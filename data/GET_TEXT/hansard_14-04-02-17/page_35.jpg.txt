DR.22.11.2021 25

Dato’ Sri Dr. Wee Jeck Seng: Terima Kasih Yang Berhormat. Itulah tadi saya
katakan IMPAC itu penting. Peruntukan memang tidak begitu besar. Ini memang benar.
Saya tidak dapat— jumlah itu saya tidak ada. Saya bagi secara bertulis.

Akan tetapi, apa-apa pun, saya sudah katakan inilah inisiatif dijalankan oleh
kementerian. Selain daripada itu, kementerian ambil inisiatif untuk bekerjasama antara
kementerian dengan kementerian. Contoh, di Kementerian Sumber Manusia kerana
mereka mempunyai institut latihan perindustrian. Begitu juga di Kementerian Belia dan
Sukan (KBS).

Maka, inilah perbincangan diadakan supaya membolehkan kementerian-
kementerian ini melatih belia-belia kita untuk melebihkan orang tempatan bagi menceburi
dalam sektor-sektor perladangan di dalam negara kita ini. Sekian, terima kasih.

Tuan Yang di-Pertua: Terima kasih...
Dato’ Haji Salim Sharif [Jempol]: Jempol /ast. Jempol.

Tuan Yang di-Pertua: Yang Berhormat Jempol, ringkas sahaja. Senarai panjang
lagi.

Dato’ Haji Salim Sharif [Jempol]: Terima Kasih Tuan Yang di-Pertua yang
hebat. Soalan saya hendak bertanya, tadi ada Yang Berhormat Timbalan Menteri sebut
soal menggunakan machine dan sebagainya. Adakan pihak MITI memikirkan bahawa
belia-belia pada hari ini tidak berminat ke ladang oleh sebab faktor harga getah,
contohnya? Harga yang cukup rendah.

01130

Maka, minat mereka ke ladang ataupun menoreh getah ini tiada. Mereka lebih
suka ke kilang ataupun mana-mana yang menawarkan gaji yang tinggi. Apakah tindakan
kementerian terhadap perkara peralihan penghijrahan anak muda daripada kampung,
menoreh getah ke kilang? Mohon penjelasan Yang Berhormat Menteri. Terima kasih.

Dato’ Sri Dr. Wee Jeck Seng: Terima kasih Yang Berhormat. Memang benar
harga itu adalah satu faktor yang boleh mempengaruhi sebab itu adalah satu pendapatan
kepada pengusaha terutama pekebun kecil. Oleh sebab itulah kementerian sentiasa
mengambil inisiatif termasuk memberi R&D kajian-kajian bagaimana untuk menggunakan
peralatan yang lebih canggih, yang boleh memberi produktiviti yang tinggi.

Bagaimana kerajaan boleh bantu bagaimana buat promotion terutama produk
getah kita yang boleh meningkatkan harga-harga getah ini. Akhirnya, kita mahu supaya
orang tempatan terutama belia kita boleh lebih minat kemungkinan untuk gunakan
teknologi yang tinggi, dapat hasil yang tinggi dan dapat pendapatan yang tinggi. Itulah
yang telah diusahakan oleh kementerian. Sekian, terima kasih.

Tuan Yang di-Pertua: Okey, Yang Berhormat semua sekarang tamatlah sesi
untuk waktu bagi Pertanyaan-pertanyaan bagi Jawab Lisan pada hari ini. Terima kasih
Ahli-ahli Yang Berhormat semua yang mengambil bahagian. Usul Yang Berhormat
Menteri.

[Sesi Pertanyaan-pertanyaan bagi Jawab Lisan tamat]
