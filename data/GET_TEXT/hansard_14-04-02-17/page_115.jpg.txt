DR.22.11.2021 105

betul-betul dia duduk dekat situ 20 orang? Jadi, ini adalah perkara-perkara yang perlu
diperbaiki sebelum sampai kepada apa matlamat dahulu iaitu September 2022, Yang
Berhormat.

Tuan Sanisvara Nethaji Rayer a/l Rajaji [Jelutong]: Yang Berhormat.
Tuan Noor Amin bin Ahmad [Kangar]: 15 saat, Yang Berhormat.

Tuan Pengerusi [Dato’ Mohd Rashid Hasnon]: Yang Berhormat Menteri, masa
sudah habis. Perlu tambahan sedikit masa?

Tuan Noor Amin bin Ahmad [Kangar]: 15 saat Yang Berhormat Menteri.
Tuan Pengerusi [Dato’ Mohd Rashid Hasnon]: Tolong habiskan.

Tuan Sanisvara Nethaji Rayer a/l Rajaji [Jelutong]: Sedikit. Sedikit.
Tuan Noor Amin bin Ahmad [Kangar]: 15 saat Yang Berhormat Menteri.

Tuan Pengerusi [Dato’ Mohd Rashid Hasnon]: Ini kerana ada Yang Berhormat
Menteri lain nak jawab. Sila.

Tuan Sanisvara Nethaji Rayer a/l Rajaji [Jelutong]: Yang Berhormat...

Tuan Noor Amin bin Ahmad [Kangar]: 15 saat Yang Berhormat Menteri.
Tentang kerahsiaan undi.

Tuan Sanisvara Nethaji Rayer a/l Rajaji [Jelutong]: Terima kasih Yang
Berhormat. Saya lihat butiran 020300 — Bahagian Penyelidikan. Peruntukan telah
ditambah daripada RM67 juta kepada RM77 juta.

Saya lihat bahawa pengumuman dibuat berulang kali. Bukan sahaja di Dewan
yang mulia ini tetapi juga baru-baru ini. Kelmarin Yang Berhormat Bagan Datuk telah
membuat pengumuman tentang Akta Anti-Lompat Parti.

Persoalan saya, adakah satu draf undang-undang telah digubal? nombor satu.
Kelmarin kita lihat Yang Berhormat Bagan Datuk telah mencadangkan Akta Anti-Lompat
Parti juga akan digubal untuk dibentangkan di Dewan Undangan Negeri Melaka. Akan
tetapi, kita mengetahui bahawa sekiranya undang-undang itu dibentangkan, akan ada
cabaran undang-undang dibuat bahawa ia tidak selari dengan Perlembagaan
Persekutuan.

Maka, soalan saya adalah adakah Jabatan Perdana Menteri bercadang untuk
meminda Perlembagaan Persekutuan dahulu. Yang Berhormat Pengerang juga berulang
kali telah menyebut tentang Akta Anti Lompat Parti. Kita cuma mengumumkan berulang
kali. Kita perlukan Akta Anti Lompat Parti. Berulang kali kita umumkan. Kita juga lihat
bahawa kalau tidak ada Akta Anti Lompat Parti, apa yang berlaku, sejarah menunjukkan
akan berulang sekali lagi.

Perkara ini akan berulang kali berlaku. Kita juga lihat bahawa trend di Melaka.
Ada rakyat yang tidak mahu keluar mengundi kerana dah meluat dan bosan dengan
tindakan ahli-ahli parti politik yang lompat sana dan lompat sini.

So, persoalan saya kepada Yang Berhormat adalah adakah Jabatan Perdana
Menteri mempunyai iltizam serius untuk menggubal satu undang-undang dan meminda
Perlembagaan Persekutuan supaya kita tidak ada lagi katak-katak politik dalam masa
yang akan datang...

Tuan Noor Amin bin Ahmad [Kangar]: 15 saat Yang Berhormat Menteri.

Dato’ Sri Azalina Othman Said [Pengerang]: Tuan Pengerusi, satu sahaja.
Kurang daripada 10 saat Tuan Pengerusi. Saya nak beritahu pada Yang Berhormat
Menteri...

Dato’ Sri Dr. Haji Wan Junaidi bin Tuanku Jaafar: Bagi Yang Berhormat
Pengerang dahulu.

Dato’ Sri Azalina Othman Said [Pengerang]: Yang Berhormat Menteri, kalau
boleh ikatkan sekali dengan pindaan untuk MA63. Kalau dibuat pada sesi ini. Jadi dua
