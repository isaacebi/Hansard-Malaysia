68 DR.22.11.2021

Yang Berhormat Menteri Kewangan mengumumkan peruntukan RM15 juta untuk
pengurusan data termasuk juga untuk data gender responsive budget.

Saya ingin bertanya kepada Jabatan Perangkaan Malaysia, apakah perancangan
dan bagaimana digunakan RM15 juta tersebut? Sama ada ia akan digunakan untuk
mengumpulkan sex-disaggregated data? Kerana ia amat penting di dalam melaksanakan
gender responsive budget. Juga, saya ingin bertanya, sama ada peruntukan tersebut
akan digunakan untuk melatih bagaimana hendak collate data dan collect data differently,
dengan izin Tuan Pengerusi?

Butiran yang kedua, Butiran 09900 — Pembangunan Suruhanjaya Pilihan Raya
(SPR) di mana RM6.5 juta diperuntukkan pada tahun 2022. Saya ingin bertanya kepada
Menteri yang bertanggungjawab berkenaan dengan daftar pilihan raya. Daftar yang
digunakan oleh pilihan raya yang dikeluarkan oleh Suruhanjaya Pilihan Raya Malaysia
(SPR) didapati bahawa alamat-alamat dalam Daftar Pemilih ini tidak lengkap, Tuan
Pengerusi. Saya rasa Tuan Pengerusi lebih tahu juga ya. Setiap kali kita bertanya,
“Berapa lama?”, saya bertanya, ia dimaklumkan bahawa itulah alamat yang ada. Akan
tetapi sebenarnya, apabila kita mendaftar alamat IC dan alamat IC itu lengkap. Akan
tetapi saya ingin bertanya, adakah ada usaha untuk melengkapkan alamat pemilih di
dalam Daftar Pemilih yang digunakan untuk pilihan raya?

01620

Seterusnya Butiran 030300 — Jabatan Kehakiman Syariah Malaysia (JKSM).
Saya ingin bertanya peruntukan sama ada peruntukan ini akan digunakan untuk melatih
hakim-hakim untuk pendengaran permohonan perkahwinan kanak-kanak bawah umur.
Adakah Hakim Mahkamah Rendah Syariah yang akan mendengar permohonan
perkahwinan kanak-kanak bawah umur ataupun adakah Hakim Mahkamah Tinggi Syariah
yang akan mendengar permohonan untuk kanak-kanak yang berkahwin di bawah umur
ya. Ini kerana ia ada beza daripada segi judgement hendak meluluskan kanak-kanak itu
berkahwin.

Saya juga ingin bertanya berkenaan dengan latihan sama ada mereka melatih
hakim-hakim ini untuk membawa approach yang memikirkan jangka masa panjang kanak-
kanak yang memohon untuk berkahwin di bawah umur ini.

Seterusnya Butiran 06100 — Pembangunan Industri Halal. Saya ingin bertanya
apakah program dan aktiviti yang akan dilaksanakan dan sama ada latihan industri halal
ini akan dilaksanakan oleh JAKIM ataupun HDC? Sebabnya JAKIM yang membangunkan
program-program industri ini tetapi latihan itu selama ini bawah HDC. Saya ingin bertanya
ke hadapan bagaimana ianya akan dilaksanakan? Saya juga ingin bertanya berkenaan
Majlis Halal Negara kerana Majlis Halal Negara ini adakah diteruskan dan kerana ada 13
kementerian sebenarnya yang terlibat di dalam industri halal ini. Adakah masih wujud
Majlis Halal Negara ini?

Seterusnya, Butiran 040100, saya lihat tiada penambahan dalam peruntukan
JAKIM. Saya hendak bertanya maksudnya yang saya faham tidak ada dimasukkan dalam
peruntukan untuk guru-guru KAFA diserapkan dalam contract of service. Sedangkan Yang
Berhormat Menteri mengatakan bahawa baru-baru ini bahawa ia akan diteruskan
penyerapan guru-guru KAFA dalam contract of service. Jadi- tapi dalam bajet tak ada.
Saya pohon penjelasan daripada Yang Berhormat Menteri.

Butiran 040200 - Majlis Agama Islam Wilayah Persekutuan (MAIWP). Saya ingin
bertanya berkenaan dengan Rang Undang-undang Wakaf di mana dalam jawapan
bertulis Yang Berhormat Menteri ya mengatakan bahawa pada 27 Oktober, Lembaga
Pengarah Pusat Wakaf MAIWP bermesyuarat dan akan cuba mengatasi perkara-perkara
dasar yang dibangkitkan oleh Kementerian Kewangan seperti urus tadbir, struktur
organisasi dan sumber dana. Jadi adakah sudah diselesaikan perkara-perkara dasar ini?
Bolehkah kita maju ke hadapan dengan membentangkan Rang Undang-undang Wakaf.

Seterusnya Pembangunan Harta Wakaf RM10.5 juta. Saya ingin bertanya apakah
projek khusus pembangunan harta wakaf ini harta wakaf yang mana dan bagaimana ia
akan dibangunkan. Tuan Pengerusi boleh teruskan sikit lagi ya.

Tuan Pengerusi: Ya.
