DR.22.11.2021 93

Dato’ Sri Mustapa bin Mohamed: Yang terdapat dalam bajet ini Yang Berhormat
Kangar. Cuma projek ini di Pangkor, di Lumut. Ini satu projek one-off. Sudah hampir siap.
‘200... ringgit’ yang dalam bajet ini adalah untuk kerja-kerja akhirlah. Maknanya sudah
selesailah. Pada masa ini, oleh sebab kita ada kekangan peruntukan. Tidak ada projek
baharu untuk membangunkan kawasan perumahan nelayan.

Dato’ Haji Salim Sharif [Jempol]: Jempol.

Dato’ Sri Mustapa bin Mohamed: Ada beberapa Ahli Yang Berhormat, yang ada
dalam buku ini adalah yang berkaitan dengan projek one-off di Pangkor yang sudah pun
selesai. Saya, oleh sebab masa ada satu minit lagi...

Dato’ Haji Salim Sharif [Jempol]: Jempol, Yang Berhormat Menteri.
Dato’ Sri Mustapa bin Mohamed: Yang Berhormat Jempol...
Dato’ Haji Salim Sharif [Jempol]: Saya bangun lama dah. Jawab Jempol ya.

Dato’ Sri Mustapa bin Mohamed: Yang Berhormat Jempol sentiasa bertanya
soalan ini.

Dato’ Haji Salim Sharif [Jempol]: [Ketawa] Sudah lama terbengkalai. Kertas
Putih sudah tiga tahun Yang Berhormat Menteri.

Dato’ Sri Mustapa bin Mohamed: Soal paip, jalan, rumah.

Yang pertama rumah, Yang Berhormat Jempol sedia maklum, di Jempol ada lima
buah kawasan perumahan. Satu sudah pun siap, yang empat lagi itu masih lagi belum
ada kaedahnya. Sedia maklum...

Dato’ Haji Salim Sharif [Jempol]: Belum siap lagi Yang Berhormat Menteri.
Dato’ Sri Mustapa bin Mohamed: Ya?
Dato’ Haji Salim Sharif [Jempol]: Tidak ada satu pun siap.

Dato’ Sri Mustapa bin Mohamed: Yang Berhormat Jempol sedia maklum, kita
ada focus group Parlimen. Kita sudah minta Pengerusi FELDA untuk panggil focus group
Parlimen. Perkara ini belum selesai kerana memerlukan peruntukkan RM600 juta untuk
minyak dan rumah. Yang focus group yang 10 orang semua ini, banyak rumah yang belum
selesai. Ini 70 peratus ke bawah.

Yang Berhormat Jempol sedia maklum dalam focus group, rancangan awal 20
ribu buah rumah FELDA ini hendak dibina, 8,000 buah rumah dibina. Daripada 8,000 buah
rumah, cuma 3,000 lebih rumah yang siap. Lagi 4,000 buah rumah tidak siap, yang lebih
70 peratus termasuk Jempol satu, dua. Ini sedang dibangunkan. Jadi, keperluan kita
RM600 juta untuk siapkan yang belum siap. Jadi, oleh sebab kekangan peruntukkan maka
kita tidak dapat teruskan untuk membina rumah di Jempol dan di beberapa buah kawasan
lain.

Mengenai paip di kawasan Jempol, sudah pun saya fahamkan dibuat
anggarannya. Akan tetapi, kita masih menunggu peruntukan. Belum ada lagi peruntukan.
Paip ini sebenarnya bukan sahaja Jempol sahaja, banyak FELDA di seluruh negara
sebenarnya. NRW, ini isu yang besar bagi negara kita. Setiap negeri memerlukan jumlah
peruntukan yang besar untuk menggantikan paip yang ada 30, 40 tahun usianya. Hampir
setiap negeri, kita ada masa paip ini. Bukan Jempol sahaja, Jadi, kita akan lihat secara
keseluruhannya. Yang lain-lain saya rasa, sebab ramai...

Dato’ Haji Salim Sharif [Jempol]: Yang Berhormat Menteri, yang
penyelenggaraan longkang dan sebagai pembetung.

Dato’ Sri Mustapa bin Mohamed: Yang kecil-kecil Yang Berhormat Jempol sedia
maklum sudah kita selesaikan sedikit sebanyak ada lagi yang belum selesai. /nsya-Allah,
tahun depan kita akan lihat apa peruntukan yang ada.

Tuan Pengerusi [Dato’ Mohd Rashid Hasnon]: Yang Berhormat Menteri, masa
sudah tamat Menteri.

Dato’ Sri Mustapa bin Mohamed: Mengenai Jempol dan rakan-rakan FELDA
lain yang kita ada focus group FELDA. Sebelum Parlimen ini bersurai, kita akan adakan
