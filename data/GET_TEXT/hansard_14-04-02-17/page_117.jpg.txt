DR.22.11.2021 107

Kita lihat bahawa trend lompat parti ini adalah sesuatu yang dipelopori oleh
Barisan Nasional. la dimulakan di Perak dan tabiat itu telah pun sampai ke Langkah
Sheraton. So, kita perlukan undang-undang yang jelas. Ini adalah kerana sangat
berbahaya kalau kita membenarkan perkara ini berlaku di mana pengundi-pengundi tidak
akan keluar mengundi kalau kita adakan pilihan raya tiap-tiap dua tahun sekali kita adakan
pilihan raya. Setahun sekali kita adakan pilihan raya...

Tuan Pengerusi [Dato’ Mohd Rashid Hasnon]: Ahli-ahli Yang Berhormat...

Dato’ Sri Dr. Haji Wan Junaidi bin Tuanku Jaafar: Saya ingat saya dah berucap
secara dasar Yang Berhormat. Saya bersetuju undang-undang ini patut digubal dan kalau
saya masih duduk sini Yang Berhormat, saya jamin undang-undang ini sebagaimana kita
persetujui dalam Memorandum of Understanding, semua orang tahu sebelum bulan Julai
2022 akan dibentangkan dalam Dewan ini. Jadi kita tidak boleh rush benda yang penting
ini Yang Berhormat. Kita tidak boleh ikut passion ataupun anger ataupun kita punya naluri
sahaja. Kita kena lihat pandangan semua pihak

Tuan Pengerusi [Dato’ Mohd Rashid Hasnon]: Baik. Terima kasih Yang
Berhormat.

Dato’ Sri Dr. Haji Wan Junaidi bin Tuanku Jaafar: Jadi oleh sebab masa dah
terlebih 10 minit, jadi saya ucapkan terima kasih kepada semua dan insya-Allah jawapan-
jawapan yang ada saya akan beri secara bertulis. Terima kasih...

Tuan Sivarasa Rasiah [Sungai Buloh]: Tuan Pengerusi bagaimana dengan
soalan-soalan yang belum dijawab?

Tuan Pengerusi [Dato’ Mohd Rashid Hasnon]: Terima kasih Yang Berhormat...
Tuan Sivarasa Rasiah [Sungai Buloh]: Tuan Pengerusi.
[Pembesar suara dimatikan]

Tuan Pengerusi [Dato’ Mohd Rashid Hasnon]: Menteri Parlimen dan Undang-
undang. Sekarang saya jemput Yang Berhormat Menteri di Jabatan Perdana Menteri (Hal
Ehwal Agama) untuk menjawabnya. 15 minit. Terima kasih Yang Berhormat.

[Tuan Yang di-Pertua mempengerusikan Jawatankuasa]

Puan Kasthuriraani a/p Patto [Batu Kawan]: Tuan Pengerusi.

Puan Teresa Kok [Seputeh]: Tuan Pengerusi, saya minta isu-isu yang kami
bangkitkan di — jawapan kami tadi yang dijawab secara bertulis.

Tuan Sivarasa Rasiah [Sungai Buloh]: Ya, saya mahu pengesahan bahawa
soalan-soalan lain yang belum dijawab oleh Yang Berhormat Menteri tadi akan dijawab
secara bertulis...

Tuan Pengerusi: Jawab bertulis lima hari bekerja.

6.59 ptg.

Menteri di Jabatan Perdana Menteri (Hal Ehwal Agama) (Tuan Haji Idris bin
Haji Ahmad): Assalamualaikum warahmatullahi wabarakatuh dan selamat petang...

Tuan Sivarasa Rasiah [Sungai Buloh]: Dan bila akan diterima?
Tuan Pengerusi: Lima hari bekerja.

Tuan Sivarasa Rasiah [Sungai Buloh]: Terima kasih.

Tuan Pengerusi: Silakan Yang Berhormat Menteri.

Tuan Haji Idris bin Haji Ahmad: Alhamdulillah. [Berucap dalam bahasa Arab]
Yang saya kasihi Tuan Pengerusi. Saya nak menjawab tentang daripada wakil Yang
Berhormat Jerai yang ada di sini. Yang Berhormat Tampin. Membangkitkan isu
peruntukan di bawah butiran P.6, Butiran 03400 — Kompleks Latihan Islam/Tahfiz/Pusat
Komuniti Orang Asli yang menurun sehingga RM2 juta.
