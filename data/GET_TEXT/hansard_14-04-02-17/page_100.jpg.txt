90 DR.22.11.2021

Kedua, sebanyak RM350 juta adalah untuk membiayai projek-projek yang tidak
tersenarai tahun hadapan oleh sebab-sebab tertentu iaitu projek-projek yang kritikal yang
perlu dilaksanakan, kecemasan yang mempunyai impak yang besar. Jadi, sebanyak
RM350 juta adalah untuk projek-projek yang tidak dapat diluluskan dalam RP2 ataupun
tahun 2022 dan tiga projek kecil yang berimpak tinggi knhususnya di kawasan FELDA. Ini
adalah agihan untuk tahun hadapan, untuk makluman Yang Berhormat Rasah.

Yang Berhormat Kota Belud juga membangkitkan tentang PKEN. Saya telah
memberikan penjelasan tadi perbezaan antara peruntukan PKEN di seluruh negara.

Tuan Cha Kee Chin [Rasah]: Yang Berhormat Menteri, minta laluan.

Dato’ Sri Mustapa bin Mohamed: Yang Berhormat Jempol, sahabat saya...
Tuan Noor Amin bin Ahmad [Kangar]: Kangar.

Tuan Cha Kee Chin [Rasah]: Yang Berhormat Menteri, Rasah.

Tuan Noor Amin bin Ahmad [Kangar]: Kangar.

Tuan Ma'mun bin Sulaiman [Kalabakan]: Boleh Kalabakan sedikit?

Dato’ Sri Mustapa bin Mohamed: Sila, Yang Berhormat Kalabakan.

Tuan Pengerusi [Dato’ Mohd Rashid Hasnon]: Kita bagi Yang Berhormat
Rasah dahulu. Sila, Yang Berhormat Rasah.

Dato’ Sri Mustapa bin Mohamed: Dekat-dekat Yang Berhormat Kalabakan.
Saya tidak nampak satu lagi.

Tuan Ma'mun bin Sulaiman [Kalabakan]: Siapa? Kalabakan?
Dato’ Sri Mustapa bin Mohamed: Okey, Yang Berhormat Kalabakan.
Tuan Cha Kee Chin [Rasah]: Terima kasih...

Tuan Pengerusi [Dato’ Mohd Rashid Hasnon]: Yang Berhormat Kalabakan,
sila.

Tuan Ma'mun bin Sulaiman [Kalabakan]: Kalabakan? Siapa?

Tuan Cha Kee Chin [Rasah]: Eh! Siapa? Saya singkat sahaja, Yang Berhormat
Menteri.

Tuan Pengerusi [Dato’ Mohd Rashid Hasnon]: Yang Berhormat Kalabakan.
Dato’ Sri Mustapa bin Mohamed: Yang Berhormat Kalabakan.
Tuan Noor Amin bin Ahmad [Kangar]: Gaduh dahulu. Bagi Kangar dahulu.

Tuan Cha Kee Chin [Rasah]: Tak, tak. Tak mahu gaduh. Saya sedikit sahaja.
Terima kasih kepada Yang Berhormat Menteri yang menjawab berkenaan dengan RM1
billion bawah projek khas tersebut. Saya meneliti jawapan daripada Yang Berhormat
Menteri. Sebanyak RM500 juta untuk membasmi kemiskinan tegar. Saya rasa itu tidak
ada masalah. Cuma, saya harap agihannya adil kepada seluruh negeri.

Oleh sebab tadi berkenaan dengan tajuk PKNS tadi, untuk Negeri Sembilan,
hanya dapat RM800,000 sahaja. So, saya minta untuk RM500 juta, ha/f untuk miskin
tegar. Sebab miskin tegar ada di mana-mana termasuk miskin bandar. So, ada di bandar,
di desa dan sebagainya. Kita bantu semua.

Kedua, Yang Berhormat Menteri ada sebut RM350 juta untuk mana-mana projek
yang tidak disenaraikan secara kecemasan. Okey, tidak mengapa. Yang selebihnya
sebanyak RM150 juta apa statusnya, Yang Berhormat Menteri? Saya mohon penjelasan
daripada Yang Berhormat Menteri. Itu sahaja. Terima kasih Tuan Pengerusi.

Tuan Noor Amin bin Ahmad [Kangar]: Kangar hendak minta sedikit.

Dato’ Sri Mustapa bin Mohamed: Yang Berhormat Rasah. Pertama, miskin
tegar ini tidak kira bangsa. Orang Cina pun miskin, orang India miskin. Semua kaum. Yang
ramainya bumiputeralah. Keduanya, bandar. Bandar sebanyak 55 peratus miskin di
