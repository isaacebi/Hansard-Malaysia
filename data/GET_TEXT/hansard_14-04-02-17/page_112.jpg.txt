102 DR.22.11.2021

kematian, selepas berlakunya incident di mana memerlukan diadakan pilihan raya. Jadi,
itu ada masalah sedikitlah, Tuan Pengerusi.

Pelaksanaan PRU adalah bergantung kepada pemakluman yang diterima setelah
pembubaran Dewan Rakyat dan di luar bidang kuasa SPR. Yang Berhormat Tuaran,
pelaksanaan undi automatik, adakah nama pengundi yang meninggal dunia akan
dikeluarkan secara automatik?

Tuan Pengerusi, SPR melaksanakan pemotongan nama undi yang telah
meninggal dunia berdasarkan maklumat kematian warganegara yang diterima dari
Jabatan Pendaftaran Negara. Dari sudut undang-undangnya, SPR tidak mempunyai
kuasa untuk mengeluarkan nama-nama individu setalah disenaraikan dalam electoral roll
pilihan raya, Tuan Pengerusi.

01840

Jadi, itulah kenapanya apabila berlaku kematian kalau tidak dilaporkan kepada
pihak Jabatan Pendaftaran Negara dan kalau tidak ada perhubungan dari Jabatan
Pendaftaran Negara kepada pihak SPR sebagai dahulunya berlaku. Sekarang kita hendak
memperbaiki keadaan ini dengan secara automatik pihak SPR ada perhubungan secara
digital kepada pihak Jabatan Pendaftaran Negara dan untuk melaksanakan undi
automatik pada tahun 2022 nanti.

Datuk Seri Panglima Abdul Azeez bin Abdul Rahim [Baling]: /Berdiri]

Dato’ Sri Dr. Haji Wan Junaidi bin Tuanku Jaafar: Yang Berhormat Penampang
juga bertanya Kabinet telah meluluskan cadangan untuk menggubal ‘akta anti lompat’.
Kenapa SPR tidak...

Datuk Seri Panglima Wilfred Madius Tangau [Tuaran]: Tuan Pengerusi.

Dato’ Sri Dr. Haji Wan Junaidi bin Tuanku Jaafar: ...diberi bajet untuk bersedia
dengan pilihan raya kecil selepas penggubalan Akta Anti-Lompat Parti nanti.

Datuk Seri Panglima Wilfred Madius Tangau [Tuaran]: Yang Berhormat,
penjelasan sedikit Yang Berhormat. Penjelasan sedikit. Ini Tuaran. Tuaran sini.

Tuan Pengerusi [Dato’ Mohd Rashid Hasnon]: Yang Berhormat Tuaran sini.

Datuk Seri Panglima Abdul Azeez bin Abdul Rahim [Baling]: Baling Yang
Berhormat. Baling dah lama berdiri Yang Berhormat.

Tuan Pengerusi [Dato’ Mohd Rashid Hasnon]: Saya ingat bagi Yang Berhormat
Tuaran dahulu.

Datuk Seri Panglima Wilfred Madius Tangau [Tuaran]: Okey. Penjelasan
tentang automatik undi yang mati itu. Pendaftaran pengundi adalah automatik. Makna dia
maklumat itu memang ada pada Jabatan Pendaftaran. Yakni yang meninggal ini pun ada
pada Jabatan Pendaftaran juga. Ada rekodnya di sana. Jadi, bagaimana tidak boleh dibuat
secara automatik. Makna dia, tidak perlu lagi diminta sebab memang pun ada di rekod
Jabatan Pendaftaran Yang Berhormat.

Tuan Pengerusi [Dato’ Mohd Rashid Hasnon]: Sila. Yang Berhormat, mungkin
Yang Berhormat Baling hendak bercakap.

Datuk Seri Panglima Abdul Azeez bin Abdul Rahim [Baling]: Baling Yang
Berhormat. Ini kerana masa Yang Berhormat hendak habis. Boleh Yang Berhormat
Menteri?

Tuan Pengerusi [Dato’ Mohd Rashid Hasnon]: Yang Berhormat Baling.

Datuk Seri Panglima Abdul Azeez bin Abdul Rahim [Baling]: Terima kasih.
Tadi SPR. Ini tambah ‘M’ sahaja SPRM. Saya hendak tanya pada Yang Berhormat
Menteri. Terima kasih Tuan Pengerusi.

Seluruh negara sangat terkejut dengan kenyataan SPRM pada 19 November
baru-baru ini yang mengesahkan dana yang berkait 1MDB sebanyak USD15.4 juta
bersamaan dengan RM65 juta milik suami dan keluarga bekas Gabenor Bank Negara,
Tan Sri Zeti Aziz telah dikembalikan oleh negara Singapura. Kalau kita tengok laporan
