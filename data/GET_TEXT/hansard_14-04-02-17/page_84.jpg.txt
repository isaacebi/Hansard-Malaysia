74 DR.22.11.2021

pertambahan daripada sebanyak RM65 juta pada tahun ini kepada RM7 juta untuk Bajet
2022.

Namun, untuk agensi pelaksana seperti pada Butiran 040300 — Jabatan Agama
Islam Wilayah Persekutuan (JAWI) berkurang. Mengapa berkurang? Sedangkan JAWI
adalah jentera di akar umbi yang memerlukan pelbagai pertambahan peruntukan untuk
sekolah rendah agama dan aktiviti dakwah. Sepatutnya guru-guru SRA dilengkapi dengan
gajet dan komputer riba. Bukan sahaja untuk persiapan jika wabak melanda semula, tetapi
mutu pembelajaran sekolah agama harus ditingkatkan dengan bantuan alat mengajar
terkini. Kini, gajet adalah keperluan kepada guru-guru. Saya tidak nampak keperluan
untuk Pejabat Mufti untuk ditambah sebanyak RM2 juta lagi, sama ada untuk terjemah
buku dan kitab-kitab ataupun untuk memastikan fatwa tidak hilang daripada senarai fatwa-
fatwa yang ada di JAKIM itu.

Butiran 03400 — Kompleks Latihan Islam/Tahfiz/Pusat Komuniti Orang Asli hanya
diperuntukkan sebanyak RM2 juta bagi Bajet 2022, berbanding RM5 juta untuk Bajet
2021. Apakah kompleks tahfiz sudah tidak penting lagi seperti dahulu?

Seterusnya, Butiran 030000 — Pengurusan Kehakiman dan Perundangan.
Sewaktu Kerajaan Pakatan Harapan menjadi kerajaan, kami telah melaksanakan Akta
Profesion Guaman Syarie Wilayah Persekutuan 2019 dan telah diwartakan. Tentunya
untuk memudahkan penubuhan Majlis Peguam Syarie seperti Bar Council, tentunya
memerlukan peruntukan khas. Di butiran manakah yang sepatutnya Menteri akan tambah
untuk tujuan ini? Sama ada Butiran 030300 — Jabatan Kehakiman Syariah Malaysia
(JKSM) atau Butiran 030400 — Mahkamah Syariah Wilayah Persekutuan (MSWP) atau
akan berlaku lagi proses termenung seperti yang berlaku sepanjang tahun 2020 dan 2021.

Butiran 050000 — Pemodenan Pengurusan dan Integriti. Untuk MAMPU,
berdasarkan Kod 20000 — Perbelanjaan Perkhidmatan dan Bekalan dilihat berkurang
sangat ketara daripada RM43 juta untuk Bajet 2022 berbanding RM71 juta untuk tahun
2021. Bukankah pada zaman wabak ini lebih banyak urusan kerajaan dilakukan dalam
talian yang memerlukan peranti serta perkhidmatan komputer, digitalisasi dan Internet?

Butiran 050200 — Pusat Governans, Integriti dan Antirasuah Nasional (GIACC).
Seperti yang saya pernah katakan sebelum ini, jumlahnya lebih kurang sama sebanyak
RM38 juta untuk Bajet 2022. Tahun lalu, tiada sebarang pertambahan. Rakyat dan pelabur
asing menyimpulkan bahawa kerajaan tidak serius untuk membendung masalah rasuah.
GIACC perlu untuk lebih berperanan.

Untuk Bajet 2022, Butiran 06900 — Membina Pejabat dan Perumahan SPRM
hanya diberi sebanyak RMB8 juta. Kebajikan serta keselesaan persekitaran tempat kerja
dan kuarters pegawai-pegawai SPRM penting untuk dijaga supaya kualiti kerja mereka
tidak dipertikaikan oleh orang awam, termasuk untuk menjaga kerahsiaan siasatan kes
yang mereka lakukan.

Butiran 020400 — Angkatan Pertahanan Awam (APM) Kod Objek Am 20000
berkurang sebanyak RM19 juta sedangkan perbelanjaan untuk perkhidmatan dan bekalan
di negeri-negeri serta daerah-daerah sangat diperlukan apabila bencana berlaku. Jangan
nanti di kawasan Ahli-ahli Yang Berhormat dilanda banjir, APM akan kata ambulans rosak
dan trak tidak cukup kerana masih diservis. Macam mana hendak bantu mangsa bencana
kalau peruntukan telah dipotong.

Kod Objek Am 40000 dan 50000 untuk APM juga kekal sebanyak RM30 ribu,
sedangkan ramai pegawai APM yang layak untuk menerima biasiswa melanjutkan
pelajaran serta ganjaran-ganjaran lain.

Seterusnya, Butiran 020500 — Agensi Pengurusan Bencana Negara (NADMA)
Kod 10000 bertambah daripada RM16 juta untuk Bajet 2021 kepada RM17 juta bagi Bajet
2022. NADMA ada tiga orang Timbalan Ketua Pengarah di Putrajaya; ramai itu. Kalau dua
orang Timbalan Ketua Pengarah ini dihapuskan ataupun dipindahkan, tentunya gaji
Timbalan Ketua Pengarah ini dapat menampung puluhan pegawai APM di daerah yang
layak untuk dinaikkan ke gred 41 yang sentiasa bersedia melaksanakan tugas bencana
24 jam sehari. Ini bukan sahaja untuk NADMA tetapi juga agensi-agensi lain yang mana
jawatan pengurusan atasan patut dikaji semula untuk menampung gaji pekerja bawahan
yang benar-benar melaksanakan tugas.
