DR.22.11.2021 65

tidaknya RM38 juta kepada Majlis Peguam Syarie yang telah pun diluluskan dan
ditubuhkan pada tahun 2019 dan juga di bawah Akta 814. Jadi, Majlis Peguam Syarie ini
adalah merupakan satu badan penggerak kepada perjalanan urus tadbir sistem
Mahkamah Syariah.

Walaupun sistem Mahkamah Syariah diperbaharui, diperbetulkan dan sebagainya
tetapi apabila Majlis Peguam Syarie tidak diperkasakan, mereka tidak ada tempat, mereka
tidak ada emolumen untuk gaji, mereka tidak ada bantuan-bantuan dari segi aset-aset
yang lain. Mana mungkin Majlis Peguam Syarie ini dapat berfungsi knususnya di Wilayah
Persekutuan untuk menjadi contoh kepada di negeri-negeri lain juga.

Sebenarnya Majlis Peguam Syarie ini ditubuhkan adalah untuk menggalakkan
dan menjaga kepentingan profesion guaman syarie. Berhubung dengan amalan undang-
undang syariah di Wilayah Persekutuan dan juga untuk mempertahankan keadilan tanpa
mengira kepentingan sendiri atau kepentingan anggota-anggotanya dan tidak dipengaruhi
oleh perasaan takut atau kasihan. Begitu juga untuk menjaga dan memajukan standard
kelakuan dan pengajaran profesional guaman syarie di Wilayah-wilayah Persekutuan.

Justeru dengan itu, kalau kita melihat sekiranya Majlis Peguam Syarie ini tidak
dapat dikuatkuasakan ataupun tidak dapat berfungsi dengan begitu baik, maka sudah
barang pasti Mahkamah Syariah juga tidak akan dapat bergerak dengan sempurna kerana
tidak ada peguam-peguam syarie yang dapat ditauliahkan dan juga diuruskan dengan
sempurna.

Dalam perkara Butiran 04000 — Penyertaan Bumiputera Pulau Pinang, muka surat
107 berkenaan dengan isu Majlis Pembangunan Bumiputera di Pulau Pinang. Saya ingin
bertanya kepada kerajaan adakah kerajaan telah pun membuat semakan sama ada Majlis
Pembangunan Bumiputera Pulau Pinang ini perlu diperkasakan, dinaik taraf ataupun perlu
dihentikan fungsinya dan dibentuk suatu perkara lain, satu jawatankuasa lain. Ini kerana
apa yang dilihat ialah peruntukan-peruntukan yang diberikan digunakan hanyalah untuk
tujuan-tujuan program dan aktiviti tetapi tidak ada suatu penilaian yang kondusif dan juga
tidak kita katakan berkesan untuk memberikan pembangunan bumiputera di Pulau
Pinang.

Pada ketika ini Majlis Pembangunan Bumiputera di Pulau Pinang tergantung
kerana pihak ICU telah pun memberhentikan tugasan jawatankuasa yang dilantik kerana
pertukaran Perdana Menteri. Jadi, saya minta pihak ICU mengambil satu tindakan segera
untuk melihat dan mengkaji semula tentang kedudukan Majlis Pembangunan Bumiputera
di Pulau Pinang sama ada untuk diperkasakan ataupun ditukarkan kepada fungsi-fungsi
yang lain dan untuk tempoh sekarang, adakah jawatankuasa Majlis Pembangunan
Bumiputera itu masih wujud ataupun tidak kerana tidak ada suatu proklamasi yang official
atau yang rasmi yang menentukan kedudukan jawatankuasa yang sedia ada sekarang.

Jadi, kita mengharapkan perkara ini tidak terlepas pandang kerana ia
membabitkan peruntukan-peruntukan daripada pihak kerajaan. Terima kasih Tuan
Pengerusi.

Tuan Pengerusi: Terima kasih Yang Berhormat Tasek Gelugor. Seterusnya
Yang Berhormat Alor Gajah. Silakan.

4.07 ptg.

Datuk Seri Mohd Redzuan bin Md Yusof [Alor Gajah]: Terima kasih Tuan
Pengerusi. Saya ingin merujuk kepada Maksud B.6 Jabatan Perdana Menteri, Butiran
030000 — Pengurusan Kehakiman dan Perundangan. Dapatan di dalam Butiran itu ada
peningkatan perbelanjaan daripada RM720 juta kepada RM770 lebih kurang yang
melibatkan penambahan sebanyak RM50 juta. Adakah peruntukan ini telah mengambil
kira peruntukan luar jangka semungkinnya untuk kes-kes yang melibatkan pembatalan
kontrak kerajaan.

Sehubungan dengan itu, saya memohon maklumat daripada Jabatan Perdana
Menteri mengenai beberapa projek yang telah dibatalkan oleh kerajaan walaupun Surat
Setuju Terima telah dikeluarkan kepada syarikat-syarikat tertentu. Apakah status terkini
kes-kes yang dijalankan di mahkamah sama ada menang atau kalah? Berapakah
