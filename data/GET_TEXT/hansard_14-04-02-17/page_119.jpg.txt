DR.22.11.2021 109

Tuan Haji Idris bin Haji Ahmad: Okey.

Tuan Noor Amin bin Ahmad [Kangar]: Okey. Terima kasih Yang Berhormat
Menteri. Terima kasih Tuan Pengerusi. Saya suka mendengar kata ada kerjasama
daripada agensi Persekutuan dan negeri berkaitan dengan hal ini. Sebelum ini pun saya
bawa banyak isu kekeluargaan dan juga isu penceraian.

Jadi, saya ingin tanya dengan Yang Berhormat Menteri, apakah langkah yang
diambil oleh kementerian dalam usaha membantu mempercepatkan kes-kes terutamanya
berkaitan dengan penceraian, berkaitan nafkah supaya tidak ada kezaliman khususnya
kepada mereka yang mungkin menjadi ibu tunggal, yang ada anak-anak. Jadi, kalau ada
keperluan untuk menambah perjawatan, meningkatkan kuasa mahkamah ini, mungkin kita
juga boleh bantu untuk sama-sama mendesak supaya kerajaan memberikan peruntukan
yang lebih besar.

Tuan Haji Idris bin Haji Ahmad: Terima kasih Yang Berhormat Kangar atas
cadangan yang baik kerana kita sedar bahawa banyak kes kezaliman yang berlaku
terhadap penceraian ataupun wanita yang menjadi mangsanya ialah kanak-kanak. Maka
dengan sebab itu, walau bagaimanapun dalam hal ini ialah sebagaimana yang kita
maklum, bidang kuasa Mahkamah Syariah itu ialah di bawah bidang kuasa negeri. Di
peringkat Wilayah Persekutuan, kita juga membincangkan berkenaan dengan tindakan
ada di kalangan suami-suami yang tidak membayar nafkah yang kita harapkan dapat
diambil tindakan menurut perundangan dengan membekukan harta dan sebagainya.
Terima kasih.

Yang Berhormat Jerai dan Yang Berhormat Kuantan juga bertanya mengenai
status penyerapan guru KAFA, adakah masih dalam kajian...

Puan Fuziah binti Salleh [Kuantan]: Yang Berhormat Menteri, berkenaan
dengan Mahkamah Syariah. Saya ada dalam perbahasan saya tadi, bertanya berkenaan
dengan perkahwinan bawah umur, sama ada Hakim Mahkamah Rendah ataupun Hakim
Mahkamah Tinggi yang mendengar permohonan tersebut.

Tuan Haji Idris bin Haji Ahmad: Ini ada jawapan dia. Yang Berhormat Jerai dan
Yang Berhormat Kuantan juga bertanya mengenai status penyerapan guru KAFA. Adakah
masih dalam kajian dan jika masih dalam kajian, berapa tempoh masa ditetapkan? Buat
pengetahuan Dewan yang mulia, JAKIM telah mengadakan beberapa siri sesi rundingan
dengan agensi Persekutuan berhubung perkara ini. Maklum balas yang diberikan oleh
agensi-agensi berkenaan ialah beberapa perkara yang melibatkan aspek perkhidmatan
guru KAFA seperti deskripsi tugas, yang keduanya penetapan jumlah jam mengajar, yang
ketiganya kelayakan guru untuk dilantik dan keempatnya, premis yang kondusif perlu
diselesaikan terlebih dahulu sebelum perkara ini boleh dibawa untuk pertimbangan.

Selagi perkara yang membabitkan aspek perkhidmatan seperti yang dinyatakan
tadi tidak diselesaikan, maka sukar untuk agensi berkenaan memberikan pertimbangan
untuk menyerapkan guru-guru ini ke jawatan tetap. Contohnya di Negeri Sembilan, dia
pengajian KAFA hanyalah empat hari. Lima hari pula di Selangor, Melaka, Johor, Perak,
Pulau Pinang, Wilayah Persekutuan. Daripada Tahun Satu hingga Tahun Enam, yang
melibatkan Johor, Melaka, Negeri Sembilan, Kelantan, Perak, Perlis, Pulau Pinang,
Sarawak, Selangor, Terengganu dan Wilayah Persekutuan.

Rundingan secara mendalam juga dilakukan dengan pihak berkuasa agama
berhubung perkara ini kerana mereka adalah jentera pelaksana program KAFA di negeri
masing-masing yang melibatkan aspek pelantikan guru, penggunaan premis negeri dan
pengurusan hal ehwal murid. Dalam masa yang sama, JAKIM juga sedang menyediakan
pelan pemerkasaan program KAFA yang bertujuan menambah baik mutu perkhidmatan
guru KAFA. Pelan ini menumpukan kepada peningkatan profesionalisme dan
meningkatkan kebajikan para guru agar mereka dapat memberikan perkhidmatan terbaik
kepada program KAFA.

Tuan Pengerusi, Yang Berhormat Parit Buntar ada?

Puan Fuziah binti Salleh [Kuantan]: Ya, Yang Berhormat Menteri, berkenaan
dengan guru KAFA. Adakah Yang Berhormat Menteri sedar bahawa pada tahun 2019
telah diwujudkan satu taskforce yang mengambil masa enam bulan untuk mengkaji semua
