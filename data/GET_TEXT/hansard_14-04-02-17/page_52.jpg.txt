42 DR.22.11.2021

ada satu indikator knhusus untuk negara benar-benar bersedia keluar daripada Pelan
Pemulihan Negara kepada satu pelan yang lebih khusus menghadapi fasa endemik?
Adakah dengan peningkatan kes dan kadar jangkitan semasa membolehkan kita
berpindah ke fasa endemik dengan selamat? Saya juga ingin mengetahui apakah
sebenarnya langkah strategik kementerian untuk membentuk semula kesedaran rakyat
terhadap pematuhan SOP serta kesedaran terhadap bahaya virus ini.

Seterusnya Tuan Pengerusi, Butiran 010400 — Dasar Penyelidikan dan
Perancangan. Kita sedia maklum bahawa sektor perolehan awam menjadi antara lubuk
kepada jenayah rasuah berlaku,bersandarkan kepada statistik 42.8 peratus daripada
keseluruhan aduan berkenaan dengan rasuah berpunca daripada ruang lingkup
perolehan awam sepanjang tahun 2013 sehingga tahun 2018. Saya kira pelbagai
perincian inisiatif telah dikemukakan dalam Pelan Anti Rasuah Nasional 2019-2023
menyentuh perkara ini.

01250

Oleh itu saya mohon perkembangan terkini perancangan kerajaan dengan inisiatif
yang dirangka di bawah Bidang Keutamaan Perolehan Awam_ Strategi 3
mempertingkatkan keberkesanan...

Datuk Seri Panglima Abdul Azeez bin Abdul Rahim [Baling]: Tumpat.

Dato’ Haji Che Abdullah bin Mat Nawi [Tumpat]: ...Dan ketelusan perolehan
awam khusus melibatkan penggubalan...

Datuk Seri Panglima Abdul Azeez bin Abdul Rahim [Baling]: Yang Berhormat
Tumpat. Sedikit sahaja.

Dato’ Haji Che Abdullah bin Mat Nawi [Tumpat]: Sekejap, saya sudahkan
dahulu. Penggubalan satu, Dasar Perolehan Awam yang khusus bagi membolehkan
seseorang yang terlibat dengan pemberian sesuatu perolehan tidak mempunyai sebarang
bentuk kepentingan peribadi. Sejauh mana dasar tersebut sedang diteliti ketika ini bagi
memastikan nilai integriti terhadap sebarang bentuk perolehan awam dapat dibangunkan,
serta apakah bentuk libat urus dijalankan oleh kerajaan bagi memastikan dasar yang
digubal bersifat komprehensif dan inklusif?

Perkara ini perlu diberi perhatian oleh kerajaan...
Tuan Pengerusi: Tumpat, Yang Berhormat Tumpat...

Dato’ Haji Che Abdullah bin Mat Nawi [Tumpat]: ...Menyalahkan penjawat
awam secara pukal khususnya terhadap pegawai-pegawai yang beragama Islam seperti
mana yang disebut oleh Yang Berhormat Sungai Petani tadi dalam perbahasannya,
adalah sangat tidak patut. Okey, dipersilakan.

Tuan Pengerusi: Ringkas ya, ringkas.

Datuk Seri Panglima Abdul Azeez bin Abdul Rahim [Baling]: Terima kasih,
Yang Berhormat Tumpat. Adakah Yang Berhormat Tumpat setuju laporan media yang
baru-baru ini pada 19 November, mengatakan dana 1MDB ada kaitan dengan bekas
Gabenor Bank Negara iaitu Tan Sri Dato’ Sri Dr. Zeti, nama suaminya disebut dan jumlah
wang sebanyak USD15.4 juta bersamaan dengan RM65 juta telah terlibat.

Adakah Yang Berhormat Tumpat setuju agar pihak SPRM dan pihak yang lain
untuk mengambil tindakan sewajarnya secepat mungkin. Ini kerana seluruh negara sudah
tergempar dengan berita ini, rakyat hendak tahu, apakah pandangan Yang Berhormat
Tumpat?

Tuan Pengerusi: Yang Berhormat Tumpat, ringkas, Yang Berhormat Tumpat.

Dato’ Haji Che Abdullah bin Mat Nawi [Tumpat]: Saya bersetuju dengan apa
yang disebut oleh Yang Berhormat Baling tadi, dan boleh dimasukkan dalam ucapan saya

dan jawapan yang diperlukan oleh Yang Berhormat Baling itu saya mengharapkan
dijawab oleh Yang Berhormat Menteri. Terima kasih.

Tuan Pengerusi: Terima kasih, Yang Berhormat Tumpat dan Yang Berhormat
Baling. Yang Berhormat Tuaran, silakan.
