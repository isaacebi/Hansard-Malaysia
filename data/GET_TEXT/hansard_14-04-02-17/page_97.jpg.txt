DR.22.11.2021 87

5.45 ptg.

Menteri di Jabatan Perdana Menteri [Ekonomi) [Dato’ Sri Mustapa bin
Mohamed]: Assalamualaikum warahmatullahi wabarakatuh dan salam sejahtera. Terima
kasih Tuan Pengerusi. Saya ada 20 minit, saya akan cuba jawab setakat yang boleh, yang
tidak dapat kita boleh jawab secara bertulis memandangkan ramai lagi Menteri-menteri
JPM akan menjawab.

Tuan Pengerusi, pertama saya ucapkan terima kasih kepada 10 orang Ahli Yang
Berhormat yang menyentuh hal-hal berkaitan dengan tugas saya di Jabatan Perdana
Menteri khususnya berkaitan dengan Unit Perancang Ekonomi, bahagian-bahagian dan
agensi-agensi yang berkaitan dengannya.

Pertama, soalan Yang Berhormat Tebrau dan beberapa persoalan dari Ahli Yang
Berhormat yang lain berkaitan peruntukan yang naik mendadak bagi Koridor Utara dan
Koridor Pantai Timur. Utara namanya NCIA dan Pantai Timur namanya ECERDC.

Tuan Pengerusi [Dato’ Mohd Rashid Hasnon]: Kalau ikut Yang Berhormat
Tebrau, tidak ada dalam Dewan ya.

Dato’ Sri Mustapa bin Mohamed: Naik daripada RM15 juta hingga RM30 juta.
Ini adalah kerana peruntukan yang diberikan tahun ini tidak mencukupi. Itu sebab naik
kerana tahun ini tidak cukup sebab agihannya bayar gaji maka tahun depan terpaksa
dinaikkan 100 peratus untuk membolehkan kedua-dua badan ini membayar gaji dan
beberapa hal operasi yang lain. Itu jawapan ringkas kepada Yang Berhormat Tebrau.

Yang Berhormat Tuaran banyak soalan berkaitan telah dijawab oleh rakan saya
Menteri Hal Ehwal Sabah dan Sarawak. Ada bertanya tentang SEDIA, yang ditanya
adalah berkaitan dengan kemungkinan ada pertindihan antara kerja-kerja SEDIA dengan
kerja-kerja agensi lain. SEDIA menerima peruntukan daripada Kerajaan Pusat untuk
mengurus dan juga pembangunan. Antara projek utama yang diselia oleh SEDIA ialah
Projek Pembinaan Pelabuhan Sepanggar. Kosnya kira-kira RM1 bilion. Salah satu projek
raksasa di negeri Sabah, itu di bawah SEDIA.

Apa pun kita ambil perhatian pandangan Yang Berhormat. Yang Berhormat tidak
mahu ada pertindihan, di belah kerajaan tidak mahu ada pertindihan khususnya antara
agensi dan Kerajaan Pusat. Dalam hal itu, kita juga akan pastikan bahawa tidak ada
pertindihan antara agensi Kerajaan Persekutuan dengan kerajaan negeri. Sebenarnya
SEDIA banyak membantu agensi Pusat dalam melaksanakan beberapa projek kecil di
negeri Sabah dan juga bersama dengan kerajaan negeri khususnya bersama dengan
UPEN. Ya, Yang Berhormat Tuaran.

Datuk Seri Panglima Wilfred Madius Tangau [Tuaran]: Sedikit penjelasan.
Terima kasih di atas respons tadi. Pertindihan yang saya maksudkan di sini ialah peranan
SEDIA dalam hal-hal membawa pelabur asing ke negeri Sabah. Kerajaan Negeri Sabah
telah pun menubuhkan Invest Sabah, satu agensi yang baharu. Jadi because of that
agensi yang baharu daripada segi hubungan dengan agensi persekutuan pun suatu
perkara yang mereka perlu kenal pasti bagaimana caranya.

Dato' Sri Mustapa bin Mohamed: Terima kasih.

Datuk Seri Panglima Wilfred Madius Tangau [Tuaran]: Itu maksud saya
sebenarnya.

Dato’ Sri Mustapa bin Mohamed: Jadi dalam hal pelaburan ini memang diakui
ada pertindihan dan langkah-langkah sedang diambil untuk mengurangkan pertindihan.
MIDA umpamanya banyak, utamanya ialah MIDA yang bertanggungjawab untuk
membawa pelabur ialah MIDA tetapi setiap kerajaan negeri ada juga umpamanya Invest
Penang sebagai contoh.

Banyak negeri ada invest negeri masing-masing. Sabah pun ada juga usaha-
usaha yang dilaksanakan berapa agensi yang lain. Jadi kita akan terus berusaha untuk
mengurangkan pertindihan dalam mencari pelabur asing ini di antara SEDIA dan regional
authority yang lain dengan MIDA dan lain-lain badan.

Tuan Pengerusi, Yang Berhormat Batang Lupar ada bertanya berkaitan dengan
SDG khususnya. Yang Berhormat Batang Lupar adalah seorang pejuang yang hebat.
