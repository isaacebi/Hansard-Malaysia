10 DR.22.11.2021

Jumlah Pelaburan

Tahun (RM juta)
2018 52.9
2019 11.9
2020 20.0

Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Sila soalan tambahan
pertama, Yang Berhormat Taiping.

Tuan Teh Kok Lim [Taiping]: Terima kasih Yang Berhormat Timbalan Menteri
atas jawapan yang disediakan. Nampaknya jumlah pelaburan ke negeri Perak agak
tertinggal.

Soalan tambahan Taiping. Kementerian telah menetapkan sasaran untuk menarik
pelaburan berteknologi tinggi serta mampu menyediakan 114,000 peluang pekerjaan
dalam Bajet 2022. Minta Yang Berhormat Timbalan Menteri terangkan secara lanjutnya
kategori teknologi tinggi yang dimaksudkan. Pelaburan dari negara mana yang telah
dikenal pasti serta bahagian yang akan disalurkan ke negeri Perak khususnya kawasan
Taiping? Terima kasih.

Timbalan Yang di-Pertua [Dato' Mohd Rashid Hasnon]: Sila, Yang Berhormat
Timbalan Menteri menjawab. Satu minit.

Datuk Lim Ban Hong: Terima kasih kepada keprihatinan Yang Berhormat
Taiping. Untuk pembangunan perindustrian dan perkilangan di negeri Perak, saya hendak
maklumkan bahawa kementerian MITI sentiasa bekerjasama dengan kerajaan negeri
melalui Unit Perancang Ekonomi (UPE) Negeri Perak dan juga MIDA di bawah MITI untuk
membawa pelaburan strategik yang sesuai dengan Pelan Induk Pembangunan Industri di
negeri Perak.

Untuk sektor-sektor pembangunan industri di negeri Perak ini, kita perlu lihat juga
kepada sektor-sektor di bawah national investment aspiration di mana di bawah kerangka
national investment aspiration ini, kita memberi tumpuan kepada pembangunan kluster
perindustrian yang sedia ada seperti sektor elektronik dan elektrik, aerospace dan juga
sektor pembuatan peralatan perubatan. Begitu juga kita akan memberi tumpuan kepada
sektor-sektor baharu seperti ekonomi digital dan juga industri yang berteraskan kepada
teknologi hijau.

Kesemua ini merupakan industri yang berteraskan teknologi yang dalam
perancangan kita dan juga bersesuaian dengan kerangka national investment aspiration
yang akan dibawa ke Malaysia termasuk negeri Kedah. Terima kasih Tuan Yang di-
Pertua.

Datuk Zakaria bin Mohd. Edris @ Tubau [Libaran]: Tuan Yang di-Pertua,
mohon Libaran untuk soalan tambahan.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Soalan tambahan yang kedua. Saya jemput Yang
Berhormat Libaran.

Datuk Zakaria bin Mohd. Edris @ Tubau [Libaran]: Terima kasih Tuan Yang
di-Pertua dan terima kasih Yang Berhormat Timbalan Menteri.

Bagi memastikan Malaysia kekal sebagai destinasi pelaburan utama dan
mempunyai nilai impak ekonomi tinggi serantau dan global, Malaysia perlu menyusun
strategi supaya kekal kompetitif dalam perdagangan antarabangsa. Saya ucapkan ribuan
terima kasih di mana Sabah pun mendapat peruntukan.

Justeru, saya minta Yang Berhormat Timbalan Menteri jelaskan, bagaimana
Pelan Aspirasi Pelaburan Nasional dapat memainkan peranannya supaya negeri kita
kekal berdaya saing di arena perdagangan antarabangsa atau dunia? Sekian, terima
kasih Tuan Yang di-Pertua.
