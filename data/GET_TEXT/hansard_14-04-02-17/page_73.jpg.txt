DR.22.11.2021 63

sewaktu ribut melanda di lautan. Jadi, saya inginkan kerajaan memberi kelonggaranlah
kepada mereka. Jikalau mereka memerlukan sesuatu, tolonglah bagi secepat mungkin.

Jadi saya juga ingin bertanya di sini iaitu B.6. Butiran 04801 — Pembinaan
Masjid/Surau dan Pembaikian / Naik Taraf. Sejumlah RM44.5 juta telah diperuntukkan.
Saya ingin bertanya, adakah peruntukan ini untuk masjid dah surau di Wilayah
Persekutuan sahaja ataupun untuk seluruh negara? Di manakah butiran untuk pembinaan
rumah-rumah ibadah agama lain dan berapakah peruntukan yang telah disediakan untuk
tujuan ini.

Seperti mana yang kita tahu di Papar ini, ramai penduduknya yang berbilang
agama. Jadi, saya di sini merayu sebagai wakil rakyat supaya kerajaan dapat menambah
pembinaan, membaik pulih rumah-rumah ibadat seperti masjid, surau, gereja, kuil dan
tokong di seluruh Sabah dan di P.175 Papar.

Di P.175 Papar, seperti yang kita tahu ada tiga DUN iaitu DUN Limbahau, DUN
Pantai Manis dan juga DUN Kawang. Di sini semua — apa yang saya lihat setelah
menjelajah semua tempat-tempat ini, memang semua rumah-rumah_ ibadat_ ini
memerlukan pembaikpulihan supaya mereka dapat beribadat dengan selesa. Jadi terima
kasih banyak-banyak.

Tuan Pengerusi: Terima kasih Yang Berhormat Papar. Yang Berhormat Kepong,
silakan.

3.55 ptg.

Tuan Lim Lip Eng [Kepong]: Terima kasih Tuan Pengerusi. Saya merujuk
kepada muka surat 91. Maksud Bekalan Pembangunan 6, Jabatan Perdana Menteri
dalam Anggaran Perbelanjaan Persekutuan 2022 ini.

Kalau kita lihat carta di dalam buku ini, ia menunjukkan jumlah kos mengurus dan
pembangunan di bawah JPM ini semakin meningkat dari tahun 2020, tahun lalu sehingga
tahun hadapan. Dalam pada itu, saya nak maklumkan di Dewan yang mulia ini dalam 10
hari lagi, akan genap 100 hari Malaysia berada di bawah pentadbiran kerajaan pimpinan
Yang Amat Berhormat Perdana Menteri yang baharu ini.

Sebelum ini Yang Amat Berhormat Perdana Menteri pernah mengerakkan
Menteri-menteri yang dilantik beliau untuk menyediakan kad laporan 100 hari bagi
menunjukkan prestasi. Kalau di bawah JPM, 31 orang Menteri dan 38 orang Timbalan
Menteri. Saya pasti bukan sahaja Ahli-ahli Parlimen malahan seluruh rakyat juga sedang
menunggu apakah perkara-perkara yang dilakukan dicapai oleh para Menteri dan
Timbalan Menteri untuk kementerian masing-masing semenjak peralihan kuasa beberapa
bulan yang lepas.

Kita lihat di bawah anggaran perbelanjaan JPM ini, terdapat lima orang Menteri
dan lima orang Timbalan Menteri. Sudah kita tahu juga, Menteri-menteri di bawah jabatan
ini mempunyai portfolio-portfolio tertentu dan mereka menguruskan macam-macam
jabatan dan agensi. Akan tetapi, saban tahun kita dapat lihat betapa agensi di bawah
jabatan dan pentadbiran kerajaan tumbuh merata seperti cendawan selepas hujan.

Persoalan yang ingin saya tampilkan di sini, pada saat negara berdepan dengan
krisis ekonomi COVID-19, apakah kerja-kerja konkrit yang dilakukan oleh lima Menteri dan
ima Timbalan Menteri di bawah JPM ini dan adakah masih rasional bagi belanja besar
diberikan kepada jabatan JPM ini.

Seperti yang kita tahu, penubuhan jawatan baharu belanjanya juga baharu dan
besar. Setiap kali ubah pentadbiran, maka berubahlah sistem kerja dan wujudlah jabatan-
jabatan dan agensi-agensi yang baharu. Kadangkala jabatan-jabatan yang ditubuhkan ini
pula bertindih kerjanya. Rakyat pula sekiranya memerlukan khidmat pihak kerajaan
menjadi pusing kerana tidak tahu saluran mana yang patut pergi maka tidak hairanlah
kalau berurusan dengan agensi-agensi kerajaan, prosesnya mengambil masa yang lama.
Mereka dicampak ke pelbagai agensi.

Perkara yang sepatutnya boleh diselesaikan dalam waktu yang singkat menjadi
bertahun lamanya kerana passing game. Selain itu, jika kita linat dengan lebih teliti, agensi
