64 DR.22.11.2021

dan jabatan di bawah JPN ini juga boleh diuruskan dengan kementerian-kementerian lain
yang sedia ada. Pengkhususan Menteri di bawah Pejabat Perdana Menteri seperti ini
bukan sahaja menelan belanja yang besar. Kalau daripada segi politiknya pula dilihat
sebagai langkah penghadiahan status ‘Menteri’ untuk individu-individu yang menyokong
Perdana Menteri untuk mencapai status quo. Ini adalah budaya politik yang sangat tidak
betul dan perlu dihentikan dengan serta-merta.

Sudah tiba masanya untuk kita nilai semua posisi Menteri-menteri ini dan apakah
masih relevan belanja yang besar diberikan kepada JPM ini. Dalam pada itu, di sini saya
juga ingin menyeru agar Menteri-menteri dan Timbalan Menteri-menteri JPN _ ini
mengemukakan kad laporan 100 hari masing-masing. Kalau kita tanya orang-orang
awam, ramai yang tidak tahu apakah tugas-tugas sebenar Menteri-menteri ini dan
Timbalan mereka. Sudah tiba masanya mereka dimaklumkan apakah kerja-kerja sebenar
yang dijalankan oleh mereka.

Akhirnya saya juga ingin meminta Jabatan Audit Negara atau syarikat audit
swasta untuk membuat laporan khusus bagi belanja dan peruntukan di bawah JPN secara
telus dan tidak berpihak. Setiap sen yang disalurkan kepada JPM, agensinya, jabatannya
adalah milik rakyat dan rakyat wajar tahu ke mana duit-duit tersebut telah pergi.

01600

Laporan audit tersebut juga boleh menunjukkan sama ada tugas-tugas lima
Menteri di bawah Jabatan Perdana Menteri ini adalah bertindih kerjanya satu sama lain
atau dengan kementerian-kementerian yang lain. Sekian, terima kasih.

Tuan Pengerusi: Terima kasih Yang Berhormat Kepong. Yang Berhormat Tasek
Gelugor.

4.00 ptg.

Datuk Haji Shabudin Yahaya [Tasek Gelugor]: Terima kasih pada Tuan
Pengerusi. Saya ingin menyentuh tentang Butiran 030200 — Pejabat Ketua Pendaftar
Mahkamah Persekutuan (PKPMP) muka surat 103. Apa yang ingin disentuh ialah tentang
penyediaan peruntukan aset untuk negeri Sabah dan juga Sarawak terutama sekali di
dalam menjalankan urus tadbir perbicaraan mahkamah. Di Sandakan dan juga di
beberapa daerah ada disediakan mahkamah bergerak yang merupakan bas yang
diubahsuai menjadi mahkamah bergerak yang juga diguna pakai bukan sekadar untuk
mahkamah tetapi juga ada bersama-sama ialah Jabatan Pendaftaran dan sebagainya.
Kesemua kenderaan ini termasuk bas yang telah diubahsuai menjadi mahkamah dan juga
peralatan-peralatan telekomunikasi yang dimuat turun dengan menggunakan lori bergerak
masuk ke pedalaman.

Semasa saya menjadi Timbalan Menteri Undang-undang, saya melawat
mahkamah di Sandakan. Saya mendapati bahawa bas-bas yang diubahsuai menjadi
mahkamah tersebut terlalu uzur sedangkan mereka perlu menjalani perjalanan yang
begitu jauh masuk ke luar bandar. Kalau kita lihat tentang kenderaan telekomunikasi agak
begitu mundur dan pekerja-pekerja terpaksa memuat naik dan juga apabila sampai ke
tempat yang berkenaan terpaksa menurunkan dan memasang semula_alat-alat
telekomunikasi tersebut. Jadi, keadaan ini telah pun mengundang satu persoalan bahawa
kenapa tidak diganti dengan bas-bas dengan lebih baharu dan juga kenderaan pacuan
empat roda yang dipasang lengkap dengan peralatan telekomunikasi sebagaimana yang
dilakukan oleh syarikat-syarikat telco.

Jadi, dalam hal ini saya memohon kepada kerajaan supaya melihat dan
memberikan peruntukan khusus, khususnya dalam bentuk aset-aset bagi kegunaan
mahkamah, Jabatan Pendaftaran dan lain-lain agensi yang ikut sama dalam program-
program untuk membantu dan memberi khidmat kepada masyarakat terutama di Sabah
dan juga di Sarawak. Jadi, perkara ini adalah merupakan perkara yang serius dan perlu
kepada perhatian kerajaan.

Begitu juga Butiran 040000 — Kemajuan Islam, muka surat 104. Di mana tadi juga
disebut tentang kemajuan hal ehwal Islam di Malaysia. Jadi, dalam hal ini sekali lagi saya
bangkitkan isu bahawa kerajaan perlu memperuntukkan sejumlah peruntukan setidak-
