48 DR.22.11.2021

membimbangkan rakyat. Kena ada detail, kena ada mekanisme macam mana penyaluran
dan sebagainya.

Bukan sebab dekat pilihan raya, kita boleh sewenang-wenangnya naikkan kepada
RM1 bilion. Sudahlah nama projek khas. Apa benda yang khas? Apa projek mega?
Buktikan projek mega, projek-projek yang dinyatakan tersebut memberikan manfaat dan
faedah kepada rakyat dan bukannya untuk kepentingan politik.

Perkara kelima di bawah 09910 — Agensi Pengurusan Bencana Negara
(NADMA). Saya nampak tahun lepas RM10 juta, tahun ini RM17 juta. Untuk NADMA juga
di bawah peruntukan bekalan Butiran 020500 hanya RM560,000.

Saya hendak cadangkan di sini, khas untuk peruntukan NADMA ini perlu
dinaikkan. Kita tahu kerajaan pun sudah commit, setiap kematian yang disebabkan oleh
COVID-19, mangsa ataupun waris ataupun keluarga mangsa boleh mendapat RM5,000
pampasan dari kerajaan. Hari itu dimaklumkan tidak ramai yang menuntut, hanya
beberapa ribu sahaja daripada hampir 30,000 kematian. Jadi, saya minta macam ini.
Tambahkan bajet ini. Ini saya sokong tambah bajet. Kaji semula supaya semua yang
berlaku kematian kita masukkan wang terus kepada akaun waris. Kalau ada orang rumah,
kita bagi sahaja. Kalau ada anak, kita bagi anak. Kalau yang tidak ada, yang bujang, kita
bagi ibu bapa dia dan waris yang sah. Ikut undang-undang. Jangan tunggu mereka tuntut.
Setakat RM5,000 bagi mereka saya rasa kita patut sokong untuk tambahkan.

Sebab saya rasa ini sangat penting untuk membantu keluarga yang terlibat dan
satu perkara lagi Tuan Pengerusi ialah berkenaan dengan Butiran 93600 — Projek Mesra
Rakyat. Tahun lepas RM333 juta, kali ini RM444 juta. Saya hendak tanya, kalau ikutkan
nombor RM444 juta ini, apakah setiap Parlimen— sebab kebetulan kita ada 222 Parlimen.
Apakah setiap Parlimen akan mendapat RM2 juta iaitu pembahagian ataupun pengagihan
sama rata supaya rakyat di semua kawasan tidak kira diwakili oleh wakil kerajaan ataupun
wakil rakyat pembangkang, sama-sama mendapat limpahan ataupun faedahnya.

Perkara terakhir yang saya hendak sebutkan Tuan Pengerusi.
Tuan Pengerusi [Dato' Mohd Rashid Hasnon ]: Ringkaskan.

Tuan Cha Kee Chin [Rasah]: Berkenaan dengan SPR iaitu bawah Butiran
040000 — ONE-OFF. Saya tahu ramai sudah sebut tadi. Ada satu benda saya nampak. Di
bawah tajuk 040200 — Pilihan Raya Negeri Sarawak diperuntukkan RM121 juta. Saya
hendak tanya, betulkah figure ini sebab Sarawak itu luas, kita kena tahu. Logistik memang
payah. Dia jauh berbeza dengan Melaka. Melaka itu kalau dibandingkan dengan keluasan
dan sebagainya, logistik, persiapan, kesiapsiagaan daripada SPR dan juga semua agensi
yang terbabit, memang kosnya tinggi. Saya hendak tanya betulkah ini ataupun boleh tidak
kerajaan berikan apakah ataupun berapakah belanja yang telah digunakan untuk PRN
Sabah pada September tahun lepas. Sebab Sabah itu kita boleh digunakan sebagai
perbandingan dengan Sarawak dan saya hendak tanya kenapa tiada Butiran untuk
PRU15 sebab ada kemungkinan kita tahu Ahli-ahli Dewan dalam Dewan yang mulia ini
tahu, ada kemungkinan tahun depan, tahun 2022 akan ada PRU ke-15.

Sudahlah pihak UMNO menang besar, ada suara-suara khasnya daripada
Timbalan Presiden UMNO sendiri yang kata kalau boleh esok dia hendak buat PRU15
sebab sentimen menyebelahi UMNO. Tidak kiralah itu. Akan tetapi bagi saya kenapa tidak
ada satu butiran khas di bawah one-off— memang bukan setiap tahun, saya setuju tetapi
kena one-off untuk PRU15. Sebab ia penting untuk kita buat persiapan dan belanja
tersebut telus, accountable untuk rakyat Malaysia. Biar rakyat semua tahu bila buat PRU,
inilah jadinya. Berapakah kos yang ditanggung oleh pihak kerajaan dengan gunakan dana
awam?

Jadi saya mohon penjelasan daripada Menteri-menteri yang akan menjawab...

Tuan Pengerusi [Dato' Mohd Rashid Hasnon]: Terima kasih Yang Berhormat
Rasah.

Tuan Cha Kee Chin [Rasah]: ...Ketika penggulungan nanti. Terima kasih Tuan
Pengerusi sebab ada tambahan masa dua minit tadi. Terima kasih.
