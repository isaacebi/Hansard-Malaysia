62 DR.22.11.2021

Berkenaan Majlis Halal Malaysia yang telah dijenamakan dengan nama baharu
iaitu Majlis Pembangunan Industri Halal saya ingin mengetahui sejauh manakah peranan
yang telah dimainkan bersama kementerian berkaitan untuk penubuhan industri halal
negara. Sekian. Assalamualaikum warahmatullahi wabarakatuh.

Tuan Pengerusi: Waalaikumussalam. Terima kasih Yang Berhormat Jempol.
Seterusnya Yang Berhormat Papar.

3.48 ptg.

Tuan Haji Ahmad bin Hassan [Papar]: Terima kasih Tuan Pengerusi. Papar
terus kepada Butiran P.6 iaitu Butiran 00117 - Pembangunan Perkampungan Nelayan.
Sungguh malang sekali nasib nelayan apabila RM29 juta diperuntukkan pada tahun 2020
bagi tujuan pembangunan perkampungan nelayan. Peruntukan tersebut langsung tidak
dibelanjakan. Jadi saya di sini ini memohon daripada Tuan Pengerusi biarlah saya
bercakap dalam bahasa Papar sedikit.

“Kalau kami orang-orang Sabah memberikan banyak usin ke Semenanjung, ndak
salah juak tok kami meminta ampiti sedikit usinatubah”.

Jadi kami di sini ingin meminta daripada kerajaan supaya kalaulah ada
peruntukan-peruntukan untuk nelayan dan tidak digunakan biarlah orang - hantar lah dia
ke Sabah.

01550

Pandailah kami orang-orang Sabah mengagih-agihkan. Jadi di sini, saya ingin
sekali lagi meminta kepada Kerajaan Negeri untuk memberikan peluang kepada Sabah.
Saya juga ingin tahu mengapakah dan adakah ia tidak melibatkan projek-projek
perkampungan di negeri Sabah?

Malah pada tahun 2022, daripada jumlah RM29 juta yang tidak digunakan itu,
hanya RM200 sahaja diperuntukkan untuk tahun 2022. Jadi, saya ingin bertanya kepada
kerajaan kenapa pula jadi begini? Sedangkan kami, sepertimana yang kita tahu, di Sabah
kalau duit RM200 juta pun sekejap sahaja habis.

Orang-orang Sabah ini memang serba kekurangan. Kita kekurangan daripada
segi peruntukan dan penghidupan orang-orang nelayan dan juga petani ini sangat susah.
Jadi, saya ingin sekali lagi kalau bolehlah, kerajaan memberikan peruntukan tambahan,
daripada RM200 itu bolehlah dijadikan sampai RM200 juta. Jadi, ini sekurang-kurangnya
kita dapat bukan sahaja di Sabah, di seluruh Malaysia ini, nelayan-nelayan akan dapat
faedahnya.

Jadi, saya juga ingin bertanya adakah kerajaan langsung tidak memikirkan nasib
rakyat di negara ini terutamanya nelayan-nelayan dan bilakah agaknya nasib-nasib
mereka ini boleh kita ubah? Jadi, saya ingin mencadangkanlah di sini terutamanya kepada
nelayan-nelayan di Papar, di tempat saya, iaitu kepada kerajaan supaya dapat memberi
mereka peruntukan-peruntukan untuk membina rumah-rumah usang nelayan yang terlibat
di kawasan-kawasan Papar terutamanya selepas tengkujuh dan juga ribut yang melanda
di Papar.

Demi membantu nelayan-nelayan ini juga, saya ingin kerajaan membantu mereka
dalam kelangsungan hidup mereka sewaktu tengkujuh iaitu menaikkan elaun tengkujuh
daripada RM300 ke RM500. Saya sekali lagi ingin kerajaan supaya dapat membantu
nelayan-nelayan di Sabah dan juga di Papar ini untuk mempertimbangkan pembinaan
tukun-tukun tiruan di tempat-tempat yang strategik di seluruh Sabah dan juga di Papar.
Saya juga merayu dengan peruntukan yang akan diberi ini, jika dilaksanakan dapatlah
nelayan-nelayan di Sabah dan juga di P.175 Papar ini perahu, bot enjin, jaket-jaket
keselamatan, begitu juga dengan subsidi-subsidi minyak supaya kita dapat bagi yang
baiklah untuk mereka.

Sekali lagi, saya juga ingin kerajaan melonggarkan peraturan-peraturan yang
telah diketatkan di mana nelayan-nelayan di P.175 Papar tidak boleh mendekati pulau-
pulau yang telah digazet semata-mata untuk mereka berlindung sewaktu taufan dan
