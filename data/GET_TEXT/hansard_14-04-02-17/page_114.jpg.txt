104 DR.22.11.2021

disebut oleh Yang Berhormat Baling itu tadi. Hanya diketahui pada tahun 2019. Jadi
semenjak itu, pihak PDRM telah mengambil alih untuk menyiasat semua penama-penama
yang disebut oleh pihak Yang Berhormat Baling tadi. Siasatan polis masih dijalankan. Jadi,
kita kena tunggulah result penyiasatan tersebut Yang Berhormat Tuan Pengerusi.

Tuan Pengerusi [Dato’ Mohd Rashid Hasnon]: Baik, terima kasih.

Puan Fuziah binti Salleh [Kuantan]: Yang Berhormat Menteri, saya bertanya
berkenaan dengan SPR tadi. Berkenaan dengan daftar pemilih yang tidak mempamerkan
alamat penuh. Adakah SPR berhasrat untuk mempamerkan alamat penuh dalam daftar
pemilih? Terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Kuantan.

Dato’ Sri Dr. Haji Wan Junaidi bin Tuanku Jaafar: Setakat ini oleh sebab hakim
mahkamah di Kuching pada 3 September yang lepas telah memberi arahan kepada pihak
kerajaan supaya melaksanakan undi 18 ini. Saya dimaklumkan bahawa senarai untuk
didisplay oleh pihak SPR itu akan dilaksanakan juga pada bulan Oktober dan bulan
November ini Yang Berhormat. Itu saya dimaklumkan sama ada dibuat ataupun tidak saya
belum pasti lagi.

Satu lagi ialah persoalan soalan alamat ini, Yang Berhormat. Soalan alamat ini
sekarang SPR hanya menggunakan alamat yang ada dalam kita punya IC. Contohnya,
saya berdaftar nombor Jalan Tengah, Off Green Road, Kuching. Itu nama alamat saya
Yang Berhormat. Jadi, |C saya masih di situ dan saya masih pengundi di situ. Akan tetapi,
ramai orang macam saya dispora Sarawak dan Sabah berada di Semenanjung sekarang
contohnya di Johor, berpuluh-puluh ribu rakyat Sarawak masih berada di sana dan juga
begitulah di seluruh Semenanjung ini, sebagaimana orang Semenanjung juga berada di
Sarawak.

Jadi, senarai itu menunjukkan di mana kita mengundi melainkan kita patuh
dengan arahan daripada pihak pendaftaran supaya kita tiap-tiap kali kita berpindah randah
itu kita kena ubahkan alamat kita supaya perubahan terlaksana juga dalam senarai
pengundi kita.

Tuan Pengerusi [Dato’ Mohd Rashid Hasnon]: Baik.

Puan Fuziah binti Salleh [Kuantan]: Yang Berhormat Menteri, itu bukan maksud
saya. Ini kerana dalam daftar pemilih memang ada kolum alamat yang tidak lengkap. Dia
tidak sama dengan alamat dalam IC. Pohon Yang Berhormat Menteri selidik. Ini kerana
ini kita dapati alamat itu memang tidak lengkap. Kadang-kadang ada lorong, ada nombor
tetapi tidak ada taman ataupun ada taman ada nombor rumah tetapi tidak ada lorong.
Jadi, susah bagi kita untuk mengenal pasti rumah pengundi tersebut.

Jadi, sama ada ini disengajakan daripada dahulu supaya kita tidak boleh berjumpa
dengan pengundi ataupun ia sesuatu yang tidak disengajakan dan bolehkah SPR berbuat
sesuatu sekarang ini.

Tuan Pengerusi [Dato’ Mohd Rashid Hasnon]: Baik, terima kasih Yang
Berhormat Kuantan.

01850

Dato’ Sri Dr. Haji Wan Junaidi bin Tuanku Jaafar: Sebenarnya ini bukan
disengajakan. Itu bukan kerja SPR, Yang Berhormat. Ini kerja yang dibuat oleh pihak
Jabatan Pendaftaran Negara apabila meminta pihak-pihak pelapor mendapatkan IC pada
ketika itu ataupun mendapatkan dia punya surat beranak sebelum mendapatkan IC untuk
melaporkan diri, alamat itu.

Tiap-tiap jabatan ini- saya pernah dalam KDN dahulu. Kita memang berhasrat
untuk mendapatkan alamat yang sebenar tetapi masalahnya kita tidak mendapat laporan
dan alamat yang sebenarnya.

Sekarang apa yang menjadi masalah besar kepada pihak SPR, ada juga orang
yang berdaftar dalam satu rumah sampai 20 orang pun ada. Jadi ini perlu SPR beri satu
persatu. Tanya mana rumah dia sebenar. Adakah rumah ini ataupun tempat itu. Adakah
