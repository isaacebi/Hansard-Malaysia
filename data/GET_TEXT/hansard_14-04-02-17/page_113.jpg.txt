DR.22.11.2021 103

yang telah dikeluarkan oleh The Edge mengatakan bahawa sehingga RM700 juta
keluarga Zeti telah menerima dana sebanyak RM700 juta pada 2007 hingga 2009. Waktu
itu pernah beliau menjadi Gabenor Bank Negara.

Di sini kalau kita tengok Januari, pada 1 Januari 2021 “Zeti slams claims about
her family receiving 1MDB money as a false and malicious”. |ni dikeluarkan oleh Tan Sri
Zeti sendiri. [Sambil menunjukkan senaskhah dokumen] Kita susuli pula pada 8 Mac 2021,
The Edge, “How much did Zeti knows about husband’s bank account in Singapore?”
[Sambil menunjukkan senaskhah dokumen] Ini keluar lagi.

Akhir sekali, saya hendak ucapkan setinggi-tinggi syabas dan penghargaan di
atas pihak SPRM, tolong bantu kutip bawa balik duit 1MDB. Di sini pada 19 November,
SPRM telah mengeluarkan kenyataan akhbar di antara yang disebut terbaru pada 12
November, Commercial Affairs Department (CAD) Singapore telah membuat pemulangan
wang bekas Ketua CEO dan sebagainya di antaranya disebut sebelum ini Kerajaan
Singapura juga telah membantu dalam pemulangan aset sebanyak USD15.4 juta kepada
Malaysia, melibatkan akaun Cutting Edge Industries Limited milik Dato’ Tawfiq Ayman dan
Samuel Goh. Maknanya ini adalah suaminya.

Tuan Pengerusi [Dato’ Mohd Rashid Hasnon]: Yang Berhormat Baling.

Datuk Seri Panglima Abdul Azeez bin Abdul Rahim [Baling]: Waktu itu beliau
menjadi Gabenor Bank Negara. Selepas itu, Kerajaan Pakatan Harapan telah melantik
beliau lagi menjadi Pengerusi PNB, menjadi Counsel of Eminent Person dalam Kerajaan
Pakatan Harapan. Soalan saya sekarang, bagi mengembalikan dan menjaga nama baik
Bank Negara dan integriti institusi itu, saya minta kerajaan untuk mengesahkan dan juga
menjelaskan apa tindakan yang telah dan akan diambil ke atas tuduhan ataupun
kenyataan SPRM ini tadi. Terima kasih Yang Berhormat Menteri. Terima kasih Tuan
Pengerusi.

Dato’ Sri Dr. Haji Wan Junaidi bin Tuanku Jaafar: Ada dua soalan yang
dibangkitkan oleh Yang Berhormat. Panjang sangat itu. Bukan soalan. Ucapan.

Tuan Pengerusi [Dato’ Mohd Rashid Hasnon]: Baik.

Dato’ Sri Dr. Haji Wan Junaidi bin Tuanku Jaafar: Soalan daripada Yang
Berhormat Tuaran tadi sebenarnya betul Yang Berhormat Tuan Pengerusi bahawa kita
mempunyai pendaftaran dan kita juga mempunyai data maklumat pendaftaran kematian.
Begitu juga, apabila dilaksanakan undi automatik pada bulan Januari nanti. Setiap yang
lahir 18 tahun dahulu secara automatik akan masuk dalam senarai pengundi automatik ini
nanti.

Akan tetapi, apa yang belum berlaku Yang Berhormat Tuaran ialah bahawa dua-
dua Jabatan Pendaftaran dan Jabatan SPR ini belum boleh bercakap sendiri. They are
not talking yet. Dia buat in silo bersendiri. Ini bakal dilaksanakan oleh pihak SPR dan
berbincang telah dipersetujui secara prinsip tetapi melaksanakan ini untuk supaya dia
secara automatik apabila berlaku kematian, senarai itu boleh dengan sendirinya akan
terkeluar daripada senarai orang yang mengundi dalam pengundi itu nanti. Itu berlaku
kepada harapan kita ialah pada tahun 2022.

Akan tetapi, saya ingin memberi penjelasan yang panjang sedikit Yang Berhormat
bahawa apabila pindaan Perlembagaan dilaksanakan tahun 2019 dahulu, matlamat
kerajaan pada ketika itu ialah untuk melaksanakan undi automatik 18 tahun ini pada tahun
2023, bukan sekarang. Sekarang kita banyak juga kematian berlaku dan belum
dimasukkan dan belum dilaksanakan. Ini kerana dalam perlembagaan juga menunjukkan
bahawa orang yang sound mind mungkin jadi gila oleh sebab COVID-19 ini banyak juga
orang terkena dia punya mental itu Tuan Pengerusi.

Juga orang yang meninggal, orang yang jadi masuk penjara dan sebagainya.
Orang ini tidak diberi hak untuk mengundi. Dia perlu terkeluar daripada senarai. Jadi
maknanya, apa yang dibuat SPR ialah supaya talian penghubungan secara digital ini akan
dilaksanakan pada tahun hadapan, insya-Allah. \tulah sebabnya peringkat-peringkat
pelaksanaan itu hanya boleh siap pada September 2022, Yang Berhormat.

Jadi, jawapan kepada Yang Berhormat Baling ringkas sahaja jawapan saya
bahawa masalah ini tidak diketahui kita soalan-soalan kewangan dan transfer yang
