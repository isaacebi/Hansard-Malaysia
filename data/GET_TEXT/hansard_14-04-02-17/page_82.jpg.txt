72 DR.22.11.2021

Berhormat Pekan mengatakan dalam Facebook dia bahawa permohonan untuk beliau
mendapatkan rumah dan tanah sebanyak RM100 juta dibuat pada tahun 2018. Akan tetapi
dalam jawapan Yang Berhormat Menteri Kewangan, beliau mengatakan permohonan itu
hanya dibuat selepas bajet dibentangkan yang menyebabkan ia tidak boleh dimasukkan
di dalam buku bajet. Ini saya nyatakan mana satu yang betul. Kalau sekiranya terbukti
bahawa Yang Berhormat Menteri Kewangan bercakap tidak benar, saya hendak tanya
adakah pihak kerajaan bersedia untuk membuat satu usul di bawah 36(12) untuk merujuk
Yang Berhormat Menteri Kewangan ke Jawatankuasa Kuasa Hak Kebebasan.

Mungkin yang terakhir Tuan Pengerusi, tentang isu Pulau Batu Puteh. Saya minta
Yang Berhormat Menteri untuk memberikan penjelasan apakah sebenarnya alasan utama
yang menyebabkan kes kita kalah di perbicaraan Pulau Batu Puteh ataupun Pedra Branca
menurut Singapura. Ini disebabkan tadi ada dinyatakan oleh Yang Berhormat Sik bahawa
dia merasa kesal kerana apa Kerajaan Pakatan Harapan menarik balik semakan
kehakiman itu. Akan tetapi saya mengatakan kalau Yang Berhormat Sik betul-betul tidak
puas hati ataupun rasa kesal, dia pun harus kesal kenapakah Yang Berhormat Marang
menarik balik kes rayuan dalam Sarawak Report di London? Sekian terima kasih.

Tuan Pengerusi: Terima kasih. Yang Berhormat Sepang kalau dia akhir, dia dua
kali akhir. [Ketawa]

Dato’ Haji Che Abdullah bin Mat Nawi [Tumpat]: Tidak sama itu Yang
Berhormat Sepang.

Tuan Pengerusi: Yang Berhormat Segambut, silakan.
Puan Hannah Yeoh [Segambut]: Segambut ya Tuan Pengerusi?

Tuan Pengerusi: Ya Yang Berhormat Segambut.

4.38 ptg.

Puan Hannah Yeoh [Segambut]: Segambut hendak bahas Jabatan Perdana
Menteri — B6 010600 — Unit Penyelarasan Pelaksanaan. Pertamanya, anggaran kos
berdasarkan Jadual Kadar Harga, Jabatan Kerja Raya atau pihak berkuasa yang
berkaitan untuk projek besar, saya faham. Akan tetapi untuk projek-projek infra kecil yang
memang terlalu mahal. Saya bagi contoh, dua outdoor gym RM17,000 kalau guna
anggaran kadar harga ICU tetapi jika kontraktor dicari oleh penduduk dari luar senarai
ICU, RM11,000 boleh dapat dua ataupun tiga outdoor gym. Jadi tidak wajar dalam era
pandemik dan kekurangan dana, pembaziran seperti ini terus berlaku. Saya harap ICU
boleh kaji semula.

Keduanya, pembayaran semula untuk program yang dianjurkan oleh pejabat Ahli
Parlimen sekarang hanya boleh dibuat melalui NGO dan ini betul-betul menyukarkan
urusan yang straightforward, dengan izin. Saya mahu juga ini diubah untuk pastikan salah
guna peruntukan kepada NGO yang ditubuhkan oleh ahli politik tidak berlaku.

Kekurangan jurutera di Wilayah Persekutuan untuk memantau dan menyelia
projek-projek kecil dan akibatkan kelambatan. Satu jurutera sekarang kena jaga tiga
hingga empat kawasan Parlimen di Kuala Lumpur.

010500 — Bahagian Kabinet. Koordinasi untuk soalan Parlimen yang melibatkan
semua kementerian seharusnya dipikul oleh Jabatan Perdana Menteri dengan lebih
serius. Saya beri contoh soalan kos ubahsuai pejabat semua Menteri dan Timbalan
Menteri tetapi bila dijawab oleh Jabatan Perdana Menteri, hanya bagi Menteri yang
bertugas di JPM dan bukan menjawab untuk kesemua Ahli Kabinet yang lain.

01640

Jadi, menyukarkan kita kerana kuota untuk tanya soalan tidak cukup untuk kita
kalau hendak tanya Kabinet terbesar ini.

Butiran 020100 — Majlis Keselamatan Negara (MKN). SMS MKN walaupun telah
disebut banyak kali bahawa SMS ini kebanyakannya berunsur spam, iaitu kurang
memberikan maklumat yang berguna kepada rakyat Malaysia namun SMS ini masih tidak
