28 DR.22.11.2021

Baik, SOP ditetapkan oleh MKN dan itu hanya kemudian diikuti oleh SPR. Jadi,
ini bagi saya mengikut pengalaman ini banyak mengekang kebebasan. Seperti mana yang
sedia Tuan Pengerusi maklum, pilihan raya ini adalah kesempatan orang memberikan
pencerahan dan_ penerangan tetapi kalau penerangan tidak dapat disampaikan selain
pamflet juga tidak dapat bertemu maka ada kekangan yang besar dan masalah. Oleh yang
demikian, mohon pertimbangan semula merubah peraturan ini supaya informed choice itu
sesuai dengan democratic spirit. Untuk Sarawak, perkara ini harus disegerakan.

B.7, Butiran 030000 tentang perbelanjaan pengurusan sumber manusia pasca
perkhidmatan yang menjadi kontroversi baru-baru ini. Saya tegaskan bahawa ini bukan
maksud untuk menyanggah secara peribadi Yang Berhormat Pekan tetapi secara
prinsipnya bagaimana mungkin satu kerajaan dan Jemaah Menteri dalam keadaan
kemelut ekonomi yang parah sekarang boleh dengan mudah meluluskan jumlah wang
begitu besar kepada seorang mantan Perdana Menteri.

01140

Tuan Mohamad bin Sabu [Kota Raja]: Ketua Pembangkang. Tuan Pengerusi,
memandangkan jasa Perdana Menteri-Perdana Menteri yang lalu, boleh atau tidak Ketua
Pembangkang bersetuju dengan saya supaya Tunku Abdul Rahman Putra Al-Haj diberi
pampasan RM 1 bilion sebab Bapa Kemerdekaan?

Tun Haji Abdul Razak bin Dato' Hussein, Bapa Pembangunan kita bagi RM500
juta. Tun Hussein bin Dato' Onn, Bapa Perpaduan cukuplah RM300 juta. Tun Dr. Mahathir
bin Mohamad, Bapa Pembangunan Moden, 42 tahun Perdana Menteri, kita imbuhan beri
RM2 bilion. Tun Abdullah bin Ahmad Badawi, RM100 juta, Dato' Sri Haji Mohammad Najib
bin Tun Haji Abdul Razak RM100 juta.

Biar negara bankrap pun tidak apa, akan tetapi yang pentingnya imbuhan kepada
bekas orang yang berkhidmat ini cukup penting. Setuju atau tidak? [Tepuk]

Dato’ Seri Anwar bin Ibrahim [Port Dickson]: Tuan Pengerusi, saya faham
semangat ‘hutang budi dibawa mati ini tetapi ini beban kepada negara. Saya percaya
kalau ikut pengalaman mengenali tokoh-tokoh seperti Almarhum Tunku Abdul Rahman
dan Tun Abdul Razak, orang-orang ini tidak perlukan dana. Mereka berkhidmat kerana
kasih kepada negara. Ini berbeza dengan yang lain-lain.

Jadi, saya percaya walaupun semangat itu ada, kita minta Yang Berhormat
Menteri beri penjelasan apa yang berlaku. Memang kita tahu peruntukan undang-undang,
berapa yang diperolehi dan mengapa Jemaah Menteri boleh bersetuju dengan mudah
kemudahan-kemudahan yang diberikan, walaupun Jemaah Menteri itu sebilangan besar
daripada parti-parti Melayu dan parti Islam.

Berikutnya B.6, 010000 tentang Sabah dan Sarawak. Yang Berhormat Menteri
telah memberi penjelasan bahawa kerajaan tidak bermaksud untuk mengemukakan
laporan Jawatankuasa Kabinet untuk menyemak pelaksanaan Perjanjian Malaysia 1963.
Saya ingin menggesa supaya ini diperbetulkan. Harus lebih telus kerana rakyat harus
tahu. Bukan sahaja rakyat Sabah dan Sarawak, tetapi rakyat Malaysia. Ada Perjanjian
MA63 dan tanggungjawab kita adalah bukan sekadar memeterai perjanjian yang dibuat
oleh Bapa-bapa Kemerdekaan Persekutuan Tanah Melayu, Sabah dan Sarawak ketika
itu, tetapi juga tanggungjawab generasi kini adalah untuk melaksanakan.

B.8, 030000 tentang kuasa pendakwaan. Ada kes-kes tertentu, termasuk kes
yang melibatkan mantan Yang Berhormat Menteri Wilayah Persekutuan. Itu keputusan
mahkamah. Akan tetapi yang kita tidak faham, mengapa Peguam Negara jarang sekali -
kes orang curi susu pun kadang-kadang dirayu. Kes dadah kecil, rayu. Akan tetapi apabila
kes yang melibatkan mantan Yang Berhormat Menteri, tidak. Atau menarik semula rayuan.

Jadi, apa yang harus dilakukan ialah untuk memastikan Peguam Negara itu lebih
berwibawa, dilihat profesional dan ada integriti. Kalau dia buat keputusan begitu, dia mesti
memberi penjelasan kepada negara. Dia tidak boleh membuat kenyataan kerana kalau
begitu, tidak ada kebertanggungjawaban kepada rakyat.

Kalau seorang mantan Yang Berhormat Menteri dah rayu pun tarik balik rayuan
itu. Kerana apa? Jabatan Peguam Negara itu adalah bastion of justice and a guardian of
public interest. Ini must be fiercely guarded. Jadi oleh yang demikian, saya minta jaminan
