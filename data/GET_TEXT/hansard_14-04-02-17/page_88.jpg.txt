78 DR.22.11.2021

[Timbalan Yang di-Pertua (Dato’ Mohd Rashid Hasnon) mempengerusikan
Jawatankuasa]

Jumlah ini amat besar. Kita negara demokrasi tetapi Perdana Menteri kita
nampaknya hidup macam lebih daripada seorang maharaja. Jadi, saya minta penjelasan,
kenapa jumlah begitu besar perlu diperuntukkan untuk pengurusan aset dan bangunan
Jabatan Perdana Menteri? Jumlah ini boleh digunakan untuk membina sekolah-sekolah
atau memperbaiki sekolah-sekolah yang daif.

Perkara kedua ialah B.8, Butiran 020100 tentang penggubalan undang-undang di
Jabatan Peguam Negara. Saya ingin tanya, sama ada undang-undang yang dipinda baru-
baru ini iaitu Akta Pemuliharaan Hidupan Liar 2010 ini mendapat nasihat yang betul
daripada pihak Peguam Negara kerana kita dapati pindaan ini melanggar prinsip-prinsip
undang-undang jenayah. Telah dipinda undang-undang di mana kalau seseorang itu tidak
memulangkan balik satu lesen ataupun permit yang telah luput dalam masa 14 hari boleh
dihukum sampai RM50,000 dan atau penjara tiga tahun.

Atau tidak mempamerkan atau lupa membawa satu lesen atau permit boleh juga
didenda sampai RM50,000 dan atau penjara 30 tahun. Kalau merosakkan sekeping lesen
atau permit itu boleh dihukum sampai RM100,000 atau tujuh tahun penjara.

Bilakah sekeping lesen ini sudah menjadi satu barang suci? Kalau dirosakkan
boleh dihukum sampai RM100,000 atau penjara tujuh tahun. Kalau ia satu perbadanan
atau korporat, boleh didenda sampai RM200,000. Begitulah juga dengan denda yang
begitu berat sampai RM1 juta atau 10 tahun penjara kalau mengusik ataupun mengambil
tanah atau vegetation dari kawasan hutan simpan untuk hidupan liar.

Jadi, saya rasa adakah Peguam Negara yang memberi nasihat ini? Ataupun
kerajaan yang ingin juga, sungguhpun nasihat telah diberikan untuk undang-undang
sedemikian diluluskan?

Adakah Peguam Negara telah memberikan nasihat kepada kerajaan, sama ada
bekas Perdana Menteri boleh mendapat rumah ataupun tanah yang baru-baru ini
dilaporkan pihak kerajaan telah meluluskan pemberian rumah dan tanah yang bernilai
RM100 juta kepada bekas Perdana Menteri, Yang Berhormat Pekan?

Tuan Pengerusi, semua faedah seorang Menteri ataupun Perdana Menteri dan
juga Ahli Parlimen adalah di bawah Akta Ahli Parlimen atau Members of Parliament
(Remuneration) Act 1980 dan ia merujuk kepada Akta Pencen Tunku Abdul Rahman Putra
Al Haj. Di kedua-dua undang-undang ini, langsung tidak memberi apa-apa kuasa kepada
pihak Jemaah Menteri untuk meluluskan apa-apa tanah ataupun rumah kepada seorang
Perdana Menteri.

Akan tetapi, boleh menyediakan sebuah rumah untuk beliau tinggal secara
percuma, memberikan seorang drebar, sebuah kenderaan kerajaan dan juga pembantu
yang lain, office boy, secretary dan seorang stenographer. Jadi, saya hendak dapat
penjelasan, adakah Peguam Negara telah memberikan nasihat kepada pihak kerajaan?

Tuan Pengerusi, kerana tidak cukup masa, saya hanya minta lagi penjelasan
daripada pihak kerajaan berkenaan dengan Maksud P.6 Butiran 00100 — Kajian-kajian
Kemungkinan. Kenapakah jumlah yang begitu besar ditetapkan untuk projek-projek tetapi
jumlah sebenar yang digunakan adalah sangat kecil? Begitu juga untuk Majlis
Keselamatan Negara, dinyatakan jumlah besar tetapi jumlah besar yang digunakan hanya
begitu kecil sahaja.

Akhir sekali, P.6 Butiran 00104 — Penyusunan Semula Masyarakat. Telah
dinyatakan tidak ada satu sen pun dibelanjakan untuk tahun 2021 dan juga tahun 2020.
Akan tetapi, kenapa hendak dipinjam RM50 juta untuk tahun hadapan?

Itulah sahaja perkara-perkara yang hendak saya bangkitkan. Ada banyak lagi isu
tetapi tidak sempat. Kalau boleh, saya juga minta kerajaan nyatakan kenapa ataupun
apakah asas kerajaan memberikan bantuan ataupun peruntukan untuk Perbadanan
Kemajuan Negeri-negeri, Johor, Kedah, Kelantan, Melaka, Negeri Sembilan, Pahang,
Perlis, Terengganu, Sabah dan Sarawak tetapi tidak memberikan apa-apa peruntukan
