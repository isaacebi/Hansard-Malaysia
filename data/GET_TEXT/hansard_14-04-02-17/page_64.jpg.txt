54 DR.22.11.2021

tahun yang lalu? Berapakah kes yang masih dalam penyiasatan? Apakah tindakan yang
akan diambil oleh kerajaan untuk menyuburkan lagi peranan jawatankuasa ini? Apakah
kajian-kajian yang pernah dilaksanakan oleh Parlimen berbanding dengan negara-negara
demokrasi yang lain mengenai peranan dan fungsi jawatankuasa ini? Sekian terima kasih
Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat
Batu Gajah. Sekarang saya jemput Yang Berhormat Lembah Pantai.

3.13 ptg.

Tuan Ahmad Fahmi bin Mohamed Fadzil [Lembah Pantai]: Terima kasih Tuan
Pengerusi. Saya ingin merujuk Maksud B.6, 020500 — Agensi Pengurusan Bencana
Negara (NADMA). Sebelum ini kita mendengar bagaimana sejumlah pemohon untuk
bantuan kematian COVID-19 bawah NADMA menghadapi masalah bila permohonan
mereka tidak diketahui sama ada telah diterima, bilakah akan diproses dan sebagainya.
Saya pohon Yang Berhormat Menteri untuk memberi penjelasan berapa ramai yang telah
memohon, berapa ramai yang telah menerima, berapa ramai yang masih lagi sedang
diproseskan? Apakah yang akan dilakukan untuk memastikan tidak ada dengan izin,
bottle neck dalam isu ini.

Saya ingin menyentuh 020100 — MKN melibatkan SOP bagi pilihan raya
khususnya. Kita semua telah lihat bagaimana perjalanan Pilihan Raya Umum Negeri
Melaka ke-15 telah menyaksikan pengingkaran berlaku, ramai yang tidak tahu dan salah
satu masalah asas ialah pemakluman tentang SOP ini berlaku pada hari penamaan calon.
Jadi ini tidak patut berlaku. Seharusnya MKN, SPR mengadakan_ rundingan,
perbincangan, jemputlah semua parti politik dan runding, bincang, lihat, nyatakan kenapa
memakai lencana parti itu, adakah itu akan benar-benar membantu penyebaran wabak
COVID-19? Itulah yang kita lihat berlaku salah faham dan akhirnya ia membuang masa
dan mengekang usaha kita untuk bertemu dengan para pengundi.

Saya ingin bertanya dengan Yang Berhormat Menteri, pada 17 November yang
lalu dalam satu jawapan yang diberi oleh Yang Berhormat Menteri kepada Yang
Berhormat Port Dickson berkenaan dengan JCOM. Dinyatakan bahawa JCOM yang tidak
disenaraikan dalam buku Bajet 2022, kini terkandung sebagai senarai perjawatan untuk
tahun 2022 dalam VOT B.6 JPM Jilid | bawah Aktiviti 1.12 Jabatan Komunikasi Komuniti
yang mengandungi sebanyak 155 perjawatan. Akan tetapi bila saya belek-belek, saya
cuba teliti perincian, saya tidak jumpa. Saya minta Yang Berhormat Menteri untuk
memberikan penjelasan tentang isu ini. Jawapan tidak sama dengan buku yang ada di
hadapan kita.

Untuk Maksud P.6 Butiran 93500 — Projek Khas. Kita pohon Yang Amat
Berhormat Perdana Menteri dan juga Yang Berhormat Timbalan Menteri Tugas-tugas
Khas sebelum ini pernah sebut ingin diberikan dana sama rata kepada semua Ahli
Parlimen. Kalau Yang Berhormat Timbalan Menteri tidak berniat untuk memastikan dana
yang sama rata sampai kepada semua Ahli Parlimen, maka seharusnya_ beliau
memberikan penjelasan kepada Dewan yang mulia ini kerana kenyataan beliau pada
waktu itu mungkin telah mengelirukan Dewan. Jadi minta jawapan daripada Yang
Berhormat Menteri yang bertanggungjawab.

Saya ingin menyentuh Maksud B.8 Jabatan Peguam Negara. Butiran 010100 —
Pejabat Peguam Negara. Saya pohon Yang Berhormat Menteri memberi jawapan kenapa
Peguam Negara telah membatalkan rayuan terhadap satu kes melibatkan seorang Ahli
Parlimen, walaupun rayuan telah dibuat sebelum ini tetapi sekarang telah dibatalkan.
Saya pohon Yang Berhormat Menteri untuk memberikan jawapan kenapa pembatalan itu
dibenarkan, diberikan. Adakah ianya atas inisiatif Peguam Negara ataupun ada arahan
eksekutif? Ini penting untuk rakyat mendengar kenapa Peguam Negara telah memutuskan
untuk membatalkan rayuan tersebut.

Saya ingin bertanya perincian ataupun Butiran 030100 — Pendakwaan. Mengapa
sebelum ini telah berlaku satu tangkapan pada bulan Mei yang lalu, seorang Ahli Parlimen.
Namun tangkapan di bawah SPRM pada waktu itu tidak dihadapkan ke mahkamah.
