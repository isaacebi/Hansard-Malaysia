DR.22.11.2021 11

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Libaran. Sila, Yang Berhormat Timbalan Menteri. Satu minit.

Datuk Lim Ban Hong: Tuan Yang di-Pertua, terima kasih kepada soalan yang
dikemukakan. Memang betul kalau kita lihat kepada kedudukan Malaysia di peringkat
dunia, melalui terbitan The World Competitiveness Year Book bagi tahun 2021,
kedudukan Malaysia di antara 64 ekonomi adalah di kedudukan ke-25. la juga merupakan
satu peningkatan bagi negara daripada kedudukan ke-27 pada tahun 2020.

01040

Berkenaan dengan soalan bagaimana aspirasi pelaburan nasional (NIA) dapat
membangunkan sektor perindustrian. Secara keseluruhannya kita perlu lihat kepada lima
teras di bawah aspirasi pelaburan nasional ini, di mana kalau kita lihat yang pertamanya
ialah untuk meningkatkan kompleksiti ekonomi iaitu kita menekankan pembangunan
perkhidmatan dan produk yang canggih, penyelidikan dan pembangunan tempatan yang
tinggi dan usaha inovasi.

Teras kedua, kita memberi penekanan kepada mencipta pekerjaan bernilai tinggi,
di mana kita memberi penekanan kepada kerja-kerja yang berkemahiran tinggi dan juga
berpendapatan tinggi.

Ketiga, kita memberi penekanan kepada jalinan domestik luar iaitu penggunaan
input domestik yang tinggi dan ini akan membantu membangunkan rantaian bekalan
tempatan dan juga meningkatkan keluasan dan kedalaman rantaian bekalan domestik
sedia ada.

Teras keempat, membangunkan kluster baharu dan kluster sedia ada yang
seperti yang saya jelaskan tadi, kita ada kluster sektor perindustrian yang sedia ada
seperti elektronik dan elektrik dan kita akan bangunkan. Pada masa yang sama, kita akan
menerokai sektor-sektor baharu supaya dia dapat menjana lebih banyak peluang
pekerjaan.

Kelima dalam kerangka Aspirasi Pelaburan Nasional ini Tuan Yang di-Pertua, kita
juga menekankan teras_ kelima. Meningkatkan penglibatan menyeluruh _iaitu
pembangunan kawasan dan komuniti yang kurang diberi perhatian juga akan dirangkumi
dalam kerangka ini, termasuk Sabah seperti yang disebutkan oleh Yang Berhormat tadi.
Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Pertanyaan jawab lisan seterusnya saya ingin menjemput Yang
Berhormat Sibuti.

5. Tuan Lukanisman bin Awang Sauni [Sibuti] minta Menteri Alam Sekitar dan Air
menyatakan adakah pihak kementerian mempunyai data terperinci mengenai isu hakisan
pantai dialami di kawasan pesisir pantai Sarawak terutama di kawasan pantai Parlimen
Sibuti dan apakah tindakan yang telah dirancang dalam Rancangan Malaysia Ke-12.

Menteri Alam Sekitar dan Air [Dato’ Sri Tuan Ibrahim bin Tuan Man]: Terima
kasih Tuan Yang di-Pertua, terima kasih Yang Berhormat Sibuti.

Untuk makluman Dewan yang mulia bahawa Kementerian Alam Sekitar dan Air
sentiasa memantau isu-isu hakisan yang dialami di seluruh negara melalui National
Coastal Erosion Study (NCES) dengan izin, yang siap dilaksanakan pada tahun 2015.
Data terperinci status hakisan sepanjang pesisir pantai Sarawak telah pun diperoleh dan
dikemas kini pada setiap tahun.

Berdasarkan rekod Jabatan Pengairan dan Saliran, hakisan serius atau
dikategorikan kategori satu, yakni hakisan melebihi empat meter setahun dan melibatkan
kawasan yang mempunyai kepadatan penduduk dan kadar pembangunan yang tinggi. Di
Parlimen Sibuti dia melibatkan kawasan di Kampung Bungai.

Bagi kawasan lain, hakisan tidak serius atau berada pada kategori dua, yakni
hakisan yang agak ketara di mana hakisan di antara satu meter hingga empat meter
