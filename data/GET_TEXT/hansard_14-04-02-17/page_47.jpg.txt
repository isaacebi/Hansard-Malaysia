DR.22.11.2021 37

mempertingkatkan nilai Mahkamah Syariah itu sendiri dan juga peguam-peguam syarie
kita.

Saya juga ingin sentuh dalam butiran seterusnya ialah tentang kemajuan Islam
juga yang berkaitan tentang sektor ekonomi. Saya ingin mendapatkan satu jaminan
daripada Yang Berhormat Menteri di Jabatan Perdana Menteri (Hal Ehwal Agama) tentang
bagaimana kita telah berusaha dalam sektor ekonomi dalam hal kemajuan Islam. Salah
satu contohnya ialah Tabung Haji. la duduk di bawah JAKIM dengan maksud dalam sektor
ekonomi.

Saya ingin meminta penjelasan daripada Yang Berhormat Menteri dan jaminan,
apakah nanti pelantikan pengerusi baharu— sebab sekarang tiada Pengerusi Tabung Haji
yang baharu. Apakah jaminan bahawa pelantikan Pengerusi Tabung Haji yang baharu ini
bukan daripada kalangan orang politik supaya ia kekal profesional dan ia tetap menjadi
satu kebanggaan umat Islam dan ekonomi umat Islam dapat dipacu tanpa ada campur
tangan politik yang keji sehingga menyebabkan Tabung Haji telah luka parah sebelum
kami mengambil alih dan sudah pun dipulihkan, a/hamdulillah pada hari ini.

Jadi, dengan itu saya ingin minta penjelasan daripada Yang Berhormat Menteri
atas semua yang telah saya bangkitkan. Sekian, Tuan Pengerusi.

Tuan Pengerusi: Terima kasih, Yang Berhormat Parit Buntar. Saya jemput Yang
Berhormat Kuala Krai.

tgh.

Tuan Haji Abdul Latiff bin Abdul Rahman [Kuala Krai]: Bismillahi Rahmani
Rahim. Alhamdulilah [Membaca selawat]. Terima kasih, Tuan Pengerusi kerana memberi
ruang kepada saya untuk mengambil bahagian dalam perbahasan_peringkat
jawatankuasa Jabatan Perdana Menteri.

Saya merujuk kepada Butiran 010000 — Urusan Parlimen. Daripada jumlah
sebanyak RM1,586,100 kepada RM564,000 sahaja. Tuan Pengerusi, saya ingin menarik
perhatian Dewan yang mulia ini tentang pengurangan lebih RM 1 juta untuk urusan
Parlimen bagi perbelanjaan tahun 2022. Mengapakah pengurangan ini berlaku? Begitu
besar sekali ini.

Pada masa yang sama, saya ingin mencadangkan supaya Parlimen Malaysia
memberi peluang dan menanggung perbelanjaan bagi mana-mana Ahli Parlimen untuk
menyambung pengajian ke peringkat yang lebih tinggi seperti master dan PhD
sebagaimana yang dibuat oleh pihak JPA, MARA dan lain-lain lagi.

Saya ingin memohon agar Parlimen memberi kursus khas terutama kepada Ahli
Parlimen yang baharu khususnya selepas berlakunya PRU tentang peranan sebagai Ahli
Parlimen, etika perbahasan, memahami standing order, menghormati institusi Parlimen,
dan juga sudah tentunya menghormati institusi Yang di-Pertua Dewan. Hal ini sangat
penting untuk meningkatkan pencapaian setiap Ahli Parlimen untuk apa jua urusan agar
sentiasa kompeten dan dapat berperanan yang terbaik dalam Dewan Rakyat, seterusnya
membangunkan negara yang tercinta ini.

Isu yang kedua ialah Butiran 010000 — Pilihan Raya. Tuan Pengerusi, soalan saya
ialah berapakah peruntukan sebenar yang telah digunakan untuk setiap Pilihan Raya
Negeri seperti PRN Sabah dan terbaharu ialah PRN Melaka. Selain itu, berapakah
peruntukan yang akan diberikan untuk menarik minat pengundi untuk turun mengundi
terutama golongan berusia 18 tahun untuk keluar mengundi kali pertama? PRN Melaka
ke-15 menyaksikan jumlah peratusan pengundian sebanyak 65.85 peratus ataupun
seramai 326,068 orang pengundi daripada 495,195 orang pengundi setelah ditutup pada
jam 5.30 petang. Jumlah itu adalah lebih rendah daripada jangkaan SPR yang
meramalkan sebanyak 70 peratus akan keluar mengundi.

Berdasarkan peratusan undi Pilihan Raya Umum Ke-14 pada tahun 2018, semua
kerusi Dewan Undangan Negeri di Melaka menyaksikan peratusan undi melebihi 80
peratus. Adakah penurunan ini merujuk kepada hilang minat pengundi, terdapat sabotaj
dan sebagainya? Apakah langkah yang efektif untuk menangani masalah ini? Hal ini
