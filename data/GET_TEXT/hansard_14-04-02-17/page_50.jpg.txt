40 DR.22.11.2021

Cuma saya ada satu soalan sahaja mengenai detil-detil di dalam bajet ini.
Pertama, ini adalah di bawah Tuan Yang di-Pertua Dewan Rakyat, di bawah Butiran
010000 — Urusan Parlimen. Saya nampak banyak penurunan dari tahun lepas. Jadi saya
minta penjelasan mengapa belanjaan di bawah tajuk 10000 menurun kepada RM564 juta
sahaja.

Kedua, butiran pun sama ini di bawah Butiran 010000 — Urusan Parlimen, di
bawah Kod 10000 dan 20000 pun menurun juga kepada RM504 juta. Minta penjelasan
mengapa sudah banyak menurun?

Di bawah Suruhanjaya Perkhidmatan Pendidikan di bawah Butiran 010200, di
bawah Kod 40000. Ini sudah meningkat banyak dekat RM900 ribu. Mengapa ini
meningkat banyak? Minta penjelasan apa sebab perlu meningkat banyak.

Lagi di bawah Perbendaharaan di bawah Butiran 020600. Ini sudah menurun RM8&
juta sumbangan kepada Bank Pembangunan Islam. Apa sebabnya sumbangan menurun
hampir RM8 juta?

Di bawah Pencen Elaun Bersara dan Ganjaran. Butiran 020900, kod 40000.
Mengapa ini sudah meningkat sebanyak RM90 juta, apa sebabnya?

Di bawah Suruhanjaya Pilihan Raya. Memandangkan sekarang masih dalam
wabak pandemik ini. Akan tetapi saya nampak belanjawan ataupun emolumen sudah
meningkat. Jadi, adakah ini cukup untuk menangani pilihan raya akan datang. Ini di
bawah Butiran 030000 di bawah kod 20000.

01240

Lagi sekarang di bawah Suruhanjaya Perkhidmatan Awam, di bawah Butiran
010300 Kod 30000. Perbelanjaan ini dijangka akan meningkat RM3.6 juta. Apa sebabnya
ini perlu ditingkatkan? Lagi satu di bawah tajuk yang sama di bawah Butiran 030200, Kod
30000, mengapa perlu belanja hampir RM370,000 untuk membeli aset.

Lagi dua sahaja kerana masa tidak mengizinkan Tuan Yang di-Pertua. Ini di
bawah Jabatan Perdana Menteri, di bawah Butiran 011000 — Pihak Berkuasa
Pelaksanaan Koridor Utara dan juga di bawah Butiran 011100 — Majlis Pembangunan
Wilayah Ekonomi Pantai Timur. Saya ternampak dua-dua ini meningkat RM15 juta
masing-masing. Apa sebabnya kena meningkat? Adakah ini cukup untuk menjana
ekonomi yang bertambah baik supaya Koridor Utara dan juga ekonomi Pantai timur ini
dapat meningkat dengan ketara.

Akhir sekali adalah di bawah Butiran 020400 — Angkatan Pertahanan Awam
Malaysia. Saya nampak perbelanjaan keseluruhannya menurun. Bagi saya APM ini
memainkan satu peranan yang begitu baik, khususnya pada masa pandemik COVID-19,
begitu juga kalau berlaku banjir atau apa-apa bencana. Jadi, saya haraplah ini dapat diberi
perhatian. Adakah ini cukup untuk memastikan perkhidmatan mereka terus meningkat
supaya masyarakat dapat manfaat dari mereka?

Begitu juga dengan Agensi Pengurusan Bencana Negara (NADMA) di bawah
Butiran 020500. Saya nampak ada peningkatan. Adakah ini cukup? Ini kerana mereka
pun memainkan satu peranan yang begitu baik pada masa pencemaran, khususnya pada
masa pencemaran di Sungai Kim Kim. Mereka telah memainkan satu peranan yang baik
bagi memastikan mangsa-mangsa dapat dipindahkan dan juga isu-isu ini dapat ditangani
dengan baik. Itu sahaja dari saya. Terima kasih.

Tuan Pengerusi: [Dato’ Mohd Rashid Hasnon]: Terima kasih Yang Berhormat
Tebrau. Seterusnya Yang Berhormat Tumpat teruskan.

12.43 tgh.

Dato’ Haji Che Abdullah bin Mat Nawi [Tumpat]: Terima kasih Tuan Yang di-
Pertua. Pertamanya saya ingin menyentuh Maksud Bekalan 4 — Suruhanjaya Pilihan
Raya, Butiran 010200 — Operasi. Kita sedia maklum bahawa Pilihan Raya Negeri Melaka
merupakan satu benchmark kepada pelaksanaan pilihan raya umum PRU-15 yang akan
diadakan dalam norma baru sesuai dengan fasa endemik kelak. Sudah tentu pelbagai
