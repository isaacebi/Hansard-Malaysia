DR.22.11.2021 43

12.52 tgh.

Datuk Seri Panglima Wilfred Madius Tangau [Tuaran]: Terima kasih, Tuan
Pengerusi kerana beri peluang ke Tuaran untuk turut berbahas peringkat Jawatankuasa
bagi Jabatan Perdana Menteri.

Saya ingin berbahas bagi Maksud Tanggungan 3 — Ketua Hakim Negara, Hakim
Besar dan Hakim bagi Butiran 030000 — Mahkamah Tinggi. Dalam bajet ini telah diberi
peruntukan untuk Mahkamah Persekutuan, Mahkamah Rayuan dan juga Mahkamah
Tinggi. Saya ingin mencadangkan bahawa di bawah butiran ini masa sudah tiba bagi
Mahkamah Tinggi ini dipecahkan kepada satu iaitu butiran untuk Mahkamah Tinggi
Malaya dan juga Mahkamah Tinggi Sabah dan Sarawak.

Dengan jelas di bawah Mahkamah Persekutuan dan juga dalam Judicature Act
menjelaskan bahawa terdapat empat buah mahkamah di negara kita iaitu Mahkamah
Tinggi, Mahkamah Rayuan, Mahkamah Persekutuan dan juga Mahkamah Sabah dan
Sarawak. Dalam hal ini, sehingga hari ini tidak ada bajet khas telah diperuntukkan untuk
Mahkamah Tinggi Malaya dan Mahkamah Tinggi Sabah dan Sarawak dan masa sudah
tiba sebab adalah untuk lebih di Sabah dan Sarawak dapat memberi perkhidmatan yang
lebih berkesan dan juga supaya ia dapat menyesuaikan situasi di Sabah dan Sarawak,
perlu diwujudkan diberi bajet khusus.

Seterusnya Tuan Pengerusi, saya juga beralih ke Butiran 010200 — Bahagian Hal
Ehwal Sabah dan Sarawak (BHESS) dan Pejabat Persekutuan. Saya bersama dengan
Yang Berhormat Penampang menyatakan bahawa kita berterima kasih diwujudkan unit
ini sebab Sabah dan Sarawak mempunyai kedudukan istimewa di negara kita ini seperti
mana terletak dinyatakan di dalam Perlembagaan Persekutuan.

Saya ingin bertanya ada beberapa perkara yang ditangani oleh unit ini iaitu
pertamanya, apa status pindaan Artikel 122, Perlembagaan Persekutuan 1994 yang
pernah saya juga bangkitkan dalam Dewan yang mulia ini? Apa status pindaan tersebut,
adakah ia valid? Adakah ia boleh diteruskan ataupun apakah ini boleh dipinda supaya
kuasa TYT Sabah dan Sarawak untuk melantik Judicial Commissioners akan
dikembalikan?

Seterusnya dalam hal Artikel 112D iaitu berkenaan dengan special grant untuk
Sabah dan Sarawak. Saya ingin bertanya, sejauh manakah unit ini telah memperjuangkan
perkara ini? Ya, seperti yang kita tahu bahawa peruntukan khas untuk Sabah dan Sarawak
lebih kurang RM26 juta setiap tahun dan kita telah meminta supaya ia ditingkatkan dua
kali- ganda setiap dua tahun dan sebagainya. Apakah langkah-langkah yang telah diambil
untuk meningkatkannya?

Ketiganya ialah berkenaan dengan RCI pendatang asing di Sabah yang telah pun
selesai telah dibentangkan di Dewan yang mulia ini tetapi setelah sekian lama tidak ada
apa kesudahannya. Tidak ada apa-apa pun tindakan. Saya ingin bertanya, saya
difahamkan seperti mana yang dinyatakan oleh Yang Berhormat Menteri hari itu bahawa
unit ini akan diberikan tanggungjawab dalam hal ini.

Saya ingin bertanya bahawa pendatang asing di Sabah ini ada empat kategori
iaitu satunya Pendatang Asing Tanpa Izin dan yang keduanya pelarian dari Filipina, yang
ketiganya stateless dan yang satu lagi ialah mereka yang telah mendapat IC secara
rasuah ataupun Projek IC. Jadi saya ingin bertanya apakah cadangan-cadangan untuk
menyelesaikan setiap perkara yang saya sebutkan tadi.

Seterusnya Tuan Pengerusi, saya juga ingin bersama-sama dengan Yang
Berhormat Penampang untuk membangkitkan Butiran 010800 — SPRM Negeri. Juga
disebut oleh Yang Berhormat Penampang tadi bahawa tahun 2016 dahulu SPRM telah
mendapat lebih kurang RM114 juta- duit tunai dan selepas itu ditemui beberapa buah
kereta mewah dan juga pelbagai- ditemui juga RM30 juta- di bank di luar negara seperti
di Australia dan New Zealand.

Duit itu, Kerajaan Persekutuan untuk menyelesaikan masalah non-revenue water
di Sabah tetapi sehingga pada hari ini non-revenue water di Sabah masih lagi 52 peratus
dan seperti mana juga yang dinyatakan juga oleh Yang Berhormat Penampang sebentar
tadi bahawa masalah Sabah sekarang dari segi bekalan air sangat-sangat teruk dan
