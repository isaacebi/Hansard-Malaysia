98 DR.22.11.2021

Saya ingin mengucapkan berbanyak-banyak terima kasihlah kepada Ahli-ahli
Parlimen yang telah membahas rang undang-undang ini di peringkat Jawatankuasa yang
membentuk kementerian bertanggungjawab dengan Parlimen dan undang-undang.
Seramai 19 Ahli Parlimen Tuan Pengerusi. Jadi, saya tidak payah baca siapa Ahli-ahli
Parlimen sebab banyak 19 orang, jadi saya terus kepada jawapan.

Walaupun Tuan Pengerusi, bahawa kebanyakan soalan-soalan dibangkit itu
tidaklah berlandaskan peraturan yang sebenarnya iaitu menyoalkan soalan peruntukan-
peruntukan dalam buku belanjawan ini sebenarnya. Banyak yang masih menyentuh
soalan dasar dan sebagainya. Walau bagaimanapun, saya cubalah menjawab juga.
Dalam masa 20 minit itu saya ingat terbatas sangat.

Pertama, Yang Berhormat daripada Seputeh, Yang Berhormat Lembah Pantai
bertanya berhubung dengan SPR, adakah perjumpaan dengan semua wakil parti untuk
menyemak semula SOP di PRN Melaka. Banyak tidak masuk akal, terutamanya SOP
larang kempen.

Jawapan ialah Tuan Pengerusi penyediaan SOP yang dibuat diputus secara
bersama oleh pelbagai agensi kerajaan dalam mendapat pandangan daripada MKN, KKM
dan PDRM bersama. Yang Berhormat daripada Parit tanya SOP PRN Melaka akan
digunakan dalam PRN Sarawak, sama ada pakai ataupun tidak.

Jadi, ada perbezaan sedikit Yang Berhormat bahawa Melaka dalam fasa empat
COVID-19 yang sementara Sarawak itu dalam fasa tiga. Akan tetapi walau
bagaimanapun, keadaan di Sarawak dan di Melaka itu ada kelainan sedikit juga kerana
Sarawak itu dia sendiri di satu pulau. Perbatasan dia hanya dengan Indonesia, Brunei dan
sedikit dengan Sabah itu pun melalui jauh di Selatan.

Jadi, dia ada kelainan dia atas jaga sedikit. Sementara Melaka itu di mana-mana
pun boleh akses ke Melaka. Jadi, ada kelainan sedikit dan itulah mengapa Suruhanjaya
Pillhan Raya Malaysia sedang merangka prosedur operasi standard untuk di negeri
Sarawak. Pencegahan COVID-19 bagi melaksanakan Pilihan Raya Umum Dewan
Undangan Negeri Sarawak ke-12 dengan mengambil kira pandangan daripada
Kementerian Kesihatan Malaysia, Polis Diraja Malaysia, Majlis Keselamatan Negara dan
Jawatankuasa Penguat kuasa Bencana Negeri Sarawak.

Untuk makluman mesyuarat dan juga bahawa di Sarawak, dia mempunyai
undang-undang dia sendiri berhubung dengan menangani masalah COVID-19 ini. Jadi,
makna dia negeri Sarawak berbincang dengan SPR dan meminta supaya MKN dan KKM
mengguna pakai Undang-undang Negeri Sarawak itu sendiri dan tidak payah mengguna
undang-undang yang ada di Semenanjung.

Akan tetapi, akhirnya pihak mereka inilah akan memutuskan nanti bukan apa
dikehendak oleh mana-mana pihak.

Tuan Ahmad Fahmi bin Mohamed Fadzil [Lembah Pantai]: Yang Berhormat
Menteri, Yang Berhormat Menteri.

Dato’ Sri Dr. Haji Wan Junaidi bin Tuanku Jaafar: SOP yang dirangka juga
akan mengambil kira maklum balas...

Tuan Khoo Poay Tiong [Kota Melaka]: Tuan Pengerusi boleh minta penjelasan.

Dato’ Sri Dr. Haji Wan Junaidi bin Tuanku Jaafar: ...Dan keberkesanan
pelaksanaan SOP PRU DUN Melaka ke-15 yang sedang berkuat kuasa yang dipakai
baharu lalu.

Tuan Khoo Poay Tiong [Kota Melaka]: Penjelasan.

Dato’ Sri Dr. Haji Wan Junaidi bin Tuanku Jaafar: SOP ini akan diumumkan
setelah ia dimuktamadkan kelak.

Tuan Khoo Poay Tiong [Kota Melaka]: Penjelasan Yang Berhormat Menteri.
Dato’ Sri Dr. Haji Wan Junaidi bin Tuanku Jaafar: Sila Yang Berhormat.

Tuan Khoo Poay Tiong [Kota Melaka]: Terima kasih Yang Berhormat Menteri.
Seperti yang kita tahu baru-baru ini Pilihan Raya Negeri Melaka telah dijalankan.
