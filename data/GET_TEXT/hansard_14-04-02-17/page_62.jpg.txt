52 DR.22.11.2021

2021 sekali gus memanifestasikan bahawa industri halal antara agenda penting dalam
pelan pemulihan negara.

Apakah langkah kementerian bagi memastikan Malaysia merupakan salah satu
internasional halal hab dan apakah inisiatif kerajaan bagi memastikan isu pensijilan halal
tidak diiktiraf serta isu syarikat yang menggunakan logo halal sendiri atau se/f-declaration
dengan izin Tuan Pengerusi, dapat ditangani kerana kewujudan syarikat-syarikat seperti
ini mewujudkan kekeliruan kepada pengguna.

Selain itu, antara cabaran industri halal juga adalah pembangunan kurang
memberangsangkan termasuk ketersediaan bakat iaitu individu yang benar-benar mahir
dalam industri halal. Maka langkah segera perlu dibuat untuk melahirkan bakat yang
baharu yang sentiasa mencukupi dari semasa ke semasa. Hal ini kerana kewujudan
profesional dalam bidang halal haruslah selari dengan perkembangan industri halal
negara.

Tuan Pengerusi, isu seterusnya Butiran 50000 — Pembangunan Harta Wakaf.
Kelestarian dalam harta wakaf seharusnya melibatkan usaha untuk mengekalkan serta
memperbanyakkan harta wakaf dan menghasilkan manfaat wakaf yang berterusan.
Namun sehingga kini, masih terdapat banyak harta wakaf di Malaysia terutamanya tanah
tidak dibangunkan secara produktif.

Pusat Maklumat Harta Tanah Negara telah ditubuhkan sejak 9 September 1999.
Namun begitu, pusat tersebut tidak merangkumi harga wakaf khususnya berkenaan
dengan tanah. Oleh itu, adakah pihak kementerian ada bercadang untuk mewujudkan
sebuah pangkalan data khas bagi menguruskan harta-harta wakaf ataupun
memperkasakan pusat ini dengan memasukkan juga maklumat berkenaan harta tanah
wakaf bagi memastikan luas harta tanah wakaf, lokasi harta tanah wakaf dan
pembangunan terkini harta tanah wakaf akan mudah diperoleh kelak sekali gus dapat
membangunkan industri ini dengan lebih proaktif.

Perkara seterusnya Butiran 030400 — Pasca Perkhidmatan. Saya menyokong apa
yang disebut oleh Ahli Parlimen Dungun berkaitan pencen, persaraan kakitangan agensi
kerajaan yang telah diswastakan seperti LLN kepada TNB, POS Malaysia dan lain-lain
lagi. Di mana saya dapat makluman ada di kalangan mereka yang mendapat pencen
RM180 sebulan sahaja kurang daripada RM200 dan dalam perbahasan terdahulu, saya
dimaklumkan oleh Menteri dan jawapannya mengatakan bahawa ia berkait dengan akta.
Jadi, saya mencadangkan supaya akta tersebut dipinda bagi membolehkan pesara-
pesara tersebut mendapat sekurang-kurangnya mendapat sebagaimana gaji minimum.

Terakhir sekali Tuan Pengerusi, Butiran 040100 — Jabatan Kemajuan Islam
Malaysia (JAKIM). Adakah dengan peruntukan yang diperuntukkan di bawah butiran ini ia
juga termasuk dalam bentuk hendak memberi bantuan kepada pengkuliah atau
penceramah bebas di masjid dan surau yang terkesan dengan COVID-19? Sekian Tuan
Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat
Setiu. Seterusnya, saya jemput Yang Berhormat Batu Gajah. Tidak ada...

Tuan Sivakumar Varatharaju Naidu [Batu Gajah]: Ada, ada.

Tuan Pengerusi [Dato’ Mohd Rashid Hasnon]: Seterusnya Yang Berhormat
Lembah Pantai. Ada? Sila, teruskan.

3.06 ptg.

Tuan Sivakumar Varatharaju Naidu [Batu Gajah]: Terima kasih Tuan
Pengerusi. B.9, SPRM. Butiran 020600 — Perundangan dan Pendakwaan. Tuan
Pengerusi, saya ingin tahu bolehkah SPRM campur tangan dalam urusan Parlimen? Saya
rasa kecewa dengan jawapan yang diberikan oleh Menteri Perpaduan Negara. Saya telah
membangkitkan beberapa isu berkaitan dengan MITRA melalui soalan lisan dan juga
melalui perbahasan peringkat dasar.

Akan tetapi Menteri Perpaduan enggan menjawab perkara-perkara yang saya
bangkitkan dengan alasan bahawa MITRA sekarang sedang disiasat oleh SPRM.
