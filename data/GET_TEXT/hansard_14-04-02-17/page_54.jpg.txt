44 DR.22.11.2021

sehinggakan pihak resident committee bergaduh dengan pihak management committee
dan sebagainya. Sebenarnya, masalahnya iaitu sumber air.

Seterusnya Butiran 010000 — Pilihan Raya. Saya ingin bertanya, sekarang ini
sudah diluluskan undi secara automatik untuk Undi 18? Saya ingin bertanya, sama ada
yang undi mati- adakah ini akan di delete secara automatik apabila pengundi itu mati, asal
ada Surat Kematian, dan sebagainya, adakah di delete secara automatik.

Terakhir butiran mengenai SEDIA, Tuan Pengerusi. Saya difahamkan bahawa di
Sabah ini sudah ada invest Sabah untuk menarik pelaburan dan sebagainya. SEDIA juga
terlibat dalam menarik pelaburan tetapi perlu penyelarasan dan saya ingin tahu, apa
langkah-langkah yang telah diambil oleh pihak Jabatan Perdana Menteri untuk
memastikan supaya SEDIA itu dapat dikenal pasti, apa peranannya sebenar berbanding
dengan apa yang dibuat oleh kerajaan negeri supaya tidak ada pertindihan, adanya
kerjasama di antara dua buah agensi yang untuk membuat pelaburan ke negeri Sabah ini.
Sekian, dan terima kasih.

Tuan Pengerusi: Terima kasih, Yang Berhormat Tuaran.

Yang Berhormat Batang Lupar, dipersilakan.

12.58 tgh.

Dato Sri Hajah Rohani binti Abdul Karim [Batang Lupar]: Terima kasih, Tuan
Pengerusi. Maksud B.6 — Jabatan Perdana Menteri, Butiran 010700 — Unit Perancang
Ekonomi.

Saya percaya kerajaan sememangnya sentiasa memantau keadaan ekonomi
lebih-lebih lagi sejak pandemik COVID-19 berlaku. Jadi saya hendak mendapat beberapa
penjelasan mengenai pendekatan jangka masa pendek dan panjang dan langkah proaktif
yang diumumkan oleh kerajaan dalam membuat pengubahsuaian yang spesifik bagi
menjajar semula dasar negara.

Seiring dengan perubahan senario ekonomi global yang faktornya berada di luar
kawalan kita, ini perlu dilakukan untuk kita terus memulihkan ekonomi dan paling tidak
rakyat dapat hidup seperti mana sebelum ini dengan kadar pengangguran yang rendah,
gaji yang setimpal dan kos sara hidup yang tidak membebankan. la tidak dapat dilakukan
di peringkat dasar malah pelaksanaan adalah sangat penting dengan melibatkan Ahli
Parlimen yang lebih memahami keadaan di akar umbi. Setiap apa yang kami ‘lok laung’
dan tuntut di Dewan yang mulia ini membawa suara rakyat yang kami perjuangkan.

Sebagai agensi pusat yang merentasi kesemua kementerian termasuk
Kementerian Kewangan, saya sangat menyambut baik untuk EPU menimbang
peruntukan yang dipohon dan sebarang proses penambahbaikan harus terus dilakukan
melibatkan Ahli Parlimen dan bukan hanya kementerian dan kerajaan negeri.

Dalam membuat perancangan prestasi dan langkah pembangunan ekonomi
negara, saya berpandangan bahawa EPU perlu memastikan Program Pembasmian
Kemiskinan secara menyeluruh meliputi bandar dan luar bandar dengan mengambil kira
paras garis kemiskinan terkini dengan lebih bersasar dan memperkukuh perlindungan
sosial rakyat terutamanya golongan yang mudah terjejas serta lebih tertumpu kepada
golongan rentan, kurang upaya, wanita, warga emas dan yang kehilangan pekerjaan.

Selain daripada itu, menentukan pengagihan yang seimbang antara wilayah
khususnya pada Sarawak bagi mengurangkan jurang pembangunan antara wilayah dan
memastikan peluang pembangunan disediakan bagi perusahaan mikro, perusahaan kecil
dan sederhana serta perusahaan bumiputera di sepanjang rantaian bekalan merupakan
perkara yang perlu diambil kira dalam perancangan ini.

Penekanan kepada pencapaian...

Datuk Seri Panglima Hajah Azizah binti Datuk Seri Panglima Haji Mohd
[Beaufort]: Yang Berhormat Batang Lupar, bolehkah mencelah?

Dato Sri Hajah Rohani binti Abdul Karim [Batang Lupar]: Masa sedikit.
