DR.22.11.2021 15

Datuk Ignatius Darell Leiking [Penampang]: Berikan Yang Berhormat
Penampang nanti juga ya.

Tuan Abdul Latiff bin Abdul Rahman [Kuala Krai]: Yang Berhormat Kuala Krai.
Satu lagi Yang Berhormat Kuala Krai.

Dato’ Haji Che Abdullah bin Mat Nawi [Tumpat]: Terima kasih Tuan Yang di-
Pertua. Saya ucap tahniah kepada Yang Berhormat Menteri di atas jawapan tadi. Tahniah
kepada PETRONAS yang menjadi kebanggaan negara. Soalan saya, saya ingin
mendapatkan penjelasan kerajaan, berkenaan langkah pemberian dividen tambahan
kepada kerajaan yang bernilai RM7 bilion pada tahun ini dan beberapa tahun lalu.

Dividen khas ini pernah mencecah RM30 bilion. Jadi soalan saya, adakah perkara
ini memberi kesan langsung terhadap penarafan kredit dan kewangan PETRONAS
sendiri? Kerana di situlah sisi kebimbangan, mungkin daripada Yang Berhormat yang
bertanya tadi. Jika PETRONAS tidak diletakkan di bawah akauntabiliti Parlimen. Mohon
pandangan Yang Berhormat Menteri. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Tumpat. Sila Menteri.

Dato’ Sri Mustapa bin Mohamed: Tuan Yang di-Pertua, peringkat awalnya
dividen PETRONAS RM18 bilion tahun ini dibuat keputusan untuk tambah RM7 bilion.
Bermakna RM25 bilion dividen PETRONAS pada tahun ini kepada Kerajaan Pusat.
Dividen ini telah melalui proses tertentu iaitu dipertimbangkan oleh pengurusan dan
lembaga pengarah dan diperakukan oleh lembaga pengarah. Itulah keputusannya,
tambahan RM7 bilion ya.

Ini ada kaitan dengan prestasi PETRONAS. Tadi saya sebutan tadi bahawa dalam
separuh pertama tahun ini, PETRONAS mencatatkan keuntungan lebih RM80 bilion. Jadi
dividen mana-mana syarikat sekali pun, syarikat ABC PETRONAS, dividen bergantung
pada keuntungan. Apabila keuntungan meningkat dan keuntungan ini berkaitan dengan
harga minyak.

Untuk makluman Ahli Yang Berhormat, harga minyak daripada Januari sampai
sekarang ialah USD 69, satu angka yang tinggi berbanding dengan anggarannya yang
jauh lebih rendah daripada sebelum itu. Kita tidak tahu apa yang berlaku akan datang.
Akan tetapi sekiranya, harga minyak mentah ini berada pada paras yang tinggi sudah pasti
ini akan memberi kesan yang baik bukan sahaja pada PETRONAS tapi pada syarikat-
syarikat minyak dan gas lain seluruh dunia. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih.

Datuk Ignatius Darell Leiking [Penampang]: Tuan Yang di-Pertua, soalan
tambahan.

Tuan Abdul Latiff bin Abdul Rahman [Kuala Krai]: Pendek sahaja Tuan Yang
di-Pertua. Tuan Yang di-Pertua, pendek sahaja,

Timbalan Yang di-Pertua [Dato’ Mohd Rashid Hasnon]: Saya bagi soalan
tambahan di sebelah sini pula.

Datuk Ignatius Darell Leiking [Penampang]: Soalan tambahan saya berkenaan
dengan PETRONAS.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Penampang.

Datuk Ignatius Darell Leiking [Penampang]: Terima kasih Tuan Yang di-
Pertua. Terima kasih Yang Berhormat Menteri. Yang Berhormat Penampang ingin
bertanya, berapanya orang Sabah telah dilantik sebagai Pengarah PETRONAS?
Memandangkan bahawa Sabah juga, dengan izin contributor kepada barrel per day dan
gas terbesar di PETRONAS. So, bolehkah Yang Berhormat Menteri senaraikan siapakah
Ahli Lembaga Pengarah PETRONAS yang datang dari Sabah ataupun mewakili Sabah?
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Penampang. Sila Yang Berhormat Menteri.
