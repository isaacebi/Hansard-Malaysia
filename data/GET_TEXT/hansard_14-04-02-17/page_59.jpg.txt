DR.22.11.2021 49

Tuan Yang di-Pertua [Dato' Mohd Rashid Hasnon]: Baik. Terima kasih Yang
Berhormat Rasah. Sekarang saya jemput Yang Berhormat Sabak Bernam.

2.47 ptg.

Dato’ Haji Mohd Fasiah bin Mohd Fakeh [Sabak Bernam]: Terima kasih Tuan
Pengerusi. Saya ingin menyentuh Butiran 040000 — Kemajuan Islam khususnya Butiran
040100 - Jabatan Kemajuan Islam Malaysia (JAKIM) yang mendapat peruntukan
sebanyak RM956 juta bagi tahun 2022 berbanding RM943 juta tahun 2021.

Pertama, fungsi utama JAKIM adalah untuk memperkasakan penggubalan dan
menyeragamkan undang-undang syarak di Malaysia. Setakat mana kah kerajaan telah
mengambil langkah untuk menyeragamkan undang-undang syariah dan enakmen kerana
undang-undang keluarga Islam negeri-negeri dan kaedah-kaedah. Setakat manakah
peruntukan pelantikan Jawatankuasa Pendamai ataupun JKP telah melewatkan urusan
penceraian di negeri Selangor sehingga lebih satu tahun dan ini telah membebankan dan
menyukarkan kedua-dua pihak dalam urusan perceraian mereka.

Apakah langkah-langkah kerajaan bagi memastikan pasangan-pasangan ini
dapat bercerai dengan lebih mudah kerana tidak sesuai dan tidak persefahaman lagi.
Banyak lagi kes perceraian di negeri Selangor yang tertangguh sehingga lebih satu tahun
kerana kelemahan Jawatankuasa Pendamai ataupun JKP menyelesaikan kes-kes
perceraian menyebabkan kedua-dua pihak mengalami kesukaran termasuk untuk
menyelesaikan urusan nafkah seperti nafkah tertunggak dan hadhanah, nafkah dan
penjagaan anak. Soalan saya berapakah banyak kes perceraian yang tertangguh sejak
PKP 2020 dan apakah langkah Mahkamah Syariah bagi menyelesaikan segera kes
perceraian yang banyak tertangguh di negeri Selangor?

Kedua, fungsi JAKIM juga adalah untuk mengukuhkan dan menyelaraskan
pentadbiran Islam di seluruh Malaysia. Saya ingin membangkitkan berhubung dengan
pendakwah bebas. Peranan pendakwah amat baik untuk meningkatkan kefahaman
terhadap Islam di kalangan umat Islam dan juga bukan Islam. Bagaimanapun adalah perlu
dan wajar bagi kerajaan mengawal dan memantau pendakwah-pendakwah bebas ini bagi
memastikan mereka menyampaikan ajaran Islam sebenar dan tidak menyeleweng dari
ajaran Ahli Sunnah Wal Jamaah.

01450

Saya ingin mendapat penjelasan, berapa ramai kah bilangan pendakwah
termasuk pendakwah bebas yang terdapat di negara ini? Adakah kerajaan bercadang
untuk mendaftarkan semua pendakwah, termasuk pendakwah bebas di negara ini?
Adakah kerajaan bercadang untuk memberikan elaun khas kepada semua pendakwah
khususnya yang terjejas pendapatan mereka kerana PKP. Sekian, terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Sabak Bernam. Sekarang saya menjemput Yang Berhormat Sungai Buloh. Yang
Berhormat Sungai Buloh tiada? Seterusnya, saya menjemput Yang Berhormat Dungun.

2.51 ptg.

Tuan Haji Wan Hassan bin Mohd Ramli [Dungun]: Assalamualaikum
warahmatullahi wabarakatuh. Terima kasih Tuan Pengerusi. Saya ingin untuk
membangkitkan Butiran 030400 — Pasca Perkhidmatan. Saya ingin merujuk kepada dua
isu. Pertama, isu kadar bayaran pencen rendah bagi pesara-pesara daripada agensi
kerajaan yang telah diswastakan pada tahun 80-an dan 90-an.

Saya ingin menyebut berkenaan isu ini yang mana pesara-pesara syarikat GLC
seperti TNB, Telekom Malaysia Berhad, Pos Malaysia Berhad, KTMB, Malaysia Air Port
Berhad (MAB), PLUS Malaysia Berhad dan lain-lain yang telah menerima bayaran pencen
yang rendah, berikutan dasar penswastaan oleh kerajaan pada tahun 1980-an dan 1990-
an.

Ramai di kalangan mereka hanya menerima jumlah pencen yang amat sedikit
iaitu di bawah RM200 sebulan dan terpaksa bergantung sumber pendapatan yang lain
