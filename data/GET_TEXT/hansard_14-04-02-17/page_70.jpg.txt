60 DR.22.11.2021

pun dengan kenaikan RM80-RM100, sampai tahun 2025 mereka tidak akan dapat
RM2,500 untuk membolehkan pendapatan isi rumah itu RM10,000.

Saya hendak mencadangkan— akhir Tuan Pengerusi. Saya hendak
mencadangkan supaya satu semakan terhadap skim saraan ini perlu dibuat. Sistem
saraan baharu ini perlu dibuat kerana kita sudah hampir 20 tahun. Sistem saraan yang
diguna pakai untuk kakitangan awam ini sudah hampir 20 tahun. Tahun depan 19 tahun,
makna hampir 20 tahun oleh sebab kita guna pakai Sistem Saraan Malaysia ini dari tahun
2002 sampai sekarang.

Jadi, perlu difikirkan untuk memastikan supaya gaji mereka itu perlu dibuat satu
semakan iaitu untuk wujudkan sistem saraan baharu kepada perkhidmatan awam dan
kadar gaji minimum itu mesti sesuai dengan apa yang telah dicadangkan oleh Yang Amat
Berhormat Perdana Menteri iaitu untuk tahun 2025 ini RM10,000 pendapatan isi rumah
iaitu RM2,500 untuk setiap empat orang isi rumah untuk bawa balik.

01540

Begitu juga kenaikan daripada RM80 sekarang ini kenaikan tahunan RM80 bagi
saya satu kenaikan yang perlu juga disemak semula supaya kadar kenaikan itu antara
yang paling rendahnya antara RM100 ataupun RM120.

Akhir sekali ialah berkaitan dengan B.6 JPM Kemajuan Islam - 040000. Saya
minta supaya pihak JAKIM ini dapat menyemak, dapat membuat kawalan terhadap
berbagai-bagai pendapat yang berkaitan dengan keagamaan yang dikeluarkan oleh
golongan-golongan agama yang akhirnya kadang-kadang menyebabkan orang-orang
yang seperti orang awam ini akan menjadi keliru manakah pendapat yang sebenarnya
yang perlu diguna pakai kerana semuanya pendapat itu bersandarkan kepada soal Islam.
Contohnya kepimpinan wanita dalam Islam.

Dahulu, wanita tidak boleh menjadi Menteri Besar Selangor, dikeluarkan
pendapat-pendapat kerana pendapat-pendapat Imam Abu Hanifah iaitu yang mana lebih
najis antara air kencing dengan darah haid. Sekarang di Melaka boleh pula seorang wanita
untuk menjadi Ketua Menteri.

Saya tidak tahu ini mungkin bukan pendapat Imam Abu Hanifah mungkin
pendapat saudara Hanipa Maidin [Ketawa] Ahli Parlimen Sepang. Jadi saya fikir bahawa
itu pendapat beliau yang sudah pun relevan daripada dahulu sampai sekarang. Jadi saya
minta dikawalkan pendapat-pendapat ini supaya dia jangan mencemarkan nama baik
Islam dan akhirnya orang tidak memandang hormat kepada golongan-golongan agama.
Terima kasih Tuan Pengerusi.

Tuan Pengerusi: Terima kasih. Seterusnya Yang Berhormat Jempol. Silakan.
Saya hendak minta tolong kita tepatkan masa ya sebab nanti Yang Berhormat Jelutong
atau Yang Berhormat Kubang Pasu tidak sempat, nanti dia orang marah nanti.

3.42 ptg.

Dato’ Haji Salim Sharif [Jempol]: Bismillahi Rahmani Rahim. Assalamualaikum
warahmatullahi wabarakatuh. Salam sejahtera.

Tuan Pengerusi: Waalaikumusaalam.

Dato’ Haji Salim Sharif [Jempol]: Salam Keluarga Malaysia. Terima kasih Tuan
Pengerusi mengizinkan saya untuk berbahas dalam RUU Bekalan 2022 peringkat
Jawatankuasa Jabatan Perdana Menteri. Pertamanya saya ucapkan tahniah dan syabas
kepada negeri Melaka tidak goyah walaupun RM100 juta yang disebutkan oleh Yang
Berhormat Pokok Sena sebentar tadi. Orang Melaka tahu memilih mana kaca, mana
permata, mana berlian.

Butiran 16500 - Program Kelestarian FELDA. Terima kasih saya ucapkan kepada
kerajaan telah meningkatkan peruntukan iaitu RM1.1 bilion pada tahun hadapan
berbanding dengan RM226 juta pada tahun 2021. Apabila peruntukan besar maka
besarlah harapan saya untuk melihat nasib peneroka FELDA terus mendapat pembelaan
yang sewajarnya daripada kerajaan.
