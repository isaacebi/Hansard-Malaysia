DR.22.11.2021 51

pengeluaran produk petroleum dan gas dari Sabah bagi tahun 2019 dan tahun 2020?
Saya mahu jumlah atau nilai tahunan. Berapa juta atau bilion nilai kasar sebelum dicukai
dan selepas dicukai kerajaan.

Butiran 010600 — Unit Penyelarasan Pelaksanaan (UPP) ataupun ICU. Sejumlah
RM886 juta diperuntukkan. Mohon nyatakan prestasi dan status terkini projek-projek ICU
bagi tahun 2020 dan tahun 2021 yang ditangguh atau dibatalkan akibat pertukaran
kerajaan dan COVID-19 di kawasan Ahli Parlimen pembangkang, khususnya WARISAN.

Saya ingin memetik pada September yang lalu, Timbalan Menteri ada
menyebutkan untuk memberikan peruntukan Ahli Parlimen yang sama kepada semua Ahli
Parlimen, juga kepada pembangkang. Jadi kenapa deny? Sekarang ini tidak kita dapat,
sepertimana yang disebutkan. After all peruntukan ini tidak masuk dalam akaun Abli
Parlimen pun. Saya rasa Ahli Parlimen Sabah yang paling layak kerana lapan dari daerah
di Sabah tersebut dalam daerah termiskin.

Seterusnya, Butiran 70112 — Perbadanan Kemajuan Negeri: Sabah menerima
peruntukkan RM4.6 juta bagi tahun 2022. Apakah formula yang diguna pakai dan
menentukan pengagihan peruntukkan bagi setiap perbadanan kemajuan negeri?

Seterusnya, Butiran 71000 — Penyelarasan Program Pembasmian Kemiskinan
dengan RM34 juta diperuntukkan tahun ini. Bagaimanakah kerajaan dapat memastikan
bahawa peruntukan ini dapat dibelanjakan sepenuhnya? Tahun 2020 diperuntukkan
RM36.8 juta tetapi perbelanjaan sebenar hanya RM9.3 juta iaitu 28 peratus sahaja. Kalau
alasan COVID-19 pada tahun tersebut, peruntukan ini sepatutnya digunakan sepenuhnya
ataupun ditambah lagi. Bukan tidak digunakan. Saya rasa itu sahaja daripada saya Tuan
Pengerusi. Terima kasih .

01500

Tuan Pengerusi [Dato’ Mohd Rashid Hasnon]: Terima kasih Yang Berhormat
Kota Belud. Seterusnya, saya menjemput Yang Berhormat Setiu.

3.00 ptg.

Tuan Shaharizukirnain’ bin Abd Kadir ([Setiu]: Assalamualaikum
warahmatullahi wabarakatuh. Alhamdulillahirabbil alamin wassalatu wassalamu_ ala
asyrafilanbiya iwal mursalin waala alihi waashabihi ajmain.

Tuan Pengerusi, saya menyentuh Butiran 010100 — Pengurusan SPR. Umum
mengetahui Suruhanjaya Pilihan Raya (SPR) kini dalam persiapan untuk melaksanakan
pindaan Perkara 119 Perlembagaan Persekutuan berhubung umur kelayakan mengundi
18 tahun dan pendaftaran pemilih secara automatik dan dianggarkan semua persiapan
akan selesai selewat-lewatnya 31 Disember 2021.

Namun, jika diteliti peruntukan bagi pengoperasian SPR berkurangan daripada
RM154 juta kepada RM18,858,000. Bagi saya ini satu pengurangan yang amat besar.
Oleh itu, saya mohon penjelasan pihak kementerian, adakah pengurangan tersebut
termasuk dengan program pendidikan pengundi kepada bakal pemilin? Sehingga kini,
sejauh manakah kerjasama pihak kementerian dengan Kementerian Pendidikan bagi
memastikan program pendidikan tersebut benar-benar berkesan dan bersasar.

Begitu juga persediaan kita ke arah PRU15 yang semestinya disambut dalam
keadaan norma baharu di mana proses kempen sehingga proses pengundian yang
seharusnya dijalankan dalam suasana norma baharu dengan pelbagai SOP yang baharu.
Oleh itu, apakah rasionalnya peruntukan butiran ini dikurangkan, adakah peruntukan
tersebut telah merangkumi perkara-perkara di atas?

Begitu juga Butiran 030100 — Sewaan Komputer. Apakah dasar baharu yang akan
diketengahkan dan apakah perincian kepada sewaan komputer yang telah
diperuntukkan? Mohon penjelasan.

Tuan Pengerusi, perkara seterusnya berkaitan dengan Butiran 06100 —
Pembangunan Industri Halal. Saya mengucapkan tahniah kepada Menteri di Jabatan
Perdana Menteri (Hal Enwal Agama) yang akan menjalankan, mengadakan Sidang Halal
