12 DR.22.11.2021

setahun dan melibatkan kawasan yang mempunyai kepadatan penduduk yang— dan
kadar pembangunan yang sederhana. Manakala kategori tiga yakni tidak ketara, hakisan
pantai kurang daripada satu meter setahun dan melibatkan kawasan yang mempunyai
kepadatan penduduk pada kadar pembangunan yang rendah.

Untuk makluman Yang Berhormat, bagi penyelesaian penuh atau total solution
kepada kawasan yang dibangkitkan oleh Yang Berhormat khususnya yang berlaku di
kawasan Kampung Bungai, kementerian telah memohon projek pengawalan hakisan
pantai di pantai Kampung Bungai, Bekenu bahagian Miri dengan anggaran kos sebanyak
RM12 juta di bawah Rolling Plan Ketiga yang melibatkan tiga projek utama iaitu kerja ukur
dan penyelesaian tapak, kerja-kerja reka bentuk dan pemantauan serta kerja-kerja
pembinaan lapisan lindung batu sepanjang 1.5 kilometer yang melibatkan kos sebanyak
RM12 juta. Terima kasih.

Timbalan Yang di-Pertua [Dato’ Mohd Rashid Hasnon]: Sila soalan tambahan
Yang Berhormat Sibuti.

Tuan Lukanisman bin Awang Sauni [Sibuti]: Terima kasih Yang Berhormat
Menteri. Saya gembira mendengar jawapan daripada Yang Berhormat Menteri. Kita juga
tahu bahawa isu hakisan pantai ini bukanlah merupakan isu yang hanya setempat di
negeri Sarawak ataupun di kawasan Parlimen Sibuti. Malah isu hakisan pantai ini berlaku
di seluruh negara.

Salah satu punca hakisan pantai ini, saya perhatikan adalah berkenaan tentang
fenomena air pasang besar di mana apabila berlaku air pasang besar kebelakangan ini,
terdapat berlakunya banjir-banjir kilat di kawasan pesisir pantai dan juga kampung-
kampung. Saya juga ingin mendapatkan pandangan Yang Berhormat. Adakah fenomena
air pasang besar yang menyebabkan hakisan pantai ini adalah merupakan berlakunya
climate change yang banyak diperkatakan pada masa kini?

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Sibuti. Sila Yang Berhormat Menteri.

Dato’ Sri Tuan Ibrahim bin Tuan Man: Terima kasih. Isu fenomena air pasang
besar ini sebenarnya fenomena yang— dianggap sebagai fenomena perubahan cuaca
yang biasa. Bukanlah melibatkan perubahan yang ketara sebab ia telah pun berlaku
beberapa tempoh yang jangka masa panjang. Cuma kita memantau dan menyediakan
peruntukan lebih kurang RM200 juta untuk memastikan bahawa fenomena air pasang
besar dapat kita atasi, tentang kes-kes yang segera berlaku kerosakan-kerosakan di
kawasan pinggir pantai.

Jadi oleh sebab itu kita melihat— kerajaan juga menyediakan satu peruntukan
sebanyak RM164 juta bagi mengatasi hakisan pantai di seluruh negara dan pemantauan
kepada fenomena air pasang besar. Satu lagi berita gembira saya hendak maklumkan
juga kepada Yang Berhormat tentang projek di Sibuti ialah di Kampung Kuala Sibuti
bahagian Miri.

Kerajaan memperuntukkan sebanyak RM11.5 juta bagi mengatasi hakisan pantai
di kawasan Kuala Sibuti di mana melibatkan kerja ukur, reka bentuk dan pemantauan
serta lapisan lindung juga sepanjang 1.5 kilometer. Bererti ada dua projek besar bagi
mengatasi masalah hakisan pantai di Sibuti. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih. Sila ada
soalan tambahan yang...

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Soalan tambahan, Hang Tuah Jaya.

Timbalan Yang di-Pertua [Dato’ Mohd Rashid Hasnon]: Ya Yang Berhormat
Hang Tuah Jaya, sila.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Terima kasih Tuan Yang di-Pertua. Assalamualaikum warahmatullahi
wabarakatuh. Yang Berhormat Menteri, tadi Yang Berhormat Menteri nyatakan tentang
peruntukan mengenai hakisan pantai. Bagaimana peruntukan hakisan di— terutama
rumah-rumah yang terletak di pinggir tanah— hakisan tanah akibat pergerakan tanah.
