50 DR.22.11.2021

jika ingin meneruskan kehidupan. Sedangkan pada waktu mereka bersara, sepatutnya
mereka berehat daripada meneruskan kehidupan harian dengan pekerjaan. Akan tetapi,
oleh kerana mereka terpaksa mencari sumber yang lain, meneruskan kehidupan sama
ada melakukan satu kerja atau dua kerja tambahan untuk membiayai penghidupan
mereka.

Maka saya mohon kerajaan mempertimbangkan untuk menambah kadar bayaran
pencen bulanan mereka yang bersesuaian dengan kos kehidupan sekarang. Kos hidup
yang amat tinggi sekarang, penambahan bayaran pencen ini adalah sangat relevan bagi
mengurangkan beban kehidupan mereka.

Isu yang kedua yang juga saya ingin supaya diberikan perhatian ialah dengan
berkait pencen-pencen bekas Ahli-ahli Parlimen, di mana kita melihat ada Ahli-ahli
Parlimen yang hanya mendapat pencen sebanyak RM2,000 sahaja, bahkan ada yang di
bawah daripada RM2,000. Oleh itu saya mohon kerajaan mengambil perhatian tentang
perkara ini.

Seterusnya saya ingin bangkitkan daripada Butiran 00500 — Program Biasiswa
dan Pinjaman Pelajaran (JPA). Saya difahamkan bahawa sebanyak RM939,155,000 pada
Bajet 2022 telah diperuntukkan secara langsung untuk Program Biasiswa dan Pinjaman
Pelajaran (JPA).

Saya mengucapkan ribuan terima kasih di atas inisiatif ini kerana saya percaya
anak-anak muda selaku bakal penggerak dan tunjang komuniti pembinaan bangsa dan
negara, sepatutnya dibantu untuk melanjutkan pelajaran mereka. Persoalan saya adalah
yang pertama, berapakah anggaran oleh pihak kerajaan untuk bilangan pelajar yang
dijangka untuk mendapat biasiswa dan pinjaman ini?

Kedua, setelah dua tahun iaitu pada tahun 2020 dan tahun 2021, biasiswa dan
pinjaman ini tidak disediakan. Adakah kerajaan mengambil kira untuk memberi peluang
ini kepada pelajar yang telah menyambung pelajaran pada dua tahun ini dan bukannya
semata-mata kepada pelajar yang bakal memasuki pengajian pada tahun 2022.

Ketiga, bagi membolehkan peruntukan seperti ini dapat ditambah dan memberi
manfaat kepada lebih ramai anak muda, adakah kerajaan bercadang untuk membuka
dana wakaf bagi membolehkan lebih ramai rakyat yang berkemampuan untuk membantu
daripada segi penambahan kewangan. Terima kasih Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat
Dungun. Seterusnya Yang Berhormat Kota Belud.

2.56 ptg.

Puan Isnaraissah Munirah binti Majilis @ Fakharudy [Kota Belud]: Terima
kasih Tuan Pengerusi, saya terus kepada Butiran 40000 — Pemberian dan Kenaan
Bayaran Tetap, meningkat sebanyak RM31 juta. Apakah bayaran yang perlu dibayar?
Siapakah ataupun pihak mana yang mendapat manfaat daripada kenaikan peruntukkan
ini?

Butiran 010200 — Bahagian Hal Ehwal Sabah dan Sarawak dan Pejabat
Persekutuan. Setelah hampir dua tahun bahagian ini mewujudkan masih lagi tiada
peruntukan pembangunan, mengapa? Apakah bahagian ini tiada peranan dalam
membangunkan sosial ekonomi Sabah? Emolumen berkurangan tetapi perkhidmatan dan
juga bekalan serta aset bertambah dengan masing-masing sebanyak RM3 juta dan RM2
juta. Mohon perincian kepada penambahan ini.

Persidangan Majlis Knas MA63 hanya tiga kali, setelah hampir dua tahun Yang
Berhormat Menteri memegang portfolio ini mengenai hal ehwal Sabah dan Sarawak.
Apakah pencapaian ini boleh dibanggakan dalam masa tempoh hanya tiga kali
bermesyuarat persidangan. Perkara 112, mengapakah Kerajaan Negeri Sabah dan
Sarawak menolak? Mungkin kita mahu tahu jawapan. Kalau boleh, Yang Berhormat
Menteri berikan di Dewan yang mulia ini.

Seterusnya Butiran 010700 — Unit Perancang Ekonomi. Saya ada bertanya
soalan ini sewaktu peringkat dasar. Saya mohon penjelasan, berapakah jumlah
