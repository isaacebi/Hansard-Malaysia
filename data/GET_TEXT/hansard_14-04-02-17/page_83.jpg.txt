DR.22.11.2021 73

dimanfaatkan dengan efektif. Saya minta penjelasan lebih lanjut tentang siapa yang
tentukan content SMS ini.

Butiran 020400 — Angkatan Pertahanan Awam Malaysia (APM). Segambut mahu
merekodkan penghargaan secara rasmi kepada APM atas khidmat bantuan yang telah
diberikan semasa PKPD dilaksanakan di Kampung Sungai Penchala dan Kampung
Segambut Dalam. Hanya satu permintaan saya supaya pihak berkuasa mengkaji semula
material bahan uniform yang pegawai beruniform kena pakai di bawah matahari terik.
Saya melihat semasa PKPD agak tidak praktikal kerana kasihan mereka kena pakai
uniform yang tebal di bawah matahari terik dan kena pakai PPE pula. Jadi, saya minta kita
kaji semula untuk pastikan pegawai kita yang berkhidmat di lapangan ini rasa selesa.

Butiran 050100 — Unit Pemodenan Tadbiran dan Perancangan Pengurusan
Malaysia (MAMPU). Saya mahu MAMPU diberikan lebih kuasa untuk menyelaraskan
semua inisiatif pemodenan tadbiran yang melibatkan perkongsian data. Saya bagi contoh;
Sistem Semakan Pesalah Jenayah Seksual Terhadap Kanak-kanak Dalam Daftar Kanak-
kanak.

Sistem ini sebenarnya memerlukan kerjasama dan perkongsian data yang sangat
rapat antara KPWKM, PDRM dan mahkamah dan usaha seperti ini perlu diterajui oleh
satu unit seperti MAMPU. Selagi data tidak dikongsi atau konsep open data tidak diguna
pakai oleh kerajaan, kita kehilangan potensi untuk menggunakan data sebagai alat
penyelesaian masalah (problem solving too!) dan untuk membangunkan negara.

B.8 Jabatan Peguam Negara — Untuk litigasi: Bagaimanakah rayuan dan
keputusan tidak merayu ditentukan dalam kes profil yang tinggi dan melibatkan isu
kepentingan awam seperti kes-kes ibu mendapatkan hak kewarganegaraan untuk anak
mereka dan update terbaru untuk kes Tengku Adnan? Keputusan Jabatan Peguam
Negara dilihat tidak mementingkan rakyat.

B.9 Suruhanjaya Pencegahan Rasuah Malaysia — Pengurusan. Semasa Pakatan
Harapan mentadbir, terdapat peruntukan untuk menambah 100 orang pegawai penguat
kuasa untuk memastikan siasatan kes dan bebanan tugas yang lebih berpatutan dan
latihan diberikan. Di manakah peruntukan ini sekarang? Kita tidak nampak.

Baru-baru ini, terdapat satu movement baharu iaitu Rasuah Busters yang telah
mendapat endorsement daripada 400 buah NGO. Saya hendak tahu apakah usaha yang
telah dilakukan oleh SPRM dan Jabatan Perdana Menteri dalam engagement dengan
Rasuah Busters supaya inisiatif civil society ini boleh dipertingkatkan dengan usaha dan
pembaharuan yang setimpal daripada pihak kerajaan dan SPRM? Apakah yang telah
berlaku kepada Pelan Antirasuah Nasional 2019-2023 yang telah dirasmikan oleh Tun Dr.
Mahathir pada tahun 2019 dan status pelaksanaan terkini?

Akhir sekali, Tuan Pengerusi. Butiran 020500 — Pengurusan Rekod dan
Maklumat. Apakah yang telah berlaku kepada pengisytiharan aset oleh Menteri dan
Timbalan Menteri serta semua Ahli Parlimen? Adakah kerajaan mempunyai satu
rancangan untuk membawa satu RUU yang membolehkan pengisytiharan aset dilakukan
dengan lebih konsisten, terancang dan berstruktur? Jika setakat “hangat-hangat tahi
ayam’”, tiada pemantauan yang boleh dilakukan.

Saya juga mahu bertanya hasil siasatan SPRM yang melibatkan Menteri
Pembangunan Wanita, Keluarga dan Masyarakat, seorang individu yang mempunyai
kuasa eksekutif dan mempunyai keupayaan luar biasa untuk menyelesaikan hutang yang
tidak dilihat setimpal dengan gaji dan aset terakhir yang diisytiharkan oleh beliau. Terima
kasih.

Tuan Pengerusi: Terima kasih Yang Berhormat Segambut. Yang Berhormat
Hulu Langat, dipersilakan.

4.44 ptg.

Datuk Haji Hasanuddin bin Mohd Yunus [Hulu Langat]: Terima kasih Tuan
Pengerusi. Di bawah tajuk JPM, saya hendak sentuh berkenaan Butiran 040000 —
Kemajuan Islam, khususnya Butiran 040400 — Pejabat Mufti Wilayah Persekutuan. Ada
