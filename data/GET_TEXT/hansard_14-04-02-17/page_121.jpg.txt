DR.22.11.2021 111

Datuk Haji Shabudin Yahaya [Tasek Gelugor]: Tasek Gelugor.
Tuan Shaharizukirnain bin Abd Kadir [Setiu]: Setiu ada, Setiu ada.
Tuan Haji Idris bin Haji Anmad: Okey.

Tuan Pengerusi: Yang Berhormat masa hendak tamat, saya tambah lima minit,
kemudian boleh habiskan yang lain itu bertulis.

Tuan Haji Idris bin Haji Anmad: Okey.

Datuk Haji Shabudin Yahaya [Tasek Gelugor]: Terima kasih Tuan Pengerusi,
Tasek Gelugor.

Tuan Haji Idris bin Haji Ahmad: Okey, terima kasih Tuan Pengerusi. Yang
Berhormat Dungun ingin tahu bagi menampung biasiswa JPA, adakah kerajaan
bercadang untuk membuka dana wakaf bagi membolehkan lebih ramai rakyat yang
berkemampuan untuk membantu dari segi menambah kewangan. Sebagai makluman,
Yayasan Wakaf Malaysia telah pun mempunyai produk wakaf khusus bagi tujuan
pendidikan iaitu Sijil Wakaf Tunai Pendidikan yang akan digunakan bagi tujuan
pembiayaan aktiviti kebajikan berkaitan dengan pendidikan.

Dana wakaf yang dikumpul akan dipindah bentuk kepada aset kekal merangkumi
objektif pendidikan mengikut kesesuaian dan peraturan yang diguna pakai. Manfaat yang
dihasilkan akan digunakan untuk tujuan berikut. Yang pertama membiayai pembelian alat-
alat pendidikan untuk kebajikan masyarakat, kedua membiayai pembelian peralatan atau
pakaian untuk murid-murid yang kurang berkemampuan, ketiganya membiayai kos
ubahsuaian atau tambahan kemudahan pendidikan di mana-mana pusat pendidikan yang
bersesuaian, keempatnya membantu membiayai kos pendidikan yang diperlukan
termasuk biasiswa.

Yang Berhormat Setiu bertanya, adakah terdapat perancangan untuk
membangunkan pangkalan data hartanah wakaf supaya dapat membangunkan tanah
wakaf dengan lebih produktif. Kajian induk transformasi pembangunan harta tanah wakaf
di Malaysia yang diterbitkan pada tahun 2013 merekodkan terdapat sejumlah 14,356 lot
atau 30,888.89 hektar tanah wakaf di Malaysia. Bagi memastikan data semua tanah wakaf
direkodkan dan mudah dicapai, kerajaan telah membangunkan Sistem Geospatial Tanah
Wakaf yang merekodkan semua tanah wakaf.

Justeru bagi memastikan inisiatif ini mencapai objektifnya kerjasama semua
Majlis Agama Islam (MAIN) amat diperlukan agar data-data tersebut dapat direkodkan
dengan lengkap. Ini diharap dapat membantu kerajaan dalam membangunkan hartanah
wakaf pada masa akan datang.

Datuk Haji Shabudin Yahaya [Tasek Gelugor]: Tasek Gelugor, Majlis Peguam
Syarie.

Tuan Haji Idris bin Haji Ahmad: Okey. Yang Berhormat Kuantan juga mengenai
peruntukan untuk melatih hakim bagi mendengar permohonan kes-kes perkahwinan di
bawah umur, sama ada Hakim Mahkamah Rendah atau Hakim Mahkamah Tinggi yang
mendengar permohonan perkahwinan bawah umur. Pelaksanaan latihan untuk hakim-
hakim syarie berkenaan pengendalian kes-kes permohonan berkahwin di bawah umur
adalah termasuk dalam peruntukan yang diterima oleh JKSM dan latihan berkaitan latihan
berkenaan juga termasuk dalam senarai perancangan latihan JKSM 2020. Berdasarkan
Arahan Amalan Mahkamah Syariah No.4 Tahun 2019, kes-kes permohonan berkahwin
bawah umur akan didengar oleh Hakim Mahkamah Tinggi Syariah.

Yang Berhormat Tasek Gelugor yang bertanya berkenaan dengan hal yang
berhubung kait dengan soal Majlis Peguam.

Datuk Haji Shabudin Yahaya [Tasek Gelugor]: Ya, Majlis Peguam Syarie.
Tuan Haji Idris bin Haji Ahmad: Majlis Peguam Syarie.
Datuk Haji Shabudin Yahaya [Tasek Gelugor]: Okey.

Tuan Haji Idris bin Haji Ahmad: Sebenarnya kita sekarang ini dalam proses
sudah pun dibincangkan melalui Jawatankuasa Teknikalnya untuk menyusun berkenaan
