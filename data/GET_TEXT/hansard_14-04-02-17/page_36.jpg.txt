26 DR.22.11.2021

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

11.31 pg.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua,

“Mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan
ditangguhkan sehingga selesai dibahas dan diputuskan dalam
peringkat Jawatankuasa Jabatan Perdana Menteri bagi Rang Undang-
undang Perbekalan 2022 dan Usul Anggaran_ Perbelanjaan
Pembangunan 2022 dan selepas itu Majlis Mesyuarat akan
ditangguhkan sehingga jam 10 pagi, hari Selasa, 23 November 2021”.

Tuan Yang di-Pertua: Terima kasih Yang Berhormat Menteri. Ada yang
menyokong?

Timbalan Menteri Pembangunan Usahawan dan Koperasi [Tuan Muslimin
bin Yahaya]: Tuan Yang di-Pertua, saya mohon menyokong.

Tuan Yang di-Pertua: Terima kasih Yang Berhormat. Ahli-ahli Yang Berhormat,
sekarang saya kemukakan masalah kepada Majlis untuk diputuskan. Masalahnya ialah
usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

RANG UNDANG-UNDANG

RANG UNDANG-UNDANG PERBEKALAN 2022
Bacaan Kali Yang Kedua
DAN
USUL ANGGARAN PEMBANGUNAN 2022

Jawatankuasa

Aturan Urusan Mesyuarat dibacakan bagi menyambung semula pertimbangan
atas “Rang Undang-undang Perbekalan 2022 dan Usul Anggaran Perbelanjaan
Pembangunan 2022 dalam Jawatankuasa sebuah-buah Majlis.” [Hari Pertama]

[Majlis bersidang dalam Jawatankuasa]
[Tuan Yang di-Pertua mempengerusikan Jawatankuasa]

Tuan Pengerusi: Saya menjemput Yang Berhormat Timbalan Menteri Kewangan
untuk mengemukakan Anggaran Perbelanjaan bagi semua kementerian. Silakan.

11.33 pg.

Timbalan Menteri Kewangan | [Tuan Mohd Shahar bin Abdullah]: Bismillahi
Rahmani Rahim. Assalamualaikum warahmatullahi wabarakatuh. Salam sejahtera, salam
Keluarga Malaysia, makmur sejahtera.
