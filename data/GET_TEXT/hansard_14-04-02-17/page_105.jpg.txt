DR.22.11.2021 95

Tetapi oleh kerana, untuk APM ini materialnya panas sikit. Betul lah tu. Saya pun
sudah cuba, memang panas berbanding dengan tentera.

Tuan Sabri bin Azit [Jerai]: Jerai. Yang Berhormat Menteri.
Datuk Dr. Haji Abd. Latiff bin Ahmad: Yang Berhormat Jerai.

Tuan Sabri bin Azit [Jerai]: Sehubungan dengan apa yang disebut oleh Yang
Berhormat Menteri tadi berkenaan dengan elaun APM. Adakah pihak kementerian telah
pun mengkaji kenaikan elaun tersebut untuk APM Sukarela RM8 dan untuk Pegawai
RM9.80 satu jam. Jadi adakah langkah-langkah untuk menaikkan elaun mereka? Sekian.

Tuan Pengerusi [Dato’ Mohd Rashid Hasnon]: Terima kasih Yang Berhormat
Jerai. Dipersilakan Yang Berhormat Menteri.

Datuk Dr. Haji Abd. Latiff bin Ahmad: Sudah naik tu, dah naik dan yang terbaik.
Saya rasa, correct me if | am wrong, Tuan Yang di-Pertua. Rate itu adalah lebih baik
daripada Rela dan Askar Wataniah, kalau saya ingat. Okey. Itu sudah ambil kira itu.

Oleh itu kita hendak tambahkan aset, sesuai dengan suasana Monsun Timur Laut
ini. Dekat India, dia sudah strike dan kita pun sudah bagi warning di kawasan-kawasan
yang selalu kena bencana supaya kita tambah aset. Jadi untuk aset ini pelbagai perolehan
kita akan dapat untuk Rolling Plan Ke-2 selepas bajet ini diluluskan.

Tuan Sanisvara Nethaji Rayer a/l Rajaji [Jelutong]: Yang Berhormat Menteri.
Minta maaf, berapakah kenaikan itu dalam peratusan. Kenaikan anggaran elaun untuk
anggota APM. Kami ingin tahu.

Tuan Pengerusi [Dato’ Mohd Rashid Hasnon]: Terima kasih Yang Berhormat
Jelutong.

Datuk Dr. Haji Abd. Latiff bin Ahmad: Saya akan jawab secara bertulis. Yang
naik RM8 itu selepas kita alami COVID-19. Itu untuk lain-lain pangkat. Untuk pangkat
pegawai seperti Kapten dan above, RM9.80, tetapi Yang Berhormat Jelutong saya akan
bagi pangkat tidak lama lagi tetapi Yang Berhormat tidak ada elaun lah. [Ketawa]

Tuan Sabri bin Azit [Jerai]: Itu janji itu.

Tuan Sanisvara Nethaji Rayer a/l Rajaji [Jelutong]: Saya cuma ingin merayu
kalau boleh, elaun mereka dinaikkan kerana di kawasan saya juga mereka banyak
berjasa. Saya yakin di banyak kawasan mereka telah berjasa. Jadi RM8 dan RM9.80 itu
tidak begitu banyak, kalau boleh, minta dinaikkan lebih lagi lah. Yang Berhormat Menteri
terima kasih.

Datuk Dr. Haji Abd. Latiff bin Ahmad: Tuan Yang di-Pertua, sewaktu saya
berjumpa dengan majoriti mereka di pusat kuarantin, di PPV mereka sebenarnya amat
bersyukur. Kalau RM8 sejam dikali dengan masa bekerja selama 12 jam, itu dekat RM100.
Mereka kerja ini 30 hari dalam satu bulan. Jadi dapat dalam lingkungan RM3,000 sewaktu
COVID-19, itu amat bersyukur.

Jadi saya minta Ahli-ahli Yang Berhormat, jangan bakar semangat mereka untuk
naikkanlah. [Ketawa] Supaya kita boleh control kos ini.

Tuan Sabri bin Azit [Jerai]: Bukan bakar Yang Berhormat Menteri, cuma kita
minta kebajikan yang difikirkan.

Datuk Dr. Haji Abd. Latiff bin Ahmad: Memang kita jaga, kita amat jaga
kebajikan mereka.

Tuan Steven Choong Shiau Yoon [Tebrau]: Yang Berhormat Menteri boleh
saya.

Datuk Dr. Haji Abd. Latiff bin Ahmad: Yang Berhormat Tebrau.

Tuan Sanisvara Nethaji Rayer a/l Rajaji [Jelutong]: Yang Berhormat Menteri,
Yang Berhormat Menteri cuma kesimpulan beli rumah untuk Yang Berhormat Pekan
RM100 juta. [Ketawa] Lebih baik bagi kepada anggota-anggota APM. Kita akan
menyokong Yang Berhormat Menteri lawan sama-sama, jangan bagi duit kepada Yang
Berhormat Pekan.
