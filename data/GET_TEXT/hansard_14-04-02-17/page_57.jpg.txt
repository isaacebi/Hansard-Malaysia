DR.22.11.2021 47

bersungguh-sungguh kalau sekiranya kita mengadakan anti-hopping law ini dengan
secepat yang mungkin yang boleh kita lakukan.

Saya juga mengambil kesempatan yang terakhir ini untuk mengucapkan tahniah
kepada Yang Amat Berhormat Perdana Menteri atas kemenangan parti Barisan Nasional
dalam PRN Negeri Melaka pada baharu-baharu ini. Jadi saya ucapkan tahniah dan terima
kasih kepada semua yang telah bekerja keras untuk memenangkan Barisan Nasional
baharu-baharu ini. Terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Padang Rengas. Seterusnya saya menjemput Yang Berhormat Rasah.

2.38 ptg.

Tuan Cha Kee Chin [Rasah]: Terima kasih kepada Tuan Pengerusi atas peluang
yang diberikan untuk saya membahaskan peringkat Jawatankuasa Jabatan Perdana
Menteri. Perkara pertama yang saya hendak sebutkan pada petang ini adalah berkenaan
dengan keseluruhan peruntukan pembangunan di bawah JPM. Kalau tahun lepas,
RM7.220 bilion dan pada Bajet 2022 ini, dinaikkan lebih kurang 6 peratus kepada
RM7.677 bilion. Saya hendak tanya, kenapa ada kenaikan hampir RM400 juta ini? Lebih
daripada RMO0.4 bilion ini padahal peruntukan pembangunan untuk Kementerian
Kesihatan Malaysia (KKM) berkurangan. Apakah logik dia? Saya mohon penjelasan
daripada Yang Berhormat Menteri-menteri yang terlibat. Oleh sebab pada ketika kita
menghadapi pandemik, walaupun kes kita ada turun sedikit, tetapi masih dibelenggu,
diselubungi oleh pandemik COVID-19. Jadi lebih suai manfaat sekiranya peruntukan yang
besar diberikan kepada KKM.

Perkara yang kedua Tuan Pengerusi, adalah berkenaan dengan Jabatan Peguam
Negara di bawah Maksud Bekalan 8 Butiran 010000 pada Bajet 2021 RM178 juta, bajet
kali ini RM182 juta, tidak banyak beza. Saya hendak ambil peluang ini hendak tanya pihak
Yang Berhormat Menteri yang berkenaan, apakah ada cadangan atau pun perancangan
daripada pihak kerajaan untuk mengasingkan split of power, mengasingkan kuasa
Peguam Negara daripada Pendakwa Raya?

01440

Kita tahu Peguam Negara kita hari ini memiliki kuasa yang sangat hebat, kuasa
yang dahsyat. Dia seolah-olah antara manusia yang paling berkuasa di bumi Malaysia.
Jadi kuasa ini perlu dipecahkan. Jadi saya mohon apakah ada perancangan. Saya
nampak gaya tidak adalah. Kalau dia setakat bajet pun lebih kurang sahaja saya nampak.

Perkara ketiga yang saya hendak sebutkan adalah di bawah Butiran 70105 khas
untuk Perbadanan Kemajuan Negeri Sembilan sebanyak RM800,000. Bukan RM800 juta.
Saya nampak negeri lain, Johor, Kedah, Kelantan, Terengganu, Pahang, Melaka semua
dapat berjuta-juta. Kenapa, kenapa pinggirkan, anak tirikan Negeri Sembilan? Sebab
Negeri Sembilan ini masih di bawah Pakatan Harapan? Lebih teruk lagi saya nampak tidak
ada peruntukan untuk Perbadanan Kemajuan Negeri Selangor dan negeri Pulau Pinang.

Yalah, kita tahulah kerajaan negeri di bawah Pakatan Harapan tetapi janganlah
disebabkan di bawah Kerajaan Pakatan Harapan, rakyat di ketiga-tiga negeri ini terpinggir
ataupun dipinggirkan oleh kerajaan padahal diuar-uarkan Keluarga Malaysia. Kalau
Keluarga Malaysia, peruntukan sepatutnya sama sebab PKNS ini, Perbadanan Kemajuan
Negeri adalah sangat penting untuk pembangunan, kemajuan dan untuk merancakkan
ekonomi di peringkat negeri masing-masing. Jadi saya mohon satu jawapan daripada
pihak Menteri yang akan menggulung.

Perkara keempat Tuan Pengerusi, bawah Butiran 93500 — Projek Khas. Tahun
lepas hanya guna RMQ8 juta. Tahun 2020 hanya guna RM9Q8 juta. Bajet 2021 naik kepada
RM266 juta. Kali ini RM1 bilion, naik berkali ganda. Apa benda ini, saya hendak tanya.
Apakah RM100 juta yang hari itu hampir-hampir diberikan kepada bekas Perdana Menteri
termasuk dalam ini ataupun penambahan ini selaras dengan kemungkinan PRU akan
diadakan untuk kepentingan politik, untuk kepentingan parti-parti yang dalam kerajaan.
Saya mohon penjelasan. Ini RM1 bilion, sesuatu yang sangat menakutkan, sangat
