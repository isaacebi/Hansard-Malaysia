100 DR.22.11.2021

Tuan Noor Amin bin Ahmad [Kangar]: Okey. Terima kasih Yang Berhormat
Menteri, terima kasih Tuan Pengerusi. Di bawah Kepala Butiran 040200 ini memang kita
bicara tentang PRN Sarawak. Cuma, kalau kita tengok peruntukan ini adalah untuk tahun
depan tetapi oleh kerana pengumuman pembubaran ia akan dilaksanakan pada tahun ini.
Jadi saya hendak tahu, adakah ia akan dikira sebagai belanjawan tahun ini. Maksudnya
akan ada pindaan atau bagaimana?

Tuan Pengerusi [Dato' Mohd Rashid Hasnon]: Terima kasih. Ya, sila Yang
Berhormat Menteri.

Dato’ Sri Dr. Haji Wan Junaidi bin Tuanku Jaafar: Terima kasih.

Tuan Noor Amin bin Ahmad [Kangar]: Sedikit soalan yang mungkin berkaitan.
la berkaitan dengan pilihan raya. Saya juga hendak tahulah oleh sebab saya tahu Yang
Berhormat Menteri sangat menyokong tentang agenda ini, saya hendak tahu apa jadi
dengan Laporan Jawatankuasa Reformasi Parlimen dulu?

Tuan Pengerusi [Dato' Mohd Rashid Hasnon]: Sila Yang Berhormat Menteri.
Tuan Noor Amin bin Ahmad [Kangar]: Reformasi Pilihan Raya. Minta maaf.

Dato’ Sri Dr. Haji Wan Junaidi bin Tuanku Jaafar: Agenda-agenda Reformasi
Parlimen itu, saya tidak lihat ia ada hubung kait dengan hal SOP ini Yang Berhormat. Akan
tetapi walau bagaimanapun, apa yang berlaku ialah soalan pilihan raya ini bukanlah
diletak di bawah apa dikatakan menunggu bajet yang diluluskan ke tahunan. Ini kerana
perkara pilihan raya boleh berlaku bila-bila masa sahaja. Apabila berlakunya kematian,
maknanya dalam 60 hari mesti diadakan pilihan raya.

Jadi, kerajaan mesti bertanggungjawab untuk memberi persediaan sumber
kewangan. Sama ada kita berbahas berhubung dengan bajet untuk tahun 2022 ataupun
pilihan raya diadakan pada tahun 2021, persediaan kontingensi itu, kerajaan mesti
menyediakan sumber kewangan supaya amalan demokrasi kita tidak terbendung oleh
kerana masalah kerajaan berhadapan dengan sumber kewangan.

Jadi saya cukup yakin, Yang Berhormat, bahawa sumber kewangan bukanlah
menjadi satu halangan untuk kita melaksanakan tugas dan tanggungjawab kerajaan untuk
melaksanakan amalan demokrasi di negara kita ini. Jadi...

Tuan Noor Amin bin Ahmad [Kangar]: Yang Berhormat Menteri, minta maaf.
Tadi saya hendak sebut itu Laporan Jawatankuasa Reformasi Pilihan Raya. Ini kerana
bila kita, ini mungkin satu contoh di kesempatan yang baik bila kita ada kes COVID-19,
perkembangan teknologi digital, mungkin itu dapat dipertimbangkan.

Dato’ Sri Abdul Azeez bin Abdul Rahim [Baling]: Yang Berhormat Menteri, you
tiada masa Yang Berhormat Menteri, ada banyak lagi soalan lain yang akan ditanya Yang
Berhormat.

Dato’ Sri Dr. Haji Wan Junaidi bin Tuanku Jaafar: Terima kasih Yang
Berhormat. Sebenarnya, taklimat baru diberi. Saya hendak sebut sedikit sahaja ini.
Menjawab soalan yang dibangkitkan.

Tuan Pengerusi [Dato' Mohd Rashid Hasnon]: Baik.

Dato’ Sri Dr. Haji Wan Junaidi bin Tuanku Jaafar: Sebenarnya, kementerian
saya baru memberikan taklimat kepada saya berhubung dengan apa yang dikatakan
kajian untuk melaksanakan transformasi kepada pilihan raya, reformation of election di
Malaysia itu. Jadi, banyak cadangan telah dibuat dalam itu. Akan tetapi walau
bagaimanapun, untuk makluman Yang Berhormat, cara ini, apabila laporan itu disediakan
dahulu bahawa kerajaan telah memutuskan supaya kertas laporan itu diembargokan
dahulu.

Jadi saya telah mengarahkan kementerian saya untuk membuat satu kertas
Memorandum Jemaah Menteri supaya kita hendak keluarkan kertas laporan ini daripada
embargo itu sendiri, diputuskan oleh Jemaah Menteri. Apabila kertas ini keluar nanti baru
saya boleh bercakap apa benda yang ada di dalam itu. Banyak cadangan yang
dilaksanakan dalam itu. Akan tetapi walau bagaimanapun, salah satu daripada yang
dicadangkan ialah yang sedang kita laksanakan ini iaitu Undi 18 tahun, Yang Berhormat.
