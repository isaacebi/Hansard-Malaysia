DR.22.11.2021 61

Oleh yang demikian, saya mohon agar kerajaan memberi perhatian dan
mendahului kebajikan warga peneroka FELDA di kawasan Jempol khususnya. Melihat
kepada keadaan kemudahan infrastruktur asas seperti jalan raya. Alhamdulillah tidak ada
isu yang besar di Jempol. Walau bagaimanapun kerajaan perlu memberikan perhatian
terhadap paip air yang telah terlalu lama iaitu hampir 30 tahun ke 40 tahun masih lagi
menggunakan paip yang lama yang uzur. Mohon supaya peruntukan digunakan juga
untuk menukar paip-paip yang lama. la nya berlaku di Palong FELDA Palong 4, Palong 5
dan Palong 6, masalah gangguan air sering berlaku di masa perayaan dan juga dalam
keadaan tertentu di mana bekalan air sering kali paip pecah yang ini amat
mendukacitakan.

Seterusnya longkang dan pembetungan merupakan isu besar di kawasan
FELDA. Dahulunya masalah ini tidak seberat sekarang kerana infra tersebut masih baru
ketika FELDA mula dibuka. Sekarang usianya telah 30 tahun ke 40 tahun dalam keadaan
infra masih lagi tidak diperbaharui oleh kerajaan sehingga hari ini. Perkara ini telah pun
menyebabkan masalah air longkang kerap berlaku banjir di Palong 3, longkang-longkang
simen yang pecah dan sebagainya. Maka dalam keadaan ini saya pohon supaya ia nya
dilakukan dalam bajet yang telah diluluskan.

Seterusnya mengenai lot-lot kosong yang terdapat di tanah rancangan hendaklah
kawasan ini tidak terurus. Jadi keadaan sekarang ini mohon supaya kerajaan memikirkan
bagaimana tindakan untuk mengisi lot-lot kosong ini kepada generasi baru ataupun anak
muda FELDA. Saya mencadangkan agar lot-lot ini dipecahkan mengikut kehendak dan
juga kesesuaian di kawasan tertentu. Di Jempol terdapat lima projek rumah FELDA yang
masih terbengkalai, empat daripada lima projek tersebut tidak diberi perhatian kerana
tahap kemajuan hanya sekitar 70 peratus.

Kerajaan perlu mengkaji semula sampai bilakah ingin melihat projek tersebut
terus terbengkalai. Justeru itu apakah perancangan terkini terhadap projek rumah baru
FELDA yang tidak mencapai 70 peratus dan bilakah kerajaan projek PGB BF yang telah
mencapai tahap kemajuan sekitar 70 peratus di atas masih lagi dalam keadaan yang
sama.

Berhubung dengan perumahan generasi baru FELDA di Palong 8 sudah capai
tahap kemajuan sekitar 85 peratus, meskipun telah ada tindakan daripada kerajaan
namun saya masih tidak nampak bayangan projek tersebut akan siap dalam masa yang
terdekat. Hal ini kerana keadaan masih sama seperti sebelum Kertas Putih FELDA
dibentangkan tiga tahun yang lalu.

Akhir sekali, pendekatan model rumah perumahan berasaskan konsep bina
sendiri. Berhubung dengan soal kelengkapan infrastruktur asas seperti jalan raya, bekalan
air, elektrik, perparitan dan sebagainya. Saya ingin mendapat maklum balas yang
terperinci apakah langkah konservatif yang dirancang terhadap isu tersebut. Apakah reka
bentuk standard yang dimaksudkan dan berapakah bilangan unit rumah disasarkan akan
dicapai dalam tahun 2020?

Butiran 06100 - Pembangunan Industri Halal. Pada tahun 2025, industri halal
negara disasarkan akan menyumbang sebanyak 8.1 peratus daripada KDNK. Selainnya
penjanaan pendapatan eksport berjumlah RM56 bilion. Walau bagaimanapun sasaran ini
sukar untuk dicapai sekiranya kita tidak mempunyai perancangan yang holistik. Antara
cabaran yang dihadapi oleh industri halal negara ketika ini adalah pembangunan yang
kurang memberangsangkan termasuk aspek ketidaksediaan bakat. Justeru itu, apakah
langkah drastik kerajaan untuk melahirkan bakat-bakat halal baru yang sentiasa
mencukupi dari semasa ke semasa? Apakah perancangan kerajaan untuk
memperkecilkan jurang kompetensi antara bakat baru dan bakat profesional sedia ada?
Sekiranya perkara ini tidak diberikan penekanan, saya khuatir kita tidak memenuhi
permintaan profesional halal yang cukup dalam industri tersebut.

Cabaran lain yang dihadapi industri halal ialah pembangunan industri yang kurang
memberangsangkan. Saya difahamkan pemain_ industri tempatan mempunyai
kekurangan daripada segi keupayaan untuk menghasilkan produk dan perkhidmatan bagi
memenuhi permintaan pasaran halal. Oleh yang demikian bagaimanakah keadaan
kaedah kerajaan untuk mengatasi perkara tersebut dan apakah inisiatif ataupun bantuan
yang disediakan oleh kerajaan kepada para pemain industri tempatan?
