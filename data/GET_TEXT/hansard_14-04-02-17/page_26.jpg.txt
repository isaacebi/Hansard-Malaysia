16 DR.22.11.2021

Dato’ Sri Mustapa bin Mohamed: PETRONAS mempunyai sembilan Ahli
Lembaga Pengarah, diketuai oleh Tan Sri Bakke. Saya kurang pasti macam mana asal
usul lapan orang lagi Ahli Lembaga Pengarah. Ketua Eksekutif, Tengku Taufik, sudah
pasti dia bukan orang Sabah. Saya faham maksud Yang Berhormat. Akan tetapi saya
hendak maklumkan bahawa rakan-rakan Sabah tidak akan dikecualikan, biasiswa
umpamanya. Lebih 3,000 rakyat Sabah menerima biasiswa, universiti...

Datuk Ignatius Darell Leiking [Penampang]: Akan tetapi soalan adalah
berkaitan dengan Pengarah PETRONAS, Board’s Member.

Dato’ Sri Mustapa bin Mohamed: ...dan baru-baru ini Yang Berhormat
Penampang. Saya baru-baru ini Yang Berhormat Perdana Menteri telah meluluskan
pelantikan seorang rakyat Sabah, seorang Pegawai Kanan PETRONAS untuk menjadi
Ketua Eksekutif kepada Malaysia-Thai Joint Authority. Satu syarikat yang mengusahakan
offshore oil and gas di Laut China Selatan, baru Perdana Menteri meluluskan seorang
anak Sabah untuk menjadi CEO...

Datuk Ignatius Darell Leiking [Penampang]: Tuan Yang di-Pertua, Yang
Berhormat Menteri boleh minta jawapan bertulis berkenaan dengan adakah cadangan
untuk melantik pengarah? Terima kasih.

Dato’ Sri Mustapa bin Mohamed: ...syarikat tersebut, itu terkini. Saya check.
Nama saya ada. Saya tidak tahu dia beranak di Jeli ke di Penampang tidak tahu. Jadi
saya akan check dan saya akan bagi jawapan bertulis kepada Yang Berhormat. Terima
kasih. Nama sembilan orang, yang pasti Tan Sri Bakke bukan orang Sabah. CEO bukan
orang Sabah. Yang tujuh lagi, saya akan siasat ya. Saya boleh bagi maklumat kepada
Yang Berhormat. Tidak ada masalah ya. Ini kita tidak ada apa hendak disembunyikan.
Akan tetapi saya hendak tekankan bahawa...

Datuk Ignatius Darell Leiking [Penampang]: Off course tidak sembunyikan.
Akan tetapi ada cadangankah untuk melantik pengarah dari Sabah? Terima kasih.

Dato’ Sri Mustapa bin Mohamed: Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri.

Datuk Seri Mohd Redzuan bin Md Yusof [Alor Gajah]: Tuan Yang di-Pertua,
satu sahaja.

Timbalan Yang di-Pertua [Dato’ Mohd Rashid Hasnon]: Saya minta maaf Yang
Berhormat Alor Gajah kerana saya tertakluk pada peraturan 24(3) hanya maksimum tiga
soalan tambahan. Minta maaf.

Datuk Seri Mohd Redzuan bin Md Yusof [Alor Gajah]: Tambahanlah satu.

Timbalan Yang di-Pertua [Dato’ Mohd Rashid Hasnon]: Tidak boleh. Saya
tidak boleh ikut kerana kena patuh pada peraturan mesyuarat. Pertanyaan Jawab lisan
seterusnya saya menjemput Yang Berhormat Tuan Che Alias bin Hamid - Kemaman.

7. Tuan Che Alias bin Hamid [Kemaman] minta Perdana Menteri menyatakan
sejauh mana kerjasama rentas kementerian dilaksanakan bagi memastikan pelaksanaan
Dasar Pemerkasaan OKU Rabbani mampu mencapai sasaran yang ditetapkan.

Timbalan Menteri di Jabatan Perdana Menteri (Hal Enwal Agama) [Datuk Haji
Ahmad Marzuk bin Shaary]: Terima kasih kepada Tuan Yang di-Pertua dan Terima kasih
kepada Yang Berhormat Kemaman. Untuk Makluman Ahli Yang Berhormat, Jabatan
Kemajuan Islam Malaysia (JAKIM) sedang menggubal Pelan Tindakan Orang Kurang
Upaya Muslim sebagai dukungan kepada Pelan Tindakan Orang Kurang Upaya
Kebangsaan dan dasar sedia ada iaitu Dasar Orang Kurang Upaya Negara yang telah
dibangunkan oleh Kementerian Pembangunan Wanita, Keluarga dan Masyarakat.

Kerjasama rentas kementerian telah diadakan seawal perancangan Pelan
Tindakan Orang Kurang Upaya Muslim ini disediakan iaitu satu persidangan meja bulat
pada 5 hingga 6 Ogos 2020 telah diadakan di Institut Latihan Islam Malaysia di Bangi.
