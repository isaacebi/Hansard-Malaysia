76 DR.22.11.2021

Bagaimana kementerian memastikan setiap perbelanjaan yang dilakukan itu bebas
daripada rasuah, ketirisan dan salah guna kuasa?

Peruntukan yang besar ini sewajarnya digunakan untuk menyelesaikan beberapa
perkara, kemudahan seperti lampu jalan yang masuk ke FELDA masih lagi gelap jauh
ketinggalan khususnya Felda Jelai dan masalah banjir yang masih berlaku di FELDA.

Butiran seterusnya ialah Butiran 50000 — Pembangunan Harta Wakaf, meningkat
daripada RM5 juta kepada RM10 juta. Tahniah kerana peruntukan yang ditingkatkan.
Persoalannya, apakah peruntukan ini termasuk untuk membangunkan struktur organisasi
pembangunan harta wakaf? Sejauh mana instrumen wakaf yang telah diperkenalkan
kepada masyarakat umum dapat diterima oleh masyarakat?

Apakah ada kajian yang menyeluruh? Bagaimanakah instrumen wakaf dapat
dilaksanakan secara realistik di negara ini? Sejauh mana penerimaan masyarakat
berkaitan dengan wakaf? Apakah program yang akan dilaksanakan oleh kementerian
dalam memastikan persoalan wakaf menjadi instrumen penting dalam membangun
ekonomi negara?

Terima kasih Tuan Pengerusi.

Tuan Pengerusi: Terima kasih Yang Berhormat Tampin. Saya ingin menjemput
sekarang Yang Berhormat Batu Kawan.

4.55 ptg.

Puan Kasthuriraani a/p Patto [Batu Kawan]: Terima kasih Tuan Pengerusi, atas
peluang untuk Batu Kawan berbahas peringkat jawatankuasa Belanjawan 2022. Saya
mulakan dengan Butiran 050200 — Pusat Governans, Integriti dan Antirasuah Nasional
(GIACC) yang melihat peningkatan daripada RM38.4 juta kepada RM38.9 juta.

Tuan Pengerusi, pada Oktober tahun ini, Menteri KDN menjawab bahawa 10
orang telah mati dalam tahanan. Pada 12 November dan 16 November, wujud lagi dua
orang yang mati dalam tahanan di Kelantan. So, anggaran orang yang mati dalam tahanan
setakat ini ada 15 orang.

Saya ingin tahu, di manakah letaknya tajuk Suruhanjaya Integriti Agensi
Penguatkuasaan (SIAP) atau EAIC dalam Belanjawan 2022 ini? Mengapa tidak wujud di
bawah GIACC atau di mana-mana dalam belanjawan ini?

Saya ingin tahu juga, berapakah peruntukan yang telah diberikan pada tahun
lepas dan tahun ini? Memandangkan ini adalah satu-satunya suruhanjaya yang
dipertanggungjawabkan untuk menyiasat semua kematian dalam tahanan. / think it is a
mockery that we cannot find it here in budget, Tuan Pengerusi.

Saya juga ingin tahu, apakah status Pelan Antirasuah Nasional (NACP)? Sejauh
mana pelan ini dilaksanakan? Memandangkan pelan ini lahir semasa Pakatan Harapan
menjadi kerajaan. Saya juga tidak lihat NACP dalam Belanjawan 2022 ini.

Untuk pengetahuan dan makluman Tuan Pengerusi, dari tahun 2016 hingga
Oktober tahun ini, 63 individu daripada MACC telah diambil tindakan disiplin dan seramai
13 orang telah dipecat. Sekiranya ada NACP ini, mungkin kah bilangan anggota-anggota
MACC ini yang telah diambil tindakan disiplin ataupun dipecat dapat dikurangkan. Saya
mohon penjelasan daripada pihak Menteri.

Tuan Pengerusi, saya menggunakan Butiran 020600 — Perundangan dan
Pendakwaan. Berita hari ini menyatakan SPRM hampir selesai menyiasat dakwaan
penyelewengan wang dalam MITRA. Apa yang peliknya, dikatakan MACC akan
menubuhkan satu task force dengan Jabatan Perpaduan dan Integriti Nasional untuk
mengesahkan ketulenan dokumen yang sedia ada.

Tuan Pengerusi, bagaimana SPRM boleh tubuhkan satu task force dengan satu
agensi di bawah kementerian yang sedang dalam siasatan? Takkan tidak ada kaedah
lain? Saya menyeru untuk MACC bertindak secara adil dan bebas. Saya juga ingin tahu,
adakah MACC kurang ataupun tidak boleh menggunakan kepakaran pasukan risikan
