110 DR.22.11.2021

apa yang dikatakan oleh Yang Berhormat Menteri tadi? Taskforce ini sudah pun meneliti
segala apa yang dikatakan oleh Yang Berhormat Menteri tadi berkenaan dengan jumlah
hari belajar, premis. Malah ketika itu, Kementerian Pendidikan bersetuju untuk
menggunakan premis sekolah untuk diadakan KAFA lima hari seminggu.

Kemudian, diadakan pilot project berperingkat-peringkat. Pilot project untuk
beberapa negeri pada permulaannya dan beberapa sekolah supaya boleh dikaji
bagaimana program, kalau orang kata, the best practices untuk pendidikan KAFA ini
dengan negeri-negeri yang sedia memberi kerjasama. Sepatutnya Yang Berhormat
Menteri— Kalau Yang Berhormat Menteri mahu lebih lanjut, saya sedia untuk berjumpa
dan berbincang kerana itu sudah pun ada laporan-laporan daripada special taskforce
tersebut. Terima kasih.

01910

Tuan Haji Idris bin Haji Ahmad: Terima kasih Yang Berhormat Kuantan.
Sebenarnya saya telah diberi taklimatnya lebih kurang 22 muka surat yang telah
dibentangkan, dibincangkan secara detil berkenaan dengan pelaksanaan KAFA ini
sebenarnya. Dia apabila menimbulkan ialah apabila melibatkan soal kewangan, maka
sudah tentulah difikirkan ialah daripada segi contact hour mengajar, deskripsi tugas dan
sebagainya, bukan sahaja soal premis. /nsya-Allah kita cuba lagi untuk berbincang
dengan pihak yang bertanggungjawab terutama melibatkan kewangan ini untuk
memastikan perkara itu boleh kita laksanakan.

Puan Fuziah binti Salleh [Kuantan]: Dalam perbahasan saya, saya menyatakan
bahawa tidak disebut dalam Bajet 2022, maksudnya memang tak adalah dalam tahun
2022 itu penyerapan ke dalam contract of service seperti yang — apa pun memang tidak
ada dalam bajet. Jadi itulah saya harap, pihak Yang Berhormat Menteri bersungguh-
sungguh untuk melaksanakannya, bagaimana hendak melaksanakannya kerana memang
kalau tidak ada di dalam bajet memang tak boleh dilaksanakan.

Jadi, kalau kita hendak tengok tahun 2023 pula baharu boleh dilaksanakan. lItu
pun kena bersungguh-sungguh untuk menyerapkan dalam contract of service. Terlalu
lama sangat sudah Yang Berhormat Menteri, mereka ini, apa orang kata.../Pembesar
suara dimatikan]

Tuan Pengerusi: Okey Yang Berhormat, Yang Berhormat. Saya rasa Yang
Berhormat Menteri sudah jawab.

Tuan Haji Idris bin Haji Ahmad: Dia ni masalah, hendak bagi duit, bukan duit
kita sendiri. Dia melibatkan prosedur kewangan, maka sudah tentulah kita linat dalam hal-
hal seperti begini memerlukan mengikut peraturan-peraturan. Jadi kalau kita minta
sekalipun, sudah tentulah tidak ada rasional, dia orang tak bagi pada kita. Kita hendak
tolong sangat, saya ini sekolah agama, saya mengaji sekolah agama sudah tentulah, kita
ada tanggungjawab dan sebagainya. Tapi benda ini melibatkan soal prosedur kewangan.
Tuan Yang di-Pertua, Yang Berhormat Kuala Krai ada?

Seorang Ahli: Ada, ada.

Tuan Haji Idris bin Haji Ahmad: Yang Berhormat Kuala Krai ingin tahu
berkenaan dengan perkembangan pelan tindakan bagi menangani keraguan isu halal
termasuk kartel daging import yang dimaklumkan oleh pihak JAKIM pada tahun 2020.
Untuk makluman Dewan yang mulia ini kerajaan Malaysia telah menetapkan bahawa
pengimportan daging dan produk daging hanya dibenarkan dari rumah sembelih dan loji
pemprosesan yang diluluskan oleh Jabatan Perkhidmatan Veterinar dan Jabatan
Kemajuan Islam Malaysia (JAKIM).

Daging dan produk yang diimport masuk perlu mendapat pengesahan halal
daripada badan pensijilan halal luar negara yang diiktiraf JAKIM. Pengimport perlu
mengemukakan bersama sijil kesihatan daripada pihak berkuasa veterinar negara
pengeksport dan kelulusan permit import dari Jabatan Perkhidmatan Kuarantin dan
Pemeriksaan Malaysia (MAQIS) sebelum daging dan produk daging tersebut dibenarkan
masuk ke pasaran negara ini. Yang Berhormat saya hendak jawab tadi berkenaan dengan
Yang Berhormat Kuantan tadi hal berkaitan dengan soal—- Yang Berhormat Setiu ada,
Yang Berhormat Setiu?
