94 DR.22.11.2021

perjumpaan untuk Pengerusi FELDA dan focus group FELDA menghuraikan semua
masalah yang belum diselesaikan di kawasan FELDA.

Terima kasih Tuan Pengerusi, saya ucapkan kepada semua Ahli Yang Berhormat
yang membangkitkan hal berkaitan Unit Perancang Ekonomi. Mana-mana yang tidak
dapat dijawab, insya-Allah kita akan jawab secara bertulis. Kalau lupa, tolong ingatkan
saya. Terima kasih. Wabillahitaufik walhidayah, wassalamualaikum warahmatullahi
wabarakatuh.

Tuan Pengerusi [Dato’ Mohd Rashid Hasnon]: Terima kasih Yang Berhormat
Menteri di Jabatan Perdana Menteri (Ekonomi). Sekarang saya menjemput Yang
Berhormat Menteri di Jabatan Perdana Menteri (Tugas-tugas Khas), 15 minit.

6.06 ptg.

Menteri di Jabatan Perdana Menteri (Tugas-tugas Khas) [Datuk Dr. Haji Abd.
Latiff bin Ahmad]: Di situ 20 minit. Oh! 15 minta ya? Lagi bagus... [Ketawa]

Tuan Pengerusi, saya ucapkan banyak terima kasih kepada Yang Berhormat
Jerai, Yang Berhormat Tebrau, Yang Berhormat Kuala Krai, Yang Berhormat Lembah
Pantai, Yang Berhormat Tumpat, Yang Berhormat Kuala Langat dan Yang Berhormat
Segambut. Yang Berhormat Segambut puji Yang Berhormat Batu Gajah, Yang Berhormat
Dungun, Yang Berhormat Pokok Sena, termasuk Yang Berhormat Kubang Pasu.

Yang telah menyentuh hal-hal yang bersangkut paut dengan kepala di Jabatan
Perdana Menteri yang dikhusus untuk tugas-tugas khas. Rata-rata perkara-perkara yang
diutarakan oleh Ahli-ahli Yang Berhormat terbahagi kepada beberapa perkara iaitu
prihatinnya. Ahli-ahli Yang Berhormat, mengenai peruntukan NADMA, APM, pencen serta
pembiayaan JPA, SPA dan ada juga menyentuh hal-hal yang bersangkut paut dengan
ICU.

Mana yang sempat, saya sentuh tetapi elok saya mulakan dengan keprihatinan
Ahli-ahli Yang Berhormat Jerai, Yang Berhormat Tebrau, Yang Berhormat Kuala Krai,
Yang Berhormat Lembah Pantai dan Yang Berhormat Tumpat mengenai peruntukan bajet
APM dan NADMA yang mengatakan bahawa tahun 2021, RM154 juta diperuntukkan.
Akan tetapi bagi tahun 2022 hanya RM140 juta. Ini tidak bermakna bahawa peruntukan
yang diurus dan ditadbir oleh APM untuk tahun 2021 berlebihan atau untuk tahun 2022
berkurangan.

Ini menandakan bahawa APM sangat praktikal. Dengan mempunyai pegawai
yang full operation nya hanya 4,000. Tuan Pengerusi pun Ahli Kehormat. Seramai 4,000,
1,000 berada di pusat, 3,000 lagi berada di seluruh negara termasuk Wilayah Sabah dan
Sarawak. Yang menjadi kekuatan APM adalah lebih kurang 30 ribu ke-40 ribu kakitangan
yang menyantuni hal-hal, dan isu yang berkaitan dengan bencana merupakan mereka
yang bertaraf sukarela. Oleh sebab itu, perbelanjaan untuk tahun 2021 ini RM154 juta.

01810

Ini kerana pada ketika itu PICK kepada COVID-19 kerana sebahagian daripada
Ahli-ahli APM yang bekerja secara sukarela, kalau dia lain-lain pangkat, dia dibayar RM8
satu jam, maksimum selama 12 jam. Kalau dia pegawai, dia dibayar RM9.80 untuk satu
jam.

Mereka inilah berada di frontline, di PPV, di PPS, di tempat vaksin dan juga di
tempat kuarantin. Kebanyakan daripada elaun-elaun ini kita bayar untuk mereka. Jadi bila
kejadian COVID-19 makin lama semakin menurun, kita anggarkan kita tidak gunakan
banyak. Ekoran daripada itu, kita berbelanja secara berhemah. Walau bagaimanapun kita
ingin tambah aset-aset kita.

Kita sudah ada kekuatan manusia, kita hendak perlukan aset yang baik. Oleh
sebab itu saranan daripada Yang Berhormat Jerai, Yang Berhormat Tebrau termasuk
Yang Berhormat Segambut yang menyatakan uniform itu tidak sesuai. Memang betullah.
Betul saya rasa sendiri sebab semasa saya di MINDEF dahulu, ada kualiti, ada test yang
kita buat di STRIDE, mereka perlu memenuhi kriteria-kriteria tertentu.
