24 DR.22.11.2021

Cuma, saya hendak tanya kepada Yang Berhormat Timbalan Menteri, sejauh
mana kementerian melihat tenaga kerja perladangan boleh digantikan dengan
penggunaan teknologi? Setakat mana pula amalan pertanian pintar (smart farming) yang
menjanjikan keluaran hasil ladang yang lebih baik dengan alat bantu teknologi dan apakah
bentuk bimbingan ataupun sokongan yang diberikan oleh kementerian bagi kita mengatasi
isu tenaga kerja ini apatah lagi dalam konteks perladangan komoditi kita? Terima kasih.

Timbalan Yang di-Pertua [Dato' Mohd Rashid Hasnon]: Silakan Yang
Berhormat Timbalan Menteri.

Dato’ Sri Dr. Wee Jeck Seng: Terima kasih Tuan Yang di-Pertua, terima kasih
Yang Berhormat. Memang itulah hasrat kerajaan terutama KPPK yang memang
menjalankan pelbagai kajian tentang langkah bagaimana untuk mewujudkan peluang-
peluang pekerjaan dan juga untuk membantu terutama kepada orang tempatan
bagaimana mereka boleh mengambil bahagian dalam sektor perladangan ini.

Oleh sebab itulah, pelbagai inisiatif di ambil oleh kementerian termasuklah
IMPAC, yang tadi saya katakan, iaitu pelbagai cara atau langkah untuk memberi peluang
atau membantu belia kita melatih mereka ke bidang ini. Ini termasuk— pelbagai inisiatif—
yang ada di kementerian iaitu Skim Diskaun Cantas (SKIDIC), sebagai contoh. Bermula
dari tahun 2010, setiap pembelian sebuah mesin cantas diberikan diskaun sebanyak
RM1,000 di mana harga pasaran sebuah cantas lebih kurang RM2,500 hingga RM3,800.
Jadi, buat masa kini, masih ada banyak baki lagi. Hampir RM192 ribu yang boleh diberi
manfaat kepada belia kita

Termasuk pelbagai inisiatif dalam PEMERKASA. Baru-baru ini, kerajaan bagi
geran padanan iaitu RM20 juta kepada koperasi melalui PEMERKASA di mana RM20 juta
ini memberi manfaat kepada 65 buah koperasi melibatkan seramai 6,000 orang pekebun
kecil. Sehingga setakat inilah, sebanyak 24 buah KPSM telah membuat permohonan dan
18 buah telah diluluskan sebanyak RM1.9 juta di mana bantuan ialah kalau mendapat
kelulusan, MPOB akan menanggung 75 peratus kos dan KPSM hanya menanggung 25
peratus sahaja. Itu sahaja. Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Soalan tambahan yang kedua. Saya jemput...

Dato’ Haji Salim Sharif [Jempol]: Jempol.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Hang Tuah Jaya.

Timbalan Yang di-Pertua [Dato' Mohd Rashid Hasnon]: Kena ambil sebelah
ini. [Merujuk kepada blok pembangkang] Yang Berhormat Hang Tuah Jaya.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Terima kasih, Tuan Yang di-Pertua.

Dato’ Haji Salim Sharif [Jempol]: Hei, Yang Berhormat Hang Tuah Jaya sudah
kalah hendak tanya lagi? [Ketawa]

Timbalan Yang di-Pertua [Dato' Mohd Rashid Hasnon]: Sabar, sabar.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Itu DUN. Belum Parlimen lagi.

Saya hendak tanya Yang Berhormat Timbalan Menteri. Tadi disebut Institut
Perladangan dan Komoditi Malaysia (IMPAC). Saya ingin tanya, apakah strategi
kementerian dan apakah peruntukan untuk tahun ini ditambah? Ini kerana kita tahu
bahawa IMPAC ini tujuannya ialah untuk menyediakan satu platform agar kita boleh
melatih tenaga kerja tempatan untuk dikembangkan potensi mereka dalam sektor
perladangan. Jadi, apa pandangan dan jawapan Yang Berhormat Timbalan Menteri?
Terima kasih.

[Tuan Yang di-Pertua mempengerusikan Mesyuarat]

Tuan Yang di-Pertua: Silakan Yang Berhormat Timbalan Menteri.
