32 DR.22.11.2021

Menteri dan juga Bekalan 8, di perundangan di bawah Jabatan Peguam Negara. Pada
dua minggu yang lepas, seorang warga Malaysia yang namanya Nagendran
Dharmalingam telah dijadualkan untuk digantung sampai mati di penjara Singapura
sebelum Deepavali kerana menyeludup 43 gram heroin ke Singapura bila dia berumur 21
tahun.

Beliau telah dijatuhkan hukuman mati oleh mahkamah Singapura sejak tahun
2010. Lepas itu kita lihat ini banyak NGO membantah, Ahli Parlimen membantah dan
Menteri Luar Negeri kita dan Perdana Menteri kita juga tulis surat merayu kepada
Kerajaan Singapura untuk menghentikan pelaksanaan hukuman mati ke atas beliau.

Tuan Pengerusi, kes seperti ini telah berulang banyak kali dan saya rasa kita juga
haruslah lihat undang-undang di negara kita di mana kita masih mempunyai hukuman mati
di bawah Akta Dadah Berbahaya, di bawah seksyen 39B dan 37(da) ini.

01200

Tuan Pengerusi, kita tahu selalunya yang mereka yang dituduh menyeludup
dadah, kita sebut mereka sebagai drug mules atau keldai dadah ini. Sebenarnya mereka
semua adalah golongan yang kebanyakannya golongan yang terpinggir dan yang mudah
terpedaya dengan ganjaran yang terdesak kerana kesusahan hidup seperti ibu tunggal
dan orang yang banyak berhutang. Kita lihat contoh yang paling jelas pada 15 Oktober,
seorang ibu tunggal yang bernama Hairun Jalmani yang mempunyai sembilan orang anak
yang dijatuhkan hukuman mati di Mahkamah Tinggi Tawau dan kes ini mendapat simpati
daripada banyak pihak.

Jadi saya rasa bila kita merayu kepada pihak Singapura, kita juga haruslah lihat
undang-undang kita sendiri ini. Apakah kerajaan akan juga meneliti, menyemak semula
tentang Dangerous Drugs Act 1952 ini. Ini kerana di bawah Kerajaan Pakatan Harapan,
di bawah mantan yang the late Datuk Liew Vui Keong dia memang pernah mengkaji
pindaan undang-undang untuk memulangkan hak untuk membuat keputusan kepada
hakim dan bukannya seperti apa yang ditetapkan di bawah undang-undang.

Akan tetapi, selepas Kerajaan Pakatan Harapan telah pun jatuh ini macam tiada
follow-up lagi jadi saya rasa saya hendak menyerulah pihak kerajaan, khususnya Yang
Berhormat Menteri, memandangkan isu ini kita telah pun dibangkitkan ada perbincangan.
Mungkin Yang Berhormat Menteri boleh wujudkan satu Jawatankuasa Pilihan Khas untuk
mengkaji semula keperluan untuk ataupun membuat pindaan hukuman mati dalam Akta
Dadah Berbahaya 1952 ini supaya kita...

Tuan Pengerusi: Yang Berhormat, sudah lebih tiga minit.

Puan Teresa Kok [Seputeh]: Okey supaya kita boleh menjadikan contoh kepada
Singapura dan jangan kita tuduh mereka sahaja, saya rasa kita haruslah lihat undang-
undang sendiri dan Yang Berhormat Pengerang yang kini sudah menjadi Penasihat
Undang-undang dan Hak Asasi Manusia kepada Perdana Menteri ini haruslah memberi
nasihat kepada Jemaah Menteri tentang keperluan untuk pemansuhan hukuman mati
dengan mengadakan pindaan terhadap Akta Dadah Berbahaya 1952 ini. Sekian, terima
kasih.

Tuan Pengerusi: Terima kasih Yang Berhormat. Sekarang saya menjemput
Yang Berhormat Jerai, silakan.

12.02 tgh.
Tuan Sabri bin Azit [Jerai]: Assalamualaikum warahmatullahi wabarakatuh.
Tuan Pengerusi: Waalaikumsalam.

Tuan Sabri bin Azit [Jerai]: Terima kasih Tuan Pengerusi kerana memberi ruang
kepada saya untuk berbahas peringkat Jawatankuasa Kementerian di bawah Jabatan
Perdana Menteri pertama B.6 Butiran 020500 — Agensi Pengurusan Bencana Negara
(NADMA). Saya menyambut baik terhadap penambahan peruntukan ini daripada RM27
juta kepada RM33 juta.
