DR.22.11.2021 9

4. Tuan Teh Kok Lim [Taiping] minta Menteri Perdagangan Antarabangsa dan
Industri menyatakan jumlah pelaburan dalam industri pembuatan mengikut negeri masing-
masing untuk lima tahun yang lalu dan juga untuk kawasan Parlimen Taiping untuk setiap
tahun dari 2016-2021.

Timbalan Menteri Perdagangan Antarabangsa dan Industri [Datuk Lim Ban
Hong]: Terima kasih Tuan Yang di-Pertua dan terima kasih juga kepada Yang Berhormat
Taiping atas keprihatinan tentang pembangunan sektor perkilangan dan pembuatan.

Tuan Yang di-Pertua, bagi tempoh 2016 sehingga Jun 2021, kerajaan telah
meluluskan sebanyak 4,545 projek dalam sektor perkilangan dengan jumlah pelaburan
bernilai RM450.5 bilion. Daripada jumlah tersebut, sebanyak RM278.8 bilion iaitu 61.9
peratus melibatkan pelaburan langsung asing manakala pelaburan langsung domestik
menyumbang sebanyak RM171.7 bilion iaitu 38.1 peratus. Pelaburan ini dijangka akan
menjana sejumlah 370,883 peluang pekerjaan baharu.

Bagi kelulusan projek mengikut negeri pula, lima buah negeri utama iaitu Johor,
Selangor, Kedah, Pulau Pinang dan Sabah menerima sebanyak RM326.8 bilion daripada
jumlah pelaburan yang diluluskan. Jumlah pelaburan diluluskan dalam sektor perkilangan
mengikut negeri bagi tahun 2016 sehingga Jun 2021 adalah seperti berikut:

Negeri Jumlah Pelaburan
(RM bilion)

Johor 100.9
Selangor 72.5
Kedah 65.2
Pulau Pinang 53.0
Sabah 35.2
Sarawak 34.3
Pahang 22.0
Perak 21.9
Negeri Sembilan 15.8
Melaka 15.6
Terengganu 9.7
Wilayah Persekutuan 22
Kuala Lumpur .
Perlis 1.2
Kelantan 0.7
Wilayah Persekutuan 02
Labuan :

Tuan Yang di-Pertua, bagi negeri Perak, pelaburan sebanyak RM21.9 bilion ini
melibatkan 291 projek dan dijangka akan menjana sejumlah 33,779 peluang pekerjaan
baharu. Pelaburan langsung domestik menyumbang sebanyak RM13.2 bilion daripada
jumlah pelaburan yang diluluskan, manakala pelaburan langsung asing menyumbang
sebanyak RM8.7 bilion.

Bagi kawasan Parlimen Taiping pula, bagi tempoh tahun 2018 hingga Jun 2021,
sejumlah RM84.8 juta nilai pelaburan telah diluluskan dalam sektor perkilangan
melibatkan tujuh projek. Pelaburan yang diluluskan di antaranya tertumpu pada industri
minuman, tembakau dan produk plastik. Daripada jumlah pelaburan ini, pelaburan
langsung domestik menyumbang sebanyak RM68.8 juta iaitu 81.1 peratus, manakala
pelaburan langsung asing menyumbang sebanyak RM16 juta iaitu 18.9 peratus. Jumlah
pelaburan diluluskan dalam sektor perkilangan di kawasan Parlimen Taiping bagi setiap
tahun daripada 2018 sehingga 2020 adalah seperti berikut:
