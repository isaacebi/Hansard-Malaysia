DR.22.11.2021 3

terutamanya juga tebing-tebing sungai di mana banyak rumah yang terbabit yang akan
musnah jika tidak ada action diambil.

Jadi, saya ingin memohon kepada Yang Berhormat Menteri berkenaan supaya
permohonan itu dapatlah diberi perhatian dan kami inginkan peruntukan supaya tebatan
banjir di kampung-kampung di sekitar P.175 Papar ini dapat dilaksanakan dengan
jayanya. Terima kasih.

Timbalan Yang di-Pertua [Dato’ Mohd Rashid Hasnon]: Silakan Yang
Berhormat Menteri.

Dato’ Sri Tuan Ibrahim bin Tuan Man: Secara keseluruhan, apa yang
dibangkitkan telah pun dibangkitkan dalam soal sebelum ini dan saya— dia lain daripada
Yang Berhormat Kota Samarahan tetapi isu banjir. Sebenarnya kawasan isu banjir ini saya
hendak menarik perhatian bahawa kita mengakui mutakhir ini dengan perubahan iklim
yang berlaku, banyak kawasan yang sebelum ini tidak banjir berlaku banjir terutama banjir
kilat. Taburan hujan sebagaimana yang disebut oleh Yang Berhormat Kota Samarahan
tadi dalam tempoh yang singkat tetapi sangat lebat menyebabkan berlakunya banjir kilat.

Secara keseluruhannya saya punya data sebenarnya, yang saya akan bagi
secara bertulis tentang projek-projek tebatan banjir di seluruh Sarawak dan projek-projek
yang berada dalam kawasan Parlimen masing-masing supaya kita boleh ambil perhatian.
Insya-Allah tindakan akan terus dilaksanakan sebagaimana peruntukan yang telah pun
diluluskan di kawasan-kawasan tersebut. Terima kasih. Ini saya akan bagi data secara
bertulis kerana terlalu panjang.

Tuan Haji Ahmad bin Hassan [Papar]: Terima kasih Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Saya jemput untuk soalan tambahan yang ketiga, Yang Berhormat
Alor Gajah.

Datuk Seri Mohd Redzuan bin Md Yusof [Alor Gajah]: Terima kasih Tuan Yang
di-Pertua, terima kasih atas jawapan yang diberikan oleh Yang Berhormat Menteri.
Masalah banjir ini merata-rata di seluruh negara. Adakah satu rancangan yang lebih
komprehensif dan holistik dalam Rancangan Malaysia Kedua belas untuk memastikan
tempat-tempat ini bukan sahaja Kota Samarahan atau Papar dan juga terutamanya di Alor
Gajah di kawasan saya, di mana banyak masjid tenggelam. Dalam masa dua minggu, dua
kali, bersih tenggelam, bersih tenggelam.

Jadinya, mesti ada satu rancangan yang lebih komprehensif dan holistik yang
menggunakan kriteria-kriteria tertentu. Kalau kita punya reason sebabnya cuaca, climate
change dan sebagainya. Saya pasti dengan adanya kepakaran di negara kita ini, kita
boleh mereka bentuk yang dipanggil menggunakan kaedah 100 or 150-years storm,
memastikan hujan-hujan yang luar jangkaan dan ribut-ribut yang luar jangkaan. Adakah
ini digunakan untuk merancang tebatan banjir itu? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Alor Gajah, sila Yang Berhormat Menteri.

Dato’ Sri Tuan Ibrahim bin Tuan Man: Terima kasih. Untuk makluman Dewan
yang mulia, sebenarnya kita mempunyai ada tiga mekanisme dalam pengurusan banjir di
negara kita. Pertama ialah, pelan pembangunan lembangan bersepadu yang menjadi
asas kepada semua PBT supaya dalam perancangan pembangunan mesti mengambil
kira pelan pembangunan bersepadu lembangan-lembangan sungai yang sedia ada.

Kedua, kita ada projek-projek fizikal yang segera kita laksanakan terutama kes-
kes yang melibatkan banjir-banjir kilat dalam kawasan tertentu dan penyelenggaraannya
memang diluluskan sepanjang waktu setiap tahun.

Ketiga ialah pelan jangka panjang sebagaimana yang dibangkitkan yakni yang
melibatkan suatu kajian seluruh lembangan-lembangan sungai supaya implikasi kepada
masa hadapan itu dapat kita berjaya elakkan. Walau bagaimanapun, oleh kerana sistem
ini melibatkan satu tempoh yang agak panjang dan banjir berterusan.

Saya setuju bahawa semua kajian dan pelan pembangunan bagi mengatasi banjir
ini perlu dipatuhi bukan sahaja oleh pihak kerajaan negeri, bahkan pihak PBT, masyarakat
