58 DR.22.11.2021

dibuat? Sebab kita tidak mahu akhirnya semua ini jadi cakap sahaja. Janji kosong. Bila
jawab di Parlimen, di dalam penggulungan tetapi tidak berlaku di luar.

Masa singkat. Pemerkasaan Parlimen dan reform di Parlimen yang kita bincang
ini dan disetujui di sini perlu dilaksanakan secara cepat supaya Parlimen boleh
memainkan peranan seperti yang disebutkan di sini peranan semak dan imbang kepada
perjalanan kerajaan.

01530

Secara spesifik juga, ingin saya bertanya kepada Yang Berhormat Menteri yang
bertanggungjawab untuk Parlimen. Secara spesifik, kita perlu tambahkan Jawatankuasa
Pililhan Khas kepada 15. Adakah kerajaan boleh beri komitmen itu?

Satu lagi perubahan. Dalam Jawatankuasa-jawatankuasa Pilihan seperti
Jawatankuasa Dewan, Jawatankuasa Pililhan Khas Hak dan Kebebasan, Peraturan
Mesyuarat dan sebagainya, nisbah Ahli Parlimen kerajaan kepada Ahli Parlimen
pembangkang ialah empat kepada dua oleh sebab jumlah keanggotaan yang disebut
dalam oleh— jumlah enam.

Jadi, saya hendak minta Yang Berhormat Menteri menjawab secara spesifik,
adakah Kerajaan Persekutuan bersetuju kalau seperti mana dengan Jawatankuasa
Pillhan Khas yang lain kita sudah tambah keanggotaan kepada sembilan, di mana
kerajaan lima dan pembangkang empat. Itu satu nisbah yang lebih dekat kepada nisbah
yang diperuntukkan di bawah Peraturan Mesyuarat 82(1) yang akan mencerminkan
jumlah di Dewan.

Sebenarnya kalau kita lihat jumlah di Dewan, nisbah adalah lebih kurang 11:10,
5:4 kita boleh terima tetapi 4:2 itu yang sekarang ada di Jawatankuasa Pilihan dan lain-
lain yang penting itu, memang tidak mencerminkan apa yang berada secara realiti di
Dewan.

Jadi, inilah soalan-soalan spesifik, akhirnya dua soalan spesifik kepada Yang
Berhormat Menteri untuk menjawab, sama ada kerajaan boleh setuju bahawa dalam—
kita boleh pinda, buat apa-apa pindaan yang sesuai di dalam Peraturan Mesyuarat supaya
semua Jawatankuasa Pilihan, sama ada Jawatankuasa Pilihan Khas boleh berfungsi
secara terbuka macam Dewan kita berfungsi. Sekarang, semua rakyat Malaysia boleh
dengar, boleh ikut perjalanan di sini dan inilah juga yang kita mahu untuk perjalanan dan
perjalanan fungsi Jawatankuasa-jawatankuasa Pilihan ini.

Akhirnya, satu soalan lagi, sama ada Yang Berhormat Menteri boleh memberi
jawapan bagi kerajaan sama ada mengikut amalan terbaik (best practices) dengan izin, di
House of Commons dan beberapa Parlimen yang saya kira matang dan maju di negara-
negara lain, sama ada kerajaan sanggup memperuntukkan beberapa hari di sidang
Mesyuarat Parlimen akan datang untuk diperuntukkan khusus untuk urusan
pembangkang sahaja. Bukan semua masa setiap hari digunakan hanya untuk urusan
kerajaan. Boleh saya memohon bahawa melalui Tuan Pengerusi supaya Yang Berhormat
Menteri jawab soalan-soalan itu secara spesifik semasa penggulungan. Sekian, terima
kasih.

Tuan Pengerusi: Terima kasih Yang Berhormat Sungai Buloh. Seterusnya Yang
Berhormat Pokok Sena, silakan.

3.33 ptg.

Dato’ Mahfuz bin Haji Omar [Pokok Sena]: Terima kasih Tuan Pengerusi. Saya
hendak sentuh B.6 Jabatan Perdana Menteri, Butiran 010500 — Bahagian Kabinet,
Perlembagaan dan Perhubungan Antara Kerajaan (KABINET) telah diperuntukkan
sebanyak RM17 juta iaitu kenaikan sebanyak hampir RM7 juta berbanding dengan tahun
2021 sebanyak RM10 juta.

Jadi, saya hendak dapatkan penjelasan daripada pihak kerajaan kerana saya
dalam perbahasan dasar saya, saya telah minta untuk dikecilkan Kabinet yang besar ini
untuk menjimatkan perbelanjaan negara dan wang negara, wang rakyat untuk lebih
diberikan keutamaan kepada keperluan-keperluan yang sebenar. Jawapan yang diberikan
