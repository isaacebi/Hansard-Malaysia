DR.22.11.2021 79

kepada Perbadanan Kemajuan Negeri Pulau Pinang, Perlis dan Perak. Apakah asas-asas
pemberian tersebut? Terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Beruas. Sekarang saya jemput Yang Berhormat Jelutong, kemudian yang terakhir saya
menjemput Yang Berhormat Kubang Pasu. Dipersilakan Yang Berhormat Jelutong.

5.09 ptg.

Tuan Sanisvara Nethaji Rayer a/l Rajaji [Jelutong]: Terima kasih Tuan
Pengerusi yang saya hormati.

01710

Saya hanya ingin menyentuh beberapa perkara. Pertamanya saya ingin mula
dengan Butiran 020500 — NADMA, di mana saya sekali lagi ingin memohon supaya
Pejabat Perdana Menteri juga membuka sebuah cawangan atau pejabat di tiap-tiap negeri
di seluruh Malaysia. Kalau boleh— saya berterima kasih atas bantuan-bantuan yang telah
dihulurkan.

Kawasan Jelutong selalu dilanda banjir. Timbalan Pengerusi juga tahu. Saya telah
menyebut beberapa kali Tuan Pengerusi pada asalnya seorang Ahli Dewan Undangan
Negeri dari Pulau Pinang. Jadi kawasan Jelutong baru-baru ini juga dilanda banjir. Saya
berpendirian bahawa apabila berlaku kejadian-kejadian banjir, Ahli Dewan Undangan
Negeri termasuklah wakil rakyat, Ahli Parlimen yang terpaksa meredah banjir dan setiap
kali menghadapi masalah banjir, terpaksa menjalankan kerja-kerja bantuan dan kebajikan
dengan segera. Kalau pejabat NADMA ada di tiap-tiap negeri, maka ia akan melancarkan
lagi kerja-kerja penyelenggaraan dan juga koordinasi ketika kita menghulurkan
bantuan/banjir.

Saya percaya NADMA ini merupakan satu agensi yang perlu diperkasa di mana
anggaran perbelanjaan perlu ditambah— permintaan saya perlu ditambah. Saya lihat
anggaran perbelanjaan yang diberikan tidak mencukupi tetapi permintaan saya kalau kita
membuat perbandingan perkara yang telah dibongkarkan oleh Yang Berhormat Langkawi
beberapa hari yang lalu tentang pemberian RM100 juta kepada Yang Berhormat Pekan
yang kita lihat Yang Berhormat Pekan telah pun menolak. Akan tetapi sama ada beliau
ikhlas menolak ataupun tidak, saya kurang pasti. Kita akan tunggu dan lihat.

NADMA ini merupakan satu agensi yang perlu diperkasa. Jadi, permintaan saya
supaya kita memberikan lebih banyak anggaran perbelanjaan kepada pihak NADMA.
Permintaan saya adalah untuk menubuhkan NADMA ataupun pejabat-pejabat cawangan
di setiap negeri di seluruh Malaysia.

Pada masa yang sama, saya ingin menyentuh kepada B.9 — Suruhanjaya
Pencegahan Rasuah Malaysia di mana anggaran perbelanjaan yang telah diperuntukkan
juga agak besar. Cuma permintaan saya kepada Yang Berhormat Menteri adalah untuk
memperincikan apakah tujuan anggaran ini, sama ada untuk meningkatkan keanggotaan
SPRM ataupun untuk menambahkan lagi teknologi pihak SPRM.

Saya cuma ingin memohon perkara-perkara ini diperincikan kerana kita lihat—
saya perlu menyentuh sekali lagi isu MITRA. Pihak-pihak yang terlibat sekarang mula
mencabar saya pula. Meminta saya mendedahkan nama-nama mereka di luar Dewan
yang mulia ini. Saya di sini cuma bertanyakan soalan, saya ingin penjelasan. Kalau
mereka ini tidak terlibat, kenapakah tidak Yang Berhormat Menteri menjawab soalan saya
dengan mengatakan yes or no memang mereka tidak terlibat. Tugas saya sebagai
seorang Ahli Dewan ini adalah untuk bertanyakan soalan-soalan, kita mahukan
penjelasan.

So, saya tidak mahu pihak SPRM digunakan oleh pihak-pihak yang tidak
bertanggungjawab untuk melindungi diri. Saya di sini cuma berharap bahawa anggaran
perbelanjaan yang diberikan ini akan memantapkan lagi pihak SPRM, akan memberikan
mereka lebih tenaga, kakitangan untuk memastikan penyiasatan-penyiasatan selesai.

Macam isu MITRA, Timbalan Pengerusi. Saya minta maaf kerana terpaksa
mengulangi. Sudah lebih kurang tiga minggu perkara ini dibongkarkan oleh Ahli-ahli
