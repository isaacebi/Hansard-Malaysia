46 DR.22.11.2021

01430
[Mesyuarat disambung semula pada pukul 2.30 petang]
[Majlis bersidang dalam Jawatankuasa]

[Timbalan Yang di-Pertua (Dato’ Mohd Rashid Hasnon) mempengerusikan
Jawatankuasa]

Tuan Pengerusi [Dato’ Mohd Rashid Hasnon]: Sekarang saya menjemput
Yang Berhormat Padang rengas untuk berbahas, lima minit.

2.33 ptg.

Dato’ Seri Mohamed Nazri bin Abdul Aziz [Padang Rengas]: Terima kasih
Tuan Pengerusi. Saya rujuk kepada 040000 - Peguam Negara dan juga kepada 010000
- Suruhanjaya Pilihan Raya. Utamanya kepada tajuk Penasihat Perundangan - 040100
dan juga Penyelidikan - 040300 dan juga 030000 - Dasar Baharu SPR dan juga 04000-
one-off.

Saya hendak bercakap tentang anti-hopping law ini. Kalau kita masih ingat itu
bahawa tahun lepas dalam perbahasan bajet, Padang Rengas telah bercakap dengan
begitu panjang lebar berkenaan dengan anti-hopping law. Satu tahun telah berlalu Tuan
Pengerusi, tetapi kita lihat tidak ada apa-apa yang dilakukan sama ada oleh pihak
kerajaan, ataupun pihak Parlimen oleh sebab kita ini separation of powers. Jadi apa yang
telah berlaku kita tengok baharu-baharu ini, satu Pilihan Raya Negeri di Melaka yang tidak
pun dimahukan oleh mana-mana pihak, telah berlaku di atas lompatan dua orang ahli
Dewan Undangan Negeri di Melaka, empat sebenarnya, dan ini telah menyebabkan
Pililhan Raya Negeri terpaksa diadakan. Kita semua tidak mahu oleh sebab COVID-19
tidak habis lagi dan pemulihan ekonomi, kerajaan sedang berusaha dan kedua-duanya
masih lagi merupakan masalah yang dihadapi oleh rakyat.

Akan tetapi ahli-ahli politik yang tidak bertanggungjawab, yang mempunyai
kepentingan diri, telah membuat satu tindakan yang sekali lagi mengkhianati keputusan
yang telah dibuat oleh rakyat pada PRU 14 dahulu. Ini kalau hendak dikirakan dua kali
pengkhianatanlah. Satu, menolak keputusan PRU 14 dahulu dan memberikan PH
sebagai kerajaan, dan yang keduanya pula apabila kerajaannya dinaikkan itu, dijatuhkan
lagi. Jadi sebenarnya rakyat sudah menyampah, benci, bosan dan meluat dengan ahli-
ahli politik yang macam ini. Langsung tidak meletakkan kepentingan rakyat di atas
kepentingan peribadi.

Pada hari ini, saya kira satu profesion yang sangat dikutuk oleh rakyat ialah ahli
politik, Ahli Parlimen, ahli Dewan Undangan Negeri, Senator, semuanya. Saya rasa pada
hari ini rakyat memang bosan dan sudah meluat. Oleh sebab itulah mereka yang telah
menjatuh dan melompat apabila bertanding semula sebagai calon, mereka telah dihukum
oleh rakyat, kalah. Jadi oleh sebab itu saya pada hari ini dalam masa yang begitu singkat,
hendak meminta, pertama sekali kepada Tuan Yang di-Pertua, sebagai ketua kita dalam
Parlimen ini, untuk dengan segera mengadakan Select Committee dan panggil semua
mana-mana parti menghantar wakil untuk menjadi sebagai ahli Select Committee ini
dengan dipengerusikan oleh Speaker sendiri supaya kita dapat menyelesaikan masalah
ini secepat mungkin.

Keduanya, saya juga minta kepada Yang Berhormat Menteri yang
bertanggungjawab kepada undang-undang supaya dia juga mengambil inisiatif iaitu
bahawa mesti bawa perkara ini ke muka mesyuarat Jemaah Menteri secepat mungkin,
supaya mungkin boleh dikerahkan kepada Attorney-General untuk mengadakan
kerangka, penyiasatan ataupun town hall meeting. Akan tetapi saya ingat tidak payah
town hall meeting, semua sudah meluat dengan anti-hopping ini. Jadi bermakna kita kena
buat segera kerana kita semua faham iaitu pilihan raya ini, kalau tidak diadakan tahun
hadapan pun paling lewat tahun 2023. Kita ada masa dua tahun. Jadi saya minta
tolonglah. Ambillah perkara ini dengan serius, saya kita bukan sahaja Ahli Parlimen dalam
Dewan ini, tetapi juga rakyat di seluruh tanah air kita akan menyokong dengan kuat dan
