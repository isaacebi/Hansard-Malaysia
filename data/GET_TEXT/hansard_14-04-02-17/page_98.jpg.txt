88 DR.22.11.2021

Tuan Pengerusi [Dato’ Mohd Rashid Hasnon]: Tidak ada.

Dato' Sri Mustapa bin Mohamed: Untuk pastikan bahawa_ sustainable
development goals ini diamalkan dan dilaksanakan di Malaysia. Untuk makluman, kita
telah jajarkan kesemua 17 SDG ke dalam ketiga-tiga rancangan. Rancangan Malaysia
Ke-11 sudah pun selesai, ada banyak SDG dalam itu. Rancangan Malaysia Ke-12 pun
dijajarkan dengan SDG. Rancangan Malaysia Ke-13, SDG ini tahun 2016 hinggalah ke
tahun 2030 jangka panjang.

Tadi jam 2.00 petang saya mempengerusikan mesyuarat dihadiri oleh Yang
Berhormat Batang Lupar dan beberapa Ahli Parlimen yang lain, lima, enam orang Ahli
Parlimen yang lain. Kita bincang bagaimana kita hendak mantapkan lagi pencapaian
dalam bidang SDG termasuklah dalam bidang kemiskinan, pendidikan, gender equality,
ada 17 semuanya sekali. Insya-Allah kita akan pastikan, Ahli Parlimen akan memainkan
peranan lebih aktif dalam mencapai kesemua matlamat SDG. Bukan sahaja Ahli Parlimen,
kita juga akan melibatkan universiti, kita juga akan melibatkan badan-badan bukan
kerajaan.

Jadi ini selari dengan hasrat kerajaan untuk memastikan kita mengamalkan
pendekatan whole of government, whole of society approach, maknanya kita akan
melibatkan kesemua pihak. Suatu pendekatan yang inklusif yang terangkum supaya
kesemua, bukan sahaja Kerajaan Pusat terlibat dalam hal ini. Kita ucapkan terima kasih
kepada All Party Parliamentary Group (APP).

Satu kumpulan rentas parti dalam Parlimen ini, di mana pada masa ini sebanyak
31 buah kawasan pilihan raya sudah pun diambil dalam konteks untuk /ocalize untuk bawa
ke akar umbi.

01750

SDG telah dibawa ke akar umbi oleh Ahli Parlimen dan Ahli Parlimen ini merentasi
kesemua parti. Semua parti politik diwakili dalam kumpulan ini. Alhamdulillah, tahun
hadapan diperuntukkan sebanyak RM10 juta kepada kumpulan Ahli Parlimen ini dan
mereka telah main peranan penting dan saya amat menghargai peranan mereka. Baru
tadi diadakan satu mesyuarat. Beberapa orang ahli mesyuarat tidak dapat hadir oleh
sebab kita ubah mesyuarat dari pukul 4.30 petang ke pukul 2.00 petang termasuklah kalau
tidak silap saya Yang Berhormat Bangi tidak dapat hadir.

Itu persoalan Yang Berhormat Batang Lupar. Terima kasih Yang Berhormat
Batang Lupar atas sumbangan untuk memastikan bahawa kerajaan bersama-sama
dengan Ahli Parlimen dan juga CSO terus akan menjalankan tugas, tanggungjawab
memastikan 17 SDG dicapai oleh kerajaan.

Yang Berhormat Batang Lupar juga mencadangkan supaya Jabatan Perangkaan
mengeluarkan data-data yang lebih granular, lebih detail. Sebenarnya ini antara tugas
Jabatan Perangkaan. Sebanyak RM15 juta telah pun diperuntukkan sebagai tambahan
tahun hadapan untuk memantapkan lagi peranan Jabatan Perangkaan supaya jabatan ini
dapat mengeluarkan angka-angka yang bertepatan dengan perubahan. Umpamanya
sekarang ini gig economy satu sektor yang amat besar tetapi angka-angka berkaitan
seperti ini mungkin tidak lengkap lagi dan perlu diperbaiki.

Angka-angka berkaitan dengan pengangguran. Pada masa ini satu inisiatif
sedang dijalankan di antara Jabatan Perangkaan, PERKESO dan EPU. Kami sedang
berbincang bagaimana untuk kita membaiki lagi data-data perangkaan, maklumat
berkaitan dengan pengangguran. Kita hendak tahu siapa yang menganggur, di mana
penganggur, berapa lama sudah menganggur. Ini sedang diusahakan. Laporan awal telah
pun dikemukakan kepada kami tentang perkara ini.

Inilah antara satu usaha yang saya hendak maklum kepada Yang Berhormat
Batang Lupar yang diambil oleh kerajaan untuk pastikan bahawa DOSM mengutip dasar
lebih terperinci. DOSM juga menerbitkan MyLocal Stats dan, insya-Allah, setiap Ahli
Parlimen akan dibekalkan dengan maklumat asas tentang profil Parlimen kita iaitu
penduduknya, miskinnya, projek pembangunan. Ini sedang diusahakan. Kita akan
mencari masa yang sesuai untuk Jabatan Perangkaan memberikan taklimat kepada
