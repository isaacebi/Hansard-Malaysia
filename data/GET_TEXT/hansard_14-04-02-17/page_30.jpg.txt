20 DR.22.11.2021

kepada kementerian ini melalui penyelarasan antara Unit Perancangan Ekonomi Negeri
dan Jabatan Kerja Raya Negeri.

Sehubungan dengan itu akan disyorkan supaya Ahli Yang Berhormat
mengemukakan permohonan ini kepada JKR Negeri atau UPEN Negeri Kedah untuk
dimasukkan dalam senarai keutamaan negeri dalam rolling plan yang akan datang.
Sekian dan terima kasih.

Dato’ Seri Utama Haji Mukhriz Tun Dr. Mahathir [Jerlun]: Terima kasih Tuan
Yang di-Pertua. Saya ingin bertanya kepada Yang Berhormat Timbalan Menteri.

Betul, apa yang disebut oleh Yang Berhormat Timbalan Menteri sebentar tadi
bahawa rakyat sebenarnya tidak dapat membezakan antara Jalan Persekutuan dengan
jalan negeri. Akan tetapi, satu perkara yang kita dapati di Kedah ini jalan negeri
diselenggarakan lebih baik dari Jalan Kerajaan Persekutuan.

Jadi, adakah boleh dipastikan bahawa kerja-kerja penyelenggaraan Jalan
Persekutuan itu dibuat sebaik yang mungkin di negeri Kedah?

Tuan Arthur Joseph Kurup: Terima kasih Ahli Yang Berhormat daripada Jerlun.
Kita sebenarnya tidak hairan sekiranya jalan negeri dapat diselenggarakan dengan baik
sebab pada setiap tahun, setiap kerajaan negeri akan diberikan peruntukan MARRIS oleh
Kerajaan Persekutuan iaitu kita telah decentralize kerja-kerja penyelenggaraan itu
daripada Persekutuan kepada negeri supaya kita boleh memberikan tumpuan yang lebih
fokus kepada jalan-jalan yang di bawah negeri.

Ini adalah selaras dengan Perlembagaan Persekutuan dan juga Akta Jalan
Persekutuan 1959 tetapi pada masa yang sama di dalam Kementerian Kerja Raya dan
juga JKR Persekutuan, tugas kita adalah untuk menyelenggarakan Jalan-jalan
Persekutuan iaitu jalan-jalan besar mahupun negeri dan juga daerah. Dalam hal itu, kita
sentiasa bekerjasama dengan semua agensi untuk mengusahakan servis yang terbaik
bagi rakyat tidak kira Jalan Persekutuan ataupun Jalan Negeri melalui peruntukan
MARRIS. Sekian, dan terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Pertanyaan Jawab Lisan yang seterusnya, saya ingin
menjemput Yang Berhormat Rompin tidak ada dalam Dewan.

Seterusnya saya menjemput Yang Berhormat Dato’ Seri Utama Haji Mukhriz Tun
Dr. Mahathir Jerlun.

[Soalan No. 9 - Dato' Sri Hasan bin Arifin (Rompin) tidak hadir]

10. Dato’ Seri Utama Haji Mukhriz bin Tun Dr. Mahathir [Jerlun] minta Menteri
Kanan Perdagangan Antarabangsa dan Industri menyatakan, alasan pembukaan kilang
semasa pandemik ialah untuk mengelakkan berlakunya gangguan rantaian bekalan:

(a) apa perancangan MITI supaya sektor perkilangan di Malaysia
selepas ini menjadi lebih ‘pandemic proof’, dan

(b) adakah Zon Selamat Perkilangan akan diwujudkan untuk
mengelak terjadinya kluster kilang.

Timbalan Menteri Perdagangan Antarabangsa dan Industri [Datuk Lim Ban
Hong]: Tuan Yang di-Pertua, terima kasih kepada Yang Berhormat Jerlun yang
mengemukakan soalan ini.

Kementerian Perdagangan Antarabangsa dan Industri (MIT!) sedang menggubal
Pelan Induk Perindustrian Baharu yang kini di peringkat akhir penyediaan. Pelan induk ini
merupakan perancangan jangka panjang sehingga 2030 bertujuan untuk memacu industri
tempatan agar lebih berdaya tahan, berdaya saing dan lestari melalui pembangunan yang
berteraskan produktiviti dan inovasi.
