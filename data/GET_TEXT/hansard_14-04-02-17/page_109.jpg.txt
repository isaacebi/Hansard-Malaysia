DR.22.11.2021 99

Nampaknya, persediaan daripada SRP nampaknya kurang licin. Di mana saya hendak
kongsi satu insiden di mana mereka keluarkan satu notis pada 19 November iaitu sehari
sebelum hari pengundian.

Notis itu dikeluarkan pada 19 hari bulan minta semua wakil calon ataupun calon
untuk pergi mesyuarat pada pukul tiga pada hari tersebut untuk membincangkan tentang
bagaimana proses bagi pengundi yang diklasifikasikan sebagai person under investigation
(PUI).

Taklimat diadakan pukul tiga petang setengah dan dia terangkan bagaimana
proses untuk mereka yang person under investigation untuk undi. Masa untuk mereka
mohon untuk keluar pergi undi ialah lima petang. Person under investigation yang mereka
di mana MySejahtera mereka adalah menunjukkan status PUI. Jadi, dia hendak berikan
taklimat proses dia.

Ertinya, mereka perlu pergi memohon dengan KKM tetapi waktu untuk mereka
memohon ialah sampai pukul lima sahaja. Taklimat yang diadakan pukul 3 petang, waktu
untuk memohon 5 petang iaitu dua jam sahaja untuk mereka mohon. Jadi, ini telah
menunjukkan bahawa SPR belum lagi bersedia untuk menghadapi, untuk mengendalikan
pilihan raya di suasana pandemik COVID-19 ini.

Begitu juga saya hendak cadangkan kepada Yang Berhormat Menteri supaya kita
harus menunjukkan usaha kita untuk memberikan keyakinan kepada pengundi di mana
saya hendak cadang supaya kita memberikan test-kit kepada semua petugas SPR
terutamanya pada hari pengundian.

Datuk Haji Shabudin Yahaya [Tasek Gelugor]: Bahaskah ni?
Tuan Khoo Poay Tiong [Kota Melaka]: Terima kasih Yang Berhormat Menteri.

Tuan Pengerusi [Dato' Mohd Rashid Hasnon]: Terima kasih Yang Berhormat
Kota Melaka. Sila Yang Berhormat Menteri.

Dato’ Sri Dr. Haji Wan Junaidi bin Tuanku Jaafar: Terima kasih Tuan
Pengerusi. Soalan ini memang saya ambil perhatian. Memang saya anggap berpatutan
Yang Berhormat soalan ini, sebabnya saya pun berpendirian kalau diadakan mesyuarat
pukul 3 dengan masa yang begitu singkat sekali selepas itu orang PUI ini pula dihendaki
melaporkan pukul 5 petang. Jadi, masa itu begitu singkat sekali.

Saya berharap dengan maklumat yang begini, pihak SPR tidak terjebak dengan
perkara yang sama mengadakan pilihan raya di negeri Sarawak. Walau bagaimanapun
Tuan Pengerusi bahawa saya telah mengadakan perbincangan dengan pihak SPR di
Sarawak untuk mengetahui persediaan mereka sebulan lepas.

Pada ketika itu, saya dimaklumkan bahawa pihak SPR di negeri Sarawak itu
sendiri menunjukkan sikap yang lebih jauh bersedia dengan pilihan raya.

01830

Ini saya memahami oleh kerana yang pertamanya, Pengerusi SPR di negeri
Sarawak itu mempunyai pengalaman yang sangat luas dalam sudut mengendalikan
pilihan raya. Kedua, ura-ura untuk mengadakan Pilihan Raya Negeri Sarawak itu memang
sudah lama diadakan. Oleh kerana berlakunya darurat dilaksanakan, maka ia tidak boleh
dilaksanakan ketika yang dilaksanakan demikian. Maka, itulah persediaan di negeri
Sarawak ini, jauh lebih teratur daripada yang kita lihat berkemungkinan berlaku di Melaka.

Tuan Pengerusi, saya berpindah kepada...

Tuan Noor Amin bin Ahmad [Kangar]: Yang Berhormat Menteri, sedikit fasal
Pilihan Raya Negeri Sarawak.

Tuan Pengerusi [Dato' Mohd Rashid Hasnon]: Daripada Yang Berhormat
Kangar.

Tuan Noor Amin bin Ahmad [Kangar]: Kangar, Kangar. Kangar, sini belakang.
Dato’ Sri Dr. Haji Wan Junaidi bin Tuanku Jaafar: Sila.
