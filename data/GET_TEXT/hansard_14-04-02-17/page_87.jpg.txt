DR.22.11.2021 77

dalaman dan pasukan siasatan MACC sendiri dan bukan satu agensi yang seangkatan
dengan MITRA dalam Kementerian Perpaduan?

Tuan Pengerusi, saya juga ingin merujuk kepada Butiran 00104 — Penyusunan
Semula Masyarakat yang bernilai RM50 juta. Apakah fungsi penyusunan semula
masyarakat ini? Apakah latar belakang penyusunan semula masyarakat ini? Siapakah
punca kuasa penyusunan semula masyarakat ini? Apakah dasar dan pelan tindakan?
Saya mohon jawapan daripada pihak kementerian.

Tuan Pengerusi, saya juga ingin bangkitkan Butiran 010600 — Kecemerlangan
dan Profesionalisme. Sejumlah RM2.2 juta ini untuk apa? Ini soal saya ringkas sahaja.

Butiran 030500 — Pengurusan Integriti Agensi. Peningkatan daripada RM1.8 juta
sehingga RM2.8 juta. Soalan saya juga, ini untuk apa? Kita lihat di sini ada peruntukan
perbelanjaan, satu untuk kecemerlangan dan profesionalisme— saya tidak faham kenapa
ada RM2.2 juta— dan pengurusan integriti agensi. Ini semua bawah SPRM. Ada
peningkatan lagi.

Tuan Pengerusi, saya juga telah mendapati bahawa dalam perbelanjaan one-off
bawah Butiran 050300 — Penyelenggaraan Bangunan dengan diperuntukkan RM5 juta.

01700

Akan tetapi di bawah Komitmen Kewangan, Butiran 990100 — Penyelenggaraan
Bangunan juga RM6.4 juta. Sebanyak RM11.4 juta di bawah tajuk yang sama,
Penyelenggaraan Bangunan di bawah SPRM pada muka surat 141, dua-dua ada
penyelenggaraan bangunan. Saya mohon— takkanlah di bawah SPRM ini pun ada
penyelewengan dan unsur-unsur rasuah? Maka, saya minta satu penjelasan daripada
pihak kementerian.

Tuan Pengerusi, sedikit lagi. Butiran 00117 — Pembangunan Perkampungan
Nelayan. Saya mohon untuk peruntukan atau bantuan kepada kaum nelayan di kawasan
Batu Kawan dan saya ingin tahu apakah perincian ataupun cara untuk memohon bantuan
ini memandangkan wujud juga bantuan-bantuan untuk para nelayan di bawah
kementerian-kementerian yang lain.

Akhirnya, second last point, saya ingin menyentuh Butiran 00104 — Penyusunan
Semula Masyarakat. Ini saya telah sebutkan tadi. Saya masih tidak tahu apakah fungsi
ataupun tujuannya.

Akhir kata, Tuan Pengerusi, untuk SUHAKAM, saya tidak nampak perkataan
‘SUHAKAM’ mana-mana dalam Belanjawan 2022 ini. Saya juga ingin menyeru dan
mengingatkan kementerian, semua Menteri-menteri dalam Jabatan Perdana Menteri
bahawa SUHAKAM ini wujud dan lahir di bawah Act of Parliament. la bukan satu agensi,
ianya bukan satu kementerian.

Maka, saya ingin menyarankan supaya SUHAKAM terletak seperti Suruhanjaya
Pillhan Raya, Suruhanjaya Pencegahan Rasuah Malaysia and we must have one for
SUHAKAM dengan peruntukan yang sewajarnya, agar SUHAKAM boleh melaksanakan
tanggungjawab mereka setakat ini untuk mendedahkan isu-isu hak asasi manusia ini yang
berlandaskan semua prinsip dalam Keluarga Malaysia yang telah dilaung-laungkan oleh
Perdana Menteri kita. Saya mohon jawapan daripada pihak kementerian. Terima kasih.

Tuan Pengerusi: Terima kasih. Yang Berhormat Beruas ya. Lima minit, Yang
Berhormat Beruas.

5.02 ptg.

Dato’ Ngeh Koo Ham [Beruas]: Terima kasih Tuan Pengerusi. Saya ingin
bangkitkan beberapa perkara. Perkara pertama ialah tentang P.6 Butiran 96000 —
Pengurusan Aset dan Bangunan Jabatan Perdana Menteri, Tuan Pengerusi,
diperuntukkan RM256.95 juta untuk tahun 2021 dan sebanyak RM228.51 juta untuk tahun
2022.
