DR. 2.3.2022 107

yang tidak berpeluang untuk mengisi borang tersebut? Adakah mereka akan
dibiarkan dan tidak layak untuk diberi bantuan rakyat termiskin?

Tuaran mencadangkan supaya kerajaan mempelajari bagaimana negara
China mengenal pasti senarai dan seterusnya memperkenalkan program
pembasmian penduduk miskin di satu-satu petempatan. Mereka bukan sahaja
melibatkan kakitangan kerajaan seperti focus group tetapi juga melibatkan setiap
ketua keluarga dalam petempatan tersebut.

Kakitangan kerajaan hanya terlibat dalam membuat kajian pendapatan isi
rumah sebenar dan mereka yang disenaraikan sebagai rakyat termiskin diputuskan
oleh ketua-ketua isi rumah melalui satu proses pemilihan in situ. Seterusnya
kakitangan kerajaan mencadangkan program untuk mengatasi masalah kemiskinan
bersasar mengikut kedudukan sosioekonomi keluarga yang berkenaan.

Pendekatan seperti itu penting dan strategik untuk mengelakkan program
bantuan kerajaan tidak diberikan berulang-ulang kepada sebuah keluarga yang
sama sedangkan yang lain belum dapat-dapat. Sabah memang terbelakang dalam
banyak hal di Malaysia atau apa orang Sabah bilang uncit.

Pencapaian dalam kesemua peperiksaan kita uncit, penetrasi internet kita
uncit, pembasmian kemiskinan kita uncit, pembangunan jaringan pengangkutan
darat dan laut kita uncit, perindustrian sektor pembuatan kita uncit. Antara
kekangannya ialah peruntukan pembangunan termasuk infrastruktur sangat terhad.

Pembinaan Lebuh Raya Pan Borneo terbantut oleh peruntukan yang terhad.
Malah pelancaran demi pelancaran Lebuh Raya Pan Borneo sudah menjadi bahan
gurauan di negeri Sabah. Sabah memerlukan perhatian yang bermaruah, telus dan
berintegriti daripada kerajaan. Di kawasan Parlimen Tuaran, mantan Perdana
Menteri pernah mengumumkan projek menaik taraf jalan luar bandar Togop, Jalan
Hamad Kitapol seterusnya Jalan Tibabar-Poturidong dengan kos sebanyak RM100
juta.
=1630

Akan tetapi sehingga pada hari ini tidak dilaksanakan. Tuaran minta agar
projek ini dapat diteruskan sebab ia melibatkan road access utama ke beberapa buah
sekolah rendah.

Negeri Sabah memerlukan beribu-ribu menara telekomunikasi sebab setakat
ini baru ada 400 buah menara dan dana peruntukan sebanyak RM4.09 bilion yang
telah diumumkan, membina hanya 636 buah menara di seluruh negara dengan kos
sebanyak RM6.4 juta untuk sebuah menara. Tuaran bertanya kepada kerajaan,
sampai bilakah kita menunggu agar pendigitalan itu dapat dilaksanakan dengan
sepenuhnya? Adakah kerajaan masih meneruskan dengan strategi pembinaan

menara sahaja?
