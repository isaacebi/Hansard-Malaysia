DR. 2.3.2022 14

Kes pertama di Malaysia telah dilaporkan pada 3 Disember melibatkan
pelajar dari Afrika Selatan. Sejak itu, varian Omicron mula merebak dengan cepat di
kalangan komuniti berbanding varian Delta. Kes-kes varian Omicron pada bulan
Disember adalah dari pintu masuk antarabangsa sahaja. Namun, situasi tersebut
berubah pada bulan Januari 2022 apabila kes penularan tempatan varian Omicron
mula dilaporkan di seluruh negara.

Trend peningkatan kes COVID-19 yang baharu melebihi angka 10,000 sehari
yang disebabkan varian Omicron dicatatkan bermula pada 6 Februari. Manakala
pada 24 Februari yang lepas, sejumlah 32,070 kes positif baharu telah dicatatkan
menjadikan ia sebagai kes harian tertinggi semenjak pandemik melanda negara.

Walaupun peningkatan mendadak ini direkodkan, lebih 99 peratus kes harian
dicatatkan pada kategori satu dan dua sahaja. Walaupun terdapat trend peningkatan
dalam kemasukan ke hospital ketika gelombang Omicron ini, kadar discharge dari
hospital juga naik dengan mendadak memandangkan kadar sembuh yang tinggi dan
tempoh rawatan di hospital yang tidak berpanjangan.

Berbanding dengan varian Delta, didapati varian Omicron lebih suka
menjangkiti dan membiak pada bahagian atas saluran pernafasan ataupun upper
respiratory tract, dengan izin. Sifat ini memberikan nilai tambah kepada
keupayaannya untuk menjangkiti secara mudah serta pantas.

Di samping itu juga, varian Omicron didapati kurang berkapasiti untuk
menjangkiti tisu paru-paru. Ini mungkin menjelaskan mengapa individu yang
dijangkiti oleh varian tersebut mempunyai jangkitan yang lebih ringan berbanding
dengan varian Delta.

Walaupun peningkatan direkodkan— minta maaf. Sejak minggu epid yang
kelima, berlaku peningkatan bilangan pengisian katil ICU serta kematian harian.
Walaupun begitu, jumlah ini adalah 80 hingga 90 peratus lebih rendah berbanding
dengan pelaporan pada Ogos tahun lalu ketika gelombang Delta walaupun kes ketika
itu adalah lebih tinggi.

1040

Kesan decoupling yang membolehkan indikator sistem kesihatan terkawal ini
berlaku sebab beberapa faktor. Antaranya liputan vaksinasi yang tinggi, kadar regresi
pesakit COVID-19 kepada kategori 3 hingga 5 yang rendah, kadar sembuh yang
tinggi serta tempoh rawatan di hospital yang tidak berpanjangan. KKM juga telah
melaksanakan pelbagai langkah dalam menghadapi cabaran gelombang Omicron.

Antaranya ialah pelaksanaan pemberian dos penggalak, menambah baik
pengurusan COVID-19 melalui pendekatan FTTIS yang diautomasikan, usaha sama
fasiliti kesihatan swasta dalam pengurusan COVID-19 dan membangunkan COVID-

19 clinical care pathway bagi tujuan memulakan ubat anti viral yang terkini yang akan
