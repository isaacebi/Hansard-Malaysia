DR. 2.3.2022 108

[Dato’ Ramli bin Dato’ Mohd Nor (Cameron Highlands) mempengerusikan
Mesyuarat]

Kalau ya, kenapa setakat dengan strategi pembinaan menara semata-mata?
Adakah ini hanya kerana untuk beri kontrak kepada kroni? Apakah kerajaan tidak
terfikir untuk menyelesaikan masalah internet connectivity secara tuntas dengan
kadar yang segera? Mengapa kerajaan tidak mahu mengambil sedikit daripada
RM4.09 bilion tersebut untuk melaksanakan telekomunikasi luar bandar dengan
menggunakan teknologi satelit?

Tuaran mencadangkan supaya sekurang-kurangnya RM500 juta diberikan
untuk melaksanakan telekomunikasi luar bandar di Sabah dengan menggunakan
teknologi satelit. Kerajaan perlu bekerjasama dengan pihak swasta seperti MEASAT
untuk melaksanakan ini semua demi mempercepatkan dan memperluaskan sebaran
jalur lebar.

Tuan Yang di-Pertua, Perjanjian Malaysia tahun 1963 akhirnya telah
diperlembagakan atau pun di-constitutionalise. Selama lebih 60 tahun dokumen asas
pembentukan Malaysia yakni MA63, hanyalah satu dokumen rujukan. Syukurlah kini
dengan pindaan Artikel 1(2), Artikel 160 dan Artikel 161 Perlembagaan Persekutuan,
dapat kini MA63 sudah di-constitutionalise. Namun perakuan yang terkandung dalam
Inter-Governmental Committee Report (IGC) iaitu salah satu daripada 12 annexes
dalam MA63 belum lagi dikaji pelaksanaannya. Sedangkan sepatutnya ia dikaji 10
tahun selepas pembentukan Malaysia iaitu pada tahun 1973. Walaupun sudah
terlambat, but it’s better late than never.

Tuaran mencadangkan supaya IGC 2.0 ditubuhkan untuk membuat review
terhadap IGC yang terkandung dalam MA63 tersebut. Tuaran juga mencadangkan
supaya kajian itu hendaklah melibatkan setiap negeri di Malaysia dan bukan hanya
terhad kepada wilayah Sabah dan Sarawak. Kajian ini sangatlah penting dan kritikal
sebab persetujuan dalam MA63 itu juga menyatakan bahawa 40 peratus daripada
pungutan Cukai Persekutuan dari Sabah hendaklah diberikan kepada Sabah. Ini
adalah entitlement, ini adalah hak Sabah tetapi barangkali apabila perkara ini dituntut
dan mahu dilaksanakan, tentunya negeri-negeri lain pun akan bertanya. Kenapa
Sabah sahaja yang diberi sampai 40 peratus? Sedangkan ini sudah terkandung
dalam Perjanjian Malaysia, ya.

Akan tetapi di negeri Sabah kita boleh berbincang dan boleh mendengar
pandangan-pandangan dan pendapat negeri-negeri lain. Kalau negeri lain— negeri
Selangor, Negeri Sembilan kah mahu supaya 10 peratus daripada pungutan Cukai
Persekutuan dari negeri itu perlu diserahkan kepada negeri yang berkenaan, kita
boleh bincang. Di sinilah letaknya, kita perlu bincangkan semula IGC itu. Di sini

letaknya kenapa perlu ditubuhkan majlis IGC 2.0 yang saya nyatakan tadi sebab
