DR. 2.3.2022 131

menjalankan tugas secara tidak langsung mungkin akan mengurangkan kes-kes buli
di sekolah.

Saya juga mencadangkan supaya kerajaan dapat menaikkan gaji anggota-
anggota polis, bomba dan agensi yang lain sebagai penghargaan ke atas jasa
mereka yang sangat menyeluruh, kebajikan dan tempat tinggal mereka harus diberi
keutamaan dan diperbaiki.

Tuan Yang di-Pertua, ada sedikit lagi yang harus saya sampaikan iaitu
berkenaan dengan KWSP. Kerajaan perlu bertindak dan mendengar keluhan
daripada rakyat marhaen berkenaan dengan isu RM10,000 one-off KWSP kerana
ramai yang benar-benar tersepit dengan kelangsungan hidup mereka. Rata-rata
golongan ini merupakan B40 dan M40 yang benar-benar terjejas walaupun ekonomi
telah dibuka, namun kesan pelaksanaan PKP lebih dua tahun ini benar-benar
mendatangkan kesan yang bukan kepalang kepada mereka ini.

Tuan Yang di-Pertua, seperti biasa siang dan malam kita menyuarakan
bekalan air dan juga bekalan elektrik di Sabah sampai bilakah masalah gangguan
bekalan air dan bekalan elektrik di Sabah ini dapat diselesaikan? Soalan saya,
apakah penyelesaiannya? Berapakah peruntukan-peruntukan yang akan disediakan
dan apakah cadangan-cadangan dan kaedah baru bagi menyelesaikan masalah
yang telah lama membelenggu rakyat Sabah dan juga rakyat P.175 Papar?

Begitu juga dengan kompleks sukan Beringgis, saya ingin menyarankan
kepada kerajaan binalah kompleks sukan ini di mana kita telah memohon begitu
lama. Dengan adanya, pendidikan juga Tuan Yang di-Pertua, kami ingin memohon
pembinaan sekolah menengah baharu di Kampung Gana demi mengurangkan
kesesakan murid-murid yang dihadapi oleh sekolah-sekolah menengah yang
berhampiran. Begitu juga dengan sekolah sukan, saya mencadangkan supaya
dibuat di Kampung Benoni kerana sekolah ini ada mempunyai tempat yang sesuai
untuk membina sekolah sukan.

Timbalan Yang di-Pertua [Dato’ Mohd Rashid Hasnon]: Sila rumuskan
Yang Berhormat.

Tuan Haji Ahmad bin Hassan [Papar]: Ya, saya akan rumuskan. Ada sedikit
lagi. Berkenaan dengan pelaksanaan inisiatif dan juga insentif di bawah Bajet 2022,
saya menyeru kepada kerajaan supaya melaksanakannya dengan tulus dan jujur
seperti menaikkan taraf Internet. Saya ingin bertanya, apakah situasi terkini keadaan
perkhidmatan Internet di Sabah kerana kualiti Internet di Sabah masih jauh
ketinggalan dan tidak mencerminkan data-data yang diberikan oleh kementerian.

Lagi, adakah kerajaan bercadang untuk menyediakan tempat letak kereta di

Hospital Papar? Adakah kerajaan sudah menambah bilangan-bilangan katil yang
