DR. 2.3.2022 24

dan implikasi ini menyebabkan kelewatan pembinaan dan bantuan lewat
disampaikan kepada kontraktor. Jadi, antara cadangan yang dibuat ialah cadangan
kenaikan kos rumah perlu dibawa ke Mesyuarat Jemaah Menteri untuk kelulusan
kerana ia memberikan implikasi kewangan pada kerajaan.

Di samping itu, sebagaimana disebut oleh Yang Berhormat Jempol tadi iaitu
tentang kos saiz rumah yang ada sekarang. Jadi, kalau kita hendak mencadangkan
untuk menambah lagi saiz ini. Sudah pastinya kos ini juga akan direview semula.
Peningkatan kos dan ditambah floor area untuk rumah ini. Saya yakin insya-Allah
mudah-mudahan kita tengok bagaimana rumah PPRT ini kalau anak banyak
memang tidak tahu apa hendak kata. Kalau boleh dibesarkan sedikit itu, kita pun
hendak sebenarnya.

Jadi, kementerian dalam tindakan menyediakan cadangan kenaikan untuk
dibentangkan untuk diluluskan oleh Jemaah Menteri adalah seperti berikut. Bina
baharu di semenanjung, 56,000 buah kepada 64,000 buah. Ini cadangan yang
dibawa kepada Jemaah Menteri. Bina baharu di Sabah dan Sarawak pula daripada
68,000 buah kepada 78,200 buah. Ini yang dicadangkan kenaikan sebanyak 15
peratus untuk dibawa kepada Jemaah Menteri.

Jadi, cadangan semakan semula reka bentuk baharu termasuk kos
pembinaan adalah berdasarkan harga semasa. Ertinya semua ini Yang Berhormat
Jempol diambil kira dan mungkin ada satu tambahan. Mungkin nama PPRT ini pun
mungkin kita sedang bicara untuk boleh tidak ubah nama ini kepada nama yang lebih
soft. Insya-Allah mudah-mudahan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih.

Datuk Seri Panglima Abdul Azeez bin Abdul Rahim [Baling]: Boleh satu
lagi Tuan Yang di-Pertua? Fasal rumah PPRT.

Timbalan Yang di-Pertua [Dato' Mohd Rashid Hasnon]: Saya bagi
peluang soalan tambahan ketiga. Sila Yang Berhormat Baling.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua. Terima kasih kepada Timbalan Menteri yang telah memberi
jawapan yang begitu baik. Cuma saya di Kedah, di kawasan saya di Baling untuk
makluman Yang Berhormat sejak 2018 habis sahaja pilihan raya terencat semua
pembinaan rumah. Di Kedah untuk makluman Timbalan Menteri, KEDA yang
mengurus-tadbirkan berkaitan dengan rumah PPRT ini.

Jadi, soalan saya apakah perancangan untuk merancakkan semula? Sebab
backlog itu terlalu banyak di kawasan kami yang mana Penghulu dan DO semua
pemimpin masyarakat telah memaklumkan siapa yang patut wajib dapat rumah tetapi

sampai hari ini masih ada masalah tidak dapat lagi. Jadi saya harap Yang Berhormat
