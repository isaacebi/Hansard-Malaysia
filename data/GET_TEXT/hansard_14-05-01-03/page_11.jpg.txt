DR. 2.3.2022 5

Timbalan Yang di-Pertua [Dato’ Mohd Rashid Hasnon]: Sila Yang
Berhormat Timbalan Menteri.

Dato’ Sri Dr. Haji Ismail bin Abd Muttalib: Terima kasih Tuan Yang di-
Pertua. Terima kasih Yang Berhormat Papar. Sekali lagi saya ucapkan syabas dan
tahniah kepada Yang Berhormat atas keprihatinan tentang tanggungjawab pasukan
bomba.

Tuan Yang di-Pertua, sebenarnya bomba ini bukan terhad kepada
memadamkan api sahaja, hari ini semua tugas dilakukan oleh pasukan bomba.
Bahkan baru-baru ini banjir sekarang pun masih berlaku banjir di Kelantan,
Terengganu dan sebagainya, banjir pun ada sebahagian daripada pegawai kita yang
mereka tidak sedar bahawa rumah mereka tenggelam oleh banjir. Lebih kurang lebih
daripada 500 orang anggota bomba terlibat dengan banjir.

Saya bersetuju memang ini kita telah berikan perhatian supaya peluang-
peluang kenaikan pangkat diberikan kepada pegawai-pegawai bomba. Sesuai
dengan jawatan dan tanggungjawab mereka yang berat. Begitu juga gaji dan
sebagainya. Oleh sebab itulah kita hendak kalau boleh peluang ini diperluaskan lagi
supaya lebih ramai pegawai bomba kita diberikan insentif ataupun lain-lain kebajikan
serta kedudukan yang lebih baik setanding dengan pasukan-pasukan beruniform
yang lain.

Jadi di Sabah ini Tuan Yang di-Pertua, kita ada 25 buah balai bomba
keseluruhannya. /nsya-Allah, terima kasih Yang Berhormat Papar atas keprihatinan.
Insya-Allah, kita akan bawa dalam penelitian kita sepanjang hari terutama kepada

pasukan bomba. Terima kasih banyak.

2. Tuan William Leong Jee Keen [Selayang] minta Menteri Belia dan Sukan
menyatakan sebab-sebab Persatuan Badminton Malaysia menghalang pemain-
pemain daripada bergerak secara profesional, termasuk melarang mereka daripada
menyertai kejohanan antarabangsa dan langkah-langkah yang diambil untuk
membetulkan tindakan yang salah ini.

Timbalan Menteri Belia dan Sukan [Dato’ Sri Ti Lian Ker]: Terima kasih
Tuan Yang di-Pertua. Untuk makluman Ahli Yang Berhormat, soalan ini sepatutnya
ditujukan kepada Persatuan Badminton Malaysia dan bukan kepada Kementerian
Belia dan Sukan. Ini kerana pihak kementerian tidak mempunyai bidang kuasa untuk
campur tangan dalam hal ehwal pentadbiran mahupun dasar persatuan kecuali jika
terdapat isu-isu yang telah diajukan, diserahkan ataupun dipanjangkan kepada
kementerian melalui Pesuruhjaya Sukan.

Namun begitu, perkara yang dibangkitkan oleh Yang Berhormat Selayang

iaitu isu dua pemain yang membuat keputusan untuk bermain secara bersendirian
