DR. 2.3.2022 70

Dato’ Ramli bin Dato’ Mohd Nor [Cameron Highlands]: Yang Berhormat
Pekan, adakah membenarkan...

Tuan Khalid bin Abd Samad [Shah Alam]: Akan tetapi, kita hendak tahu
adakah dia hendak melaksanakan GST...

Tuan Sanisvara Nethaji Rayer a/l Rajaji [Jelutong]: Malu besar.

Tuan Khalid bin Abd Samad [Shah Alam]: Adakah dia hendak
melaksanakan GST balik?

Dato’ Sri Mohd Najib bin Tun Abd Razak [Pekan]: Saya hendak
meneruskan ucapan saya, Tuan Yang di-Pertua. Dia ada peluang hendak bercakap
nanti. Nilai aset Khazanah yang naik berganda...

Tuan Khalid bin Abd Samad [Shah Alam]: Kita cakap kita akan benarkan
orang tanya, Tuan Yang di-Pertua. Apabila kita bercakap kalau dia hendak
mencelah, tanya soalan, kita akan jawab. Kita harap dia pun mempunyai sifat yang
sama iaitu apabila dia membuat kenyataan berhubung dengan GST, menyalahkan
PH...

Dato’ Ramli bin Dato’ Mohd Nor [Cameron Highlands]: Yang Berhormat.

Tuan Khalid bin Abd Samad [Shah Alam]: ...tak melaksanakan GST...

Dato’ Ramli bin Dato’ Mohd Nor [Cameron Highlands]: Yang Berhormat.

Tuan Khalid bin Abd Samad [Shah Alam]: ...saya hendak tanya sama ada
itukah perancangan mereka?

01450

Dato’ Ramli bin Dato’ Mohd Nor [Cameron Highlands]: Yang Berhormat
Shah Alam.

Tuan Khalid bin Abd Samad [Shah Alam]: Ya?

Dato’ Ramli bin Dato’ Mohd Nor [Cameron Highlands]: Jika dibenarkan
dan diberikan laluan oleh Yang Berhormat Pekan, silakan. Sekarang ini Yang
Berhormat Pekan tidak membenarkan. Nanti masa Yang Berhormat bercakap nanti,
silakan ya.

Tuan Khalid bin Abd Samad [Shah Alam]: Apabila saya bercakap saya
akan membenarkan dia tanya, kalau dia hendak tanyalah. Saya bukan macam dia,
tak tahu malu tetapi pengecut. Tidak benarkan orang bertanya.

Dato’ Ramli bin Dato’ Mohd Nor [Cameron Highlands]: Duduk, duduk
Yang Berhormat. Teruskan.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua.
Tuan Yang di-Pertua, terima kasih atas teguran. Saya berterima kasih...

Dato’ Sri Mohd Najib bin Tun Abd Razak [Pekan]: Saya hendak teruskan.
Banyak lagi Tuan Yang di-Pertua.
