DR. 2.3.2022 3

terdekat terletak lebih kurang 30 kilometer dari balai bomba. Jadi sukarlah,
mengambil masa untuk menurunkan bot sekiranya terjadi kapal karam ataupun
orang lemas dan juga serangan buaya.

Jadi, kita perlukan sebuah ramp untuk menurunkan bot. Juga, di Pulau Bruit
yang berdekatan, kira-kira 40 kilometer dari Balai Bomba dan Penyelamat Tanjong
Manis. Kita memang memerlukan sebuah balai bomba sebab di situ terdapat 12 buah
kampung dan sebuah rumah panjang. Jadi, banyak penempatan di situ. Kita perlukan
sebuah balai bomba di kawasan Pulau Bruit. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Silakan Yang
Berhormat Timbalan Menteri untuk menjawab.

Dato’ Sri Dr. Haji Ismail bin Abd Muttalib: Terima kasih Tuan Yang di-
Pertua. Terima kasih Yang Berhormat Tanjong Manis. Sebenarnya kita amat prihatin
dan melihat keperluan balai-balai bomba tambahan di seluruh negara, Tuan Yang di-
Pertua. Bukan sahaja di Sabah, di Sarawak, di Semenanjung— macam di Sarawak
kita ada 36 buah balai bomba keseluruhannya.

Akan tetapi, di negeri-negeri seperti di Sabah dan Sarawak ini lokaliti
kawasannya agak jauh. Umpamanya saya sudah pergi ke Pulau Bruit ini. Memang
kalau ada berlaku kemalangan, kebakaran dan sebagainya, untuk menyelamatkan
di kawasan-kawasan ini amat susah. Memang perlu. Cuma mungkin kekangan
kewangan menyebabkan kita terpaksa memikirkan manakah projek yang lebih awal
perlu kita utamakan.

Namun, kita beri sokongan. Pulau Bruit perlu sebuah balai bomba dan bagi
ramp tadi Tuan Yang di-Pertua, insya-Allah seingat saya akan cuba bantu Yang
Berhormat Tanjong Manis pada tahun ini. Kita cuba dapatkan, bagi memudahkan
perkhidmatan lebih cekap kepada— dalam kita membantu mangsa-mangsa,
berbagai-bagai kemalangan di kawasan Tanjong Manis. Terima kasih Tuan Yang di-
Pertua.

Timbalan Yang di-Pertua [Dato’ Mohd Rashid Hasnon]: Terima kasih.

Tuan Wong Hon Wai [Bukit Bendera]: Ya, Bukit Bendera.

Timbalan Yang di-Pertua [Dato’ Mohd Rashid Hasnon]: Soalan tambahan
yang kedua...

Tuan Haji Ahmad bin Hassan [Papar]: Papar.

Timbalan Yang di-Pertua [Dato’ Mohd Rashid Hasnon]: ...saya jemput
Yang Berhormat Bukit Bendera.

01010

Tuan Wong Hon Wai [Bukit Bendera]: Terima kasih Tuan Yang di-Pertua.

Tadi saya mendengar jawapan Yang Berhormat Menteri dan juga pertanyaan Yang

Berhormat Tanjong Manis bahawa memang coverage ataupun bidang tugas
