DR. 2.3.2022 130

yang lebih besar daripada Persekutuan kepada Sabah dan diuruskan sendiri oleh
Kerajaan Negeri Sabah kerana mereka lebih arif dan mengenal pasti permasalahan
sebenar yang dihadapi oleh pelaburan serta industri yang sesuai di Sabah.

Menurut statistik dikeluarkan Jabatan Perangkaan Malaysia, penganggur di
negara ini sejak pandemik sebanyak 700,000 orang. Namun berdasarkan penilaian
jumlah siswazah yang menganggur dikira masih tinggi iaitu dalam 75,000 orang.
Graduan muda ini bekerja walaupun tidak bersesuaian dengan kelulusan mereka.
Atas keterdesakan ini, mereka akan terdedah dengan penindasan dan eksploitasi
oleh pihak majikan. Jika ini dibenarkan berterusan berlaku, ia akan menjadi satu
kebiasaan dan pada akhirnya, kita akan hilang potensi dan bakat sepenuhnya.

Begitu juga dengan anak-anak muda yang mengeluh kesukaran untuk
mencari pekerjaan yang sesuai jika ada peluang pekerjaan sekalipun, ia tidak
setimpal dengan kenaikan kos sara hidup dan harga barang yang semakin menaik.
Justeru itu, saya ingin kerajaan menjawab berapakah bilangan pekerjaan baharu
yang telah dicipta pada tahun 2021 dan suku pertama 2022 serta pecahan pekerjaan
mahir dan separuh mahir dan berapakah kekosongan yang ada di Sabah?

Berapakah jumlah kekosongan jawatan tersebut yang telah diisi dan adakah
pekerjaan tersebut mengikut kelayakan? Berapakah jumlah syarikat yang telah
mendapatkan keuntungan yang besar semasa pandemik COVID-19 menyediakan
peluang pekerjaan kepada anak-anak muda dan golongan mahasiswa?

Tuan Yang di-Pertua, jutaan pekerja terutamanya golongan B40 sedang
melihat dan memerhatikan kesungguhan kerajaan untuk memberikan gaji minimum
RM1,500 yang dicadangkan baru-baru ini. Bilakah ia akan dilaksanakan
memandangkan kos sara hidup ini semakin meninggi?

Tuan Yang di-Pertua, saya juga ingin bercakap berkenaan dengan kenaikan
elaun pembantu guru taska. Ketika ini terdapat lebih kurang 10,000 orang pembantu
guru KEMAS di seluruh negara yang menerima elaun hanya RM500 sebulan.
Bayangkan RM500 sebulan pada ketika ini, harga barang naik, harga makanan naik,
apakah yang mereka boleh buat? Fikir-fikirkanlah. Kerajaan harus menaikkan
kepada RM1500 gaji minimum. Semoga kementerian dapat mempertimbangkan
perkara ini demi menghargai perkhidmatan mereka.

Timbalan Yang di-Pertua [Dato’ Mohd Rashid Hasnon]: Minta rumuskan
Yang Berhormat.

Tuan Haji Ahmad bin Hassan [Papar]: Begitu juga dengan elaun warden
asrama di mana ketika ini elaun tersebut hanyalah RM240, tidak setimpal dengan
bebanan tugas yang dipikul siang dan malam. Cadangan saya, naikkanlah elaun

mereka ini kepada yang berpatutan bagi menaikkan semangat mereka untuk
