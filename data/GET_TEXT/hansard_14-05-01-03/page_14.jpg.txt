DR. 2.3.2022 8

Pihak persatuan BAM telah menjaga pemain-pemain sejak mereka dari
bangku sekolah 13 tahun dan apabila mereka menjadi senior, adalah menjadi
tanggungjawab mereka juga untuk menentukan Program Pembangunan Remaja
terus dijalankan terutamanya dalam menarik pelaburan daripada pihak penaja dan
kepentingan-kepentingan yang wujud.

Datuk Lee Chong Wei telah pun bersama BAM selama 19 tahun dan
bersama-sama persatuan ketika senang dan juga susah. Ini adalah semangat yang
telah ditekankan oleh pihak persatuan dan pihak kementerian cuma_ boleh
menasihatkan semua pihak yang terlibat untuk mengutamakan kepentingan negara.
Sekian, terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan
kedua, saya menjemput Yang Berhormat Alor Gajah.

Datuk Seri Mohd Redzuan bin Md Yusof [Alor Gajah]: Terima kasih Tuan
Yang di-Pertua. Tahniah kepada Kementerian Belia dan Sukan. Jawapan yang jelas.
Cumanya disebutkan tadi kita memperuntukkan pelaburan yang tinggi dan juga atas
sebab untuk melaksanakan beberapa perancangan untuk menaiktarafkan badminton
negara kita. Saya cuma memohon supaya kementerian menjelaskan sedikit lagi
selain daripada untuk membangunkan badminton menerusi dari bangku sekolah.

Adakah program-program yang berstruktur, contohnya kalau dilihat sukan
bola sepak, kita ada program-program daerah. Adakah ini di dalam perancangan
Kementerian Belia dan Sukan termasuk juga bekerjasama dengan Kementerian
Pendidikan? Kalau disebutkan tadi kita mahu membangunkan bakat-bakat ini dari
bangku sekolah. Terima kasih.

Timbalan Yang di-Pertua [Dato’ Mohd Rashid Hasnon]: Sila, Yang
Berhormat Timbalan Menteri.

Dato’ Sri Ti Lian Ker: Sememangnya kerajaan telah mempunyai pelbagai
Program Tunas dan juga The National Football Development Programme (NFDP)
dan sebagainya. Pihak kementerian juga ingin mengucapkan jutaan terima kasih
kepada pihak kerajaan yang telah pun juga meluluskan ataupun menambah RM240
juta bagi Program Podium di bawah peruntukan pembangunan.

Rancangan Malaysia Kedua Belas, Majlis Sukan Negara akan menerima
peruntukan berjumlah RM6O0 juta setahun mulai tahun ini sehingga tahun 2025 nanti.
Kementerian bersama Majlis Sukan Negara sedang menyusun semula program
latihan atlet dengan memberikan tumpuan kepada temasya-temasya utama iaitu
Sukan Komanwel Birmingham 2022, Sukan Asia Para Asia Hangzhou 2022, Sukan
SEA 2022, Sukan SEA Para ASEAN 2023 hingga 2025 dan Sukan Olimpik
Paralimpik, Paris 2024.
