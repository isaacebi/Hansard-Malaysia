DR. 2.3.2022 12

Pada masa sama, pejabat KPLB Sabah akan diminta turun kelapangan untuk
melakukan siasatan tapak dan menyediakan anggaran peruntukan yang diperlukan
khususnya jalan utama ke kampung ini dan teruslah ke sekolah.

Melalui semakan dengan pihak JKR— kita ada menyemak juga dengan JKR
semalam. Sabah, dimaklumkan bahawa sebahagian jajaran jalan-jalan ini memang
betul, Yang Berhormat, ia telah ada dalam senarai perancangan JKR. Akan tetapi,
bukan KPLB. [Ketawa] Memang ada. Untuk dibina jalan luar bandar.

Walau bagaimanapun, cadangan pembinaan jalan ini akan dirujuk kepada
UPEN negeri Sabah juga sebagai dijadikan keutamaan dalam rolling plan yang akan
datang.

Ada sedikit tambahan, Tuan Yang di-Pertua. Just to complete the answer.
Namun demikian— sebagai maklumat tambahan dan juga kepada Yang Berhormat
dalam kawasan Tuaran ya. Antara kriteria utama jalan luar bandar ialah
menyediakan perhubungan yang berkualitilah dan selamat kepada penduduk luar
bandar ke institusi penting seperti sekolah, klinik dan sebagainya.

Ada juga projek-projek yang telah pun diluluskan di kawasan Yang Berhormat
iaitu nama projeknya dalam Rancangan Malaysia Kedua Belas ialah jalan Mantob-
Gonipis-Tebobon bernilai RM40 juta. Proses lantikan perundingan sedang
dilaksanakan. Jalan Tudan-Poring-Tebobon, Tuaran, Sabah bernilai RM47 juta.

Proses lantikan perundingan sedang dilaksanakan. Juga naik taraf Jalan
Saradan Penimbawan, Tuaran Fasa 2 bernilai RM22 juta juga baru selesai proses
lantikan agensi pelaksana dan sebagainya. Itu sebagai maklumat tambahanlah
kepada Yang Berhormat dalam kawasan Tuaran pada masa ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri.

Tuan Haji Ahmad bin Hassan [Papar]: Papar.

Timbalan Yang di-Pertua [Dato’ Mohd Rashid Hasnon]: Soalan tambahan
yang kedua. Ada sebelah sini? Saya jemput Yang Berhormat Merbok. Sila.

Tuan Haji Ahmad bin Hassan [Papar]: Papar.

Puan Nor Azrina binti Surip [Merbok]: Terima kasih kepada Tuan Yang di-
Pertua. Soalan saya, adakah pihak kementerian KPLB ada mengetengahkan
bagaimana untuk melaksanakan pembinaan turapan jalan menggunakan cup lump
modified asphalt iaitu menggunakan getah beku yang mana terbukti bahawa
menggunakan getah beku ini bukan sahaja free maintenance tetapi ia juga
menguntungkan dalam jangka masa panjang? Saya mohon penerangan daripada
kementerian. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Merbok. Sila.
