DR. 2.3.2022 1

MALAYSIA
DEWAN RAKYAT
PARLIMEN KEEMPAT BELAS
PENGGAL KELIMA
MESYUARAT PERTAMA
Rabu, 2 Mac 2022
Mesyuarat dimulakan pada pukul 10.00 pagi
DOA

[Timbalan Yang di-Pertua (Dato’ Mohd Rashid Hasnon)
mempengerusikan Mesyuarat]

JAWAPAN-JAWAPAN LISAN BAGI PERTANYAAN-PERTANYAAN

Timbalan Yang di-Pertua [Dato’ Mohd Rashid Hasnon]: Dipersilakan Yang
Berhormat Tuan Yusuf bin Abd. Wahab, Tanjong Manis.

Tuan Haji Yusuf bin Abd Wahab [Tanjong Manis]: Terima kasih Tuan Yang
di-Pertua. Assalamualaikum warahmatullahi wabarakatuh, salam sejahtera dan

salam Keluarga Malaysia. Soalan saya nombor 1.

1. Tuan Haji Yusuf bin Abd Wahab [Tanjong Manis] minta Menteri
Perumahan dan Kerajaan Tempatan menyatakan adakah kementerian akan
menambah jumlah aset dan anggota di Balai Bomba dan Penyelamat Tanjong Manis
kerana sering terjadi insiden bot karam, kes serangan buaya dan kebakaran hutan
di kawasan ini.

Timbalan Yang di-Pertua [Dato’ Mohd Rashid Hasnon]: Silakan Yang
Berhormat Menteri Perumahan dan Kerajaan Tempatan atau timbalannya untuk
menjawab.

Timbalan Menteri Perumahan dan Kerajaan Tempatan [Dato’ Sri Dr. Haji
Ismail bin Abd Muttalib]: Bismillahi Rahmani Rahim. Assalamualaikum
warahmatullahi wabarakatuh. Salam sejahtera dan salam Keluarga Malaysia. Terima
kasih, Tuan Yang di-Pertua. Terima kasih Yang Berhormat Tanjong Manis.

Tuan Yang di-Pertua, sebenarnya saya ucapkan syabas dan terima kasih
kepada Yang Berhormat Tanjong Manis kerana cukup prihatin tentang kebajikan
masyarakat di kawasan beliau dan dalam istilah yang lain, kadangkala kita letih
menjawab panggilan daripada Yang Berhormat tentang keprihatinan, tentang
perkhidmatan bomba kepada masyarakat di kawasan beliau. Terima kasih Yang
Berhormat dan tahniah.

Tuan Yang di-Pertua, untuk makluman Ahli Yang Berhormat, Balai Bomba

dan Penyelamat Tanjong Manis merupakan balai bomba kategori D yang mula
