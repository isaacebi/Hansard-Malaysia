DR. 2.3.2022 142

anak kita. Isunya begini, anak-anak yang lahir di Malaysia, bapanya rakyat Malaysia,
ibunya warga asing. Bapa tidak sempat hendak daftarkan perkahwinan dengan
wanita asing.

Selepas anak itu lahir, baru dia daftarkan perkahwinan dia. Sudah tentu dia
bukan warganegara anak itu ketika dilahirkan. Walaupun selepas kelahiran anak
tersebut, ayah dan ibu telah daftarkan perkahwinan dengan JPN. Adik-adik yang lahir
selepas itu warga negara Malaysia. Isunya sekarang, laporan DNA dari Jabatan
Kimia tidak dilayan, tidak diiktiraf oleh KDN untuk memberikan _ taraf
kewarganegaraan. Ini bukan bayi atau kanak-kanak yang kita import dari mana. Ini
yang tidak sepatutnya stateless. Ini anak-anak Malaysia, anak-anak Keluarga
Malaysia yang lahir di bumi Malaysia.

01820

Jadi saya mohon, kalau betul lah kita ada konsep Keluarga Malaysia, inilah
anak-anak kepada Keluarga Malaysia yang patut kita santuni ataupun anak-anak
yang diangkat secara sah melalui mahkamah. Memang anak sah taraf. Ini bukan kita
import dari Mongolia kah, dari mana kah yang akhirnya kita kata Keluarga Malaysia
tetapi memang kelahiran Malaysia, dengan semua dokumen kelahiran di depan kita.

Cuma disebabkan hendak kata salah itu mungkin ayah dia, mak dia salah
lah. Akan tetapi anak-anak itu tidak berdosa. Jadi saya mohon budi bicara daripada
KDN, khasnya Menteri KDN di bawah konsep Keluarga Malaysia supaya anak-anak
ini diberikan peluang. Ini sebab kalau kita tidak bagi dia kerakyatan di Malaysia, mana
kita hendak hantar dia? Negara mana hendak terima dia? Betul atau tidak? Kalau
berlaku di negara lain pun, kita tidak akan terima. Akan tetapi inilah anak-anak kita.

Jadi saya ucapkan terima kasih atas kelonggaran masa yang diberikan oleh
Tuan Yang di-Pertua untuk saya pada petang ini. Sekian, terima kasih.

Timbalan Yang di-Pertua [Dato’ Mohd Rashid Hasnon]: Seterusnya, saya

jemput Yang Berhormat Tampin.

6.21 ptg.

Datuk Dr. Hasan bin Bahrom [Tampin]: Terima kasih Tuan Yang di-Pertua.
Bismillahi Rahmani Rahim. Assalamualaikum warahmatullahi wabarakatuh. Terima
kasih Tuan Yang di-Pertua kerana memberi ruang dan kesempatan kepada Tampin
untuk turut serta menjunjung kasih Titah Yang di-Pertuan Agong ketika Majlis
Pembukaan Mesyuarat Penggal Kelima Parlimen Keempat Belas. Banyak isu yang
dibangkitkan oleh Yang di-Pertuan Agong. Namun dalam masa yang terbatas,
Tampin ingin membangkitkan beberapa isu yang difikirkan sempat untuk

diketengahkan.
