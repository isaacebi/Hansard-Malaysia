DR. 2.3.2022 83

Tuan Khalid bin Abd Samad [Shah Alam]: Laporan Ketua Audit Negara
cukup jelas menunjukkan bahawa bawah BN, Tabung Haji dirompak!

Dato’ Sri Mohd Najib bin Tun Abd Razak [Pekan]: Tak betul.

Tuan Khalid bin Abd Samad [Shah Alam]: Tak betul pula.

Dato’ Sri Mohd Najib bin Tun Abd Razak [Pekan]: Nanti, tunggu laporan
RCI nanti.

Seorang Ahli: [Bercakap tanpa menggunakan pembesar suara]

Dato’ Sri Mohd Najib bin Tun Abd Razak [Pekan]: Saya hendak gulung,
poin yang terakhir Tuan Yang di-Pertua.

Tuan Khalid bin Abd Samad [Shah Alam]: Tak apa, saya akan jawab dalam
ucapan saya.

Dato’ Sri Mohd Najib bin Tun Abd Razak [Pekan]: Ya elok, elok, jawab,
jawab.

Dato’ Ramli bin Dato’ Mohd Nor [Cameron Highlands]: /Bercakap tanpa
menggunakan pembesar suara] ...Cara dia.

Tuan Khalid bin Abd Samad [Shah Alam]: Masa itu hendak mencelah
boleh.

Dato’ Sri Mohd Najib bin Tun Abd Razak [Pekan]: Saya juga ingin
membangkitkan perkara berkaitan high speed rail (HSR), pelebaran Lebuhraya
Utara-Selatan dari Yong Peng ke Johor Bahru iaitu pertambahan dari dua lorong
kepada empat lorong, rapid transit system (RTS) dan electric train service dan
perumahan generasi kedua FELDA dan perumahan rakyat.

Projek-projek ini adalah amat penting terutama sekali dalam konteks
pembangunan negeri Johor serta keselesaan hidup warga Johor. Saya amat
berharap, projek-projek yang saya sebutkan tadi itu yang telah ditangguhkan ataupun
dilewatkan oleh kerajaan sebelum ini saya amat berharap kerajaan akan terus
menyambung projek-projek ini dengan segera kerana inilah yang dikehendaki oleh
rakyat negeri Johor. Rata-rata saya pergi, mereka minta projek-projek ini
dilaksanakan secepat mungkin.

Tuan Yang di-Pertua, oleh kerana masa tidak mengizinkan, saya ucap terima
kasih dan saya menyokong Titah Seri Paduka Baginda Yang di-Pertuan Agong.
Terima kasih.

Dato’ Ramli bin Dato’ Mohd Nor [Cameron Highlands]: Dewan menjemput

Yang Berhormat Labuan, 12 minit.

3.13 ptg.
Datuk Rozman bin Isli [Labuan]: Terima kasih Tuan Yang di-Pertua

memberi peluang kepada saya untuk turut serta di dalam perbahasan menjunjung
