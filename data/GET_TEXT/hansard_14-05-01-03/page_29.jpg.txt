DR. 2.3.2022 23

Jadi, kita juga minta kepada agensi yang telah membuat pemilihan ini untuk
menggunakan budi bicara kita juga melihat tentang keperluan-keperluan ini. Terima
kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih,
Timbalan Menteri. Soalan tambahan kedua, sebelah sini [Merujuk kepada blok
penyokong kerajaan] saya tengok ada tiga yang berdiri. Yang awal berdiri saya
tengok Yang Berhormat Jempol.

Dato’ Haji Salim Sharif [Jempol]: Terima kasih Tuan Yang di-Pertua. Saya
memahami keadaan yang mana perumahan rakyat termiskin ini memang satu
perkara yang tidak habis, tidak ada penghujungnya kerana pelbagai isu yang
dikaitkan sebentar tadi. Di mana saya mahu supaya ia dilonggarkan. Soal tadi
backlog eKasih telah pun diselesaikan.

Namun, yang keduanya soal tanah. Tanah ini kadang-kadang ada kalanya
diberi surat akuan aku janji ataupun sebagainya pakai PA kepada orang yang miskin
tersebut. Keduanya saya hendak bertanya kepada Yang Berhormat Menteri.
Keadaan rumah ini saiznya hanyalah 660 kaki per segi yang mana harganya RM56
ribu dan mempunyai tiga buah bilik.

Adakah pihak kementerian memikirkan bahawa keselesaan terhadap mereka
ini spesifikasi yang sedia ada supaya ia dilengkapkan RM56 ribu dalam kadar
sekarang ini harga yang mahal sudah pasti ia tidak memberi satu buah hadiah
kepada warga ataupun rumah PPRT pada warga yang susah.

Ketiga, susah tiba-tiba akibat banjir ini banyak rumah rosak. Berapakah
peruntukan diperlukan untuk membaik pulih rumah tersebut? Terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Jempol. Sila Yang Berhormat Timbalan Menteri.

Datuk Haji Hasbi bin Habibollah: Terima kasih Tuan Yang di-Pertua.
Terima kasih Yang Berhormat Jempol. Dua dalam satu ya. Saya sentuh fasal banjir
sedikit ya. Apa yang berlaku di negara kita tahun lepas musibah menimpa warga
rakyat kita.

Kerajaan telah pun membuat penilaian dan taksiran bagi pelaksanaan
sebanyak 2,835 buah unit rumah untuk 70 buah bina baharu dan selebihnya ialah
untuk baik pulih akibat banjir di seluruh negara. Sehingga kini, 28 Februari sebanyak
110 buah unit sudah siap dibaiki dan 1,572 buah unit sedang dalam pelaksanaan
pembaikan dan juga pembinaan baharu.

Jadi berkaitan dengan saiz ini hendak bagi latar belakang sedikit. Pertama
ialah tentang peningkatan kos binaan. Peningkatan daripada 10 peratus ke-15
peratus khususnya dalam tempoh pasca pandemik ini kita akui sukar sekarang

hendak cari kontraktor dan ada ramai tidak mahu buat kerja. Dia kata harga rendah
