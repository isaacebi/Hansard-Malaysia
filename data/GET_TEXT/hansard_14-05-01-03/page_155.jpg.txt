DR. 2.3.2022 149

Parlimen ke-14 ini menyaksikan politik yang paling bergelora dalam sejarah
politik negara. Pilihan raya dijalankan lima tahun sekali. Yang menang jadi kerajaan,
yang kalah menjadi pembangkang. Akan tetapi di Malaysia, yang menang jadi
pembangkang, yang kalah menjadi kerajaan.

Dalam Parlimen ke-14 ini juga, dalam satu penggal, pertukaran kerajaan tiga
kali, pertukaran Perdana Menteri tiga kali juga. Saya anggap semua ini adalah satu
ujian ke atas sistem demokrasi dan institusi negara kita. Sebelum PRU-14, tidak ada
orang percaya bahawa kerajaan boleh ditumbangkan. Jadi, saya nampak ada
hikmahnya dalam Parlimen ke-14 ini.

Pertama, rakyat sudah cerdik dan mereka tahu bahawa mereka mempunyai
kuasa untuk memilih wakil rakyat dan memilih kerajaan masing-masing. Kedua,
kesetiaan kakitangan kerajaan adalah pada government of the day. Mereka
menjalankan tugas secara profesional dan ini saya rasa satu yang profesional.
Ketiga, penyelewengan dan rasuah elit politik itu tidak dapat disembunyikan kerana
suatu hari kerajaan mungkin akan tukar.

Jadi saya rasa the test on the institution of Malaysia ini amat penting dan saya
nampak bahawa rakyat sudah cerdik. Walaupun saya menjadi mangsa, walaupun
menang tetapi jadi pembangkang, tetapi saya rasa the test is for the future and we
need to build a better democracy for the country. For Malaysia to be successful, kita
perlu berusaha lagi. Kecelaruan itu harus berhenti dan kita harus balik kepada
Perlembagaan, balik kepada sistem demokrasi yang baik dan kerajaan dan
pembangkang must work together.

Sekarang ada MoU, saya rasa itu something yang positif tetapi we have to
work together to make democracy work and we have to make Malaysia proud and
Malaysia bina semula negara kita. Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Bayan Baru.

Ahli-ahli Yang Berhormat, usul pagi tadi, kita mesyuarat sehingga 6.30
petang. Saya ada maksimum membolehkan tambahan 15 minit. Memang sharp 15
minit saya maksimum. Jadi, oleh itu, Ahli-ahli Yang Berhormat, Mesyuarat Dewan
hari ini ditangguhkan sehingga jam 10.00 pagi hari Khamis, esok, 3 Mac 2022.

Terima kasih Ahli-ahli Yang Berhormat.

[Dewan ditangguhkan pada pukul 6.45 petang]
