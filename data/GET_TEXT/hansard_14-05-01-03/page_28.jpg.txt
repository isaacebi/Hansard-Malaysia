DR. 2.3.2022 22

#1100

Justeru itu, bagi menangani isu permohonan yang layak namun tidak
mempunyai tanah, pihak kementerian mohon penglibatan daripada kerajaan negeri
masing-masing menyediakan tapak yang bersesuaian bagi tujuan ini. Terima kasih.

Timbalan Yang di-Pertua [Dato' Mohd Rashid Hasnon]: Soalan tambahan.
Sila Yang Berhormat Tangga Batu.

Puan Rusnah binti Aluai [Tangga Batu]: Terdapat penerima rumah PPRT
telah menyalahgunakan kemudahan ataupun keistimewaan ini dengan memberi
sewa kepada orang lain. Adakah kementerian telah mengenal pasti golongan yang
berbuat demikian dan kenapa ia berlaku dan apakah tindakan yang dibuat untuk
mencegah ia dari berulang? Terima kasih.

Timbalan Yang di-Pertua [Dato' Mohd Rashid Hasnon]: Sila Yang
Berhormat Timbalan Menteri.

Datuk Haji Hasbi bin Habibollah: Terima kasih Yang Berhormat. Senario
begini, banyak Yang Berhormat. Ada yang siap rumah PPRT, sehari sebelum pindah,
meninggal. Hendak bagi orang lain diami, keluarga itu tidak bagi. Keluarga itu tidak
juga layak untuk diami di situ. Ada yang baru masuk dua hari, meninggal. Pun rumah
kosong. Anak-anak tiada. Tidak mahu diami situ. Rumah itu kosong macam itu. Apa
yang disewakan kepada kontraktor untuk pasang tiang elektrik pun ada. Kita jumpa
semua itu. Ini kerja memang tidak patut. Kalau sudah kita susah, kerajaan hendak
bantu, gunakanlah seelok-eloknya.

Kita pun mengharapkan sama-sama kejujuran kita. Kerajaan jujur hendak
bantu sedaya upaya dan kalau boleh yang diberikan hak ini juga bekerjasama.
Terutama sekali apabila yang memohon keluarga susah, memang miskin, dekat-
dekat hendak miskin. Kalau boleh ibu bapa itu yang sudah ataupun keluarga yang
kes meninggal tadi, janganlah dihantar ke rumah PPRT.

Akan tetapi memang layak. Why not jagalah di rumah seperti apa yang
berlaku tersebut. Kerajaan tahu fasal apa yang berlaku ini. Akan tetapi inilah ada
berkaitan dengan tanah. Saya bagi contoh. Sayang rumah macam itu. Hendak bagi
orang lain diami, keluarga tidak bagi. Tanah orang lain.

Jadi, antara permasalahan dijumpai banyak sebenarnya, Yang Berhormat.
Seluruh negara perkara ini, di Sabah, di Sarawak. Saya yakin di Semenanjung ada
juga. Jadi, insya-Allah kerajaan— kita pun mengingatkan juga agensi-agensi dalam
focus group. Kalau selain daripada garis panduan yang ada ini gunalah juga budi
bicara menimbang tentang apabila hendak memberikan rumah ini. Pemilihan ini
memang betul, ia susah— layak tetapi kalau sudah sehari dua pun sudah hendak ini,

ada orang lain lagi yang memerlukannya.
