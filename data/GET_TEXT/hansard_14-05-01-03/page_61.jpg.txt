DR. 2.3.2022 55

Akan tetapi, lagi harus ada langkah-langkah yang lebih proaktif oleh Lembaga
Pemasaran juga. Ini kerana kalau kita lihat kesenjangan perbezaan harga di antara
Kuching, Kuala Lumpur atau Labuan, Kuala Terengganu dan Perlis, itu jauh sangat.
Kalau kata di Semenanjung sahaja, bawang merah di Kuala Terengganu ialah
RM5.00, Perlis ialah RM8.00. Jadi, ia ada kelemahan apa yang Profesor Diraja
Ungku Aziz menyebut, irregularities in the marketing infrastructure. Dia tulis 61. It is
still irregular. Walaupun kita ada FAMA sekarang.

Semasa itu belum ada FAMA. Ada FAMA tetapi tidak. Kalau dibandingkan
dengan Labuan lagi teruk. Kuala Terengganu ialah RMS, Perlis ialah RM8.00 dan
Labuan ialah RM25.00. Maknanya orang kalau berpendapatan rendah, tidak belilah
bawang merah. Cili merah Kulai, Kuching ialah RM28.00 manakala Kuala Lumpur
ialah RM18.00. Ayam proses standard, Kota Bharu ialah RM9.50 manakala Kota
Kinabalu ialah RM10.90.

Jadi, ini yang kita sebut monopoli kartel makanan. Hari itu kita sebut tentang
kartel daging yang heboh sebentar. Kemudian dilupakan. Jadi, Yang Berhormat
Menteri Pertanian dan Asas Tani memberikan jawapan tentang tindakan yang
diambil terhadap bantahan dan skandal yang dibangkitkan soal kartel daging tempoh
hari. Kita juga bicara tentang pengangguran yang disebut ada kejayaan tetapi yang
tidak disebut ialah kadar pengangguran belia berumur 15 hingga 24 tahun adalah
sebanyak 13.2 peratus. Kategori ini seramai 312,000 orang yang menganggur.
01240

Kadar pengangguran belia 15 hingga 30 tahun sebanyak 8.7 peratus. Jadi
jika kita mahu lebih objektif, kita harus perhatikan jumlah sebenarnya. Kalau kita
hendak rangka dasar, fakta itu harus jelas. Umpamanya, masalah terbesar yang
mencecah lebih 1.7 juta adalah pengangguran tidak ketara (underemployment).
Kalau kategorinya, dia kerja satu jam seminggu, itu dia masuk dalam kategori
bekerja. Akan tetapi hal-hal ini harus dijelaskan supaya Skim Jaminan Penjanaan
Pekerjaan, jana kerja dan lain-lain yang disebut itu ada kejayaan yang terbatas.

Saya sentuh tadi sepintas lalu tentang gaji minimum. Ada bantahan daripada
konglomerat. Yang Berhormat Perdana Menteri jawab baru-baru ini, saya dah
bincang dengan syarikat-syarikat besar, semua tidak setuju. Ini Yang Berhormat
Perdana Menteri, dia wakil syarikat besar kah wakil rakyat? Mana dalam di dunia ini,
tengok yang popular Bernie Sanders sekarang ini kerana dia menjadi juru bicara
kepada rakyat bawahan. Kalau tanya syarikat-syarikat besar, takkan buat. Oleh
sebab itu ada Kesatuan Sekerja.

Dalam sejarah political economy Tuan Yang di-Pertua, menunjukkan bahawa
hanya dengan Kesatuan Sekerja barulah syarikat-syarikat besar gergasi ini mula

memberi layanan lebih baik kepada pekerja. Sebelum wujudnya Kesatuan Sekerja,
