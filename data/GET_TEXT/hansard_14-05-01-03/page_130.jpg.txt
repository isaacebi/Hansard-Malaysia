DR. 2.3.2022 124

demikian, tidak wajar untuk mengadakan incinerator waste to energy di kawasan
kediaman di Rawang. Sejarah incinerator ini adalah lama, daripada Broga sampai ke
Kepong, Jinjang dan sekarang ke Rawang. Semua tempat ini adalah dekat dengan
kediaman penduduk yang padat dan tidak sesuai. Oleh itu saya meminta kerajaan
untuk mengkaji semula untuk menempatkan incinerator di tempat yang sesuai yang
selamat untuk semua.

Sekian, terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Selayang. Dipersilakan Yang Berhormat Padang Serai.

5.23 ptg.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Salam sejahtera, salam harapan dan Salam Keluarga Malaysia. Saya
dengan rendah hati ingin membahaskan Titah Seri Paduka Baginda Yang di-Pertuan
Agong sempena Istiadat Pembukaan Parlimen Penggal Kelima. Kita semua sedar
bahawa negara masih mengharungi wabak pandemik COVID-19. Walaupun
Malaysia sudah mula dapat mengawal wabak ini dengan meningkatkan jumlah rakyat
Malaysia mendapat vaksinasi tetapi kita mesti bersedia untuk hidup dengan wabak
ini.

Kos sara hidup rakyat. Tuan Yang di-Pertua, pandemik ini mengajar banyak
perkara kepada kita semua. Pandemik ini menyaksikan bahawa sistem kesihatan
kita belum cukup kuat dalam mendepani dugaan seperti ini di masa hadapan. Malah
pandemik ini juga menunjukkan bahawa ekonomi negara jatuh terus dan banyak
syarikat jatuh muflis di saat ini. Akan tetapi apa yang saya ingin bangkitkan di sini,
kos sara hidup rakyat.

Kita dapat linat berlaku ketidaktentuan dalam kenaikan harga terutama bagi
barangan asas seperti ayam, minyak dan barangan keperluan harian yang lain. Apa
yang mengecewakan saya adalah ketiadaan langkah efektif oleh kerajaan dalam
menangani perkara ini. Dengan fasa pemulihan ekonomi rakyat, kenaikan harga
barang ini sudah pasti akan membebankan rakyat. Saya mohon penjelasan daripada
kerajaan mengenai perkara ini terutama sekali mengenai apakah langkah-langkah
jangka pendek dan jangka panjang yang telah dirancang dalam menangani isu ini.

Seterusnya, saya ingin menyentuh mengenai kekurangan stok dan kenaikan
harga bagi kit ujian sendiri di pasaran. Saya bersama pasukan saya telah membuat
tinjauan mengenai perkara ini. Memang berlaku kekurangan stok kit ujian sendiri ini
malah harga ada mencecah sehingga RM9.00 ke atas. Mohon penjelasan daripada
kerajaan mengenai perkara ini. Apakah punca kepada perkara ini dan apakah

langkah yang telah digerakkan oleh kerajaan dalam menyelesaikan perkara ini? Kit
