DR. 2.3.2022 87

bagi memastikan projek-projek kritikal knususnya berkenaan kesihatan tidak terus
dikorbankan bagi memenuhi hawa nafsu politik yang memungkinkan negara semakin
terkebelakang. Mahu tidak mahu, Tuan Yang di-Pertua, rakyat perlu bersedia untuk
menghadapi kenaikan harga  barangan- sekiranya_ konflik = Rusia-
UkrMalaysiapanjangan.

Dunia dan Malaysia tidak terkecuali daripada cabaran besar yang sedang
dihadapi seluruh dunia iaitu tidak lain tidak bukan adalah inflasi. Kadar inflasi negara
adalah 3.2 peratus pada Disember 2021 berbanding pra pandemik iaitu satu peratus
pada tahun 2018 dan 2019. Manakala di US pula, kadar inflasi mencecah 7.5 peratus
pada Januari 2022. la merupakan kadar tertinggi bagi tempoh 40 tahun.

Indeks Freight Kontena Shanghai meningkat lima kali ganda. Tekanan
kerana kos pengangkutan yang mendadak ini akan membuatkan impak langsung
kepada kuasa membeli rakyat khususnya golongan yang mudah terkesan iaitu
golongan B50 dan B30.

Tuan Yang di-Pertua, sebahagian besar aktiviti ekonomi negara melibatkan
barangan yang diimport. Pada tahun 2020, misalnya, 800 bilion barangan telah
diimport ke Malaysia.

Dato’ Ramli bin Dato’ Mohd Nor [Cameron Highlands]: Yang Berhormat,
sila gulung.

Datuk Rozman bin Isli [Labuan]: Saya akan menutup, Tuan Yang di-Pertua.
Ini bukanlah suatu angka yang kecil. Jika kerajaan tidak memandang serius dan tidak
menyediakan langkah segera bagi mengurangkan impak inflasi dan kenaikan kos
pengangkutan, seluruh rantaian daripada pengeluar hinggalah penjual terpaksa
menaikkan lagi harga barangan sekali gus membebankan pengguna runcit yang
majoritinya rakyat Malaysia.

Seluruh Malaysia, harga barang, kos hidup sudah pun meningkat tetapi
Labuan adalah paling teruk, Tuan Yang di-Pertua. Jadi, saya memohon kerajaan
memberikan perhatian dengan keadaan di Labuan.

Sebelum saya mengakhiri, satu isu yang sangat panas di Labuan, rakyat
Labuan meminta saya pesankan iaitu paip bekalan air pecah di sana sini. Dalam
masa dua bulan yang lepas ini, lebih 35 notis gangguan bekalan air oleh Jabatan
Bekalan Air dikeluarkan. Sesetengah tempat melebihi dua minggu tanpa air. Saya
memohon bajet emergency diturunkan supaya kita adakan short-term solution
ataupun penyelesaian jangka pendek. Penyelesaian jangka panjang memang kita
tahu akan dibuat dan ia akan memakan masa yang panjang tetapi mohon adakan
satu penyelesaian jangka pendek.

Dengan itu, saya menjunjung kasih. Terima kasih Tuan Yang di-Pertua.
