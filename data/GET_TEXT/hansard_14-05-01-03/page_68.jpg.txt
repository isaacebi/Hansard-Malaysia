DR. 2.3.2022 62

[Mesyuarat ditempohkan pada jam 1.03 tgh hari]
[Mesyuarat disambung semula pada pukul 2.30 petang]
[Dato’ Ramli bin Dato’ Mohd Nor (Cameron Highlands) mempengerusikan

Mesyuarat]

Dato’ Ramli bin Dato’ Mohd Nor [Cameron Highlands]: Bismillahi
Rahmani Rahim. Kita mulakan sesi petang. Dipersilakan Yang Berhormat Pekan.

Tuan Ahmad Fahmi bin Mohamed Fadzil [Lembah Pantai]: Maaf Tuan
Yang di-Pertua, isu kuorum.

Dato’ Ramli bin Dato’ Mohd Nor [Cameron Highlands]: Yang Berhormat
Pekan, silakan.

Dato’ Sri Mohd Najib bin Tun Abd Razak [Pekan]: Terima kasih.

Tuan Ahmad Fahmi bin Mohamed Fadzil [Lembah Pantai]: Tuan Yang di-
Pertua, kuorum. Kuorum tidak cukup.

Dato’ Ramli bin Dato’ Mohd Nor [Cameron Highlands]: Bentara sila
semakkan kuorum.

[Bilangan ahli dikira - kurang daripada 26 orang hadir]

Dato’ Ramli bin Dato’ Mohd Nor [Cameron Highlands]: Tidak cukup ya.
Bunyikan loceng sekali lagi.

[Loceng dibunyikan]

Dato’ Ramli bin Dato’ Mohd Nor [Cameron Highlands]: Semak balik.

[Bilangan ahli dikira - lebih daripada 26 orang hadir]

Dato’ Ramli bin Dato’ Mohd Nor [Cameron Highlands]: Cukup? Baik,
alhamdulillah kuorum cukup, 28 dengan izin. Dipersilakan Yang Berhormat Pekan

untuk meneruskan.

2.37 ptg.

Dato’ Sri Mohd Najib bin Tun Abd Razak [Pekan]: Terima kasih Tuan Yang
di-Pertua. Assalamualaikum warahmatullahi wabarakatuh dan salam sejahtera.
Alhamdulillah syukur ke hadrat ilahi kerana atas limpah kurnianya saya dapat
berpeluang sekali lagi berdiri di Dewan yang mulia ini kali ini melafazkan ucapan
menjunjung kasih dan menyokong di atas Titah Ucapan Kebawah Duli Yang Maha
Mulia Seri Paduka Baginda Yang di-Pertuan Agong merasmikan sidang Parlimen
Keempat Belas, Penggal kelima.

Tuan Yang di-Pertua, sebelum saya meneruskan perbahasan ini, saya ingin
mengajak semua ahli Dewan mendoakan keadaan banjir di negeri-negeri Pantai
Timur segera pulih. Begitu juga semoga semua mangsa terlibat tabah menghadapi

ujian ini. Insya-Allah saya yakin semua pihak berkaitan akan sentiasa membantu
