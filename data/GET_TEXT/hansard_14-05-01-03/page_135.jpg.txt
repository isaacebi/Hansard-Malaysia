DR. 2.3.2022 129

Persekutuan perlu segera menambah kerusi-kerusi Parlimen kepada satu pertiga
ataupun 30 peratus daripada jumlah keseluruhan kerusi Parlimen.

Tuan Yang di-Pertua, isu petani, pesawah, nelayan, peladang dan penternak
cukup dekat di hati saya. Setiap kali saya turun kawasan, mereka ini tidak pernah
saya lupakan walaupun peruntukan tidak ada, saya cuba membantu mereka sedaya
mungkin walaupun terpaksa menggunakan gaji sendiri. Kerap kali saya mendengar
keluhan dan luahan mereka di mana mereka cukup terkesan dengan kenaikan harga
input pertanian, racun, peralatan, jentera dan semua barangan dan apa yang mereka
hadapi ini seolah-olah tidak didengari oleh kerajaan. Tiadanya penyelesaian dan
kurangnya bantuan yang disampaikan oleh agensi-agensi kerajaan.

Di sini saya senaraikan apa yang mereka perlukan dan saya mohon sangat
agar kerajaan dapat mengambil tindakan secepat mungkin. Satu, peruntukan untuk
membeli jentera membajak dan menuai yang baru dan terkini untuk Jabatan
Pertanian dan Peladang. Subsidi padi harus ditingkatkan, harga padi harus
dinaikkan. Sistem perairan harus diperbaiki untuk memudahkan penanaman padi
mengikut jadual.

Harga getah mesti diseragamkan dan dikawal supaya pekebun-pekebun di
Sabah dapat memperoleh jumlah pendapatan yang berpatutan. Nelayan-nelayan
pantai memerlukan subsidi dan elaun tengkujuh untuk menangani kenaikan sara
hidup yang mereka hadapi. Semasa musim tengkujuh awak-awak tidak dapat turun
ke laut disebabkan mereka tidak mempunyai bot dan kad nelayan mereka tidak dapat
elaun.

Di sini saya mengharapkan pertimbangan daripada kerajaan supaya mereka
ini dapat diberi elaun. LKIM harus memainkan peranan pembangunan kepada
nelayan-nelayan ini di mana saya difahamkan dana ehsan daripada PETRONAS
ataupun SOGT ada diberikan kepada kementerian perikanan untuk kegunaan-
kegunaan nelayan.

01740

Jadi saya menyeru kepada LKIM supaya dapat menggunakan dana ini untuk
kegunaan nelayan. Kementerian harus berbincang dengan pihak kerajaan negeri
supaya dapat melonggarkan peraturan di mana nelayan-nelayan pantai dapat
berteduh di kawasan-kawasan pulau yang telah digazet semasa ribut lautan. Kita
mohon juga supaya kawasan-kawasan yang telah digazet itu diperkecil untuk
memberi ruang yang lebih kepada nelayan-nelayan ini menangkap ikan di mana
mereka telah menangkap ikan berdekad-dekad lamanya tanpa ada halangan di
kawasan ini.

Industri pertanian di Sabah ketika ini berhadapan dengan cabaran dan isu

yang menghalang pembangunan. Oleh itu, saya amat mengalu-alukan peruntukan
