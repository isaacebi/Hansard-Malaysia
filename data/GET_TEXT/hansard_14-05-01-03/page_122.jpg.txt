DR. 2.3.2022 116

dengan Rusia”. Kenapa? Dengan Iraq kamu boleh, dengan Afganistan boleh,
dengan Libya boleh, di Syria boleh, di Iraq boleh, di Vietnam boleh. Akan tetapi
apabila hendak bertentang dengan Rusia, kami hanyalah hendak buat economic
sanctions sahaja, bukan kami hendak bertindak di sudut ketenteraan.

Ini kerana, dia tahu kekuatan Rusia dan kalau dua ini bertembung maka akan
berlakulah barangkali kehancuran dunia ini. Oleh itu, Malaysia di antara negara yang
boleh memainkan peranan di peringkat antarabangsa. Oleh sebab itulah dahulu kita
tidak bersetuju apabila kita hantar tentera bersama dengan the coalition yang
diketuai oleh Amerika, Arab Saudi dan sebagainya untuk menyerang Yamen kerana
ia meletakkan Malaysia tidak lagi bersifat berkecuali. Apabila Malaysia bersifat
berkecuali, ia boleh memainkan peranan yang lebih hebat seperti Malaysia
memainkan peranan di Bosnia, di Somalia dan beberapa buah tempat yang lain. Ini
kerana Malaysia dihormati atas pendirian berkecualinya itu.

Oleh sebab itu, kita bertindak cepat, kita mahu kalau hendak hantar ke luar
negara biarlah atas nama United Nations iaitu atas nama pasukan pengaman, bukan
pasukan penggempur mana-mana negara. Sekian, terima kasih.

Dato’ Ramli bin Dato’ Mohd Nor [Cameron Highlands]: Seterusnya,

dipersilakan Yang Berhormat Bukit Mertajam.

4.58 ptg.

Tuan Sim Chee Keong [Bukit Mertajam]: Terima kasih Tuan Yang di-
Pertua. Saya terlebih dahulu ingin menjunjung kasih Titah Seri Paduka Baginda
Yang di-Pertuan Agong dan oleh itu saya hendak mulakan untuk membincang satu
isu yang mungkin dekat di hati tuanku sebab tuanku memang disanjung, bukan
sahaja di dalam, malah di luar negara sebagai seorang tokoh sukan.

Namun sejak kebelakangan ini, sukan negara kita menghadapi pelbagai krisis
terutamanya seramai 253 orang atlet kebangsaan telah dipecat dan telah
diberhentikan elaun latihan mereka baru-baru ini. Ini tidak termasuk lagi atlet yang
mengalami pemotongan elaun secara mendadak seperti atlet olahraga negara
Rayzam Shah Wan Sofian yang mendakwa bahawa elaun beliau telah dipotong dari
RM2,000 sebulan kepada hanya RM800 sebulan.

Ada juga atlet negara yang telah mengumumkan persaraan mereka seperti
Cheong Jun Hoong, pemegang pingat perak Olimpik dalam acara Terjun Air. Ini
kerana kontrak beliau tidak di perbaharui oleh MSN. Ini disusuli pula dengan
pengumuman pengunduran pemain badminton utama negara Lee Zii Jia dari BAM

dan juga atlet Olimpik acara renang, Welson Sim daripada skuad kebangsaan.
