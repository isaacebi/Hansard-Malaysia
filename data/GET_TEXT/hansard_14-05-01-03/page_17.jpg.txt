DR. 2.3.2022 11

Pertanyaan saya di sini ialah apa sebenarnya, adakah kementerian
mempunyai pangkalan data tentang jalan-jalan raya yang menuju ke sekolah?
Adakah menjadi dasar kerajaan untuk pastikan supaya kesemua jalan yang menuju
ke sekolah, road access to schoo! akan menjadi keutamaan untuk menaik taraf?
#1030

Sebenarnya, untuk makluman Yang Berhormat, saya selaku Menteri dahulu
saya telah menyatakan sendiri kepada Yang Amat Berhormat Perdana Menteri ketika
itu menyatakan jalan-jalan ini dan sebenarnya persetujuan telah diberikan terutama
sekali Jalan Hamad Kitapol, Jalan Tegap dan sebagainya. Sudah pun dinyatakan,
sudah pun diluluskan. Jadi kalau tiada rekod di kementerian, ertinya something is
wrong.

Selain daripada itu, Yang Berhormat, jalan-jalan raya seperti ini di seluruh
negeri Sabah sebenarnya banyak lagi dalam keadaan yang sama. Oleh sebab itu,
adakah pihak Kerajaan Persekutuan dan kerajaan negeri akan bekerjasama
memastikan supaya kesemua road access kepada sekolah itu dapat dinaiktaraf
supaya memastikan guru-guru dan para pelajar selesa sampai ke sekolah? Terima
kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Tuaran. Sila Yang Berhormat Timbalan Menteri menjawab.

Datuk Haji Hasbi bin Habibollah: Terima kasih Tuan Yang di-Pertua.
Terima kasih Yang Berhormat Tuaran.

Kementerian ini mengambil maklum dan menyambut baik hasrat Yang
Berhormat dalam usaha menaik taraf jalan-jalan luar bandar khususnya jalan yang
menjadi perhubungan bagi golongan pelajar sekolah dan guru. Yang ada dalam data
maklumat kementerian ialah jalan perhubungan desa. Ini memang betul, macam
saya katakan tadi dalam jawapan soalan pertama itu tadi, iaitu tentang apabila
sekolah itu dalam kampung, jadi sekolah itu secara automatik mendapat manfaat dari
jalan perhubungan desa.

Jadi, berdasarkan siasatan awal kementerian mendapati— sejak semalam
lah. Apabila dapat soalan ini, saya personally with my pegawai, dengan izin,
mendapati memang sekolah-sekolah yang dinyatakan ini berhampiran dengan
kawasan kampung. Jadi, ertinya kalau ada sekurang-kurangnya jalan perhubungan
desa, sekolah ini, insya-Allah, mendapat manfaatlah terus. Jadi oleh yang demikian,
kementerian akan mempertimbangkan untuk penyelesaian jangka masa pendek iaitu
dengan membina jalan perhubungan desa. Itulah kami bincangkan semalam sampai

pagi ini tadi.
