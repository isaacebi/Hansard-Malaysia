DR. 2.3.2022 40

seolah-olah ada. [Tepuk] Kalau ada, silakan. Ada dibangkitkan seorang konglomerat
besar yang dilindungi kerana anaknya terlibat dadah, siasat.

Saya tidak berada di sini untuk mempertahankan konglomerat kaya yang
rasuah, tidak. Akan tetapi saya syorkan kepada Perdana Menteri supaya
memastikan Peguam Negara sama ada yang sekarang atau yang dahulu, dan yang
sekarang ini boleh buka semula fail. la tidak ada time barred untuk kes-kes jenayah.

Jadi, oleh yang demikian, kalau benar dakwaan Perdana Menteri sekarang,
sila buka. Bagi saya ada baiknya supaya kadang-kadang orang yang berdegar-degar
cakap soal rasuah itu tahu hadnya apabila dia sendiri atau keluarganya terpalit
dengan jenayah atau rasuah. [Tepuk]

Oleh sebab itu saya menolak andaian yang mengatakan umpamanya ini soal
sikap terutama orang Melayu ini boleh terima rasuah. Pandangan sedemikian itu
masih berterusan di kalangan pemimpin-pemimpin Melayu. Ini penyakit yang harus
diubati bermula dengan sikap pemimpin. Mula Melayu malas, kemudian Melayu
senang terima rasuah dan menjadi budaya. Ini pandangan diberikan town Filipino,
masyarakat Indonesia, orang Jawa. Ini pandangan-pandangan yang sebenarnya
sangat jumud dan kolot.

Saya hendak sebut umpamanya pada tahun 1890, Jose Rizal yang saya
anggap sebagai the Picasso of Asian Renaissance dalam La Solidaridad 1890
menyebut bagaimana sikap Eropah terutama Sepanyol yang menganggap orang-
orang Filipino ini malas dengan menganggap mereka ini indolent colonist, badly
nourished, has no hope, toils for others and works only under force and compulsion.

Jose Rizal, 1890 telah meneka sikap yang ditanam oleh penjajah Sepanyol
ke atas minda rakyat Filipina. Di kalangan elit, golongan terdidik juga terpukau
dengan kempen dan pandangan yang sedemikian. Banyak kupasan yang lain.

Selepas itu Paulo Freire, Pedagogy of the Oppressed yang menganggap
pandangan yang sedemikian itu sehingga menebal tetapi sikapnya bermula daripada
elit, penguasa. Elit penguasa yang menjadi tali barut penjajah walaupun mereka ini
kata mereka pejuang kebangsaan dan pejuang nasionalis tulen tetapi mereka
terperangkap captive mind, kata Syed Hussein Alatas.

01150

Sebentar ya. Saya hendak selesaikan tajuk ini. laitu kata Syed Hussein Alatas
tentang The Myth of the Lazy Native yang saya anggap wajib dibaca oleh Ahli-ahli
Parlimen. [Tepuk]

Maka begitulah sikap tidak... [Tidak jelas] dituduh terhadap kaum Melayu,
Filipina, Jawa. Mereka memberi reaksi terhadap keadaan ditimbulkan oleh
kekuasaan penjajah. Mereka dipaksa bekerja dan menyediakan pelbagai hasil utuh

daripada tenaga mereka. Bagi orang Eropah pada awalnya dan penguasa peribumi
