DR. 2.3.2022 9

Elemen-elemen yang akan diberikan penekanan adalah kriteria pemilihan
atlet, program latihan, jurulatih, pendedahan latihan dan kejohanan luar negara,
perkhidmatan sains dan perubatan sukan serta lain-lain lagi. Sekian, terima kasih.

Tuan Haji Yusuf bin Abd Wahab [Tanjong Manis]: Tuan Yang di-Pertua,
satu lagi soalan. Soalan saya keluar nombor 26 tetapi tidak sempat Yang Berhormat
Timbalan Menteri hendak menjawab.

Timbalan Yang di-Pertua [Dato’ Mohd Rashid Hasnon]: Ya, saya bagi
peluang soalan tambahan ketiga. Sila Yang Berhormat Tanjong Manis.

Tuan Haji Yusuf bin Abd Wahab [Tanjong Manis]: Terima kasih Tuan Yang
di-Pertua. Soalan saya keluar nombor 26, akan tetapi tidak sempat bertanya. Adakah
terdapat perancangan untuk mendirikan sebuah kompleks sukan di Bandar Baru
Tanjong Manis? Kemudahan ini sangat diperlukan untuk menggalakkan aktiviti
bersukan di kalangan masyarakat di kawasan saya. Terima kasih.

Timbalan Yang di-Pertua [Dato’ Mohd Rashid Hasnon]: Sila Yang
Berhormat Timbalan Menteri untuk menjawab.

Dato’ Sri Ti Lian Ker: Terima kasih atas soalan. Untuk makluman Ahli Yang
Berhormat, Kementerian Belia dan Sukan pada masa ini tiada perancangan untuk
membina sebuah pusat kemudahan sukan di Bandar Baru Tanjong Manis. Walau
bagaimanapun, pihak Yang Berhormat boleh mengemukakan permohonan secara
rasmi kepada kementerian untuk dipertimbangkan dalam Rolling Plan Rancangan
Malaysia Kedua Belas. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri. Pertanyaan Jawab Lisan yang ketiga, Yang
Berhormat Pasir Mas tidak ada dalam Dewan. Saya melangkau pertanyaan
seterusnya, saya menjemput Yang Berhormat Datuk Seri Panglima Wilfred Madius

Tangau, Tuaran.

[Soalan No. 3— YB. Tuan Ahmad Fadhli bin Shaari (Pasir Mas) tidak hadir]

Datuk Seri Panglima Wilfred Madius Tangau [Tuaran]: Terima kasih Tuan
Yang di-Pertua. Sebelum saya bertanya, saya ingin tambah tiga lagi batang jalan
dalam pertanyaan saya iaitu jalan menuju ke SK Guakon Baru, jalan ke SK

Linungkuan dan jalan ke SK Togop.

4. Datuk Seri Panglima Madius Tangau [Tuaran] minta_ menteri
pembangunan luar bandar menyatakan bilakah Jalan Sinulihan-Pahu, Jalan
Kotunuan-Wasai, Jalan Tinuhan-Wangkod, Jalan Tombolaoung, Jalan Hamad-
Kitapol, Jalan Tomboilik-Tiong Koburon dan Jalan Rungus-Gayoratau semuanya di
kawasan Parlimen Tuaran, akan dinaik taraf kepada Jalan Aspal.
