DR. 2.3.2022 86

Tuan Yang di-Pertua, semasa pembentangan Belanjawan 2022 kerajaan
mengandaikan harga minyak berada pada sekitar USD66 satu tong. Namun, sejak 1
Januari 2022 sehingga hari ini, harga berdasarkan Brent Crude Oil telah meningkat
daripada USD78 dan berlegar sekitar USD99 sehingga USD104 ketika ini.

01520

Manakala kontrak niaga hadapan minyak sawit mentah (MSM) di Bursa
Malaysia Derivatives bagi Mac 2022 melonjak ditutup tinggi kepada RM7,093 satu
tan metrik iaitu peningkatan sebanyak RM739. Kedua-dua situasi ini mungkin akan
berpanjangan jika konflik Rusia-Ukraine dan negara barat berterusan.

Walaupun situasi ini memberikan manfaat kepada kerajaan melalui dividen
daripada PETRONAS yang akan bertambah serta cukai yang lebih tinggi dapat
dikutip daripada syarikat-syarikat minyak sawit negara, kerajaan juga perlu
menggunakan lebihan pendapatan ini untuk mensubsidikan harga minyak runcit.
Lagi tinggi harga di pasaran antarabangsa, lagi banyak subsidi yang perlu dibayar.

Ini memberikan tekanan kepada kerajaan kerana tindakan menetapkan
subsidi bersasar adalah satu tindakan yang tidak popular lebih-lebih lagi tahun ini
dijangkakan pilihan raya akan diadakan. Tiadanya political will untuk melaksanakan
reform kaedah subsidi sedia ada akan memangsakan rakyat pada jangka panjang.
Manakan tidak, projek-projek dan dana yang sepatutnya dibelanjakan bagi sektor
pendidikan dan kesihatan terpaksa dihadkan dan digunakan untuk membiayai
subsidi petrol.

Mengikut kajian yang dijalankan oleh Institut Penyelidikan Khazanah (KRI),
Malaysia mempunyai perbelanjaan kesihatan berbanding keluaran dalam negara
kasar yang lebih rendah berbanding negara-negara ASEAN yang lain. Pada tahun
2019, perbelanjaan kesihMalaysiaMalaysia hanyalah bersamaan dengan 3.8 peratus
daripada keseluruhan saiz ekonomi negara. Angka ini lebih kecil berbanding
perbelanjaan kesihatan Kemboja 6.0 peratus, Vietnam 5.9 peratus dan Myanmar 4.8
peratus. Sebahagian besar perbelanjaMalaysiaatan di Malaysia turut dibiayai oleh
duit poket sendirMalaysiaf pocket).

Di Malaysia, hanya 45 peratus kos kesihatan dibiayai oleh kerajaan,
manakala 35 peratus lagi ditanggung oleh pesakit sendiri. Di negara-negara maju
seperti United Kingdom, sebanyak 77.8 peratus oleh kerajaan dengan rakyat hanya
membelanjakan 16.7 peratus sahaja daripada wang poket sendiri. Manakala di
Jerman yang merupakan pelopor insurans kesihatan sosial, sebanyak 78.1 peratus
daripada keseluruhan kos kesihatan dibiayai oleh sumber tersebut. Perbelanjaan
poket sendiri hanyalah 12.5 peratus.

Sekali lagi saya tekankan, walaupun akan ada pihak yang tidak gembira

dengan kenyataan ini, kerajaan perlu segera melaksanakan subsidi secara bersasar
