DR. 2.3.2022 113

pula penglibatan Gabenor Bank Negara yang saya sendiri amat menghormati
Gabenor Bank Negara ini kerana beliau adalah anak kepada Profesor Diraja Ungku
Aziz, seorang yang amat berjasa dalam pendidikan di Malaysia. Tiba-tiba terdedah
bagaimana Gabenor ini meluluskan begitu mudah wang dalam hal 1MDB ini kepada
apa yang berlaku dan diterangkan dalam mahkamah di Amerika itu dan melibatkan
tiga wanita lagi.

Saya sebut kalau soal peribadi mereka, dengan siapa mereka hendak kawan,
mereka hendak bercinta dengan siapa, itu soal lain, itu hak mereka tetapi bila
melibatkan wang negara, kerajaan kena siasat. Jabatan Agama Islam kena siasat
kedudukan mereka dan sebagainya dan juga MACC ataupun Badan Pencegah
Rasuah mula siasat.

Akan tetapi kita hairan kenapa penyelewengan berlaku oleh rakyat Malaysia
di antaranya di negara kita, negara lain mendedahkannya terlebih dahulu. Ini yang
berlaku ‘pelik bin ajaib’ sedangkan kita tahu Malaysia terutama pasukan polisnya
mempunyai satu sistem risikan yang cukup hebat. Kadang-kadang itu, kita
bermesyuarat tertutup bagaimanapun dalam bilik mesyuarat kita, pihak Cawangan
Khas tahu. Kerana apa? Kerana mereka ada peralatan dan ada berbagai-bagai cara
untuk mereka mendapatkan maklumat.

Kami daripada pembangkang kadangnya bila ditangkap, soalan-soalan
dikemukakan oleh pihak Cawangan Khas itu, mereka tahu apa yang kita bincang
dalam mesyuarat yang tertutup. Begitu hebatnya. Akan tetapi kenapa tidak tahu hal
penyelewengan yang berlaku begini sehingga mahkamah di Amerika mendedahkan
hal-hal seperti ini. Inilah yang kita linat bagaimana kita rasa pelik apabila pendedahan
yang berlaku ini dan kita tidak mahu wanita kita menjadi, dilihat sebegitu rupa di
peringkat antarabangsa. Walaupun global leader bagi anak-anak muda ini, disebut
di antaranya di peringkat antarabangsa yang terkenal ialah Nurul Izzah, Hannah
Yeoh, Yeo Bee Yin, Steven Sim, Syed Saddiq. Seorang lagi walaupun dia bukan
daripada kalangan kita tetapi dia disebut iaitu Khairy Jamaluddin.

1650

Tahniah kepada mereka ini kerana mereka diiktiraf sebagai Young Global,
yang orang-orang muda yang menjadi ketua pada masa yang akan datang dan
sekarang.

Akan tetapi kita tidak mahu antarabangsa melihat kemunculan terutama
orang-orang Melayu dalam bidang yang tidak sepatutnya mereka cebur dalam
bidang itu dan lebih memalukan apabila terlibat dalam skandal-skandal sebegitu,
yang melibatkan rasuah dan sebagainya, yang melibat peras ugut, yang melibatkan
rasuah, yang melibatkan beri rumah dan sebagainya kerana khidmat apa kita tahu,

yang diberi kepada orang yang terlibat dalam 1MDB.
