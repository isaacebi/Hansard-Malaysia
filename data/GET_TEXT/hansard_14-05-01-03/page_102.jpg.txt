DR. 2.3.2022 96

bagi syarikat tempatan kita pula untuk menembusi pasaran mereka kerana ada
sahaja rintangan-rintangan non-tariff barriers dan sebagainya.

Jadi saya harap kerajaan boleh mengenal pasti sektor mana sebenarnya
yang mana syarikat tempatan kita mempunyai kelebihan berbanding dengan
pasaran global yang mana kita dengan bantuan bukan sedikit bantuan kalau boleh
sebanyak mungkin bantuan yang kita berikan kepada mereka itu maka mereka ini
boleh menembusi dan menguasai pasaran di luar sana.

Contohnya sarung tangan getah (rubber gloves) yang mana secara kebetulan
agaknya apabila tercetusnya pandemik COVID-19, permintaan untuk rubber gloves
ini memuncak sampai ke tahap yang begitu luar biasa. Sekarang ini kita lihat misi-
misi kita dalam satu hari itu mungkin empat, lima pasang sarung tangan getah yang
mereka pakai. Sekali pakai buang, sekali pakai lagi buang.

Jadi, pakai buang ini pada jumlah yang begitu besar dan ini bukan seorang
dan dua orang tetapi ribuan orang dalam satu negara dan banyak negara
menggunakan hendak katakan semua negara di dunia ini mengamalkan SOP yang
sama iaitu bila kita mendekati pesakit, kita suntik ataupun kita hendak buat RTK
ataupun PCR sekalipun pakai sarung tangan getah.

Jadi, kebetulan kita adalah pengeluar getah yang antara yang terbesar di
dunia. Jadi kita menambah nilai di atas getah itu saya tahu bahawa nitrile sudah
digunakan untuk sarung tangan getah ini tetapi akhirnya syarikat-syarikat tempatan
kitalah yang menguasai 60 peratus daripada pasaran dunia.

Jadi ini adalah satu contoh di mana kalaulah kita boleh mengenal pasti apa
sebenarnya bahan mentah yang dikuasai oleh Malaysia saya lihat tentulah getah,
sawit. Salah satu lagi yang menjadi kelebihan kita berbanding dengan banyak
negara-negara yang lain ialah sektor elektronik dan elektrik.

Di Kedah dan Pulau Pinang sahaja antara dua buah negeri ini sahaja kalau
hendak masukkan sekali Selangor dan Johor pun ada, kilang-kilang pengeluar
elektronik dan electrical components ini begitu besar, cekap dan kosnya rendah dan
mereka ini boleh mengeksport komponen mereka ke seluruh dunia malah kalau kita
linat bahan-bahan elektronik ini yang dipasarkan oleh China dan juga Korea Selatan
termasuk Jepun.

Saya boleh jamin bahawa tentu ada sebahagian daripada komponen itu yang
datangnya dari Pulau Pinang ataupun daripada Kedah dan ini sangat
membanggakan kita. Tidakkah boleh syarikat-syarikat seperti itu yang datangnya
daripada pelaburan tempatan ini diberikan insentif sebaik-baiknya supaya mereka ini
boleh berkembang lebih besar lagi.

Seterusnya saya ingin sentuh sedikit mengenai kesan perang Rusia di

Ukraine. Saya lihat bahawa ini satu perkara yang perlu kita beri perhatian yang
