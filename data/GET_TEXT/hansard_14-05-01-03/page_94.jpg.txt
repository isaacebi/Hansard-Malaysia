DR. 2.3.2022 88

Dato’ Ramli bin Dato’ Mohd Nor [Cameron Highlands]: Mesyuarat

menjemput Yang Berhormat Pasir Salak.

3.26 ptg.

Dato’ Sri Haji Tajuddin bin Abdul Rahman [Pasir Salak]: Terima kasih
Tuan Yang di-Pertua. Saya terlebih dahulu ingin menjunjung kasih Kebawah Duli
Yang Maha Mulia Yang di-Pertuan Agong dan ingin mengucapkan setinggi tahniah
atas titah ucapan baginda di dalam Dewan ini.

Tuanku telah berpesan dalam ucapan baginda iaitu kita Ahli-ahli Dewan
khususnya, hendaklah fokus kepada beberapa perkara yang membawa kepada
kepentingan rakyat daripada segi ekonomi, peluang pekerjaan, kesihatan dan
sebagainya. Tuanku juga berpesan perlunya kestabilan politik (political stability) dan
juga kestabilan kerajaan. A/hamdulillah, pada hari ini, kerajaan kita boleh dikatakan
stabil di atas kerjasama parti-parti politik yang menyokong kerajaan ini, kerajaan
Keluarga Malaysia.

Saya berharap supaya tidak ada mana-mana pihak yang akan cuba berbuat
sesuatu yang menggugat kestabilan kerajaan dan kestabilan politik di peringkat
pusat ini. Apa yang berlau di Johor, PRN Johor, biar di Johor. Jangan bawa ke dalam
Dewan ini kerana kita mempunyai agenda besar iaitu untuk menyelesaikan banyak
masalah berkaitan dengan kepentingan rakyat, nasib rakyat dan juga ekonomi
negara dan sebagainya.

Saya berasa kesal dengan kenyataan Timbalan Presiden UMNO, parti saya
sendiri, yang telah mengeluarkan kenyataan seolah-olah menekan Perdana Menteri
untuk mengadakan pilihan raya secepat mungkin dan beliau mendesak Perdana
Menteri untuk menasihatkan Yang di-Pertuan Agong supaya Pilihan Raya Umum
(PRU) ke-15 ini diadakan secepatnya. Beliau telah memberikan kata-kata dua atau
ultimatum sekiranya Perdana Menteri gagal untuk meyakinkan Yang di-Pertuan
Agong, maka Perdana Menteri hendaklah meletak jawatan. Apa punya statement
ini? Apa punya statement ini?

[Tuan Yang di-Pertua mempengerusikan Mesyuarat]

Ini statement seolah-olah menekan Perdana Menteri. Saya merasa kesal
kerana ia datang daripada salah seorang pemimpin besar parti saya sendiri. Akan
tetapi, oleh sebab ia dibuat, ia begitu menjejaskan dan menggugat kestabilan
kerajaan Perdana Menteri untuk meneruskan kerja-kerja. Fokus kepada kerja-kerja
untuk kepentingan rakyat. Kalau kita tekan Perdana Menteri, macam manalah
kerajaan hendak terus berusaha dengan berbagai-bagai inisiatif dan usaha untuk

kepentingan rakyat? Tentunya tidak mungkin.
