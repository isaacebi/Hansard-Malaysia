DR. 2.3.2022 44

Dato’ Seri Anwar bin Ibrahim [Port Dickson]: Yang tidak nampak Yang
Berhormat Kota Raja, itu yang mata dia rabun. Kalau dia itu seorang pemimpin
bertanggungjawab, tidak kira daripada parti mana, tidak kira Melayu, Cina, India, Iban
atau Kadazan, dia tidak akan menjadi pelapor, pengampu dan penjilat bagi orang
yang terlibat dalam rasuah sebegini rupa. Ini kerana dalam hal ini, buktinya ada.
Laporan DOJ itu bukan baharu.

Laporan Department of Justice, Tuan Yang di-Pertua, itu saya baca, kalau
tidak salah saya tahun 2016, diseludupkan ke penjara. Ini penyeludupan yang sah
kerana dianggap sebagai bahan dokumen guaman. Saya kata ada kes mahkamah
jadi saya beritahu pegawai penjara, “/ni bahan dokumen guaman, tebal, saya kena
baca.” Saya baca itu, saya terkejut.

Pertama, diceritakan wang 1MDB digunakan untuk membayar perjudian di
Caesars Palace, Los Angeles, ya. Itu pun masih ada lagi parti yang mengatakan —
yang Melayu dan Islam mengatakan, “Oh! Kita dapati tidak ada kesalahan.” Bacalah
dahulu laporan. Wang 1MDB disahkan, digunakan money trail itu ya. Los Angeles
(LA), Chicago, New York, London, Singapura.

Maknanya bila pergi ke casino, dia kena berikan bukan sahaja wang tunai
yang ada di situ atau pun credit card, tetapi juga bank account. Jadi ini yang ditrail
dan dibayar oleh wang yang bersumberkan 1MDB.

Tuan Ahmad Fahmi bin Mohamed Fadzil [Lembah Pantai]: Yang
Berhormat Port Dickson.

Dato’ Seri Anwar bin Ibrahim [Port Dickson]: Kemudian beli lukisan,
termasuk Monet. Ya, lukisan yang mahal. Pelukis Perancis yang terkenal. Bukan
monyet. Yang Berhormat Kota Raja kata monyet. Bukan, Monet. Kemudian,
bangunan-bangunan, harta. Jadi yang banyak. Jadi semua sekarang ini menyatakan
perkara ini tidak berlaku dan sudah berlalu. Berlalu bagaimana? Kita kena bayar
berpuluh bilion.

Saya perlu jelaskan sini, Tuan Yang di-Pertua, saya bingung kalau sikap
begini, untuk memberi laluan mudah. Maknanya sekarang ini jangan bimbang kes
rasuah. Kalau kita menang pilihan raya, kita berkuasa semula, semua ini terpadam
dengan sendirinya. Bukankah ini bermakna institusi itu di kompromi?

Oleh sebab itu, saya tanya, minta supaya institusi SPRM, LHDN, Bank
Negara Malaysia dan Jabatan Siasatan Jenayah, polis itu, benar-benar bermaruah
dan berintegriti. Jadi siapa juga jadi kerajaan, parti mana juga memerintah, rasuah
besar ini tidak boleh dipertahankan. Baru boleh kita ini dianggap betul-betul merdeka.
[Tepuk]

Tuan Ahmad Fahmi bin Mohamed Fadzil [Lembah Pantai]: Yang

Berhormat Port Dickson.
