DR. 2.3.2022 33

mana kekosongan untuk tahun ini yang akan diisi oleh doktor kontrak sebagai
pegawai perubatan tetap adalah seramai 3,586 orang, terima kasih.

Tuan Yang di-Pertua: Terima kasih. Seterusnya saya menjemput Yang
Berhormat Dato’ Dr. Mohd Khairuddin bin Aman Razali.

11. Dato’ Dr. Mohd Khairuddin bin Aman Razali [Kuala Nerus] minta Menteri
Perumahan dan Kerajaan Tempatan menyatakan sejauh mana penguatkuasaan
pematuhan garis panduan oleh pemaju terhadap pembinaan perumahan di kawasan
berisiko tinggi.

Timbalan Menteri Perumahan dan Kerajaan Tempatan [Dato’ Sri Dr. Haji
Ismail bin Abd Muttalib: Terima kasih Tuan Yang di-Pertua. Terima kasih Yang
Berhormat Kuala Nerus. Assalamualaikum warahmatullahi wabarakatuh dan salam
sejahtera, salam Keluarga Malaysia.

Tuan Yang di-Pertua, untuk makluman Ahli Yang Berhormat, Kementerian
Perumahan dan Kajian Tempatan (KPKT) telah meletakkan aspek penguatkuasaan,
pematuhan garis panduan oleh pemaju terhadap pembinaan perumahan di kawasan
berisiko tinggi di bawah seksyen 585 (a) Akta Jalan Parit dan Bangunan 1974
ataupun Akta 133 yang diwartakan sebagai Akta (a) 1588.

Seksyen ini melibatkan penguatkuasaan pemeriksaan bangunan dan cerun
secara berkala untuk mengesahkan keselamatan bangunan dan kestabilan cerun.
Pemeriksaan perlu dijalankan setiap 10 tahun bagi bangunan melebihi lima tingkat
dan setiap lima tahun bagi cerun melebihi 25 darjah dengan ketinggian menegak
melebihi 10 meter.

#1130

Untuk makluman Ahli Yang Berhormat juga, pemaju perlu mematuhi syarat-
syarat peringkat permohonan kelulusan pelan kemajuan yang telah ditetapkan dalam
manual One Stop Center 3.0 Plus (OSC 3.0 Plus), terutamanya di kawasan berisiko
tinggi seperti laporan environmental impact assessment (EIA), ulasan teknikal
Jabatan Mineral dan Geosains Malaysia dan sebagainya.

Manual OSC 3.0 Plus telah digunakan oleh 98 buah pihak berkuasa tempatan
di Semenanjung Malaysia sejak tahun 2020 sebagai inisiatif kerajaan untuk
menyelaraskan dan menyeragamkan prosedur kelulusan pelan pemaju di sektor
pembangunan.

Selain itu, pelbagai garis panduan berkaitan perancangan dan pengurusan
pembangunan bagi rujukan PBT telah disediakan oleh KPKT dan agensi teknikal.
Tuan Yang di-Pertua, untuk makluman ahli Yang Berhormat juga, pihak berkuasa

tempatan (PBT) di setiap negeri turut melaksanakan penguatkuasaan terhadap
