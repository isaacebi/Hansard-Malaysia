DR. 2.3.2022 10

Timbalan Menteri Pembangunan Luar Bandar Il [Datuk Haji Hasbi bin
Habibollah]: Terima kasih Tuan Yang di-Pertua, terima kasih Yang Berhormat
Tuaran. Bismillahi Rahmani Rahim. Assalamualaikum warahmatullahi wabarakatuh.

Untuk makluman Tuan Yang di-Pertua dan Yang Berhormat, Jalan Sinulihan-
Pahu, Jalan Kotunuan-Wasai, Jalan Tinuhan-Wangkod, Jalan Tombolaoung, Jalan
Hamad-Kitapol, Jalan Tomboilik-Tiong Koburon dan Jalan Rungus-Gayoratau
termasuk yang mungkin Yang Berhormat baharu sebut tadi. Kawasan Parlimen
Tuaran, saya terus terang secara jujur, maklumat untuk jalan ini tidak sampai dan
tidak di capture dalam senarai projek yang diluluskan di bawah program luar bandar
Kementerian Pembangunan Luar Bandar.

Akan tetapi saya sendiri Yang Berhormat ada membuat search sejak
semalam apabila dapat soalan, bahawa saya memang mengakui saya melihat
memang betul jalan ini ada berdekatan dengan sekolah, sekolah di hujung kampung,
seperti Jalan Sinulihan-Pahu ini ada sembilan kampung, Jalan Kotunuan-Wasai ada
dua buah kampung, Jalan Tinuhan-Wangkod ada empat buah kampung, Jalan
Tombolaoung ada empat buah kampung, Jalan Hamad-Kitapol ada enam kampung,
Jalan Tomboilik-Tiong Koburon ada empat kampung, Jalan Rungus-Gayoratau ada
tiga buah kampung. Itu search saya sendiri, ada 32 buah kampung semuanya.

Jadi Yang Berhormat, since sini tidak dicapture, jadi saya mohon kerjasama
Yang Berhormat tetapi ada juga nanti dalam jawapan tambahan saya iaitu
kerjasama, kalau boleh saya minta kepada Yang Berhormat supaya permohonan ini
dikemukakan kepada Unit Perancang Ekonomi Negeri Sabah untuk dimasukkan
dalam senarai keutamaan negeri sebelum diangkat kepada Unit Perancang
Ekonomi, Jabatan Perdana Menteri (EPU) JPM bagi kelulusan rolling plan
berikutnya.

Jadi, ini adalah dalam jangka masa panjang. Mungkin ini sebagai jalan
kampung. Jadi, itu kena go through the EPU. Akan tetapi di peringkat kementerian
mungkin kita akan melihat sendiri bagaimana cara jangka pendek sementara
menunggu untuk EPU ini. Terima kasih Yang Berhormat.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri. Sila Yang Berhormat Tuaran.

Datuk Seri Panglima Wilfred Madius Tangau [Tuaran]: Terima kasih Yang
Berhormat Timbalan Menteri di atas keprihatinan dan jawapan yang telah diberikan.
Kesemua jalan yang saya sebut ini adalah jalan raya JKR Negeri dan sepertimana
yang Yang Berhormat nyatakan tadi bahawa kesemua jalan termasuk tiga jalan yang

saya sebutkan tadi menuju ke sekolah.
