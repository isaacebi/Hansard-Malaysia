DR. 2.3.2022 42

sikap pimpinan politik yang tidak menunjukkan ketuntasan atau konsistensi dalam
pandangan mereka.

Tuan Fong Kui Lun [Bukit Bintang]: Terima kasih Yang Berhormat Port
Dickson. Terima kasih kepada Tuan Yang di-Pertua memberi laluan kepada saya.
Adakah Yang Berhormat Port Dickson bersetuju dengan saya bahawa pada zaman
Tun Hussein Onn, dia ada kasi teguran kepada Kabinet dia, Menteri-menteri?
“Apabila you mahu jadi Menteri, jauh daripada rasuah. Kalau you mahu jadi kaya,
you masuk bidang perniagaan”. Adakah setuju dengan saya semangat ini harus
diteruskan di kerajaan sekarang atau kerajaan akan datang? Adakah setuju? Terima
kasih.

Dato’ Seri Anwar bin Ibrahim [Port Dickson]: Terima kasih. Tun Hussein
Onn memang dikenali sebagai orang yang lebih tegas menangani permasalahan
rasuah. Itu memang dikenali dan saya tahu benar sebab apabila saya menjadi
Menteri Kewangan, harta pusaka Tun Hussein itu dirujuk ke kementerian untuk
dibayar cukai.

Jadi apabila melihat seluruh failnya, saya kecualikan sebab harta yang ada
pada beliau pada ketika itu sangat rendah untuk dianggap sebagai seorang mantan
Perdana Menteri dan keluarga mantan Menteri Besar, Datuk Onn Jaafar, pengasas,
Menteri Besar Johor pada ketika itu. Akan tetapi keluarga pendapatan yang sangat
sederhana. Saya tidak dapat jamin keluarga dia yang lain tetapi saya jamin setakat
Tun Hussein Onn. Jadi dia ada rekod.

Almarhum Tun Abdul Razak sebelum itu — Tuan Yang di-Pertua mungkin
ingat. Pernah menyebut negara ini menghadapi permasalahan besar 3C pada masa
itu. Dia sebut 3C. Maknanya, soal rasuah ini sudah mula dikesan. Dia sebut tentang
communism pada ketika itu ya. Communalism banyak sikap perkauman yang juga
bangkit dan belum terhakis dan corruption. Dia 3C; communism, communalism,
corruption. Dia kata, “The problem of 3C’s. They will be continued to haunt this
country”, melainkan kita ambil tindakan-tindakan tegas. Kita kalau tengok rekod Tun
Abdul Razak, ada orang setuju tidak setuju tetapi isu politik.

Akan tetapi keprihatinannya tentang masyarakat luar bandar tidak boleh
dipertikai dan keduanya, tentang kehidupannya yang jauh lebih sederhana. Sekali
lagi tidak boleh saya jamin, keluarga dia yang lain. [Tepuk]

Jadi dari situ, saya sambung tentang soal daripada sikap ini tentang apa yang
saya bangkitkan semalam. Terima kasih kepada Tuan Yang di-Pertua kerana beri
ruang kepada saya dan rakan-rakan membangkitkan soal Bank Negara. Memang
saya lihat, perhatikan jawapan pagi tadi.

Soalnya pertama terkait dengan apa Perdana Menteri sebut tentang selective

prosecution. Jadi, kalau itu diteruskan, maknanya pendakwaan itu diteruskan, dia
