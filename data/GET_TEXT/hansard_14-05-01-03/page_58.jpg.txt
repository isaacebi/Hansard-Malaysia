DR. 2.3.2022 52

MP sebentar tadi. Kita memerhatikan on record, Bank Negara ketika itu Yang
Berhormat Port Dickson, mengenakan satu hefty fined terhadap AmBank pada
Disember 2015. Saya membangkitkan perkara ini dan mahukan- ketika itu mengapa
hanya dikenakan RM53.7 juta sebagai fined kepada salah laku yang dilakukan oleh
AmBank?

Sementara pada ketika itu lagi kita lihat J.P. Morgan dikenakan satu penalti
sebanyak RM8.5 bilion dan HSBC USD1.92 bilion. Ketika itu lagi andainya kalau
tidak ada rot seperti mana yang disebutkan oleh Yang Berhormat Subang kalau tidak
silap saya tadi, menyebutkan kalaulah kereputan dan- the system rot dalam banking
system kita itu yang dilindungi, ketika itu lagi kita telah dapat membongkar
penggubahan wang yang dilakukan oleh 1MDB.

Perkara ini telah menjadi satu yang sangat sarat- the systemic rot
sepertimana yang disebutkan oleh Yang Berhormat Port Dickson. Terima kasih.

Dato’ Seri Anwar bin Ibrahim [Port Dickson]: Terima kasih Tuan Yang di-
Pertua. Saya akan teruskan nanti tanpa banyak pencelahan sebab saya hendak
habiskan tajuk lain.

Tuan Yang di-Pertua: Boleh saya komen sedikit. Sebenarnya banyak yang
kita salah guna pencelahan itu kan? Pencelahan itu hanya untuk penerangan atau
untuk penjelasan. Akan tetapi ramai mengambil kesempatan untuk berbahas. Jadi,
tidak cukup lah masa untuk Yang Berhormat Ketua pembangkang, saya bagi selama
90 minit.

Dato’ Seri Anwar bin Ibrahim [Port Dickson]: Terima kasih Tuan Yang di-
Pertua. Yang Berhormat Bayan Baru tanya sebab jika ada bukti tentang rasuah,
SPR perlu bertindak. Akan tetapi kita tahu memang ada masalah di sini, saya setuju
dengan Yang Berhormat Bayan Baru supaya ada siasatan. SPR juga sebagai
sebuah badan, lebih berintegriti untuk mengambil langkah-langkah yang lebih berani,
tegas untuk menghalang rasuah yang ketara dalam sistem pilihan raya kita.

Yang Berhormat Baling mengusulkan supaya kes yang saya bangkitkan tadi
tentang bon Tabung Haji itu disiasat oleh Suruhanjaya Diraja. Saya setuju kerana
perkara ini tuduhan yang agak besar, yang melibatkan pencarum Tabung Haji yang
ramai. Jadi, saya setuju kalau Suruhanjaya dan juga mengambil kira keterangan
Leissner tentang wang Tabung Haji juga digunakan dalam kes 1MDB.

Yang Berhormat Kuala Selangor membangkitkan tentang— bukan sahaja
tentang bank yang didenda tetapi Goldman Sachs. Semua sekarang orang tahu
bahawa yang dikatakan kejayaan oleh Menteri Kewangan— denda Goldman Sachs
itu terlalu kecil kita timbang berbanding dengan apa yang berlaku. Di sini dianggap
major success tetapi kalau kita lihat apa yang berlaku, J.P. Morgan, HSBC itu jauh

lebih tinggi.
