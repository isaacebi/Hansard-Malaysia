DR. 2.3.2022 51

Datuk Seri Panglima Abdul Azeez bin Abdul Rahim [Baling]: Yang
Berhormat Port Dickson, Baling?

Tuan Sim Tze Tzin [Bayan Baru]: Yang Berhormat Port Dicson, Bayan
Baru.

Datuk Seri Dr. Haji Dzulkefly bin Ahmad [Kuala Selangor]: Sedikit?

Tuan Sim Tze Tzin [Bayan Baru]: Terima kasih Yang Berhormat Port
Dickson, terima kasih Tuan Yang di-Pertua. Dalam pendedahan Tim Leissner ini, ada
satu pendedahan yang sangat besar iaitu Projek Catalyze itu. Komisen tidak dapat
diberi kepada Tim Leissner dan terpaksa dibayar untuk Pilihan Raya Umum Ke-12
pada tahun 2013.

Jadi, ini ialah satu pendedahan yang besar di mana wang berbilion-bilion
ringgit— kalau kita masih ingat pada PRU 2013, berbilion-bilion ringgit digunakan
untuk tujuan pilihan raya. Di Pulau Pinang, kita tahu bahawa ada pihak-pihak tertentu
bawa Psy, Korea punya K-Pop Star (Psy) ke Pulau Pinang. Di Pulau Pinang, banyak
ceramah, lepas makan free, ada bagi minum free, selepas itu ada beer, arak free
diberikan kepada pengundi-pengundi.

Jadi, kita tahu bahawa kalau pembelian undi menggunakan duit ialah satu
kesalahan daripada segi kesalahan Akta Pilihanraya. Jadi, saya minta penjelasan
atau komen daripada Ketua Pembangkang, adakah ini satu pembelian undi? Kenapa
tiada siasatan daripada SPR tentang blatant buying of votes dengan duit minum,
semua ini dan juga sogokan pelbagai jenis? Adakah perlu siasatan? Terima kasih.

Datuk Seri Dr. Haji Dzulkefly bin Ahmad [Kuala Selangor]: Sedikit, kalau
boleh Yang Berhormat Port Dickson, saya tambah.

Datuk Seri Panglima Abdul Azeez bin Abdul Rahim [Baling]: Baling.
Terima kasih Yang Berhormat Port Dickson, terima kasih kerana memberi laluan.
Yang Berhormat Bayan tadi itu betullah. Kalau pada tahun 2013 pun Pulau Pinang,
DAP menang juga. Bagi minum kah, apa kah, itu tidak mengapalah. Cuma saya
hendak tanya sedikit penjelasan dengan Yang Berhormat Port Dickson berkaitan
dengan pendedahan tadi, berkaitan isu Tabung Haji.

Ada termasuk dalam penjelasan yang diberikan oleh Tim Leissner itu. Saya—
apakah pandangan dan pendapat Yang Berhormat Port Dickson. Sekarang ini
memandangkan kita tengah buat RCI, apakah elok masukkan topik dalam RCI
tersebut untuk kita mendapat jawapan yang betul dan rakyat— sebab kita ada 9.7 juta
orang pendeposit. Jadi, harus kita tekankan dan kalau kita hendak telus, kita masuk
dalam RCI tersebut untuk kita mendedahkan. Apakah pandangan Yang Berhormat
Port Dickson? Terima kasih.

Datuk Seri Dr. Haji Dzulkefly bin Ahmad [Kuala Selangor]: Kuala
Selangor. Sedikit, Yang Berhormat Port Dickson. Menyambut daripada beberapa
