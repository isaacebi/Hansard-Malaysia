DR. 2.3.2022 49

Kuala Nerus tetapi apa yang disebut oleh Yang Berhormat Kota Raja itu hanya
menyindir orang memudahkan isu taubat ini dibangkitkan. [Tepuk]

Baik, Yang Berhormat Timbalan Menteri Undang-undang semalam di
Parlimen bercakap tentang kelewatan penyiasatan itu alasannya sekatan VTL antara
Malaysia ditutup. Ini bagaimana Yang Berhormat Timbalan Menteri boleh jawab
begitu? Apakah ada bukti dirujuk ke Kerajaan Singapura? Saya nak tahu, apakah
Kerajaan Singapura tidak bersedia memberi kerjasama terhadap penyiasatan rasuah
berskala besar di Malaysia?

Yang saya tahu, ada kerjasama. Jadi kita nak gunakan technical point, tidak
ada kiriman surat secara sulit, tidak ada itu— hal ini berlaku memang boleh. Cuma,
sekali lagi, ia menggambarkan kelesuan, kelembapan, keengganan bertindak tegas
dalam hal ini yang menyebabkan perkara ini berlarutan sekian lama.

Tuan Sivarasa Rasiah [Sungai Buloh]: Yang Berhormat Port Dickson,
dengan tajuk yang sama, boleh saya tanya sedikit pandangan Yang Berhormat Port
Dickson?

Semalam Yang Berhormat Timbalan Menteri juga menjawab usul segera
Yang Berhormat Port Dickson dengan berkata inilah kali pertama agensi kerajaan
dapat mendengar fakta-fakta seperti yang didedahkan oleh Tim Leissner di US
District Court.

Berkenaan dengan apartmen USD10 juta itu mungkin kita boleh terima itu
tetapi pendedahan Tim Leissner yang penting sekali adalah cara di mana Bank
Negara meluluskan pemindahan wang RM1 bilion dalam masa yang sangat-sangat
cepat dan itu memberi maksud yang jelas bahawa pemantauan oleh Bank Negara
memang lembap, tak berkesan dan membenarkan duit 1MDB itu dicuri sehingga
rakyat Malaysia sekarang kena membayar hampir RM53 bilion.

Jadi, pada pandangan saya, mustahil kita tidak tahu tentang fakta penting itu
iaitu kelembapan pemantauan Bank Negara daripada dahulu apabila episod ini
bermula pada tahun 2008 atau 2009. Jadi, saya minta pandangan Yang Berhormat
Port Dickson dalam hal ini.

Dato’ Seri Anwar bin Ibrahim [Port Dickson]: Terima kasih Yang
Berhormat Sungai Buloh. Yang Berhormat Sungai Buloh ada sejarah dengan ini.
Saya sebut tadi, laporan DOJ atau Jabatan Kehakiman itu yang saya baca itu tahun
2015, 2016. Di situ, bahan dan fakta terlalu banyak. Terlalu banyak. Termasuk yang
saya sebut tadi, beberapa isu ini.

Jadi isu yang baharu, kalaupun baharu, atas alasan hal ini baharu, tetapi yang
beratus hujah tentang mesyuarat, tentang minit, tentang property, itu bukan andaian,
bukan hearsay. Dia bagi, ini bangunan sekian dibayar pada tarikh sekian. Perjudian

di Ceaser Palace pada sekian hari bulan, akaunnya sekian. Jadi, siasatlah. Saya
