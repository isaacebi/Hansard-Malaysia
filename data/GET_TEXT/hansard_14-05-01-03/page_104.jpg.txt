DR. 2.3.2022 98

Saya kata tadi menjijikkan kerana pada waktu ini sebenarnya banyak lagi
keperluan-keperluan kita sepatutnya kerajaan belanja untuk rakyat. Sebaliknya kita
terbelenggu dengan masalah 1MDB ini yang tidak berkesudahan. Saya ingat lagi
sewaktu saya bertanya dengan Yang Berhormat Pekan sewaktu beliau masih lagi
Perdana Menteri saya waktu itu Pengerusi Perhubungan UMNO Negeri Kedah.

Saya tanya apa masalah 1MDB sebenarnya? Ini pada tahun 2015
sebenarnya dan beliau telah menjawab pada saya bahawa don’t worry dalam masa
enam bulan masalah ini akan selesai. Akan tetapi, itu pada tahun 2015 sekarang
sudah tujuh tahun berlangsung sudah berlalu dan masih lagi tidak selesai malah
pendedahan demi pendedahan yang kita dengar. Benda yang kita tidak pernah tahu
rumah USD10 juta dan sebagainya.

Ini satu kemungkaran yang saya takut lagi hendak tunggu lama-lama, lagi
banyak kemungkaran yang akan berlaku yang menggerunkan kita semua. Jadi, saya
rasa masalah rasuah ini perlu kita perangi habis-habisan kerana akhirnya ia akan
melibatkan kedaulatan negara kita. Bayangkanlah kalau ada kuasa-kuasa asing
yang tahu kerenah kepimpinan negara kita ini mudah untuk di rasuah tentunya kita
akan kehilangan banyak hak kita yang akan menjejaskan kedaulatan kita dalam
masa yang terdekat dan juga dalam jangka masa yang panjang.
=1600

Jadi saya merayu sangat-sangat. Kita perlu serius untuk memperkasakan
SPRM. Tidak boleh ada kepimpinan SPRM yang terpalit dengan apa-apa kes yang
kita minta supaya kes yang melibatkan Tan Sri Azam Baki ini didedahkan dan
disiasat. Kita tidak menuduh tetapi bila ada dakwaan, saya ingat bagi seorang yang
memegang jawatan yang begitu disanjung tinggi, ada reputasi SPRM yang begitu
baik, maka perlu ada kesungguhan untuk membersihkan nama dahulu dengan cara
yang betul. Tidak bolehlah dia yang dituduh, dia sendiri yang kata dia tidak bersalah.
Tidak boleh macam itu. Jadi kita harap bahawa kerajaan akan mengambil serius
perkara ini. Lantiklah RCI ke, apa kah untuk siasat perkara ini sedalam-dalamnya.

Jadi Tuan Yang di-Pertua, saya ingin menekankan sekali lagi bahawa semua
perkara saya bangkitkan tadi adalah mempunyai impak kepada kedaulatan negara
kita. Dalam waktu ini adalah tanggungjawab kita bersama untuk menjaga negara kita
ini terus berdaulat dan jangan benarkan sebarang anasir baik dari luar ataupun
dalam yang akan menjejaskan kedaulatan negara kita ini dan dengan itu saya
menyokong ucapan menjunjung kasih terhadap titah ucapan Tuanku Agong. Terima
kasih.

Tuan Yang di-Pertua: Terima kasih Yang Berhormat Jerlun. Untuk
meneruskan perbahasan, saya jemput Yang Berhormat Padang Rengas. Dua belas

minit Yang Berhormat.
