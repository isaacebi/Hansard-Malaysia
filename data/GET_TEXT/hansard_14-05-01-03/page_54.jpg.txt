DR. 2.3.2022 48

Dato’ Seri Anwar bin Ibrahim [Port Dickson]: Terima kasih. Pertama,
Yang Berhormat Shah Alam menekankan satu aspek yang penting kerana ada orang
hendak meremehkan soal rasuah ini. Kemudian kalau dijawab pun, dia kata yang
lain pun rasuah. Kalau SPRM ada bukti, dia ambil tindakan. Saya tidak ada isu
tersebut, tidak mahu melindungi.

SPRM pernah, semasa PH dalam kerajaan, memaklumkan kepada saya
tentang beberapa siasatan, mengingatkan saya tentang beberapa rakan yang
dicurigai telah mengaut kekayaan. Apa jawapan saya? Silakan. Jangan guna parti
atau kedudukan mereka dalam kerajaan. Kalau orang lain melindungi, bukan tugas
saya. Jadi, sebab itu saya minta supaya ditanya. Tak ada halangan. Ada yang
mengatakan mengapa bekas menteri-menteri kewangan yang kaya-raya, berbilion
itu semua tidak ada dengar siasatan. Saya tidak pernah bersetuju untuk melindungi
mereka.

Jadi, oleh yang demikian, kata-kata Yang Berhormat Shah Alam itu tepat.
Jadi bukan dia kata, “Oh! 1MDB’. Kita tak pernah kata ini satu 1MDB sahaja
walaupun skala dana 1MDB itu besar. Kalau ada bukti yang lain, silakan. Sebaiknya,
saya rasa, sudah sampai ketikanya bila ada tekad politik (political will) dalam
kerajaan itu membongkar supaya ia jadi pengajaran untuk generasi kini dan akan
datang. Kalau tidak, kalau dahulu ada satu skandal, sekarang sambung skandal.
Jadi, ia berterusan.

Orang guna kuasa itu, rebutan kekuasaan itu untuk memperkayakan diri,
keluarga, sanak saudara. Ini yang berlaku dalam negara kita. Sebab itu saya kata
pimpinan silih berganti. Nak berikan high moral standing, tidak boleh. Sebab, kalau
dibongkar, banyak yang tercalar.

Jadi, sebab itu saya setuju dengan Yang Berhormat Shah Alam, satu
ketegasan dan penerangan kepada rakyat. Tetapi kalau polemik di kalangan elit
politik ini cuba memadamkan dan cuba pula membesarkan, mendewakan orang-
orang yang terpalit besar dengan rasuah, ini mengaibkan dan menjatuhkan maruah
rakyat negara ini. Orang ketawa di dunia. Bagaimana mungkin hal ini berlaku?

Yang Berhormat Kuala Nerus menyebut tentang taubat. Sebenarnya yang
disebut oleh Yang Berhormat Kota Raja itu menyindir kerana ada orang menganggap
biarlah kalau dah taubat, boleh. Memang dalam Islam dibolehkan bertaubat. Ada.
Akan tetapi, kalau kita mencuri semua, dia taubat, proses hukuman kena jalan. Itu
pertama.

Keduanya, kalau dia ambil bilion-bilion lepas itu taubat, tak ada— betul apa
yang disebut oleh Yang Berhormat Kuala Nerus, bukan maksudnya itu. Jadi kalau

betul dia curi, dia kena bayar balik. Saya setuju dengan pandangan Yang Berhormat
