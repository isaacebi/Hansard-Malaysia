DR. 2.3.2022 27

(vi) kempen harga makanan elak pembaziran, Daily Food No
Waste yang dilaksanakan pada setiap rumah, setiap
musim perayaan untuk mengelakkan pembaziran sisa
makanan.

Tuan Yang di-Pertua, kementerian juga menggalakkan syarikat swasta atau
kontraktor kitar semula menggunakan aplikasi Trash4Cash secara atas talian selaras
dengan perkembangan semasa dan Revolusi Industri 4.0. Terima kasih Tuan Yang
di-Pertua.

Timbalan Yang di-Pertua [Dato' Mohd Rashid Hasnon]: Soalan tambahan,
Yang Berhormat Alor Gajah.

Datuk Seri Mohd Redzuan bin Md Yusof [Alor Gajah]: Terima kasih,
Kementerian Perumahan dan Kerajaan Tempatan. Cumanya saya selain daripada
jawapan yang telah saya terima dan amat baik cuma komen saya kalau dilihat secara
umum, negara kita sebagai negara maju jauh ketinggalan dalam pengurusan sisa
pepejal.

Pelbagai inisiatif telah disebutkan termasuk juga kitaran semula untuk
menjadikan tenaga. Setakat ini bolehkah kementerian memperincikan ataupun
memberi penjelasan kejayaan kita dalam bidang ini contohnya di Kuala Lumpur yang
banyak mengeluarkan sisa_ pepejal. Adakah kita menggalakkan ataupun
menggunakan dasar-dasar yang disemak semula untuk memastikan konsesi ini,
skop konsesi itu dikaji semula dan dirangkumkan dasar yang akan dipinda.

Ini membolehkan negara bekerjasama dengan negara-negara lain yang
mempunyai teknologi-teknologi terkini untuk memastikan kita mencapai tahap yang
disebutkan SDG dan negara kita mahu mengamalkan ESG iaitu environmental,
social dan governance.

Jadi, saya mohon kementerian untuk memberi sedikit maklumat mengenai
tahap mana kejayaan kita dan tahap mana pindaan akan dibuat daripada segi
konsesi untuk menguruskan sisa pepejal di negara kita ini. Kalau kita tidak melihat
secara holistik, maka satu pun kitar semula untuk digunakan penjanaan tenaga dan
kuasa tidak dapat dilaksanakan kalau dilihat setakat ini. Terima kasih.

Timbalan Yang di-Pertua [Dato' Mohd Rashid Hasnon]: Sila Yang
Berhormat Timbalan Menteri.

Dato’ Sri Dr. Hj Ismail bin Abd Muttalib: Terima kasih Tuan Yang di-Pertua.
Terima kasih, Yang Berhormat Alor Gajah. Kita terima dan kita akui seperti mana
yang saya sebutkan tadi Tuan Yang di-Pertua bahawa kita cuba menyasarkan
supaya kadar kitar semula kebangsaan kita kepada 40 peratus maknanya masih di

belakang, Yang Berhormat sepatutnya kita sudah meningkat.
