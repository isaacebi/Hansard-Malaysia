DR. 2.3.2022 4

pasukan bomba amat berat meliputi kawasan yang luas. Apakah usaha kerajaan dan
kementerian untuk membantu ataupun memperkasakan pasukan bomba sukarela
(PBS)?

Ini kerana pasukan bomba sukarela boleh memenuhi dan membantu
pasukan bomba kerajaan. Apakah usaha memperkasakan? Apakah usaha untuk
meminda Akta Perkhidmatan Bomba 1988 untuk memberikan pengiktirafan dan juga
bidang tugas ataupun kuasa yang lebih besar kepada pasukan bomba sukarela di
seluruh negara? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Bukit Bendera. Sila Yang Berhormat Timbalan Menteri.

Dato’ Sri Dr. Haji Ismail bin Abd Muttalib: Terima kasih Tuan Yang di-
Pertua. Terima kasih Yang Berhormat Bukit Bendera di atas keprihatinan tentang
membela nasib dan masa depan peranan dimainkan oleh pasukan bomba. Untuk
makluman Yang Berhormat, pasukan bomba sukarela ini di seluruh negara, kalau
tidak silap saya kita ada 382 pasukan yang terdiri daripada 13,600 orang ahli
keseluruhannya.

Memang saya ucapkan terima kasih banyak kepada pasukan bomba
sukarela dan juga pasukan khas bomba yang cukup banyak membantu kita sebelum
ketibaan pasukan-pasukan dari balai bomba khas yang berada di kawasan-kawasan
berkenaan kerana tidak semua tempat ada balai bomba. Jadi insya-Allah, terima
kasih Yang Berhormat Bukit Bendera. Kita akan beri perhatian dan kita akan cuba
menaikkan taraf kecekapan dan juga latihan pada ahli-ahli bomba sukarela di semua
tempat di seluruh negara. Terima kasih Tuan Yang di-Pertua.

Tuan Haji Ahmad bin Hassan [Papar]: Papar minta laluan.

Timbalan Yang di-Pertua [Dato’ Mohd Rashid Hasnon]: Ya, soalan
tambahan yang ketiga saya jemput Yang Berhormat Papar.

Tuan Haji Ahmad bin Hassan [Papar]: Terima kasih Tuan Yang di-Pertua.
Memang pasukan bomba ini sangat perlu untuk kita. Ini kerana apa yang berlaku di
tempat saya baru-baru ini, di mana seorang nelayan dari Kampung Beringgis hilang
dan sampai sekarang pun tidak dapat.

Jadi, mereka ini bekerja terus-menerus. Hari-hari turun ke laut untuk mencari
mangsa ini. Jadi, di sini apabila kita melihat mereka ini memang terlalu prihatin
dengan kerja mereka. Apa yang saya ingin utarakan di sini ialah dengan kerja
mereka yang begitu luas skopnya. Jadi saya menyeru kepada kerajaan supaya
memberikan mereka ini sesuatu insentif iaitu gaji yang baik, tempat yang baik supaya
mereka ini dapat bekerja dengan baik juga. Jadi, saya memohonlah kepada kerajaan

supaya kebajikan mereka ini dapat diberi keutamaan. Terima kasih.
