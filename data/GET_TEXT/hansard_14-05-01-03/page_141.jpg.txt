DR. 2.3.2022 135

Skandal Jabatan Air Sabah ini adalah di antara kes rasuah yang terbesar di
negara ini. Presiden Persatuan Undang-undang Sabah (SLS) Roger Chin,
mempersoalkan apakah justifikasi dan alasan SPRM untuk memutuskan,
menghentikan pendakwaan dan sebaliknya menggunakan cara bayaran kompaun
untuk melepaskan atau membebaskan Teo Chee Kong tetapi tidak melepaskan dia.
So, kita harapkan Menteri Undang-undang memberikan alasan-alasan untuk
memberikan keyakinan kepada kalangan ramai kenapa kita melepaskan seorang
tertuduh yang terlibat dalam kes rasuah terbesar di negara ini.

Tuan Yang di-Pertua, saya juga ingin membangkitkan isu kad khas untuk
warga asing yang sudah lama menetap di Sabah yang diumumkan oleh Menteri
Dalam Negeri pada 10 Februari yang lalu. Beliau mengatakan bahawa Kerajaan
Sabah yang mengusulkan cadangan ini tetapi sebaliknya Ketua Menteri Datuk
Seri Haji Hajiji bin Noor dia menyarankan rakyat di negeri Sabah tidak membuat
andaian terburu-buru mengenai cadangan pemberian kad warga asing di Sabah atas
sebab pemberian kad ini masih di peringkat cadangan. Saya hendak tahu, ini
cadangan daripada Kerajaan Persekutuan kah atau dari Kerajaan Negeri Sabah. Ini
sesuatu yang confuse mengelirukan rakyat.

Apakah kelainan, apakah perbezaan di antara kad warga asing yang
sekarang dicadangkan oleh kerajaan sekarang berbanding dengan Pas Sementara
Sabah waktu terdahulu yang dicadangkan oleh Pakatan Harapan dan Warisan.
Apakah perbezaannya? Isu yang terakhir sekali...

Timbalan Yang di-Pertua [Dato’ Mohd Rashid Hasnon]: Baik.

Tuan Chan Foong Hin [Kota Kinabalu]: Untuk ini saya hendak minta untuk
menambah baik kerana ketiadaan fasiliti imbasan PET-CT di hospital kerajaan di
Kota Kinabalu. Ini adalah amat penting kerana setiap tahun, secara purata ada
peningkatan 1,683 kes setiap tahun dari 2012 hingga 2016. Untuk yang PET di
Sabah ini memang kita tidak ada. Di seluruh Malaysia cuma ada 17 hospital di
seluruh Malaysia yang ada tetapi tidak ada satu pun di Sabah. So, saya minta
Kementerian Kesihatan untuk tolonglah menyumbangkan PET-CT ini untuk warga
Kota Kinabalu kerana kita sama satu dalam satu Keluarga Malaysia. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Kota Kinabalu. Seterusnya saya menjemput Yang Berhormat

Tawau 10 minit.

5.59 ptg.
Datuk Liew Chin Jin [Tawau]: Terima kasih Tuan Yang di-Pertua. Saya
merujuk kepada Rang Undang-undang Anti Gangguan Seksual 2021, Anti Seksual

Harassment Bill 2021 yang telah dibentangkan untuk bacaan kali yang pertama di
