DR. 2.3.2022 59

Tuan Mohamad bin Sabu [Kota Raja]: Boleh saya hendak menyentuh fasal
semalam? Yang Berhormat Ketua Pembangkang, semalam saya menghadiri satu
ceramah di Johor, sebelah Iskandar Puteri. Kemudian didenda kompaun RM3,000 di
atas tiga kesalahan.

Pertama, penceramah tidak pakai mask sedangkan dalam Parlimen pun kita
tidak pakai bila bercakap. Kedua, tiada lorong masuk dan keluar sedangkan ceramah
di luar dewan. Hendak masuk ikut mana, keluar ikut mana? Ketiga, SOP.

Jadi didenda RM3,000 bagi kami ini memang teruk sangat lah. Yang Amat
Berhormat Perdana Menteri berjanji - saya semalam bercakap dengan Perdana
Menteri, kita kempen boleh atau tidak sampai pukul 11? Perdana Menteri kata
kenapa tidak sampai pukul 12? Apakah beza COVID-19 pukul 10 dengan COVID-19
pukul 12? Akan tetapi cakap lain, yang dilaksanakan di sana lain. Ini yang menjadi
masalah kepada kita. Setuju atau tidak Yang Berhormat Ketua Pembangkang?

Dato’ Seri Anwar bin Ibrahim [Port Dickson]: Semalam Yang Amat
Berhormat Perdana Menteri dalam pertemuan kita memberi pengakuan untuk
dilonggarkan sedikit. Pilihan raya kita tidak setuju. Ada orang kata kita takut. Akan
tetapi masalahnya inilah. Ada pilihan raya tidak boleh kempen. Ada kempen, 100
orang. Tempat dalam dewan. Jadi banyak syarat-syaratnya.

Kalau kita buat SOP, maknanya ada social distance, saya setuju. Mesti pakai
mask, saya setuju. Akan tetapi kena berilah kelonggaran. Pilihan raya apa kalau
macam ini? Akan tetapi sebenarnya motifnya ialah memenangkan satu pihak. la tidak
adil prosesnya. Ini kerana kita dengan keterbatasan kita, tidak ada jentera. Yang
caranya ada menyampaikan maklumat kepada rakyat melalui ceramah-ceramah dan
ini memang dihalang.

Akan tetapi isu di Johor ini ialah isu pengangguran, upah murah dan 400
orang pekerja Malaysia kebanyakan rakyat Johor yang di Singapura dan kita tidak
izinkan mereka balik untuk mengundi dan ada sekatan-sekatan yang diteruskan.

Kemudian, pembangunan ekonomi Johor yang tidak seimbang. Ya, kalau
adapun sedikit pembangunan, di Johor Selatan. Kalau pergi kawasan-kawasan
Johor Tengah, Johor Timur, itu tidak ada. Jadi ia ada lagi kesenjangan. Jadi, saya
rasa ada kelemahan besar daripada segi konteks pembangunan yang disebut.
Pembangunan rakyat, meningkat taraf kehidupan rakyat yang disebut dalam titah
diraja hari Isnin. Kemudian yang lain juga ialah soal perumahan. Perumahan rakyat
adalah di antara isu besar yang dihadapi oleh rakyat terutamanya di Johor Selatan.

Jadi saya percaya sepatutnya pilihan raya ini menyentuh hal-hal yang
sedemikian. Rekod kerajaan sebelum ini tidak begitu membanggakan dalam
menangani ketiga-tiga masalah tersebut. Jadi saya harap sekali lagi isu-isu yang

saya bangkitkan ini... [Disampuk]
