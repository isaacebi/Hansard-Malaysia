DR. 2.3.2022 29

Adakah satu mungkin rancangan kerajaan untuk memastikan bahawa
sampah-sampah yang dibuang oleh rumah di kawasan bandar itu ditimbang dan
dikenakan yuran supaya dengan itu dapat mengurangkan banyak daripada segi
pembuangan sisa-sisa pepejal, itu sahaja.

Timbalan Yang di-Pertua [Dato' Mohd Rashid Hasnon]: Terima kasih,
Yang Berhormat Sri Gading. Sila, Yang Berhormat Timbalan Menteri.

Dato’ Sri Dr. Hj Ismail bin Abd Muttalib: Terima kasih, Tuan Yang di-
Pertua. Maksud Yang Berhormat tadi di mana sampah-sampah ini daripada
perumahan-perumahan ini ditimbang, dijual dan dibayar?

Datuk Dr. Shahruddin bin Md Salleh [Sri Gading]: Ditimbang dan
maknanya sendiri membayar berapa banyak bahan yang hendak dibuang supaya
dengan itu barulah pengguna itu tahu bahawa dia kena bayar dan dia akan
kurangkan pembuangan sampah itu.

01120

Dato’ Sri Dr. Haji Ismail bin Abd Muttalib: Okey, okey, terima kasih Yang
Berhormat. Malah, Tuan Yang di-Pertua, kerajaan lebih baik daripada itu.

Sampah-sampah yang dibuang oleh pengeluar-pengeluar sampah_ ini
termasuk di rumah-rumah, kita beli pula. Thrash to cash maknanya hendak
memberikan kesedaran kepada masyarakat supaya sampah-sampah tidak dibuang
begitu sahaja.

Sebaliknya, kita memberikan nilai kepada sampah-sampah ini dengan
mempunyai harga-harga yang tertentu Tuan Yang di-Pertua, umpama saya ambil
contoh minyak masak terpakai RM1.10 sekilo, kalau sudah tidak dipakai, jangan
dibuang begitu sahaja supaya tidak menjadi sisa sampah kepada masyarakat.

Banyaklah lain-lain Tuan Yang di-Pertua. Televisyen yang buruk-buruk ini
jangan buang begitu sahaja, kita boleh beli RM4 satu unit daripada televisyen buruk
dan lain-lain lagi, banyak lagi Tuan Yang di-Pertua.

Terima kasih Yang Berhormat kerana bukan sahaja kita hendak denda pada
pengeluar tetapi kita beri pula insentif, kita beli barang-barang, sampah-sampah yang
mereka keluarkan ini. Itu baiknya kerajaan dan kita harap kesedaran masyarakat
mesti ada kepada kita semua. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat.

Puan Nor Azrina binti Surip [Merbok]: Tuan Yang di-Pertua kalau boleh.

Timbalan Yang di-Pertua [Dato' Mohd Rashid Hasnon]: Teruskan sebab
panjang.

Dr. Lee Boon Chye [Gopeng]: Tambahan, Bukit Payung.
