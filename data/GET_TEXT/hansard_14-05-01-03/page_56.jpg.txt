DR. 2.3.2022 50

bukan hakim untuk menghukum, betul. Akan tetapi, saya bantah kerana tiada
siasatan dan beri alasan yang sangat remeh, memperbodohkan rakyat seolah-olah
ini bahan baharu. Yang dokumen besar itu tidak— kalaupun disiasat, nampak
disiasat dalam keadaan kegelapan.

01220

Pada 6 November 2013, Leissner dalam Projek Catalyze menyatakan kepada
Yang Amat Berhormat Perdana Menteri pada ketika itu, Tabung Haji telah bersetuju
untuk memberi beberapa bon tersebut. Umpamanya, ia melibatkan Tabung Haji,
harus ada persoalan. Ada atau tidak email, ada atau tidak rekod, adakah persetujuan
dari Tabung Haji? Oleh sebab itu, saya kata masalah ini systemic, ia melibatkan
terlalu banyak agensi dan kerana kelemahan ini menyebabkan apa yang kita katakan
bahawa rasuah itu sudah rangkul seluruh sistem atau yang dikatakan systemic.

Dokumen yang dibawa dan dikemukakan oleh Singapore CAD kepada
penyiasat Malaysia ini sebanyak USD16.22 juta itu masuk ke akaun Jho Low. Jadi,
kalau ikut yang hal Jho Low terlalu panjang, saya tidak bermaksud untuk menyebut
di sini. Akan tetapi saya hendak katakan bahawa bagaimana maklumat ini menjadi
rahsia umum walaupun media terkawal?

Media terkawal, contoh yang saya sebut semalam ialah Astro. Astro itu
dimiliki oleh seorang pengusaha millionaire yang besar, kemudian di bawah Ralph
Marshall dan Datuk Rohana Rozhan. Kalau mereka itu terlibat dalam melindungi
1MDB, mana hendak harap media akan beri kerjasama. la telah terlibat, compromise
principal ia dengan 1MDB dan parti yang berkenaan.

Jadi, tentunya tugas ia adalah memburukkan imej pembangkang dan
menunjukkan kekuatan parti yang memerintah dan ini...

Tuan Sim Tze Tzin [Bayan Baru]: Yang Berhormat Port Dickson.

Dato’ Seri Anwar bin Ibrahim [Port Dickson]: ...daripada penguatkuasaan
kepada Bank Negara, kepada Tabung Haji, kepada media, jadi seluruh sistem itu
berpakat. Ini ‘muafakat nasional’ mereka ini untuk menghentam pembangkang. Ini
yang berlaku dalam kes yang disebut dalam Laporan Tim Leissner baru-baru ini.
Saya masih mengesyorkan supaya laporan itu dibaca sekali gus dengan Laporan
DOJ yang melibatkan juga judi dan sebagainya.

Tuan Sim Tze Tzin [Bayan Baru]: Yang Berhormat Port Dickson.

Dato’ Seri Anwar bin Ibrahim [Port Dickson]: DOJ Report yang berikutnya
adalah pada 1 November 2018, di mana pengakuan bersalah oleh Tim Leissner -
conspiring to launder money and violate the Foreign Corrupt Practices Act related to
1MDB._ Jadi, ini tidak berkesudahan dari tahun 2009. Ini laporan tahun 2018 dan
sehinggalah yang terbaharu iaitu the Grand Jury charges terhadap Jho Low yang

terbaharu dengan Tim Leissner.
