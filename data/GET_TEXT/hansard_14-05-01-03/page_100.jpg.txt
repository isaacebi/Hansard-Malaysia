DR. 2.3.2022 94

dan sebagainya tidak mendapat meraih keuntungan yang sepatutnya apabila kita
ada bumper crop iaitu pada kadar harga yang begitu tinggi.

Ini menyebabkan pembekalan kita pun berkurangan. Jadi baru-baru ini kita
linat bekalan ayam tidak cukup. Jadi, bila tidak cukup akibat daripada masalah yang
seperti mana yang saya sebutkan tadi, maka kerajaan telah membuat keputusan
pula untuk membenarkan ayam diimport. Jadi, bila ada kenyataan seperti itu maka
pengeluar tempatan pula rasa risau mengurangkan kadar pengeluaran mereka
kerana takut ada lambakan ayam nanti.

Akan tetapi akhirnya yang diimport pun kurang, tidak banyak. Jadi, itulah
antara sebabnya kita lihat ada kekurangan bekalan ayam sehinggakan begitu
mengejutkan. Kalau Tuan Yang di-Pertua sendiri bawa anak-anak pergi makan KFC,
ada masalah kadang-kadang KFC pun tidak cukup ayam. Jadi, ini sangat
membingungkan bila kita tahu hendak pergi KFC ini tentulah hendak makan ayam
tetapi tidak cukup ayam.

Selain daripada itu, saya ingin tanya sebenarnya berkaitan dengan masalah
kekurangan pekerja asing ini. Apa sebenarnya masalah yang dihadapi oleh
Kementerian Sumber Manusia termasuk juga Kementerian Dalam Negeri dalam
rundingan mereka dengan dua negara iaitu Indonesia dan Bangladesh.

Ada dakwaan kita dengar bahawa antara masalahnya ialah kerana ada levi-
levi baru tambahan yang dikenakan ke atas pekerja asing yang datang daripada
Indonesia dan Bangladesh dan juga ada lantikan agensi-agensi ataupun syarikat-
syarikat ejen di mana pekerja asing ini perlu membayar kepada mereka dan ini tidak
diluluskan ataupun tidak diperkenan oleh Bangladesh dan juga Indonesia.

Jadi, dalam keadaan kita sekarang ini dibelenggu dengan masalah
pengeluaran yang terkesan akibat daripada kekurangan pekerja termasuk pekerja
asing, saya harap dalam soal kedaulatan negara ini kita perlu mengatasi masalah ini
secepat mungkin dengan memeterai perjanjian dengan kedua-dua negara tersebut
dan juga negara-negara lain sekiranya setelah kita telah mengatasi masalah
pengangguran di kalangan pekerja tempatan.

Seterusnya ialah mengenai pengukuhan industri tempatan besar-besaran
untuk pasaran global. Lazimnya kita ini bila kita bercakap mengenai pertumbuhan
ekonomi, penyediaan peluang pekerjaan, kerajaan akan menggunakan angka
pelaburan langsung asing ataupun FDI. Itu dilihat sebagai satu tanda aras, kalaulah
kita mempunyai FDI yang berjumlah puluhan bilion, maka itu bermakna kerajaan ini
ataupun apa yang dilakukan oleh kerajaan diyakini oleh pelabur asing dan ini
ditonjolkan sebagai satu imej, satu indeks bahawa ekonomi kita sebenarnya

diuruskan dengan baik.
