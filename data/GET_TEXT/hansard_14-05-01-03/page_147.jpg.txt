DR. 2.3.2022 141

Jadi, saya mohon kali ini ada jawapan tegas dari kementerian sama ada
perkara yang telah dijanjikan ketika menjadi Kerajaan Pakatan Harapan dahulu akan
diteruskan oleh kerajaan hari ini atau pun tidak. Untuk pembinaan sebuah sekolah
Tamil, SJK(T) di Parlimen Rasah, khasnya di kawasan Rasah Jaya. Sama ada
benda ini akan dilaksanakan ataupun setakat cakap-cakap sahaja. Mohon jawapan
daripada KPM.

Seterusnya kepada Kementerian Alam Sekitar dan Air, khasnya JPS. Benda
ini pun saya sudah banyak kali sebut. Di bawah Rancangan Tebatan Banjir untuk
Sungai Linggi Fasa 5, tahun lepas saya pernah mendapat jawapan bahawa fasa 5
ini akan dilaksanakan di bawah Rolling Plan ke-2, RMKe-12. Ini sudah masuk Rolling
Plan ke-2, tahun kedua RMKe-12 sebanyak RM150 juta.

Sekiranya Rancangan Tebatan Banjir ini dilaksanakan, sebahagian besar
dari Parlimen Rasah akan terhindar daripada musibah banjir pada masa akan
datang. la amat penting untuk kepentingan penduduk khasnya mereka yang duduk
di sekitar tebing Sungai Linggi. Jadi, saya mohon kepada Yang Berhormat Menteri
KASA bagi jawapan sama ada perkara ini akan dilaksanakan tahun ini ataupun tahun
hadapan tetapi wajib dilaksanakan demi kepentingan rakyat di sana. Tuan Yang di-
Pertua, saya mohon dua minit, ada sedikit sahaja.

Timbalan Yang di-Pertua [Dato’ Mohd Rashid Hasnon]: Sila rumuskan.

Tuan Cha Kee Chin [Rasah]: Ya. Berkenaan dengan KASA juga, ada dua
batang sungai. Sungai Jijan dan Sungai Batang Labu ada limpahan air hujan ketika
banjir pada 18 Disember tahun lepas yang menyebabkan hampir 300 isi rumah
terjejas. Jadi, saya mohon apakah ada peruntukan khas untuk memperbaiki keadaan
tebing kedua-dua sungai ini? Oleh sebab ia sangat penting. Kita tidak mahu musibah
yang berlaku pada 18 Disember lepas berulang pada masa akan datang.

Tuan Yang di-Pertua, semalam Yang Berhormat Menteri Kanan Kerja Raya
ada menyebut pasal MyRFID. Saya hendak tegur satu. Soal jangka panjang itu
semua, okeylah tetapi cuma satu benda. Apabila pihak konsesi operator lebuh raya
dia tutup lorong Smart Tag digantikan dengan RFID secara tiba-tiba tanpa notis,
pada hal tidak ramai yang menggunakan RFID pada bulan lepas menyebabkan
kesesakan, long queue di lorong SmartTAG. la sesuatu yang tidak wajar. Jadi, saya
mohon KKM ambil langkah segera pastikan perkara ini tidak berulang, supaya tidak
berlaku kesesakan yang tidak sepatutnya berlaku. Oleh sebab di lorong RFID itu
lancar, tetapi lorong untuk SmartTAG itu kena beratur lama. Saya sendiri tersangkut
di situ.

Benda terakhir yang saya hendak sebutkan bawah satu minit Tuan Yang di-
Pertua, berkenaan dengan KDN, khasnya di bawah Artikel 15A dan Artikel 18 di

bawah Perlembagaan Persekutuan berkaitan dengan kewarganegaraan untuk anak-
