DR. 2.3.2022 43

memberi gambaran bahawa keadaan itu masih ada asasnya dan mesti terus
dikupas. Ada rakan-rakan yang di sebelah sana, sebahagian dari sana. Sana pun
ada sebahagian. Hendak kata satu pihak, tidak boleh, pihak kerajaan ini.

Dia kata, pembangkang atau PH tidak ada modal lain, asyik 1MDB sahaja
tetapi 1MDB ini bukan cerita sejarah. Dia cerita yang berterusan yang kita
bangkitkan, yang Speaker memberi keizinan kepada saya itu sebab ini fakta baharu
yang dikemukakan di US District Court New York.

Apabila kita teliti lagi pembongkaran itu, harus mencuit perasaan kita dan
menggesa rakyat bangkit menolak. Maknanya kalau kita lihat kisah ini sahaja 1MDB,
maknanya corruption yang diberi amaran oleh Tun Abdul Razak 40 tahun lebih
dahulu, setengah abad yang dahulu, itu sudah menjadi satu yang systemic, hampir
dibudayakan.

Saya tegaskan, mustahil isu 1MDB boleh berlaku jika tidak ada kerosakan
dalam seluruh sistem. Kementerian Kewangan, kalau ikut pengalaman saya, KSP
nya dan pegawai-pegawai, amat teliti dan selalu memberi nasihat tidak setuju kalau
ada dianggap pelanggaran hukum. Ini KSP nya bersekongkol dan terus pertahankan,
menjadi alat dan tali barut pemerintah untuk menekan dan mengaut keuntungan.

Dalam keterangan yang baru dibongkar lagi, tiga jenis bon dikeluarkan. Bon
dipanggil Projek Magnolia, bon dipanggil Projek Maximus dan Bon Projek Catalyze.
Jumlah anggaran dana aliran wang 1MDB yang disahkan oleh Department of Justice
United States of Amerika USD4.5 bilion, RM18.88 bilion.

Tahun 2009, bekas Pengerusi Goldman Sachs, Lloyd Blankfein bertemu
Dato’ Sri Haji Mohammad Najib bin Tun Haji Abdul Razak pada tahun 2009 untuk
meleraikan bon RM6.5 bilion dan ini terkait dengan kepentingan anak-anak.

#1200

Saya tidak perlu panjangkan hal itu tetapi saya hendak sebut di sini, ada yang
mengatakan ini hearsay. Ini pengakuan bersumpah dengan dokumen. Jadi itulah
sebabnya mengapa semalam, Tuan Yang di-Pertua, saya gesa bukan sahaja Bank
Negara Malaysia — bagaimana Bank Negara Malaysia boleh bolos macam itu? Orang
sekarang bawa keluar wang RM50,000 kena isi pelbagai borang. Ya, isi untuk Bank
Negara Malaysia. Orang boleh keluarkan berbilion Ringgit, terpadam daripada
penglihatan Gabenor dan team Bank Negara Malaysia. Ya, dia kena jawab soal ini
dan siasat.

Tuan Mohamad bin Sabu [Kota Raja]: Boleh tanya? Yang Berhormat Ketua
Pembangkang, kita kalau hendak tahu rumah kita senget, kita kena duduk jauh baru
nampak rumah senget. Duduk dalam rumah tidak nampak senget. Oleh sebab itu,
orang luar nampak Malaysia senget sekarang, bukan kita yang duduk dalam ini.

Setuju atau tidak?
