DR. 2.3.2022 133

01750

So, kalau menurut beliau, ini adalah dua kali ganda lebih daripada Pakatan
Harapan yang kita janjikan. Cuma saya hendak mempersoalkan, macam mana
formula kiraan lima kali ganda ini. Ini kerana sejak tahun 1972, geran khas ini
ditetapkan pada tahap RM26.7 juta tak pernah disemak sampai tahun 2011 hingga
tahun 2019 semasa Pakatan Harapan. Kita pernah membentangkan dalam Bajet
2020 untuk mendua kali gandakan RM26.7 juta ini kepada RM53.4 juta.

Akan tetapi selepas Langkah Sheraton ini tidak dilaksanakan. Sekarang apa
yang Yang Berhormat Kota Marudu yang buat pengumuman ini, saya hendak tanya
apakah jumlah yang dikatakan lima kali ganda untuk geran tahunan ataupun
pemberian khas untuk Sabah ini. Macam mana formula dia dan bilakah yang akan
dilaksanakan?

Tuan Yang di-Pertua, seterusnya saya ingin merujuk kepada Titah Diraja
Yang di-Pertuan Agong berkenaan dengan COVID-19. Baginda telah mengajak
semua pihak mengukuhkan strategi dan ketahanan dalam mendepani cabaran
COVID-19 agar pemulihan ekonomi negara dapat disegerakan supaya negara tidak
ketinggalan. Di sini saya ingin membangkitkan isu ini, kadar vaksinasi kanak-kanak
berumur 5 ke-11 tahun di Sabah setakat ini cuma 12.5 peratus berbanding dengan
24.8 peratus untuk peringkat nasional. Kadar vaksinasi remaja di Sabah adalah 69.5
peratus berbanding dengan 90 peratus untuk peringkat nasional iaitu negeri yang
terendah dan juga kadar vaksinasi dewasa di Sabah adalah 77.5 peratus berbanding
dengan 97.5 peratus peringkat nasional iaitu kita juga merupakan negeri yang
terendah.

Satu lagi statistik yang amat merisaukan ialah setakat 21 Februari yang lalu
ini, less than 14 percent of Sabah population have gotten the booster dose dengan
izin. So dengan kadar statistik yang merisaukan ini, saya ingin bertanya kepada
kerajaan khususnya Kementerian Kesihatan, adakah sebarang program anjakan
vaksinasi untuk kanak-kanak dan orang dewasa di Sabah especially, terutamanya
untuk booster dan juga untuk kanak-kanak.

Kalau_ kita tak dapat menyelesaikan masalah ini, kita tidak dapat
meningkatkan, mengkali gandakan vaksinasi ini, kita tidak boleh memberi keyakinan
kepada ibu bapa untuk menghantar anak-anak mereka untuk mengikut sekolah
secara fizikal. Jadi, saya hendak menggesa Kementerian Kesihatan mesti mengkali
gandakan kadar vaksinasi di Sabah sebelum kita betul-betul hendak balik kepada
sekolah secara fizikal. Kalau tidak, lebih baik kita buat PdPR. Biarlah sekolah-
sekolah yang membuat keputusan bahawa sekolah mereka hendak mengadakan

PdPR ataupun balik ke sekolah secara fizikal.
