DR. 2.3.2022 28

Ini bukan sahaja daripada segi pelaksanaan kita dan yang penting ialah
kesedaran masyarakat supaya bagaimana kita tidak menjayakan bahan-bahan
sampah ini ataupun waste ini semakin bertambah sebaliknya kita cuba membantu
kerajaan dalam menyelesaikan masalah sampah-sampah ini.

Tuan Yang di-Pertua, untuk makluman Yang Berhormat kita ada beberapa
pendekatan dalam kita menangani isu pengurusan sisa pepejal unpamanya kita ada
tapak pelupusan sanitari ada lapan buah tapak sanitari di negara kita. Kita ada 14
buah tapak pelupusan bukan sanitari, yang sanitari ini dia ada sedikit chemical,
teknikal dan sebagainya, Tuan Yang di-Pertua dan yang 14 buah tapak pelupusan
bukan sanitari ini ialah pengumpulan sampah biasa ini.

Ketiga, kita ada loji rawatan thermal ataupun incinerator ada empat di seluruh
negara dan dua buah stesen pemindahan dan kita ada sembilan loji rawatan air larut
atau resap (LPP) dan satu lagi ialah seperti mana Yang Berhormat sebutkan WTE —
Waste to Energy dan setakat ini kita ada empat lokasi yang melibatkan loji Waste to
Energy ini, Tuan Yang di-Pertua iaitu WTE Kuala Lumpur, WTE Bukit Payung, Johor,
WTE Sungai Udang, Melaka, WTE Ladang Tanah Merah, Negeri Sembilan.

Tiga daripadanya atas tadi iaitu di Bukit Payung, Johor, Kuala Lumpur dan
Melaka, projek yang telah pun dilantik kontraktor untuk melaksanakan program WTE
ini. Bagi satu daripada yang empat itu iaitu di Ladang Tanah Merah di Negeri
Sembilan projek belum lagi dilantik kontraktor.

Tuan Yang di-Pertua, sebenarnya saya bersetuju sebab itulah daripada segi
konsesi ini kita setakat ini ada tiga konsesi yang melaksanakan pengeluaran sisa
pepejal ini iaitu di bawah SWCorp., Alam Flora dan setengah di Kuala Lumpur,
Pahang dan sebagainya.

Di selatan satu dan juga di utara dan yang menjadi juga isu kepada kita
kerana tidak semua negeri yang menerima pakai akta ini dan kita ada tujuh buah
negeri sahaja. Oleh sebab itulah kita perlu melihat kembali supaya pelaksanaan Akta
672 ini dapat diperluaskan lagi kalau boleh supaya keberkesanan kita dalam
menguruskan sisa pepejal ini dapat kita pertingkatkan. Terima kasih, Tuan Yang di-
Pertua.

Timbalan Yang di-Pertua [Dato' Mohd Rashid Hasnon]: Terima kasih,
Yang Berhormat Timbalan Menteri. Soalan tambahan yang kedua, ramai yang
berdiri. Saya jemput Yang Berhormat Sri Gading.

Datuk Dr. Shahruddin bin Md Salleh [Sri Gading]: Terima kasih, Tuan
Yang di-Pertua. Tadi Yang Berhormat Timbalan Menteri ada menyebut soal dan
perkataan Bukit Payung di Johor. Masalahnya timbul ialah kerana sampah-sampah
yang dikumpulkan dari kawasan bandar dibawa untuk dilupuskan di kawasan di luar

bandar. Jadi yang mendapat bahananya ialah orang di kawasan luar bandar.
