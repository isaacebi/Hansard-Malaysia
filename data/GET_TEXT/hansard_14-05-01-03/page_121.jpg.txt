DR. 2.3.2022 115

Menteri kelmarin kata, “Kenapa tidak boleh kita boleh buat ceramah kehadiran
seramai 100 orang sehingga pukul 11.00?” Yang Amat Berhormat Perdana Menteri
kata, “Kenapa sampai pukul 11.00, kenapa tidak pukul 12.00?” Ini kerana COVID-19
pukul 10.00 dengan COVID-19 pukul 12.00 serupa sahaja.

Jadi kita lihat, pengakuan Yang Amat Berhormat Perdana Menteri lain. Apa
yang berlaku di lapangan, lain. Oleh itu kita harap Yang Amat Berhormat Perdana
Menteri membuat arahan-arahan kepada pegawai-pegawai supaya_bertindak
dengan sense. Di Malaysia ini memang rakyat jenis patuh. Jikalau di negara barat
kita lihat mereka tidak puas hati terhadap SOP, keluar demokrasi seperti di Kanada
menggunakan kontena dan sebagainya untuk menyekat jalan dan sebagainya.
Demonstrasi di England dan sebagainya. Kita tidak seperti itu. Akan tetapi pihak
pegawai-pegawai kerajaan menjalankan tugas dengan wisdom. Jangan kita lihat
golongan ini boleh, golongan ini tidak boleh. Apa yang penting, kita hendaklah
menjaga keharmonian untuk semua.

Seterusnya, saya ingin menyentuh soal, kita memanglah tidak setuju sama
sekali Rusia menyerang Ukraine. Akan tetapi yang hendak mengkritik Rusia itu
siapa? Amerika. Amerika tiada hak langsung untuk mengkritik negara lain
menceroboh sesebuah negara kerana Amerikalah bapa penceroboh dunia. Dia
menceroboh Vietnam, menceroboh Afghanistan, menceroboh Syria, menceroboh
Iraq, menceroboh Libya, menceroboh Yamen. Bilang berapa buah negara yang
Amerika tidak ceroboh? Dia menjadi koboi dunia.

Memang apa yang berlaku di Ukraine itu satu perkara yang kita tidak boleh
terima, hujah yang Rusia negara kuat, negara besar perlu menyerang negara
tersebut. Provokasi ini kita kena jaga. Oleh sebab itu, Australia, United Kingdom and
United States (AUKUS) membuat satu ikatan ketenteraan mereka, rondaan laut dan
sebagainya di sebelah Asia Pasifik ini, terutamanya di Laut Pasifik, seolah-olah ia
membuat satu provokasi kepada satu negara yang lain.

Provokasi inilah akhirnya melahirkan satu lenting ataupun melentingnya
negara yang dilihat cuba membuat provokasi. Mereka membuat provokasi di Laut
China Selatan, membuat provokasi di Lautan Pasifik atas nama AUKUS ini.
Mengapa perlu ada AUKUS, mengapakah tidak mahu bincang dengan negara
ASEAN untuk hadapi rantau ini? Mengapakah perlu AUKUS? AUKUS ini provokasi
terhadap China. Provokasi terhadap dan menggunakan Taiwan sebagai provokasi
terhadap China.

Satu hari kalau berlaku, tercetusnya tindakan balas daripada China dan
sebagainya, yang akan menganggung masalah ialah negara di sebelah rantau ini.
Lihat Amerika, dia boleh masuk untuk menyerang negara-negara kecil. Akan tetapi

dengan Rusia, Presidennya kata “Kami tidak akan hantar tentera untuk berdepan
