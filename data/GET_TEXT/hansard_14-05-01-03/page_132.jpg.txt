DR. 2.3.2022 126

Selain itu, kebajikan veteran yang tidak berpencen juga harus diutamakan.
Pasti ramai yang tertanya-tanya mengapa ada veteran yang tidak mempunyai
pencen dan apa puncanya. Kita mesti faham bahawa terma perkhidmatan semasa
dibenarkan anggota Angkatan Tentera menamatkan perkhidmatan antara 10 hingga
18 tahun. Ini adalah menyebabkan mereka menjalankan kehidupan yang susah pada
masa kini dan kerajaan lah yang harus dipersalahkan dalam hal ini. Selain itu, saya
juga ingin memberitahu bahawa elaun pingat jasa Malaysia masih belum diperoleh
dan ini melibatkan 121,816 veteran yang berhak menerima elaun ini tetapi hak
mereka diabaikan begitu sahaja.

#1730

Pihak kerajaan yang beria-ria untuk memberi pingat dan menjanjikan elaun
ini tetapi kini kerajaan berdiam diri. Saya mohon penjelasan daripada pihak
Kementerian Pertahanan Malaysia mengenai isu ini.

Keselamatan dan kedaulatan negara. Dunia menunjukkan bahawa sedang
berlaku pertembungan kuasa-kuasa besar dunia. Sudah pasti Malaysia juga akan
merasa tempias daripada pertembungan ini. Sebelum ini kita menyaksikan telah
berlaku pencerobohan ruang udara oleh negara China. Perkara ini terus merisaukan
kerana melibatkan kedaulatan dan keselamatan Malaysia seperti dinyatakan oleh
Yang di-Pertuan Agong Malaysia mesti memperkuatkan kerjasama dua hala antara
negara jiran terutama di Asia Tenggara.

ASEAN mampu memberi tekanan kepada kuasa besar jika bersama dalam
hal ini. Selain kerjasama dua hala, peningkatan aset pertahanan juga perlu
diutamakan. Malaysia mesti fokus dalam penggunaan teknologi baru ketenteraan
bagi tujuan pertahanan. Ini bagi memastikan Malaysia bersedia berdepan dengan
apa-apa kemungkinan yang akan berlaku pada masa hadapan.

Saya juga ingin menyentuh mengenai pendidikan dan teknologi ketenteraan
negara. Malaysia kena bermula untuk meningkatkan pengeluaran teknologi
ketenteraan tersendiri dalam kekurangan kebergantungan kepada negara luar dalam
perolehan alat-alat ketenteraan.

Kesimpulan Tuan Yang di-Pertua dan Ahli-ahli Dewan sekalian, kita mesti
jelas bahawa tahun 2022 merupakan titik tolak dalam kejayaan kerajaan dalam
menangani pandemik dan memulihkan ekonomi negara. Maka, pelbagai persoalan
perlu dijawab oleh kerajaan agar kami jelas dengan langkah akan diambil oleh
kerajaan.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Terdapat keperluan untuk semua perkara yang disuarakan oleh saya diambil

serius dalam memastikan setiap polisi atau langkah yang dibuat oleh kerajaan akan
