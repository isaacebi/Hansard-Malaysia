DR. 2.3.2022 140

kit ini harganya murah supaya ramai mampu beli. Akhirnya ia sebagai salah satu
langkah peting untuk kita mengawal penularan COVID-19 dalam negara kita.

Tuan Yang di-Pertua, berkenaan dengan vaksinasi untuk kanak-kanak di
bawah lima hingga 11 tahun yang bermula pada bulan lepas. Saya ucapkan tahniah
kepada kerajaan dapat melaksanakan. Cuma ada beberapa perkara yang saya rasa
perlu tambah baik. Apa yang berlaku di kawasan saya, murid-murid sekolah terpaksa
dijadualkan ataupun ditempatkan untuk vaksinasi untuk satu jarak luar kawasan
sejauh 30 kilometer, di sebuah kompleks membeli-belah. la bukan suatu yang baik.
la akan menyebabkan kesesakan dan juga risiko kepada anak-anak. Oleh sebab
anak-anak ini akan ditemani oleh ibu bapa mereka. Jadi ia akan menyebabkan ramai
yang bersesak-sesak dan berkumpul dalam pasar raya tersebut.

Jadi, saya mohon sekiranya dibenarkan, pihak KKM dengan kerjasama KPM
ke sekolah. Kalau sekolah itu muridnya tidak ramai sangat, sekolahnya kecil,
mungkin digabungkan dua atau tiga buah sekolah di tempat yang berdekatan. Kita
kumpul di salah sebuah sekolah ataupun dewan yang berdekatan dalam lingkungan
jarak lima kilometer supaya ia tidak mendatangkan risiko daripada segi logistik tidak
menyusahkan ibu bapa, anak-anak kita dan juga pihak sekolah. la untuk
kepentingan bersama.

Berkenaan dengan isu ini juga, saya mohon KPM sebab KPM sesi
persekolahan baru akan bermula pada 21 Mac ini, dua minggu setengah lagi. Saya
memohon KPM mempertimbangkan kemungkinan untuk pengajaran dan
pembelajaran di rumah (PdPR). Oleh Sebab apa? Anak-anak kita di sekolah rendah
hanya mendapat dos pertama, itu pun bukan semua, tidak ramai yang dapat. Dos
kedua lapan minggu dari dos pertama, lambat lagi. Sudahlah kes banyak. Sekarang
kes sudah lebih 20,000.

Jadi, saya mohon KPM supaya mempertimbangkan PdPR sementara anak-
anak di sekolah rendah belum lagi dapat vaksinasi lengkap dan kes juga lebih
10,000. Kalau kes sudah turun 2,000 atau 3,000 dan anak-anak kita semua sudah
divaksin secara lengkap, bolehlah kembali ke sekolah. Jadi, saya mohon satu
jawapan daripada KPM berkenaan dengan cadangan ini.

Seterusnya berkenaan dengan KPM juga. Benda ini sudah berulang kali saya
sebut tetapi tidak pernah dapat jawapan daripada Menteri Kanan KPM. Kali ini saya
mohon jawapan. Ketika Pakatan Harapan menjadi kerajaan dahulu, pernah
disebutkan bahawa di bawah RMKe-12— ini sudah masuk tahun kedua, akan dibina
dua buah sekolah. Sekolah Menengah Kebangsaan S2 Heights dan Sekolah
Kebangsaan S2 Heights di kawasan saya. Saya pernah tanya tahun lepas, tidak ada

jawapan.
