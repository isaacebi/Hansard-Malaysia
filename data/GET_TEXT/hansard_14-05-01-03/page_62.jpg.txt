DR. 2.3.2022 56

tidak ada. Jadi sebab itu bagi saya, ada langkah yang serius untuk memperkukuh
semula Kesatuan Sekerja yang cuba dimatikan 10, 20 tahun yang lalu. Jadi kita kena
bangkitkan balik supaya ia boleh berunding dan mendesak. Ini syarikat untung RM8
bilion, gaji pekerja tidak naik, produktiviti bertambah.

Jadi sebab itu pernah saya sebut di Parlimen dulu, beberapa tahun yang lalu.
Contoh produktiviti, peningkatan produktiviti dan peningkatan upah. Peningkatan
upah di Malaysia ini jauh lebih rendah daripada peningkatan produktiviti berbanding
atau kita timbang Korea atau beberapa buah negara lain. Bila peningkatan
produktiviti itu harus juga bawa kepada peningkatan upah pekerja.

Jadi saya masih tegaskan di sini, Yang Berhormat Perdana Menteri harus
mendengar suara rakyat bawahan untuk meneruskan dengan Dasar Gaji Minimum
untuk pekerja dan jangan tunduk kepada syarikat-syarikat atau tauke-tauke besar
sama ada syarikat glove, kelapa sawit ataupun industri-industri yang besar. Mesti
ada proses rundingan yang melibatkan syarikat dan juga pekerja. Jadi sebab itu
kalau lihat memang ada laporan Bank Negara juga, ini yang positif sikit. The Living
Wage: Beyond Making Ends Meet.

Baik, Yang di-Pertuan Agong juga menyebut tentang pesara tentera. Saya
tidak pasti sama ada ini tuanku masukkan kemudian, bukan kertas daripada
kerajaan. Kalau kertas daripada kerajaan, sepatutnya ada sudah langkah diambil
tetapi ini seruan daripada tuanku supaya diberi perhatian kepada veteran tentera
yang tidak ada pencen. Ini adalah masalah mereka, mereka telah berkhidmat
kemudian tidak ada upah atau pencen yang tetap. Sebahagian besar dan
pengalaman saya di Port Dickson, memang ada masalah. Ribuan keluarga yang
pencen dan menetap di Port Dickson dan saya lihat tanpa ada satu usaha khusus
untuk mereka dan tanpa pencen, kehidupan mereka itu agak sukar.

Satu perkara yang disentuh oleh Yang di-Pertuan Agong ialah alam sekitar
dan perubahan iklim. Ini agak menarik kerana penekanan yang diberi itu tinggi. Oleh
sebab itu kita telah cadangkan mesti ada green new deal for Malaysia yang lebih
jelas. Walaupun ada permulaan ke arah itu yang diumumkan oleh Yang Berhormat
Perdana Menteri tetapi saya tegaskan di sini, apa yang disebut tetapi tidak dijawab.

Banyak hal yang tidak dijawab oleh Yang Berhormat Menteri-menteri. Jadi
Tuan Yang di-Pertua kata memang tidak boleh diarah tetapi saya ingat Parlimen ada
satu sistem di mana kita senaraikan persoalan yang dibangkitkan dan jawapan yang
belum diberikan. Jadi sekurang-kurangnya kita tahu. Kalau tidak kita bercakap di sini,
dia tidak jawab.

Saya sebutkan hari itu berapa banyak? Banjir di beberapa buah negeri
termasuk Pahang yang melibatkan syarikat balak. Balak besar sampai ke tangga

rumah dia. Dia tidak dapat, dia dapat bala bukan balak, bala. Saya cadangkan
