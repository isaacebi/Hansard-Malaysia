DR. 2.3.2022 82

melabur dalam pasaran ekuiti. Sebaliknya Tabung Haji hanya akan menyimpan ke
dalam pelaburan simpanan tetap ataupun fixed income asset. la benar...

Tuan Khalid bin Abd Samad [Shah Alam]: Bila pula Kerajaan PH cakap
begitu? Bila pula Kerajaan PH cakap begitu iaitu tidak boleh melabur dan tidak boleh
berniaga? Apa yang PH tentukan ialah biarlah hibah itu berdasarkan kepada prestasi
sebenar.

Dato’ Sri Mohd Najib bin Tun Abd Razak [Pekan]: Tuan Yang di-Pertua,
dia kena minta izin daripada saya.

Tuan Khalid bin Abd Samad [Shah Alam]: Dia ini merapu.

Dato’ Ramli bin Dato’ Mohd Nor [Cameron Highlands]: Yang Berhormat
Shah Alam kena minta izin daripada Yang Berhormat Pekan.

Dato’ Sri Mohd Najib bin Tun Abd Razak [Pekan]: Itu peraturan.

Tuan Khalid bin Abd Samad [Shah Alam]: Dia tidak hendak bagi. Dia
sudah cakap awal-awal dia tak bagi. Dia hendak cakap seorang-seorang. Itu yang
masalah.

Dato’ Sri Mohd Najib bin Tun Abd Razak [Pekan]: Dia sendiri yang tidak
mengikut peratuan, Tuan Yang di-Pertua. la benar bahawa melabur ke dalam fixed
income asset adalah lebih selamat dan lebih berisiko rendah.

01510

Akan tetapi kadar pulangan yang diperolehi juga terhad dan biasanya adalah
pada kadar faedah bon kerajaan. Bon kerajaan pada masa kini hanya membayar
faedah kepada kadar 3.5 hingga 3.7 peratus setahun, sekiranya keseluruhan
pelaburan Tabung Haji hanya antara 3.5 hingga 3.7 peratus. Maka selepas menolak
kos subsidi haji dan kos pengurusan, hibah Tabung Haji yang mampu dibayar pada
setiap tahun hanya sekitar 3 hingga 3.2 peratus.

Sekiranya visi dan misi Tabung Haji masih untuk memperkasakan ekonomi
ummah dan memacu kejayaan ummah, maka Tabung Haji pula mengembalikan
strategi pelaburan mereka dan fokus kembali kepada pelaburan ekuiti dan projek
pembangunan hartanah.

Dato’ Ramli bin Dato’ Mohd Nor [Cameron Highlands]: Yang Berhormat
Pekan, sila gulung.

Dato’ Sri Mohd Najib bin Tun Abd Razak [Pekan]: Ya, Tuan Yang di-
Pertua. Akhir sekali saya hendak...

Tuan Khalid bin Abd Samad [Shah Alam]: Tuan Yang di-Pertua, Tabung
Haji telah didapati completely mismanage, completely mismanage di bawah Barisan
Nasional.

Dato’ Sri Mohd Najib bin Tun Abd Razak [Pekan]: Tuan Yang di-Pertua,

saya juga ingin membangkitkan...
