DR. 2.3.2022 84

kasih titah Seri Paduka Baginda Yang di-Pertuan Agong pada hari ini. Ekonomi
Malaysia pada tahun 2021 telah menunjukkan pemulihan apabila berkembang 3.1
peratus setelah mengalami penguncupan sebanyak 5.6 peratus pada tahun 2020
akibat pandemik COVID-19. Namun ia masih lagi belum mencapai paras
prapandemik 2019 pada kadar 4.3 peratus.

Pada Oktober tahun lepas, kita sebulat suara meluluskan usul meningkatkan
had statutori hutang negara kepada 65 peratus daripada KDNK. Pelbagai kejadian
luar jangka yang berlaku di dalam dan di luar negara pada tahun ini memungkinkan
jumlah hutang akan mencecah 65 peratus, memerlukan perhatian dan strategi rapi
dari kerajaan bagi menguruskan hutang negara. Dimaklumkan juga pada sesi kali ini
kerajaan akan membentangkan belanjawan tambahan 2022 dan ini sekali gus akan
memberikan tekanan kepada defisit negara sekiranya perbelanjaan-perbelanjaan
yang bakal dibuat tidak memberikan impak langsung yang baik dan berkesan ke atas
sosioekonomi rakyat.

Dua minggu yang lalu, Yang Berhormat Pagoh ada menyatakan bahawa
kedudukan kewangan negara ketika ini tidak seperti yang dilaporkan dan
mempersoalkan sejauh manakah kerajaan mampu untuk terus_ bertahan
menampung pelbagai bayaran dan kos. Kenyataan ini keluar daripada mulut bekas
Perdana Menteri dan sama ada ia benar atau tidak kenyataan seperti ini akan sedikit
sebanyak memberikan kesan kepada sistem kewangan dan kepercayaan komuniti
perniagaan serta pelabur antarabangsa.

Walaupun Yang Berhormat Menteri Kewangan telah menafikan perkara
tersebut, saya mohon penjelasan Yang Berhormat Menteri di dalam Parlimen ini.
Apakah kedudukan terkini kewangan negara dan adakah kerajaan benar-benar
mampu untuk membiayai dan melaksanakan obligasi-obligasi yang dibuat sebelum
ini. Tuan Yang di-Pertua, walaupun kerajaan telah pun memberikan jaminan bahawa
cukai baharu hanya dilaksanakan selepas menilai potensi impak kepada rakyat dan
mengambil kira proses pemulihan negara, Malaysia perlu segera meluas dan
mempelbagaikan hasil agar defisit fiskal dapat diturunkan dan kemapanan fiskal
terjamin.

Cabaran yang dihadapi kerajaan ketika ini adalah mencari titik keseimbangan
untuk meningkatkan hasil cukai sambil mengekalkan status mesra perniagaan, daya
saing negara dan mengurangkan cabaran yang dihadapi rakyat knhususnya golongan
B50 dan M40. Kerajaan perlu terus berusaha mencari penyelesaian dalam
mengurangkan shadow ekonomi yang menyumbangkan 18 peratus kepada KDNK
Malaysia pada tahun 2019. Terdapat cara untuk kerajaan mengatasi kebocoran ini
khususnya melalui penggunaan teknologi yang optimum dalam mengenal pasti dan

menyelesaikan isu-isu berbangkit yang sebelum ini sukar untuk diselesaikan.
