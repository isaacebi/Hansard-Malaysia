DR. 2.3.2022 63

memastikan kebajikan dan bantuan untuk mangsa banjir dapat disalurkan secepat
mungkin.

Tuan Yang di-Pertua, izinkan saya menyentuh mengenai keadaan kewangan
negara. Minggu lepas Yang Berhormat Pagoh telah mengugut untuk membongkar
keadaan kewangan negara. Akan tetapi sehingga kini nampaknya belum ada apa-
apa perkembangan. Tidak apalah, biarlah saya perjelaskan.

Tuan Yang di-Pertua, akibat pemansuhan cukai perkhidmatan dan barangan
(GST) yang dilakukan semata-mata sebagai langkah populis, ditambah lagi aset-aset
negara yang selama ini memberi pulangan yang baik tetapi dijual serta prestasi
ekonomi yang lembab di bawah kerajaan Pakatan Harapan dan Perikatan Nasional
selepas PRU-14 defisit tahunan kerajaan yang turun lapan tahun berturut-turut
semasa Kerajaan Barisan Nasional dahulu telah naik semula.

01440

Akibatnya, hutang langsung negara telah naik lebih 46 peratus atau kenaikan
sekitar RM320 bilion daripada RM687 bilion pada tahun 2017, kepada lebih RM1.03
trilion hari ini. Nisbah hutang kerajaan kepada Keluaran Dalam Negara Kasar
(KDNk) juga naik daripada 48.7 peratus kepada lebih 63 peratus hari ini, iaitu jauh
melebihi had nisbah hutang 55 peratus yang ditetapkan semasa Kerajaan BN.

Bukan sahaja rizab tunai PETRONAS sebanyak RM176 bilion yang
ditinggalkan Kerajaan BN pada masa PRU714 telah dijarah tetapi tabung KWAP,
KWAN dan Khazanah turut mengalami nasib yang sama dikorek Kerajaan PH dan
PN. Sedangkan sepanjang tempoh KWAP ditubuhkan dan beroperasi, satu sen pun
tidak pernah diambil daripada tabung ini pada era BN. Hakikatnya nilai aset tabung
KWAP naik daripada RM55 bilion pada tahun 2008 kepada RM140 bilion...

Tuan Sanisvara Nethaji Rayer a/l Rajaji [Jelutong]: Tuan Yang di-Pertua.

Dato’ Sri Mohd Najib bin Tun Abd Razak [Pekan]: ...pada akhir 2017.
Malangnya...

Tuan Sanisvara Nethaji Rayer a/l Rajaji [Jelutong]: Tuan Yang di-Pertua.

Dato’ Sri Mohd Najib bin Tun Abd Razak [Pekan]: ...bermula tahun 2018...

Dato’ Ramli bin Dato’ Mohd Nor [Cameron Highlands]: Yang Berhormat
Jelutong.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
saya ada minta penjelasan daripada Yang Berhormat Pekan.

Dato’ Sri Mohd Najib bin Tun Abd Razak [Pekan]: Saya tidak bagi jalan,
Tuan Yang di-Pertua ya.

Tuan Sanisvara Nethaji Rayer a/l Rajaji [Jelutong]: Bukankah beliau yang
menyokong Yang Berhormat Pagoh...

Dato’ Sri Mohd Najib bin Tun Abd Razak [Pekan]: Nanti, nanti.
