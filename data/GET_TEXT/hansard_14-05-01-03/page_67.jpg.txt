DR. 2.3.2022 61

terima kasih Tuan Yang di-Pertua. Ini berkait tentang isu rasuah yang dibangkitkan
awal tadi. Saya fikir penting untuk dapatkan perhatian Dewan ini.

Semasa Yang Berhormat jadi Pemangku Perdana Menteri tahun 1997, kita
telah memperketat Akta Pencegahan Rasuah ini dan kita lihat ketika itu Yang
Berhormat sebagai Pemangku Perdana Menteri melalui jalan yang cukup sukar, diuji
dengan penjara dan sebagainya. Jadi sekarang ini kita linat selain daripada manusia
atau individu yang melakukan rasuah, sekarang ini sudah jadi satu institusi dibuat
untuk menyamun duit rakyat. Jadi saya hendak lihat pemikiran Yang Berhormat
Ketua Pembangkang bagaimana untuk ke depan ini?

Adakah perlu kita revisit semula dengan izin, Akta Pencegahan Rasuah ini
dan sistem kewangan negara kita yang kita linat boleh dengan senang dibolosi
dengan transaksi yang besar yang tentunya membebankan kewangan negara kita.
Terima kasih.

Dato’ Seri Anwar bin Ibrahim [Port Dickson]: Memang saya akan tamatkan
ucapan sekarang untuk beri ruang kepada rakan lain. Akan tetapi pindaan Akta BPR
pada ketika itu memang suatu yang kontroversial. Ada peruntukan mengatakan
andai kata seorang Menteri atau penjawat awam itu didapati mengumpulkan harta
yang banyak dan dikesan hanya lima tahun atau 10 tahun kemudian, beliau masih
boleh didakwa. Sebahagian besar daripada rakan-rakan saya di Jemaah Menteri
menentang. Tidak di depan saya, mereka lapor pada Perdana Menteri ketika itu yang
di luar negara.

Jadi, saya bangkitkan balik kepada Jemaah Menteri kerana saya kata “Yang
Berhormat saudara-saudara, tidak ada rasuah, tidak harus takut kalaupun terbukti.”
Kerana kalau tidak, orang mengumpulkan harta disimpan di luar, diam seketika—
macam Pandora Papers dan dia pencen dua tiga tahun, dia keluarkan.

Itu sebabnya peruntukan ini bagi saya sangat penting walaupun pada masa
itu mendapat tekanan yang sangat kuat. Jadi saya setuju dengan Yang Berhormat
Hang Tuah Jaya bahawa peruntukan ini sebenarnya ada dirangkul dalam Akta
Suruhanjaya Pencegahan Rasuah tetapi ia memerlukan satu kekuatan dan mulai
dengan tekad politik juga. Oleh sebab itu walaupun saya tengok ada juga kritikan
keras kepada SPRM, saya masih berpendapat ia terikat dengan tekad politik. Kalau
pimpinan politik itu tegas, saya percaya seluruh jentera itu akan mempunyai haluan
yang jelas. Saya ucap terima kasih. [Tepuk]

Tuan Yang di-Pertua: Terima kasih Yang Berhormat Ketua Pembangkang.
Oleh sebab masa telah melebihi pukul 1 tengah hari, maka saya berhentikan
Mesyuarat ini sehingga pukul 2.30 petang. Assalamualaikum warahmatullahi

wabarakatuh dan selamat tengah hari.
