DR. 2.3.2022 19

Untuk banjir ini untuk makluman Yang Berhormat, kita ada dua kategori.
Pertama, ialah kategori informal dan juga mikro. Ini akan diuruskan oleh TEKUN di
mana Yang Amat Berhormat Perdana Menteri yang begitu prihatin mengenai
masalah usahawan ini telah pun bersetuju untuk memberikan sumbangan secara
geran RM3,000 kepada usahawan mikro dan juga informal yang diuruskan oleh
TEKUN.

Kumpulan yang kedua ialah kumpulan IKS ini diuruskan oleh SME Corp di
mana di bawah IKS ini dia akan diberikan pinjaman maksimum RM100,000 tanpa
interest dan moratorium diberi sehingga setahun. /nsya-Allah, petang ini kumpulan
pertama akan menerima sumbangan daripada TEKUN sebanyak RM3,000 seorang
yang akan saya adakan di Shah Alam. /nsya-Allah petang ini kita akan mulakan.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri. Soalan tambahan yang kedua, saya jemput Yang
Berhormat Bukit Bintang.

Tuan Fong Kui Lun [Bukit Bintang]: Terima kasih Tuan Yang di-Pertua.
Saya ingin bertanya Yang Berhormat Menteri, golongan manakah yang mendapat
manfaat geran padanan pinjaman kerana biasanya golongan ini yang tidak mendapat
sokongan politik pemerintah akan diketepikan. Mengapa kah pihak yang
bertanggungjawab tidak memberhentikan kelakuan ini yang tidak adil kepada
pemohon yang geran padanan ini. Terima kasih.

Timbalan Yang di-Pertua [Dato’ Mohd Rashid Hasnon]: Sila Yang
Berhormat Menteri.

Tan Sri Noh bin Haji Omar: Terima kasih Yang Berhormat Bukit Bintang.
Yang Berhormat cuba mengatakan bahawa bantuan-bantuan ini berdasarkan
kepada sokongan politik. Itulah maksudnya sebagaimana yang dibangkitkan oleh
Yang Berhormat Sungai Siput semalam. Saya hendak bagi tahu Yang Berhormat
bahawa kerajaan yang ada ini dia adil.

Tadi yang saya sebut ini adalah untuk bumiputera. Untuk bukan bumiputera
juga ada skim kita, dipanggil skim BAP, skim ini pun kita open, boleh dapat geran
juga. ltu yang pertama. Tidak ada beza. Bumiputera dengan bukan bumiputera. Akan
tetapi untuk bumiputera ada skim, bukan bumiputera juga ada skim. Dua skim ini. Itu
yang pertama.

Kedua, mengenai politik tidak ada. Kita tidak adapun dalam borang itu sebut,
ahli politik daripada mana. Tidak ada. Kita hanya berdasarkan kepada kemampuan
mereka sebagai seorang usahawan dan dibuat penilaian, bukan daripada latar
belakang politik tetapi penilaian yang dibuat daripada kemampuan mereka dan juga

bagaimana mereka menjalankan perniagaan.
