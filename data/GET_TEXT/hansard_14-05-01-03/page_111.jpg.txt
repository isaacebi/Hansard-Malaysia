DR. 2.3.2022 105

diimport dari negara jiran dan kini menjadi beban kepada Sabah dan negara kita
Malaysia.

Negara lain seperti Singapura mengimport penduduk kaya. Malaysia pula
mengimport penduduk miskin. Walhal Malaysia sendiri mempunyai cabaran
membasmi gejala kemiskinan melibatkan penduduk tempatan. Para pengkhianat
yang gila kuasa dan pangkat sanggup memiskinkan Sabah dengan peralatkan PPI
untuk menumbangkan kerajaan pimpinan tempatan yang ada pada ketika itu, iaitu
pada tahun 1991. Sangat sedihnya Tuan Yang di-Pertua, para pengkhianat ini masih
bermaharajalela tanpa rasa bersalah.

Saya perlu sebut di sini dalam perkara ini Tuan Yang di-Pertua, bahawa dan
saya sebut beberapa kali di Dewan yang mulia ini tentang masalah kewujudan
pertumbuhan penduduk yang sangat luar biasa di Sabah iaitu bertumbuh daripada
454,591 orang pada tahun 1991 dan setibanya tahun 2021 meningkat kepada 3.8
juta berbanding penduduk Sarawak pada tahun 1960 yang sudah ada 744,529 orang
tetapi setibanya tahun 2021 penduduk Sarawak hanyalah 2.8 juta orang.

Penduduk Sabah mengatasi penduduk Sarawak dengan lebih 1 juta orang.
Pertumbuhan penduduk luar biasa di Sabah adalah disebabkan oleh perbuatan
khianat pemimpin-pemimpin yang gila kuasa dan pangkat sepertimana yang telah
disebut oleh Encik Jabar Khan dan Encik Hassnar Ebrahim dalam kesaksian mereka.

Masalah penduduk Sabah dirumitkan lagi dengan masalah kewujudan
stateless children ataupun kanak-kanak tanpa kewarganegaraan. Perkara ini berlaku
atas pelbagai faktor termasuklah orang tempatan yang bersekedudukan atau
berkahwin dengan pendatang asing tanpa izin tanpa dokumen perkahwinan.

Ada yang berada di Sabah puluhan tahun dan berada di Sabah tanpa
dokumen. Contohnya, kes Wong Kueng Hui seorang yang dilahirkan di Keningau,
Sabah daripada seorang ibu yang dipercayai berasal dari Indonesia dan bapanya
berasal dari Sarawak berketurunan Tionghoa.

Menurut undang-undang, anak ini memerlukan perintah mahkamah sebagai
asas untuk memohon kewarganegaraan Malaysia. Mahkamah Tinggi dan
Mahkamah Rayuan sudah pun membuat perintah bahawa anak ini boleh memohon
kewarganegaraan tetapi lagi-lagi kerajaan membuat rayuan kepada Mahkamah
Persekutuan supaya anak ini jangan diberi hak memohon untuk menjadi
warganegara Malaysia.

Bolehkah kerajaan menyatakan berapakah kes stateless children ataupun
budak seperti ini di selur'uh negara? Adakah kerajaan membiarkan setiap mereka ini
untuk pergi ke mahkamah untuk mendapat court order? Kalau kita kaji statelessness
yang ada di Sabah yang mungkin beribu-ribu; apakah tindakan kerajaan ini wajar?

Pada UPKO ini dan pendirian Tuaran bahawa masalah kebanjiran pendatang asing
