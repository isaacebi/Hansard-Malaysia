DR. 2.3.2022 121

5.11 ptg.

Tuan William Leong Jee Keen [Selayang]: Terima kasih Tuan Yang di-
Pertua. Saya mengucapkan terima kasih kerana diberikan peluang untuk mengambil
bahagian dalam Usul Menjunjung Kasih Titah Diraja. Perkara pertama ialah
pencerobohan Ukraine oleh Rusia. Saya merujuk kepada kenyataan Yang Amat
Berhormat Perdana Menteri bahawa Malaysia amat prihatin peningkatan konflik di
Ukraine. Yang Amat Berhormat Perdana Menteri tidak menggunakan istilah
‘pencerobohan’. Ini adalah berbeza berbanding dengan kenyataan oleh Singapura
dan Indonesia. Saya setuju dengan pendirian Yang Berhormat Port Dickson dan
Yang Berhormat Kota Raja. Saya hendak tambah bahawa negara kita harus
mengambil pendirian yang lebih tegas terhadap Rusia.

Pencerobohan Rusia ke atas Ukraine melanggar protokol hak asasi manusia
dan undang-undang antarabangsa. Rusia telah melakukan tindakan agresif, an act
of aggression. Dunia dan Setiausaha Pertubuhan Bangsa-bangsa Bersatu telah
berkata dengan jelas, Rusia secara terang-terangan melanggar norma dan prinsip
asas undang-undang antarabangsa, piagam PBB, melanggar kedaulatan dan
integriti wilayah Ukraine. Tentera Rusia di Ukraine bukanlah pasukan pengaman,
mereka ialah penceroboh.

Cara yang terbaik untuk negara kita untuk menahan diri daripada tindakan
agresif kuasa besar ialah untuk memastikan negara-negara besar atau kecil
mengikut undang-undang antarabangsa. Oleh yang demikian, negara kita dan
semua negara lain harus bersolidariti dengan Ukraine sebagai mangsa tindakan
agresif. Kita harus mengutuk dengan kuat pencerobohan oleh Rusia. Jikalau kita
tidak melakukan demikian, lain kali tidak ada negara-negara lain yang akan
mempertahankan kita bila ada kuasa besar menceroboh negara kita.

Perkara kedua ialah COVID-19 dan vaksin dos penggalak. Saya merujuk
kepada kenyataan Yang Berhormat Menteri Kesihatan bahawa semua penerima
vaksin COVID-19 yang gagal mendapatkan dos penggalak sebelum Mac akan hilang
status vaksinasi lengkap dan status mereka akan ditukar kepada status tidak
lengkap. Pada pandangan saya, kerajaan harus memberikan maklumat yang penuh,
lengkap serta dengan bukti saintifik yang kukuh terhadap keperluan mengadakan
vaksin dos penggalak.

WHO dalam kenyataan interim bertarikh 22 Disember 2021 menasihatkan
seperti di bawah, dengan izin; “introducing booster doses should be firmly evidence
based and targeted to the population groups at the highest risk of serious disease
and those necessary to protect their health system. To date, the evidence indicates
a minimum to modest reduction of vaccine protection against severe disease for the

sixth month after the primary series. More data will be needed to be understand the
