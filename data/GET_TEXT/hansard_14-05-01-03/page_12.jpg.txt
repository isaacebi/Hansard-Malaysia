DR. 2.3.2022 6

dan di luar naungan Persatuan Badminton Malaysia telah pun mendapat atau
mencuri perhatian peminta-peminat sukan bukan sahaja Malaysia tetapi juga di
arena antarabangsa.

Untuk makluman Ahli Yang Berhormat juga, kementerian bersama-sama
Persatuan Badminton Malaysia (BAM) mempunyai perancangan jangka panjang dan
rapi untuk mewujudkan kecemerlangan atlet dan sukan serta memerlukan pelaburan
yang besar dan komitmen yang tinggi bagi melahirkan seorang atlet yang bertaraf
antarabangsa.

Pelaburan ini meliputi komitmen kerajaan, peranan persatuan Sukan Kelab
Kebangsaan (PSK) dan juga kesinambungan penajaan dalam memastikan program-
program pembangunan atlet daripada peringkat akar umbi sehinggalah peringkat
antarabangsa dapat dirancang dan dilaksanakan dengan licik.

Atlet yang membuat keputusan untuk bergerak secara bersendirian ataupun
secara profesional dan mengetepikan komitmen akan menjejaskan matlamat badan
sukan berkenaan dan perancangan awalan ataupun asal untuk atlet dan pasukan.
Ini akan memberi kesan dan impak yang besar serta membawa implikasi kepada
PSK di mana ia akan mewujudkan konflik antara badan sukan, pasukan atlet dan
juga penaja.

Badan sukan yang berkaitan berkemungkinan juga akan diambil tindakan
undang-undang disebabkan perjanjian yang telah dimeterai dengan mengambil kira
kehadiran atlet-atlet yang dikenal pasti dalam program sukan berkenaan. Walau
bagaimanapun, langkah penyelesaian semasa telah ditemui oleh Persatuan
Badminton Malaysia untuk atlet-atlet yang berhasrat untuk melangkah ke dunia
profesional dengan keputusan seperti berikut:-

(i) memberikan pelepasan kepada atlet yang berhasrat untuk

bergerak secara profesional;

(ii) menarik balik pergantungan pemain-pemain profesional;
dan
(iii) memberi kebenaran untuk atlet-atlet bertanding di

kejohanan temasya antarabangsa.

Dengan ini pihak kementerian berharap Persatuan-persatuan Sukan
Kebangsaan (PSk) yang lain turut memperhalus dan memperkemaskan kedudukan
perjanjian antara atlet dan penaja dan juga pihak-pihak yang berkaitan bagi
memastikan kepentingan dan kesinambungan perkembangan sukan negara dapat
diberi keutamaan seimbang dengan perkembangan kerjaya dan keperluan peribadi
atlet.

Ini adalah konsisten dan selari dengan keputusan bahawa pemain

profesional pernah mewakili Malaysia sebelum ini. Sebagai contohnya, pemain
