DR. 2.3.2022 2

beroperasi pada tahun 2018 dengan perjawatan seramai 28 orang anggota. Pada
masa ini pengisian perjawatan adalah sebanyak 22 orang dan masih berbaki enam
kekosongan.

Walau bagaimanapun kekosongan ini hanya bersifat sementara sahaja
kerana Jabatan Bomba dan Penyelamat baru sahaja menerima seramai 1,000 orang
pelatih Gred KB19 yang melaporkan diri pada 7 Februari 2022 di tiga buah akademi
bomba dan penyelamat Malaysia iaitu di Terengganu, Sabah dan juga Sarawak.
Pelatih-pelatih ini dijangka menamatkan kursus asas kebombaan pada bulan Julai
2022 dan proses penempatan akan dilaksanakan di balai-balai bomba yang terlibat
di seluruh negara termasuk Balai Bomba Tanjong Manis.

Untuk makluman Yang Berhormat juga, Balai Bomba dan Penyelamat
Tanjong Manis ini dilengkapi dengan sebuah fire rescue tender (FRT) dengan izin,
sebuah volunteer fire rescue vehicle, dua buah kenderaan utiliti dan sebuah bot
penyelamat aluminium. Buat masa ini penyediaan jentera, kelengkapan dan
peralatan bomba adalah mencukupi untuk Balai Bomba dan Penyelamat Tanjong
Manis ini.

Dalam menangani sebarang kes yang melibatkan insiden kecemasan atau
kebakaran termasuklah bot karam, kes serangan buaya dan kebakaran hutan,
Jabatan Bomba dan Penyelamat Malaysia juga sedang dalam proses untuk
memperoleh aset-aset yang baharu seperti bot penyelamat, jet ski, kenderaan
pacuan empat roda, kenderaan angkut dan logistik serta lain-lain keperluan di
pejabat-pejabat bomba. Aset-aset baharu ini akan diagihkan ke balai-balai bomba
seluruh negara termasuklah, Tuan Yang di-Pertua dan Yang Berhormat Tanjong
Manis, bagi Balai Bomba dan Penyelamat Tanjong Manis, sekiranya keperluan
adalah amat mendesak.

Untuk makluman Yang Berhormat juga, Balai Bomba dan Penyelamat
Tanjong Manis mendapat bantuan khidmat kebombaan dari balai bomba
berhampiran iaitu lebih kurang 81.8 kilometer melalui darat dan lebih kurang 30 minit
kalau melalui air. Jadi, sudah tentulah keperluan ini amat perlu Tuan Yang di-Pertua.
Terima kasih banyak.

Timbalan Yang di-Pertua [Dato’ Mohd Rashid Hasnon]: Silakan soalan
tambahan pertama, Yang Berhormat Tanjong Manis.

Tuan Yusuf bin Abd. Wahab [Tanjong Manis]: Terima kasih atas jawapan
tadi oleh Yang Berhormat Timbalan Menteri. Saya juga mengucapkan terima kasih
kepada Yang Berhormat Timbalan Menteri kerana telah turun padang ke kawasan
saya tahun lepas. Syabas diucapkan.

Untuk makluman Yang Berhormat Timbalan Menteri, selain daripada aset

dan anggota, kita juga memerlukan ramp untuk menurunkan bot sebab ramp yang
