DR. 2.3.2022 111

Malaysia. Kita juga hendaklah menjaga supaya tuntutan Kesultanan Sulu ini tidak
membawa satu pergolakan baharu di Sabah sekarang ini kerana sebarang cucukan
dari luar atau usikan dari luar atau adu domba dari luar boleh menjebakkan rakyat
dalam satu kancah.

Saya yakin perkara ini tidak akan berlaku di Malaysia tetapi berhati-hatinya
amat perlu untuk menjaga keutuhan wilayah dan integrasi antara wilayah-wilayah. Di
antaranya soal pembangunan dan keselamatan hendaklah menjadi perkara utama
dalam memelihara kedaulatan Malaysia ini.

Perkara yang kedua saya ingin sentuh pada hari ini ialah kerajaan hendaklah
buat secara jangka panjang, infrastruktur yang baik terutama di Lembah Klang
kerana di sinilah nadi ekonomi Malaysia. Kita lihat kejadian banjir baru-baru ini, kita
lihat ada pihak kementerian itu menyalahkan kementerian ini, kementerian ini
menyalahkan kementerian ini. Mesti disatukan, dipadukan terutama di bawah
Jabatan Perdana Menteri untuk menyelaraskan pembangunan di Lembah Klang
yang penduduknya lebih kurang 7 juta, yang menjadi nadi kepada pembangunan di
Malaysia ini. Segala bentuk pembangunan, pelajaran, pelancongan, pusat ekonomi,
MITI dan sebagainya berada di Lembah Klang ini.

Oleh sebab itulah bila berlaku banjir mengejut, yang rakyat dan juga kerajaan
hilang berbilion ringgit ini hendaklah menjadi satu iktibar, perhatian kepada kita
semua khasnya mereka yang berkuasa untuk melihat perkara ini secara serius,
supaya kalau berlaku lagi malapetaka pada masa akan datang, maka kerosakan
tidaklah berlaku sebegitu teruk seperti yang berlaku pada tahun ini.

Menyelaras bantuan kepada mangsa-mangsa banjir mesti diteruskan dan
perincian banci menyeluruh perlu dibuat. Mesti ada kerjasama antara kerajaan negeri
dan Kerajaan Persekutuan secara insentif untuk membantu rakyat ini. Jangan ada
langsung pilih kasih soal parti, soal kaum, soal agama dan yang pentingnya, mangsa
ini perlu dibantu. Inilah seruan dan di kawasan saya sendiri, banyak lagi mereka yang
mengalami kerosakan harta benda belum dapat gantian yang agak sempurna
ataupun untuk meneruskan hidup mereka yang lebih sempurna pada sekarang dan
juga pada masa yang akan datang.

Saya juga ingin menyentuh soal apa yang disebut oleh Seri Paduka Baginda
Yang di-Pertuan Agong, soal veteran tentera. Memanglah kali ini, ia menjadi Titah
Diraja kerana soal ini soal yang telah lama berkumandang terutama di kalangan
bekas-bekas tentera. Mereka memang yang berpencen pun kadangkalanya umur 40
tahun sudah pencen sebab tentera lain-lain pangkat. Mereka yang berpangkat
bawah tidak boleh bekerja sampai umur 60 tahun. Mereka pencen umur 39 tahun,

umur 40 tahun, umur 41 tahun dan mereka masih berada dalam baru membentuk
