DR. 2.3.2022 18

dan merupakan antara kaedah kawalan risiko di pihak kerajaan bagi memastikan
syarikat komited untuk meneruskan projek yang diluluskan sehingga selesai.
01050

Bagi syarikat PKS yang memohon pembiayaan untuk menambah baik
perniagaan di bawah Program Pembiayaan Digital (PMKS), Digital Financing
Initiative (DFl) mereka layak untuk mendapat penukaran geran sehingga 50 peratus,
hanya maksimumnya RM250,000 daripada perbelanjaan yang layak dimohon seperti
mana cadangan daripada Yang Berhormat Parit. Kita ada convert daripada pinjaman

kepada geran. Namun demikian, ia tertakluk kepada beberapa syarat seperti:

(i) pembelian mesin dan juga peralatan;

(ii) aplikasi sistem e-commerce;

(iii) pembungkusan dan produk pembungkusan;
(iv) pengiklanan dan juga promosi;

(v) pensijilan dan juga sistem pengurusan kualiti.

Sehingga Oktober 2021, sejumlah 20 PKS telah mendapat kelulusan
penukaran geran melibatkan kos berjumlah RM4.7 juta di bawah SME Corp Malaysia
yang mana skim ini kita baru mulakan di hujung tahun lepas. Terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan
pertama, sila Yang Berhormat Parit.

Dato’ Mohd Nizar bin Haji Zakaria [Parit]: Terima kasih Tuan Yang di-
Pertua. Tahniah saya ucapkan kepada Yang Berhormat Menteri yang telah pun
menjelaskan bagaimana bantuan-bantuan yang diberikan kepada kerajaan
khususnya untuk membantu golongan peniaga dan juga usahawan-usahawan kita.
Jadi, saya mengharapkan mewakili peniaga-peniaga dan usahawan supaya banyak
lagi bantuan-bantuan yang boleh dibantu oleh kerajaan melalui kementerian apatah
lagi dalam tempoh pandemik ataupun endemik ini mereka memerlukan bantuan.

Jadi soalan tambahan saya, selain daripada geran kepada PKS melalui SME
Corp, apakah inisiatif kerajaan dalam membantu perusahaan mikro dan juga informal
terutamanya akibat bencana banjir yang melanda negara kita baru-baru ini. Saya
mohon supaya banyak lagi insentif-insentif yang dibantu knususnya kepada peniaga
ataupun usahawan-usahawan kita yang terjejas termasuklah banjir ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Parit. Sila Yang Berhormat Menteri.

Tan Sri Noh bin Haji Omar: Terima kasih atas keprihatinan Yang Berhormat
Parit terhadap usahawan PMKS. Kita sedia maklum sekarang ini orang kata, sudah
jatuh ditimpa tangga. Bila habis pandemik, kena banjir pula. Soalan pandemik kita

sedia maklum telah berbagai-bagai inisiatif telah pun dilaksanakan.
