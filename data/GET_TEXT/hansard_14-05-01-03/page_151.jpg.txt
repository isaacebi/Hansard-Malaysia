DR. 2.3.2022 145

masalah pengangguran graduan. Apakah pelan yang dibangunkan ini mampu
membina kemandirian graduan mencipta kerjaya sendiri dan mampu membina
kerjaya untuk orang lain? Sejauh mana pelan ini mampu membina kesanggupan
graduan melibatkan diri dalam keusahawanan tani, ternakan ataupun industri
perikanan dan makanan. Sedangkan bidang tersebut memiliki masa depan yang
amat cerah dan berdaya maju.

Negara terpaksa membelanjakan berbilion ringgit mengimport keperluan
asas rakyat. Bagaimana kerajaan merangka pelan jangka panjang dalam membina
keyakinan graduan menyumbang penghasilan produk makanan bagi mengurangkan
ataupun memberhentikan langsung kebergantungan negara mengimport bahan-
bahan keperluan asas dan harian dari negara luar.

01830

Kerajaan harus menyediakan prasarana yang holistik, mudah dan
meringankan dalam mendorong dan menarik minat golongan graduan melibatkan diri
dalam industri agromakanan yang mampan dan lestari. Oleh kerana itu, kerajaan
bukan sahaja ada mempunyai dasar, kerajaan juga perlu ada pelan tindakan dan
pelan tindakan itu mesti difahami dan dilaksanakan serta dipantau dengan teliti
sehingga menghasilkan sesuatu natijah yang baik. Bukan sahaja kepada para
graduan yang masih menganggur untuk terlibat dalam industri agromakanan tetapi
juga kepada pengeluaran makanan negara yang tinggi.

Tuan Yang di-Pertua, akhir sekali saya ingin menyentuh berkaitan dengan
hasrat kerajaan merangka inisiatif melalui Program SMART Sawah Berskala Besar
dalam memastikan peningkatan penghasilan dan mutu padi tempatan yang boleh
membawa pesawah keluar daripada garis kemiskinan. Sesuatu yang kita boleh
sokong dan juga amat baik. Namun, apa yang berlaku di lapangan tidak
mencerminkan hasrat yang direncanakan.

Apa yang berlaku, sawah tidak dapat diusahakan, padi tidak dapat ditanam
dan beras tidak dapat dikeluarkan kerana saliran ataupun parit sawah tidak
diselenggarakan dengan baik. Empangan air untuk sawah tidak berfungsi dengan
sempurna kerana telah rosak. Bagaimana mungkin pengeluaran beras negara dapat
dipertingkatkan sekiranya persoalan yang saya bangkitkan itu tidak diurus kendali
dengan baik.

Saya berharap dengan inisiatif yang dicadangkan itu, kerajaan betul-betul
bertekad tinggi, political will, bersungguh-sungguh dalam memastikan pengeluaran
makanan negara meningkat, bukan sahaja sekadar lakaran indah sedangkan
prasarana dan ketersediaan kemudahan tidak menggambarkan sebagaimana yang

diharapkan. Kerana itu, berilah perhatian sepenuhnya kepada para petani dan
