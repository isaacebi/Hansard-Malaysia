DR. 2.3.2022 119

Mungkin tetapkan di bawah harga RM100. Untuk ujian RTK antigen pula mungkin
ditetapkan di bawah harga RM5.

Seterusnya tentang Vaccinated Travel Lane (VTL). Saya hendak tanya,
bilakah kerajaan akan betul-betul melaksanakan VTL untuk Pulau Pinang dan
Singapura? Mengikut Kumpulan Penerbangan Malaysia (MAG), permohonan sudah
dibuat tahun lepas, berbulan-bulan lamanya tetapi sampai sekarang kerajaan masih
lagi gagal membuka VTL untuk Pulau Pinang dengan Singapura. Selepas KLIA,
Lapangan Terbang Antarabangsa Pulau Pinang patut dibuka kepada laluan VTL
memandangkan peranannya sebagai gerbang koridor ekonomi wilayah utara.
Pelaburan bukan sahaja di negeri Pulau Pinang, malah Kedah, utara Perak, Perlis
semuanya terjejas dengan kelewatan pelaksanaan VTL tersebut.

Juga, apakah rancangan kerajaan untuk VTL Pulau Pinang bukan sahaja
Singapura tetapi destinasi-destinasi strategik yang lain seperti China, Taiwan,
Amerika Syarikat dan Eropah? Sudah tentu apabila saya bangkitkan pelaksanaan
VTL ini dan gelembung-gelembung perjalanan yang lain, kerajaan juga perlu
memastikan langkah-langkah keselamatan dikuatkuasakan agar rakyat kita
terlindung daripada wabak COVID-19.

Saya hendak juga bangkitkan isu tentang— dalam dua tahun ini, selain rakyat
Malaysia yang menghadapi pelbagai kesusahan dan cabaran, golongan pelarian
ataupun pemohon suaka (asylum seeker), refugees menghadapi pelbagai masalah
dalam kehidupan mereka. Salah satu masalahnya ialah akses kepada perkhidmatan
kesihatan.

Hospital swasta memanglah dia tidak mampu. Hospital kerajaan pun dia kena
bayar lebih mahal dan faktor-faktor birokrasi dan perundangan serta sebagainya
mungkin menyebabkan golongan ini takut untuk pergi ke hospital kerajaan. Akhirnya,
masalah kesihatan dalam komuniti ini bukan sahaja mencetus krisis kesihatan yang
menular dalam kalangan mereka malahan dalam kalangan masyarakat rakyat
Malaysia.

Saya berkesempatan baru-baru ini untuk bertemu dengan wakil UNHCR di
Malaysia dan antara usul oleh Agensi Pertubuhan Bangsa-bangsa Bersatu tersebut
ialah untuk mewajibkan satu skim insurans ataupun takaful kesihatan ke atas
pemohon suaka ini. Saya sokong cadangan ini. Saya harap kerajaan boleh
mempertimbangkannya sebab ini bukan sahaja memudah cara akses pemohon
suaka kepada perkhidmatan kesihatan malah akan meringankan beban pembayar
cukai Malaysia daripada kita yang menanggung kos kesihatan kepada golongan ini
ya.

Saya rasa perkara ini boleh dilaksanakan melalui kerjasama UNHCR juga

dengan melalui pelaksanaan pindaan tahun 2015 kepada Akta Antipemerdagangan
