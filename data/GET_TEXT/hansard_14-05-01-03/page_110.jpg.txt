DR. 2.3.2022 104

Tuaran meminta supaya sebuah jawatankuasa audit ditubuhkan untuk mengaudit
senarai pengundian didaftarkan secara automatik itu dapat dibersihkan daripada
pengundi yang memegang dokumen kad pengenalan yang diragui, terutama sekali
di Sabah dan juga dibersihkan daripada pengundi yang sudah meninggal dunia
sebelum ia digunakan dalam PRU-15.

Pelbagai kajian telah dibuat oleh para sarjana tentang gejala pertumbuhan
penduduk Sabah yang sangat luar biasa dengan lebih satu juta orang pemegang kad
pengenalan yang diragui. Oleh itu, integriti senarai pemilik di Sabah sangatlah
penting untuk diperbetulkan.

Selain itu, kerajaan harus akui dan pertimbangkan dengan teliti tentang
kesaksian individu seperti Jabar Khan dan Encik Hassnar Ebrahim semasa sesi
sidang pendengaran awam Jawatankuasa Pilihan Khas Parlimen Integriti yang
diadakan di Bangunan Parlimen pada 26 Februari tahun 2007. Kenyataan kedua-
dua saksi tersebut yang sememangnya terdapat dalam Hansard Parlimen perlu
disangkal dan perlu diperjelaskan oleh mana-mana pihak pada ketika ini termasuklah
daripada pengkhianat yang telah disebut oleh kedua-dua orang saksi.

Laporan Suruhanjaya Siasatan Diraja mengenai kebanjiran pendatang asing
tanpa izin di Sabah juga sarat dengan pembuktian yang telah disampaikan oleh
pelbagai saksi. Namun sudah sembilan tahun berlalu dan sudah tiga orang Ketua
Menteri Sabah dan empat Perdana Menteri Malaysia berganti, namun satu pun
rekomendasi dalam laporan tersebut belum dilaksanakan.

1620

Di manakah maruah negara apabila berkali-kali mengadakan RCI tetapi
rekomendasi gagal dilaksanakan? Siapa yang mahu percaya dengan Malaysia. Oleh
sebab terdapat 1 juta orang penduduk Sabah yang mempunyai dokumen
kewarganegaraan yang diragui. Maka, Dewan yang mulia ini hendaklah membuat
ketetapan agar sebuah jawatankuasa audit dan forensik pemilih yang dianggotai oleh
pakar-pakar kependudukan dan wakil daripada parti-parti politik Nhendaklah
ditubuhkan untuk mengaudit kesahihan senarai pengundi tersebut dan seterusnya
menyiasat latar belakang setiap pemilih yang memiliki dokumen kewarganegaraan
yang diragui.

Selain itu, kadar kemiskinan di Sabah adalah yang tertinggi di Malaysia. Pada
tahun 2021, kadarnya ialah 25 peratus. Selain daripada kemerosotan ekonomi akibat
pandemik COVID-19, keadaan ini juga bertambah buruk kerana tindakan kerajaan
memasukkan penduduk yang memiliki dokumen kewarganegaraan yang diragui ke
dalam senarai penduduk Sabah di mana penduduk ini adalah rata-rata
berpendapatan di bawah garis kemiskinan. Dengan lain perkataan, sebahagian

daripada penduduk miskin di Sabah adalah terdiri daripada orang miskin yang
