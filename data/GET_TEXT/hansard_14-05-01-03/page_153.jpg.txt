DR. 2.3.2022 147

Isu kedua adalah tentang AP. Sekarang kerajaan memberi AP untuk
mengimport ayam bulat. Kita tahu bahawa 35 syarikat dapat. Pemberian AP ini
selama ini MAFI dan juga DVS, resist, dia cuba halang pengimportan AP ayam bulat
kerana kalau kita banyak import, ia bergantung pada pengimportan bergantung pada
negara lain. Penternak di negara Malaysia ini akan terjejas. Mereka yang kecil-kecil
itu tidak dapat bersaing dengan syarikat besar daripada Vietnam dan China.

Maka untuk memastikan penternak lokal ini boleh survive — kita memang
bagus juga, banyak yang menghasilkan ayam dan tidak perlu import. Apabila kita
buka AP, it opened a floodgate dan negara ini terlalu bergantung pada pengimportan.
Akhirnya penternak lokal ini tidak boleh bersaing, mereka lingkup. Akhirnya kita
forever akan bergantung pada pengimportan.

Jadi, saya mohon supaya Jawatankuasa Khas Kabinet Menangani Kos Sara
Hidup ini kaji balik. Tutup semula AP. Jangan bagi AP lagi. Untuk kali ini, saya hendak
tanya siapakah 35 syarikat yang dapat AP import? Berapa matriks tan yang mereka
diberikan dan sudah masuk berapa matriks tan?

Apakah kesannya dan kita tahu bahawa AP ini selalu disalah gunakan oleh
golongan daripada ketua-ketua bahagian, ketua-ketua di kawasan yang ada rantaian
politik. Mereka dapat dan mereka jualkan AP kepada orang lain. Mereka merupakan
web rent seekers. AP kubis pun macam itu. AP macam-macam pun macam itu.
Sekarang kita buka satu AP lagi untuk mereka jadi cepat kaya. Jadi, saya mahu skim
cepat kaya ini dihentikan kerana itu tidak menguntungkan negara dan hanya
menguntungkan orang-orang golongan rent seekers yang berkabel politik ini.

Tuan Yang di-Pertua, kita baru-baru ini dapat pendedahan Tim Leissner. Ini
adalah kes rasuah raksasa. Saya tahu bahawa Tim Leissner ini dia pernah cakap
dalam testimoni, dia kata bon ketiga 1MDB iaitu projek Catalyze, code name
Catalyze itu diguna pakai untuk membiayai pilihan raya PRU-13 tahun 2013. Kita
tahu Tuan Yang di-Pertua dahulu pun Penang. Jadi, Ketua Menteri masa itu first time
bertanding. Kita tahu, kita tengok dengan diri sendiri betapa hebatnya masa itu
dengan jamuan makan free-flow. Ada free-flow of beer. Dibelanjakan untuk
pengundi-pengundi di Pulau Pinang. Ada juga /Jucky bonus. Di mana kawasan-
kawasan tertentu jika parti pemerintah masa itu menang, mereka akan dapat RM100,
RM200. Tuan Yang di-Pertua pun tahu, masih ingat.

Jadi, ini jelas-jelas, terang-terang salah dari segi Akta Kesalahan Pilihan
Raya membeli undi. That is a corruption. Massive corruption in Penang 2013 dan
begitu juga di seluruh Malaysia. Kita tahu. Kita tahu dalangnya adalah Jho Low. /
want to name it here Jho Low. Jadi kita ini, saya mahu bahawa SPR — dahulu kita
buat laporan polis. Masih ingat Tuan Yang di-Pertua, masih ingat kita buat report

polis. Akhirnya, Parlimen jawab bahawa no case, no further action.
