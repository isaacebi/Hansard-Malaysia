DR. 2.3.2022 20

Oleh sebab itu, di dalam kita memberikan bantuan saya lihat beribu yang
saya sebut tadi, saya pun tidak tahu. Dia ini orang mana-mana daripada parti
daripada mana-mana parti. Apa yang penting bagi kita untuk memajukan dan
membela nasib usahawan, ketepikan fahaman politik tetapi mereka ini lah yang
harus kita bantu demi untuk membangunkan semula ekonomi negara kita yang
terjejas ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri. Saya lihat Yang Berhormat Alor Gajah sudah dua kali.
[Disampuk] Mungkin Yang Berhormat Kepong tadi hendak bertanya, Yang
Berhormat Kepong? Saya bagi peluang.

Datuk Seri Mohd Redzuan bin Md Yusof [Alor Gajah]: Bagi peluang
mantan tanya.

Timbalan Yang di-Pertua [Dato’ Mohd Rashid Hasnon]: Baik. Tidak apa.
Baik, dengan ringkas.

Tuan Lim Lip Eng [Kepong]: Terima kasih. Saya hendak tanya— ya, ya, ya.
Terima kasih Tuan Yang di-Pertua. Saya hendak tanya apa perancangan Menteri
bagi geran insentif kepada usahawan Malaysia yang mendapat bahan mentah
mereka semua buatan Malaysia dan juga mengupah pekerja semua warga Malaysia
tanpa pekerja asing. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Kepong.

Tan Sri Noh bin Haji Omar: Terima kasih Yang Berhormat Kepong. Ini satu
pandangan yang baik. Jadi selain daripada saya kata tadi, kita berikan kepada
kumpulan bumiputera dan juga bukan bumiputera. Malah mungkin kita juga boleh
timbang seperti Yang Berhormat Kepong mengatakan bahawa yang mana-mana
usahawan yang 100 persen menggunakan produk tempatan dan juga menggunakan
pekerja-pekerja tempatan, mungkin kita boleh memberikan satu galakan.

Malah skim yang baharu yang kita akan laksanakan iaitu usahawan-
usahawan yang bermula dengan modal sendiri, dia tidak ada pinjam dengan mana-
mana agensi tetapi hari ini dengan modal poket dia sendiri, dia telah berjaya di dalam
perniagaan. Ini pun kumpulan yang kita akan berikan perhatian untuk kita
memberikan kemudahan kepada mereka untuk mendapatkan apa juga bantuan dan
juga kategori-kategori sepertimana Yang Berhormat kata tadi dan juga yang kata
usahawan-usahawan yang mula dengan modal sendiri ini kita letakkan dalam fast
lane. Ertinya prosedur-prosedurnya mungkin akan dikurangkan kalau dibandingkan
dengan usahawan-usahawan yang lain. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih

Yang Berhormat Menteri. Saya terhad tiga sahaja. Minta maaf. Pertanyaan jawab
