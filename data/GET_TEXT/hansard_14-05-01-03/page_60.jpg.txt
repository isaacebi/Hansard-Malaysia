DR. 2.3.2022 54

kehancuran. Tidak ada orang yang siuman yang yakin bahawa kita sungguh-
sungguh hendak membanteras rasuah di negara kita. Oleh yang demikian, harus ada
suatu semangat dan azam baharu untuk mengikis penyakit ini.

Saya bawa sekarang kes yang sebenarnya menyentuh rakyat selain daripada
rasuah tadi. Kos sara hidup dan inflasi, ya. Inflasi meningkat walaupun selalu
dikatakan peningkatan itu tidak seteruk negara-negara jiran ataupun negara-negara
lain. Akan tetapi, kita tahu indeks inflasi negara yang diukur daripada indeks harga
pengguna meningkat 2.3 peratus kepada 124.09 berbanding 122 pada tahun yang
sama sebelumnya.

Makanan yang paling terkesan 3.6 peratus maknanya tinggi daripada yang
lain. Harga minyak sayuran rekod tertinggi selepas meningkat 10 peratus pada
Oktober 2021. Harga bijirin meningkat lebih 22 peratus berbanding tahun
sebelumnya. Gandum sebanyak 40 peratus dalam tempoh 12 bulan. Kos produk
tenusu meningkat sebanyak 16 peratus.

Peratus-peratus ini tidak meyakinkan. Angka dan data ini boleh
mengelirukan. Statistic do lie kerana realiti di bawah itu adalah susah orang hidup
dengan makan dalam keadaan harga barang naik dan gaji tidak naik. Ini soal gaji
juga ada kaitan dengan soal harga barang. Ada syarikat-syarikat yang catat untung
puluhan bilion. Akan tetapi, apabila kita cakap soal gaji minima bukan sahaja
kerajaan, yang swasta pun ada keengganan.

Ladang-ladang, syarikat balak, ladang-ladang kelapa sawit yang untungnya
cukup tinggi tetapi pulangan bagi golongan pekerja rendah itu sangat kecil. Jadi, oleh
yang demikian, kita harap supaya tindakan kerajaan itu harus lebih menyeluruh.
Bukan setakat pengawalan harga tetapi ini soal Approve Permit (AP) ini menjadi
masalah yang besar. Dahulu AP kereta, sekarang AP kubis, AP ayam.

Jadi, semua AP ini di-contro/ oleh satu kelompok yang tertentu. Ini monopoli,
monopsoni, semua orang tahu ini basic economic. Kalau kita benar-benarkan
monopoli, dia yang tentukan harga dan kita tidak berikan ruang untuk orang lain
terlibat kerana AP ini diberikan kepada ketua-ketua bahagian parti tertentu. Jadi,
kalau kita tengok senarai— patutnya Yang Berhormat Menteri berikan senarai.
Siapakah yang dapat AP di bidang mana?

Jadi, barulah kita ada ketelusan. Yang Amat Berhormat Perdana Menteri
sebut kaedah di bawah pimpinan beliau akan ada ketelusan dan transparensi. Okey,
setuju. Beri. Siapakah yang dapat AP dan berikan maklumat ini kepada awam dan
kepada Ahli Parlimen. Kemudian, soal food security atau keselamatan makanan
dibangkitkan dan kita tahu yang di antara yang paling terkesan adalah petani-petani

dan pesawah padi dan pekebun-pekebun kecil.
