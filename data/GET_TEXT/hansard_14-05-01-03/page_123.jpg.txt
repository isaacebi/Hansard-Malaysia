DR. 2.3.2022 117

#1700

Apa yang sedang berlaku di sini? Saya sebenarnya telah memberi amaran
dalam ucapan perbahasan saya dalam Belanjawan 2022 pada bulan November yang
lalu bahawa pentadbiran sukan dan pengurusan kewangan yang tidak cekap yang
kita lihat di sebelah kerajaan akan membawa kepada akibat yang kita lihat pada hari
ini.

Saya hendak tunjukkan. Tuanku telah bertitah tentang Visi Sukan Negara
2030 iaitu pelan strategik untuk kemajuan sukan dalam tempoh masa 10 tahun yang
akan datang sehingga tahun 2030. Akan tetapi, sekarang sudah tahun 2022. Hanya
tinggal lapan tahun lagi tetapi Visi Sukan Negara 2030 itu belum lagi kita lihat.

Jadi, saya rasa kerajaan harus ambil serius terutamanya KBS. Selepas diberi
amaran dan dihentam bertubi-tubi, akhirnya kerajaan umumkan minggu lepas
bahawa akan memperuntukkan RM240 juta sehingga tahun 2025 untuk sukan acara
Program Podium dengan peruntukan lebih kurang RM60 juta setahun. Saya hendak
tanya di sini kepada Yang Berhormat Menteri. Dengan peruntukan baharu ini, berapa
orang atlet daripada jumlah 253 orang itu yang dipecat dahulu itu telah ditawarkan
semula kontrak dan elaun mereka?

Namun, untuk saya, pengurusan kewangan yang lebih mapan_ perlu
dilaksanakan selain peruntukan kerajaan secara berterusan sebegini. Saya ada
memberikan beberapa cadangan.

Pertama, Kementerian Belia dan Sukan (KBS) perlu mencari sumber
kewangan baharu untuk membiayai pembangunan sukan. Saya beri contoh. Semasa
pentadbiran Pakatan Harapan, KBS berjaya mendapatkan persetujuan Kabinet
untuk menyalurkan RM30 juta hasil cukai gula bagi tujuan pembangunan sukan. Jadi,
saya hendak tanya ya, cukai gula adakah kita gunakan untuk pembangunan sukan?
Ini kerana kita kenakan cukai gula untuk kesihatan rakyat. Saya rasa munasabah
hasil cukai itu digunakan untuk pembangunan sukan negara kita.

Di bawah pentadbiran Kerajaan Perikatan Nasional dan kini Barisan Nasional
(BN), cabutan khas judi telah ditambah daripada lapan kali hingga 22 kali. Jadi, cukai
judi (gaming tax) yang sebahagiannya disalurkan kepada pembangunan sukan juga
seharusnya ditingkatkan. Dari sini, saya lihat, mungkin sekurang-kurangnya boleh
menjana RM50 juta hingga RM100 juta setahun untuk pembangunan sukan.

Ketiganya, kerajaan wajar memperkenalkan pelepasan cukai korporat untuk
tajaan atlet acara sukan dan pembangunan sukan secara am bagi menggalakkan
sumber kewangan daripada pihak swasta. Saya telah bangkitkan perkara ini berkali-
kali di Parlimen.

KBS juga patut memperluaskan lagi program Track yang diperkenalkan

semasa pentadbiran PH di bawah MSN untuk menempatkan atlet-atlet kita bekerja
