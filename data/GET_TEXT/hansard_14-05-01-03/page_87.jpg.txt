DR. 2.3.2022 81

Dato’ Sri Mohd Najib bin Tun Abd Razak [Pekan]: Bandar Malaysia bernilai
RM140 bilion yang dinilai sebagai aset terbaik Malaysia. Yang Berhormat Bagan ...

Dato’ Ramli bin Dato’ Mohd Nor [Cameron Highlands]: Yang Berhormat,
satu minit lagi. Gulung.

Dato’ Sri Hasan bin Arifin [Rompin]: Banyak dikacau. Tambahlah masa
lagi, Tuan Yang di-Pertua.

Dato’ Sri Mohd Najib bin Tun Abd Razak [Pekan]: Bandar Malaysia bernilai
RM140 bilion yang dinilai sebagai aset terbaik Malaysia. Yang Berhormat Bagan
semasa menjadi Menteri Kewangan pernah menyifatkan Projek TRX sebagai antara
aset terbaik negara dan Yang Berhormat Langkawi, semasa dia melancarkan semula
Bandar Malaysia, menyifatkannya sebagai projek paling strategik.

Tuan Yang di-Pertua, saya pun pelik. Sebelum itu heboh kata projek-projek
ini jual negara. Selepas itu, tiba-tiba menjadi aset paling baik dan paling strategik
pula. Tuan Yang di-Pertua, oleh kerana banyak gangguan tadi, saya terpaksa
memendekkan ucapan saya. Tuan Yang di-Pertua, saya hendak sebut di sini
bahawa...

Tuan Khalid bin Abd Samad [Shah Alam]: “7MDB menguntungkan
negara”, sebutlah.

Dato’ Sri Mohd Najib bin Tun Abd Razak [Pekan]: Tuan Yang di-Pertua,
saya percaya ketika saya bangun membahaskan titah ucapan Yang di-Pertuan
Agong, pasti ada komen-komen di media sosial yang mahu saya membangkitkan
soal i-Citra. Inilah kali keempat saya mendesak kerajaan memenuhi permintaan
rakyat untuk pengeluaran kali terakhir.

Sekarang ini saya lebih optimis sebab seorang Ahli Dewan sebelum ini yang
pernah menggelarkan usaha saya membangkitkan soal pengeluaran i-Citra ini
seumpama meminang Puteri Gunung Ledang, ini sudah menyokong pula. Menteri-
menteri dan pemimpin PN pun sudah U-turn dan menyokong.

Jadi kepada Menteri Kewangan, saya merayu supaya permintaan UMNO
berhubung perkara ini dan kini disokong oleh parti lain dalam kerajaan, dipenuhi.
Siapa hendak claim kredit, tak kisahlah. Asalkan permintaan pengeluaran kali
terakhir ini yang sangat-sangat diharapkan oleh rakyat dapat dipenuhi kerajaan
dengan segera.

Sehubungan dengan itu, semasa dan sepanjang Kerajaan BN memerintah,
visi utama Tabung Haji ada dua iaitu pengurusan haji terbilang dan kedua, tonggak
kejayaan ekonomi ummah. Selari dengan visi-visi ini, hibah Tabung Haji biasanya
lebih tinggi berbanding dividen KWSP. Namun, ia sudah bertukar selepas PRU-14

apabila Kerajaan PH menyatakan bahawa Tabung Haji tidak perlu berniaga ataupun
