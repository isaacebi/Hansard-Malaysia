DR. 2.3.2022 38

Tuan Yang di-Pertua: Saya ingin menjemput Yang Berhormat Ketua
Pembangkang, Yang Berhormat Port Dickson. Masa yang diperuntukkan kepada
beliau ialah 90 minit. Sebelum itu, saya ingin secara peribadi mengucapkan takziah
pada Yang Berhormat Port Dickson dan keluarga atas pemergian adinda beliau,
Allahyarham Rusli bin Ibrahim.

01140
Saya doakan agar roh arwah dicucuri rahmat Allah dan diletakkan bersama

orang-orang yang beriman. Takziah Yang Berhormat. Silakan.

11.40 pg.

Dato’ Seri Anwar bin Ibrahim [Port Dickson]: Terima kasih Tuan Yang di-
Pertua atas ucapan takziah juga Ahli-ahli Yang Berhormat yang ramai daripada
pelbagai parti telah sampaikan kepada saya semalam dan pagi tadi serta juga
masyarakat yang bersama. Mudah-mudahan Allah SWT merahmati dan mencucuri
rahmat ke atas rohnya.

Saya mulakan dengan mengucapkan dan menjunjung kasih ke atas ucapan
dan Titah Seri Paduka Baginda Yang di-Pertuan Agong yang agak menyeluruh,
menyentuh awalnya soal memorandum persefahaman, pengangguran, COVID-19,
banjir, pengurusan hutan dan sebagainya. Jadi, izinkan saya Tuan Yang di-Pertua
untuk membahaskan isi kandungannya dan memohon perhatian kerajaan
terutamanya tentang permasalahan yang dirungkaikan.

Pertama, saya ingin menjelaskan tentang memorandum persefahaman yang
telah sampaikan di sini tetapi masih digunakan termasuk di Pilihan Raya Negeri
Johor seolah-olah kita memberi laluan mudah kepada kerajaan. Petang semalam
saya, Yang Berhormat Kelana Jaya dan Yang Berhormat Bagan menemui Yang
Amat Berhormat Perdana Menteri.

Apa yang dibincangkan? Pelan dan ketegasan melawan rasuah, kepastian
meluluskan Akta Anti-Lompat Parti. Tanpa memorandum ini, saya tidak fikir Undi18
akan diluluskan. Ramai yang boleh claim mereka berjasa dalam bidang itu, saya
tidak nafikan tetapi adalah kepastian dalam memorandum ini yang menetapkan
tanpa tolak ansur mesti diluluskan sebelum akhir tahun lalu.

Begitu juga pakej rangsangan menangani masalah ekonomi dan COVID-19
sejumlah RM45 bilion, RM10 bilion untuk rakyat miskin. Semua itu diluluskan pra
belanjawan atau pasca belanjawan kerana ada rundingan. Politik kita harus matang.
Kita tidak boleh mewarisi sistem yang lama. Apabila orang tidak bersetuju, tempatnya
di penjara. Kalau bersetuju, diangkat dan diberi anugerah tambahan.

Jadi, sikap dendam kesumat, nafsu serakah politik ini harus dihentikan.

[Tepuk] Jadi memorandum persefahaman ini bermaksud untuk mematangkan
