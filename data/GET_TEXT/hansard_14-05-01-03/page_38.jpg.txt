DR. 2.3.2022 32

Dato’ Haji Che Abdullah bin Mat Nawi [Tumpat]: Terima kasih Tuan Yang
di-Pertua dan terima kasih Yang Berhormat Menteri di atas jawapan tadi.

Selain daripada jawatan-jawatan yang disebut oleh Yang Berhormat Menteri,
Jurupulih Perubatan Fisioterapi dan Jurupulih Perubatan Pemulihan Cara Kerja juga
turut terdedah dengan pelbagai penyakit di hospital semasa bekerja, lagi-lagi dalam
pandemik COVID-19 ini. Namun, saya difahamkan bahawa mereka ini hanya
menerima bonus biasa seperti penjawat awam di sektor-sektor lain.

Soalan saya ialah apakah kerajaan tidak berhasrat untuk menimbangkan
agar mereka juga turut menerima elaun barisan hadapan kerana mereka juga berada
di barisan hadapan merawat pesakit dan juga terdedah kepada risiko jangkitan?
Terima kasih.

[Tuan Yang di-Pertua mempengerusikan Mesyuarat]

Tuan Khairy Jamaluddin Abu Bakar: Terima kasih Yang Berhormat.
Kumpulan yang layak untuk menerima elaun khas ini akan kita semak dan akan kita
kemas kini dari semasa ke semasa.

Contohnya, mungkin sekarang ini ada keperluan difikirkan untuk
diperkembangkan kepada mereka yang layak terutamanya fisioterapi yang terlibat
dalam rawatan long covid dan sebagainya. Saya akan ambil kira cadangan Yang
Berhormat dan kita akan melihat kepada kriteria kelayakan dan seterusnya, terima
kasih.

Tuan Yang di-Pertua: Terima kasih Yang Berhormat.

Tuan Karupaiya a/l Mutusami [Padang Serai]: Soalan tambahan?

Dr. Lee Boon Chye [Gopeng]: Soalan tambahan kedua

Tuan Karupaiya a/l Mutusami [Padang Serai]: Padang Serai.

Tuan Yang di-Pertua: Ya, Yang Berhormat Padang Serai.

Dr. Lee Boon Chye [Gopeng]: Gopeng.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Mohon penjelasan daripada Yang Berhormat Menteri mengenai isu doktor
kontrak. Saya jelas bahawa kerajaan telah menambah lebih 8,000 jawatan tetap
bermula tahun ini hingga 2025.

Mohon Yang Berhormat Menteri jelaskan berapa ramai doktor kontrak yang telah
diserap masuk sehingga sekarang? Berapa dijangka di kalangan doktor kontrak akan
diserap masuk tahun ini? Terima kasih Tuan Yang di-Pertua.

Tuan Yang di-Pertua: Terima kasih, silakan.

Tuan Khairy Jamaluddin Abu Bakar: Terima kasih Tuan Yang di-Pertua.
Memang keluar tajuklah tetapi semalam kita telah mengiklankan jawatan tetap bagi

pegawai perubatan di laman sesawang Suruhanjaya Perkhidmatan Awam. Ini di
