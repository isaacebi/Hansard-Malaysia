DR. 2.3.2022 35

Dato’ Sri Dr. Haji Ismail bin Abd Muttalib: Di samping itu, kita ada 12
panduan untuk memastikan supaya pengurusan dan pembinaan di kawasan-
kawasan cerun ini dapat dipatuhi. Ini melibatkan kawasan pihak berkuasa tempatan,
PLANMalaysia, Jabatan Kerja Raya dan juga jabatan-jabatan yang lain. Kita Tuan
Yang di-Pertua, di bawah Kementerian Perumahan dan Kerajaan Tempatan
(Bahagian Perumahan), untuk makluman pembinaan rumah ini melibatkan lebih
kurang 15 agensi di seluruh negara.

Sebab itulah kita cadangkan untuk kita selaraskan di bawah National Housing
Corporation (NHC) yang telah pun disetujukan oleh Kabinet untuk kita wujudkan bagi
memastikan supaya penyelarasan pembinaan rumah-rumah ini dapat kita lakukan
bagi memastikan supaya tidak ada rumah-rumah yang begitu mudah dibina,
sehingga dibina di kawasan-kawasan cerun yang boleh mendatangkan kemusnahan
ataupun kerosakan pada rumah-rumah yang dibina.

Dalam masa yang sama Tuan Yang di-Pertua, Yang Berhormat Kuala Nerus,
sebenarnya kita sentiasa memberikan kempen-kempen kepada pembeli-pembeli
rumah supaya mereka melihat mana rumah yang paling sesuai untuk mereka beli,
untuk mereka miliki supaya tidak mendatangkan kerugian pada masa hadapan. Jadi,
dua pendekatan ini kita gunakan. Terima kasih, Yang Berhormat Kuala Nerus atas
peringatan tersebut.

Tuan Sabri bin Azit [Jerai]: Jerai.

Tuan Yang di-Pertua: Maaf. Akhir sekali Yang Berhormat Bukit Bintang.

Tuan Fong Kui Lun [Bukit Bintang]: Terima kasih.

Tuan Yang di-Pertua: Ringkas ya.

Tuan Fong Kui Lun [Bukit Bintang]: Ya. Tuan Yang di-Pertua, soalan
tambahan. Saya ingin bertanya Yang Berhormat Timbalan Menteri. Benarkah
kelemahan penguat kuasa menjadikan— menyebabkan bertambah pembinaan
bangunan tinggi di atas cerun-cerun bukit yang tinggi seperti yang berlaku di Taman
Supreme, Cheras dan di kawasan-kawasan bukit tinggi yang lain? Mengapakah tidak
ada ketegasan petugas atau PBT dan dibiarkan ini berlaku di kawasan ini? Minta
penjelasan daripada Yang Berhormat Timbalan Menteri. Thank you.

Tuan Yang di-Pertua: Terima kasih.

Dato’ Sri Dr. Haji Ismail bin Abd Muttalib: Terima kasih Tuan Yang di-
Pertua. Terima kasih, Yang Berhormat Bukit Bintang ya. Seperti mana yang saya
sebutkan tadi, kita ada 15, Tuan Yang di-Pertua, pelaksana pembina-pembina rumah
termasuklah KPKT sendiri, kerajaan negeri, PBT, kKementerian-kementerian lain dan
juga pihak swasta yang sudah tentu tidak di bawah bidang kuasa KPKT sendiri untuk
menjalankan semuanya. Sebab itulah kita cadangkan supaya National Housing

Corporation itu ditubuhkan supaya kita dapat menyelaraskan.
