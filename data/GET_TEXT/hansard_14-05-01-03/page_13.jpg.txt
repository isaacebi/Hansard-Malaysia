DR. 2.3.2022 7

beregu campuran Chan Peng Soon, Goh Liu Ying dan pemain perseorangan wanita,
Sonny Leah Cheah. Walaupun digelar pemain profesional telah pun berlatih bersama
pemain-pemain Persatuan Badminton Malaysia dan menyarung jersi negara pada
temasya Sukan Olimpik 2020 di Tokyo tahun lalu. Sekian, terima kasih.

Timbalan Yang di-Pertua [Dato’ Mohd Rashid Hasnon]: Sila Yang
Berhormat Selayang, soalan tambahan pertama.

Tuan William Leong Jee Keen [Selayang]: Terima kasih atas jawapan yang
diberikan oleh Timbalan Menteri. Walaupun kementerian tidak terlibat dalam
kontroversi Lee Zii Jia tetapi kerajaan memang bertanggungjawab untuk melihat
bahawa sukan badminton dan sukan yang lain akan mengharumi nama negara dan
kita akan membimbing pemain yang akan menjadi jaguh kepada negara kita.

Soalan tambahan saya ialah, adakah kementerian setuju dengan pendekatan
yang telah diambil? Bahawa BAM nampaknya hendak memberikan kepentingan
lebih kepada keuntungan, daripada sponsorship dan menjadi satu monopoli pemain
badminton sehingga mampu hendak memusnahkan karier seorang pemain sebab
hendak menjadi profesional. Atau objektif yang sepatutnya ialah untuk membimbing
pemain sehingga kita mengadakan seorang jaguh dunia.

#1020

Kalau objektif itu ialah untuk membimbing bakat, apa salahnya untuk BAM
bekerjasama dengan pihak profesional seperti yang dibuat oleh negara lain seperti
Denmark. Mengapa menjadi profesional, menjadi satu lawan kepada BAM, sampai
menjadi seperti satu musuh, bukankah kita boleh bekerjasama untuk memastikan
bahawa negara kita akan melahirkan jaguh, akan menang balik Thomas Cup. Terima
kasih

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Selayang. Sila Yang Berhormat Timbalan Menteri untuk menjawab.

Dato’ Sri Ti Lian Ker: Kerajaan memang komited dan mengambil tahu
perkembangan sukan atlet-atlet dan juga persatuan-persatuan. Namun begitu, kita
tidak dapat mengetepikan ataupun menafikan kewujudan komitmen-komitmen asal
antara atlet, persatuan sukan dan juga penaja-penaja.

Sepertimana yang diketahui umum, Persatuan Badminton Malaysia telah
memberi satu keputusan untuk memberi ruang kepada pemain-pemain tersebut
untuk mengemukakan rayuan apabila tindakan diambil dari dasar dan segi kaca mata
pihak ketiga, pihak persatuan hanya boleh mengikut proses yang telah ditetapkan.

Seperti juga yang diketahui unum dan Yang Berhormat Selayang, pihak
kementerian mengambil inisiatif juga untuk berbincang dengan kedua-dua belah
pihak yang terlibat dan telah pun menyelesaikan masalah memberi nasihat dan

masalah telah pun diselesaikan dengan memuaskan.
