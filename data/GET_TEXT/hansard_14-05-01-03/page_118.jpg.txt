DR. 2.3.2022 112

keluarga dan sebagainya, tiba-tiba mereka pencen. Oleh itu, mereka perlu dibantu
dengan kewangan negara yang kita boleh rancang daripada semasa ke semasa.

Tambahan pula mereka yang mendapat pencen tahun 2004 ke bawah di
mana pencen seorang jeneral lebih kurang sama dengan pencen seorang leftenan
sekarang ini kerana jarak pencen itu memanglah masa saya jadi Menteri Pertahanan
pun kita berbincang perkara ini, bagaimana hendak merapatkan jurang pendapatan
ini. Sebab mereka yang berpencen sebelum tahun 2004, berada dalam paras
kemiskinan walaupun dia berpangkat kapten, berpangkat mejar dan sebagainya
kerana pencen mereka hanya RM1,000 ke RM2,000. Dalam keadaan kos sara hidup
yang ada sekarang, mereka berada di bawah paras kemiskinan.

Sekarang, harga minyak naik melambung. Lebih daripada USD100 satu tong.
Mungkin akan berlanjutan agak lama kerana kita tidak tahu krisis yang berlaku antara
Ukraine dan Rusia ini bila akan berakhir. Kenaikan harga minyak ini dan Petronas
mendapat pendapatan yang agak baik dan negara sudah tentulah akan
menggunakan pendapatan ini. Di antaranya, lihatlah veteran termasuklah bekas
polis kah bekas tentera kah, mereka yang terpaksa bertarung hidup setelah mereka
bersara terutamanya sekali saya kata tadi tentera, kerana saraan mereka dalam
umur yang begitu muda, melainkan yang berpangkat agak tinggi.

Oleh itu kita harap perkara ini menjadi satu tindakan setelah Yang di-Pertuan
Agong sendiri membuat suruhan soal supaya golongan veteran ini diambil perhatian
khusus dan ia boleh di bincang di semua kementerian termasuk di JPM dan JPA dan
semua di bawah Jabatan Perdana Menteri berbincang bagaimana kalau perlu pinda
enakmen dan sebagainya, bawa ke Parlimen ini dan kita boleh menyokong untuk
membantu mereka ini.

Perkara seterusnya ialah saya ingin menyentuh soal 1MDB. Saya sendiri
memang bukan seorang ahli ekonomi, seorang ahli statistik dan sebagainya. Saya
tahu hal 1MDB ini macam sebelum pilihan raya dahulu. Saya bercakap bagaimana
bila berlaku pemusatan kuasa antara mereka yang berkuasa dalam 1MDB menjadi
Menteri Kewangan dan Perdana Menteri, orang yang sama.

Oleh itu bila 1MDB tidak cukup duit, dia minta pada Menteri Kewangan.
Menteri Kewangan pula kata nanti saya tanya Perdana Menteri dahulu. Akhirnya
Perdana Menteri bermesyuarat dengan Menteri Kewangan, mesyuarat dengan
1MDB, tiga entiti orang yang sama. Akhirnya berlakulah skandal yang sebegitu rupa,
yang kita tahu soal bayaran yang dibuat oleh Raja Arab yang berjumlah lebih
daripada RM2 bilion.

Kita ingat setakat itu sahaja tetapi bila munculnya apa yang berlaku di
mahkamah di Amerika itu, paling mengejutkan kita. Mengejutkan kerana ia ada

benda-benda baharu yang selama ini kita tidak tahu, ia menjadi tahu. Bagaimana
