DR. 2.3.2022 138

kerajaan khasnya Yang Amat Berhormat Perdana Menteri akan mengumumkan
tarikh kita buka sempadan. Cuma nasihat saya, boleh buka cuma SOP itu kena betul.
Sebab saya nampak SOP yang ada sekarang ini tidak berkesan untuk mengawal
keadaan semasa domestik di negara kita.

Saya bagi contoh, kes harian sekarang dalam lingkungan 20 hingga 30 ribu.
Kes kematian sudah mencecah ke tahap 70 kes sehari. Takkan kita hendak tunggu
sampai bulan — kembali pada bulan Ogos tahun lepas. Di mana setiap hari ada
kematian dua hingga tiga ratus, baru kita hendak ketatkan SOP yang sedia ada. Jadi,
saya minta Yang Berhormat Menteri Kanan (Keselamatan) khasnya dengan
jawatankuasa beliau supaya menyemak semula ya SOP yang sedia ada. Pastikan
sama-sama kita membendung penularan pandemik COVID-19.

Cuma satu, Tuan Yang di-Pertua. Saya tahu Yang Berhormat Tan Sri Yang
di-Pertua Dewan Rakyat memberikan kebenaran kepada Ahli Dewan dalam Dewan
yang mulia ini untuk membuka pelitup muka ketika berbahas. Akan tetapi, saya rasa
itu budi bicara. Seeloknya, walaupun yang duduk itu timbalan tetapi tidak apa. Saya
mohon — saya nampak Yang Berhormat Tan Sri Yang di-Pertua dan Yang Berhormat
Dato’ Timbalan Yang di-Pertua sepanjang masa memakai pelitup muka.

Akan tetapi, ramai yang sebenarnya mengambil kesempatan. Supaya jangan
bagi kelonggaran macam ini. Sebab kita pemimpin. Rakyat di luar tengok kita
berbahas. Kalau Ahli Parlimen dalam Dewan yang mulia ini dibenarkan buka pelitup
muka ketika bercakap dan berbahas, macam mana rakyat di luar? Mereka bercakap
pun boleh buka face mask dan sebagainya.

Jadi, saya minta pemimpin — yang menjadi pemimpin. Kalau mengaku dirinya
pemimpin dalam mesyuarat, dalam ceramah dan sebagainya supaya sentiasa patuhi
SOP, tutup muka supaya — ia benda asas. Kecuali mana-mana Ahli dalam Dewan
yang mulia ini yang ada masalah kesihatan. Itu kes yang speciallah. Jadi, saya
mohon supaya Tuan Yang di-Pertua boleh mempertimbangkan semula, menyemak
semula permintaan ini.

Tuan Yang di-Pertua, saya tahu ramai yang mungkin tidak puas hati dengan
sayalah. Akan tetapi, sejak tahun lepas saya tidak pernah buka pelitup muka ketika
berbahas dalam Dewan yang mulia ini. Ketika Kerajaan Keluarga Malaysia
merayakan 100 hari menjadi kerajaan, dikatakan markahnya 90 markah. Ketika itu
saya tanya soalan dalam Dewan yang mulia ini dikatakan kos sara hidup bukan
indication ataupun petunjuk sebagai prestasi kerajaan. Saya rasa kecewa. la tidak
sepatutnya berlaku sebab kos sara hidup adalah perkara yang paling dekat dengan
rakyat. Kita tengok apa yang terjadi hari ini, minyak masak dalam beg plastik satu

kilogram kekurangan stok.
