DR. 2.3.2022 90

Jadi Tuan Yang di-Pertua,- Sit down, please. Your time will come. You say what you
want to say.

Tuan Kesavan a/l Subramaniam [Sungai Siput]: Tadi saya hendak tanya
adakah—

Dato’ Sri Haji Tajuddin bin Abdul Rahman [Pasir Salak]: /’m not
entertaining lah.

Tuan Yang di-Pertua: Yang Berhormat Sungai Siput, tolong lah. Tolong
duduk. Tolong duduk. Tolong duduk. Yang Berhormat, tolong buka mikrofon.

Dato’ Sri Haji Tajuddin bin Abdul Rahman [Pasir Salak]: Keputusan telah
dibuat. Kita sebagai pengikut, kita ikut lah. Berilah kepercayaan, keyakinan. Kalau
everything, apa juga yang dibuat oleh Perdana Menteri, dibuat oleh Kabinet kita tidak
bersetuju, kita ganggu, kita gugat, apa hendak jadi ini? Kerajaan apa yang kita
hendak ini? Saya rasa tidak sewajarnya lah. Kita mempunyai agenda besar. Kita
hendak negara kita ini menjadi negara maju.

Kerajaan mempunyai program, punyai dasar, itu dan ini. Kalau_ tidak
dilaksanakan, bagaimana kita hendak menjadi negara maju? Sudah lah yang sudah-
sudah ini kita tidak tercapai. Wawasan 2020 kita tidak tercapai. Sekarang kita set the
goal. We set the new goal. Jadi, 2030 pula untuk mencapai wawasan maju. Macam
mana kita hendak capai 2030 kalau asik bercakaran, bertelagah, berantakan tidak
habis-habis? Masa dalam Dewan dihabiskan dengan menunjukkan kehebatan
individu berucap dan sebagainya.

Jadi, berkaitan dengan menuju ke negara maju ini, hendak memajukan
negara kita ini bukan sahaja di bandar-bandar. Luar bandar pun. Saya banyak kali
saya sebut. Pembangunan jangan tunggu kepada kawasan bandar atau semi
bandar. Hendak lah juga dibawa ke kampung-kampung. Fikirkan caranya. Saya ada
cara tetapi hendak buat macam mana, kita tidak duduk dalam itu. Kalau kita dalam
Kabinet, kita boleh lah bagi- Dalam Dewan masa sedikit. Hendak cakap banyak
karang habis masa.

Cuma saya hendak ingatkan di sini. Untuk melaksanakan itu, Kabinet,
Menteri-menteri, Timbalan Menteri, pegawai-pegawai tinggi kerajaan, pegawai
bawah kerajaan mesti komited, sehati sejiwa dengan kerajaan untuk melaksanakan
RMKe-12, melaksanakan program itu, program ini. Duit sudah kita bagi. Bajet sudah
kita luluskan. What is the problem? Bukan tidak ada duit. Duit ada tetapi
pelaksanaan, delivery. Saya sudah bawa perkara ini semalam bila Perdana Menteri
menjawab. Akan tetapi saya hendak elaborate hari ini. Menteri-menteri mesti
komited. Jangan fikir parti berlainan, maka tidak sokong apa juga agenda Perdana
Menteri. Ini tidak boleh. Dalam parti sendiri pun, sama parti pun, jangan cuba untuk

bermain politik. Saya hendak ingatkan di sini.
