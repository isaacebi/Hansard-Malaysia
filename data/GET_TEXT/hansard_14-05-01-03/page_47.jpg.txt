DR. 2.3.2022 41

yang ditakluki oleh orang Eropah sibuk menghimpun kekayaan untuk diri mereka
sendiri.

Saya tambah apa yang dilakukan oleh penjajah pasca kemerdekaan, orang
yang menguar-uarkan tentang kemerdekaan. Kemerdekaan itu bukan_bererti
menolak penjajah semata-mata, menolak sistem rakus kezaliman penganiayaan
golongan rakyat dan juga penyisihan golongan miskin.

Tuan Mohamad bin Sabu [Kota Raja]: Boleh?

Dato’ Seri Anwar bin Ibrahim [Port Dickson]: Sekarang ini apa yang
berlaku adalah penjajah itu diganti oleh pemuka-pemuka peribumi. Dahulu, penjajah
rakus berkuasa mengisi bolok mereka sendiri, tembolok mereka sendiri. Sekarang,
pemimpin peribumi yang mengambil alih. Saya ambil sedikit ayat itu sahaja.

Akan tetapi mereka sibuk mengumpul kekayaan untuk diri mereka sendiri.
Penjajah yang diganti oleh pemimpin peribumi tanpa meninggalkan sesen pun
kepada yang lain. Terus menerus mengumpul kekayaan, melebihi batas dan
kehidupan yang enak bagi golongan atasan.

Bagi sejumlah besar penduduk, tidak ada motif rasional mahupun peluang
yang cukup untuk memperoleh kekayaan melampau yang diperlukan untuk hidup.
Kalau sudah merempat miskin di kawasan Manek Urai tanpa program pemasaran,
tanpa usaha untuk menambah produktiviti mereka. Apakah motivasi mereka untuk
meningkatkan? Ini teori yang dijawab oleh semua pakar ekonomi.

Tuan Mohamad bin Sabu [Kota Raja]: Saya kurang bersetuju dengan Ketua
Pembangkang. Kata orang Melayu tidak peka soal rasuah ini. Bahkan baru-baru ini
apabila ada orang yang mencuri di masjid ditangkap, dimandikan seolah-olah mayat.
Itu yang curi beberapa ringgit, orang Melayu peka. Ini kata tadi tidak peka. Saya yakin
yang mencuri berjuta nanti akan ditangkap, dimandikan, dikapankan dan diusung ke
kubur. Setuju atau tidak? [/Ketawa]

Tuan Fong Kui Lun [Bukit Bintang]: Minta, minta.

Dato’ Seri Anwar bin Ibrahim [Port Dickson]: Apa yang saya sebut, yang
saya cuba hendak ulas ini saya tidak setuju dengan pandangan itulah iaitu yang
mengatakan orang Melayu ini atau Filipina atau Jawa ataupun masa Inggeris cuba
ganggu budaya Cina, menganggap orang Cina ini semua kaki opium, maka
menyebabkan Opium War. Kemudian orang India yang dianggap malas dan
memang kotor. Ini sikap penjajah yang diwarisi oleh golongan elit politik termasuk
pemimpin Melayu. Ini yang saya hujah ini.

Jadi betul Yang Berhormat Kelana Jaya kalau hendak kata sikap mereka
begitu. Orang curi di masjid dibelasah setengah mati. Orang curi berbilion-bilion duit

1MDB masih bergentayangan di mana-mana. Jadi ada — tetapi salahnya adalah
