DR. 2.3.2022 46

Kita semalam sewaktu Yang Berhormat Ketua Pembangkang bahas dalam
Kamar Khas berkenaan dengan Tim Leissner, satu perkara yang agak
mendukacitakan ialah bagaimana siri pendedahan ini berlaku hampir setiap hari.
Maksudnya, maklumat yang dipunyai oleh Jabatan Peguam Negara ini sangat
kurang, sehingga kita disajikan hampir setiap hari dengan pembongkaran-
pembongkaran besar yang baharu. Malah, sekiranya tidak berlaku pembongkaran
oleh Tim Leissner di New York, kita tidak akan tahu ada rumah USD10 juta yang
telah dibelikan menggunakan duit rakyat Malaysia untuk kekasihnya di London.

Jadi berkenaan dengan isu ini, adakah Yang Berhormat Port Dickson
bersetuju dalam aspek unsur jenayah di bawah Kanun Keseksaan dan harus ada
pendakwaan di mahkamah Malaysia kerana bukan sahaja tentang isu ini tetapi
menyimpan maklumat berkenaan rasuah. Maksudnya, kekasih tersebut tidak tampil
untuk memberitahu, hampir sembilan tahun menyimpan rahsia rumah ini. Apa
pandangan Yang Berhormat Ketua Pembangkang?

Tuan Mohamad bin Sabu [Kota Raja]: Soalan tambahan. Apakah kita tidak
berbangga wanita Malaysia nilainya harga RM44 juta? Ini RM80, RM200 buat apa?
Nilai dia itu kena lihat, wanita Melayu pula itu. Kita kena sokong nilai-nilai wanita
seperti ini. Yang Berhormat Ketua Pembangkang setuju atau tidak? [Dewan riuh]

Dato’ Seri Anwar bin Ibrahim [Port Dickson]: Terima kasih. Daripada
keterangan semalam, Yang Berhormat Kelana Jaya dan Yang Berhormat Lembah
Pantai...

Tuan Ahmad Fahmi bin Mohamed Fadzil [Lembah Pantai]: Yang
Berhormat Kota Raja bukan Yang Berhormat Kelana Jaya.

Dato’ Seri Anwar bin Ibrahim [Port Dickson]: Oh! Yang Berhormat Kota
Raja. Yang Berhormat Kota Raja dan Yang Berhormat Lembah Pantai bangkitkan
isu yang dibongkar oleh Leissner. Soalan yang kita kemukakan, bagaimana agensi
penguatkuasaan penyiasatan tidak mampu mengetengahkan lagi soal ini seolah-
olah kes ini tertutup, walaupun ada siri pendakwaan di mahkamah? Akan tetapi
bahan-bahan ini, kita terpaksa tunggu sehingga terbongkar, pertamanya dahulu oleh
Department of Justice, Jabatan Kehakiman Amerika Syarikat dan keduanya
sekarang di mahkamah di Amerika Syarikat, sebahagiannya.

Jadi, saya tekankan semalam, maknanya walaupun SPRM ada menjawab
bahawa sebahagian kes Bank Negara Malaysia ini disiasat oleh Jabatan Siasatan
Jenayah dan SPRM telah pun memanggil wanita berkenaan mengenai rumah.
#1210

Akan tetapi, saya telah cadangkan mesti ada pasukan khas, sekurang-
kurangnya empat agensi ini, menyelaraskan tindakan kerana isu ini isu yang sangat

besar. Berpuluh-puluh bilion dan ada orang cuba memadamkan yang mengatakan,
