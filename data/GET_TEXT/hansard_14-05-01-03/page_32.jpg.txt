DR. 2.3.2022 26

pengurusan sisa kitar semula seperti pusat dan tong kitar
semula berhampiran secara atas talian;

(ii) membangunkan kerangka_ kerja bagi pelaksanaan
perluasan tanggungjawab pengeluar atau Extended
Producer Responsibility (EPR) terhadap produk yang
dikeluarkan sehingga ke peringkat post-consumer dalam
kitaran hidup produk tersebut bagi menggalakkan
pengasingan sisa di punca dan meningkatkan amalan kitar
semula dalam kalangan masyarakat;

(iii) meneruskan pelaksanaan Sistem Pemberian Ganjaran
(Trash to Cash) secara fizikal atau elektronik untuk
merangsang penglibatan masyarakat dalam
melaksanakan program SAS;

(iv) meningkatkan bilangan kemudahan kitar semula untuk
memudahkan orang awam menghantar sisa ke kitar
semula; dan

(v) mengadakan sesi libat urus bersama pemain-pemain
industri kitar semula bagi menambah baik industri kitar
semula.

Selain itu, SWCorp juga akan meneruskan pelbagai kempen kesedaran dan
memperluaskan program pendidikan bagi meningkatkan penglibatan pelbagai
peringkat masyarakat untuk membudayakan amalan kebersihan 3R — reduce, reuse
dan recycle dengan izin seperti berikut:

(i) program Komuniti Sifar Sisa (KOSIS) melibatkan komuniti

di 17 buah Program Perumahan Rakyat (PPR);

(ii) program SAS secara mandatori di sektor isi rumah, sektor
industri, komersial dan institusi serta sektor pembinaan di
tujuh negeri yang menerima pakai Akta 672;

(iii) program World Cleanup Day dari 6 hingga 19 September
bagi menyahut cabaran badan penganjur dunia yang
menyasarkan lima peratus daripada populasi dunia
bersama-sama melakukan pembersihan kawasan secara
serentak untuk menangani masalah sisa pepejal termasuk
sisa di laut;

(iv) Pertandingan Waste to Art yang merupakan pertandingan
seni berasaskan barangan kitar;

(v) kempen buang sampah ke dalam tong sampah dan

kempen berani tegur; dan
