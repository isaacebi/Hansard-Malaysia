DR. 2.3.2022 114

Inilah yang kita melihat keadaan Malaysia sekarang ini sudah dipersendakan
oleh dunia. Walaupun tadi Yang Berhormat Pekan cuba membela kedudukannya
tetapi saya ingat lagi dia bela, lagi dia terjerut. Ini kerana apa yang di cakap di
Parlimen ini berlainan dari apa yang dipersembahkan di mahkamah. Oleh sebab di
mahkamah kita tahulah, kita biasa masuk mahkamah berkali-kali, dia tidak boleh
merapu. Ini kerana kalau kita memberi pandangan yang lain ada pihak peguam yang
lain pula akan mencelah dan juga membetulkan keadaan itu. Fakta dalam
mahkamah lebih jauh jelas daripada ucapan secara bebas di Parlimen ini.

Oleh sebab itu Yang Berhormat Pekan boleh cakap apa sahaja yang dia
hendak bela diri dia, itu haknya. Akan tetapi mahkamah telah menentukan dia
bersalah di dua buah mahkamah sudah, hanya tinggal sebuah mahkamah sahaja
lagi. Ditambah pula soal sumpah dan sebagainya. “Sumpah saya tidak kenal Jho
Low’. Sekarang apabila berlaku perbicaraan di mahkamah, di Amerika, kita lihat
gambar-gambarnya dengan Jho Low. Jadi, orang boleh sumpah, orang boleh cakap
itu, dia tidak kenal itu, tidak kenal ini tetapi apabila berlaku perbicaraan di mahkamah,
terdedah segala-galanya. Perkara yang...

Tuan Khalid bin Abd Samad [Shah Alam]: Sekejap. Yang Berhormat Kota
Raja, Terima kasih Tuan Yang di-Pertua. Apa pandangan Yang Berhormat Kota
Raja apabila Yang Berhormat Pekan ingin menggambarkan bahawa 1MDB itu tidak
merugikan negara. Dia seolah-olah sebagai seorang pencuri yang telah mencuri,
selepas itu tuan rumah, dia buat claim insurance dan dia dapat bayaran daripada
syarikat insurans. Maka, pencuri itu berkata “Alhamdulillah saya curi pun tetapi tuan
rumah ada untung’ dia kata. “Tidak rugi 1MDB” dia kata. Pencuri yang tidak tahu
malu! Apa pandangan Yang Berhormat Kota Raja.

Tuan Mohamad bin Sabu [Kota Raja]: Ini memanglah satu perkara yang
pelik, cuba menegakkan benang yang basah sedangkan ia telah dibicarakan di
mahkamah, bukan tuduhan palsu atau rekaan. la dibicarakan di mahkamah Malaysia
dan mahkamah di Amerika.

Mungkin selepas ini ada lagi perbicaraan di mahkamah-mahkamah lain negara soal
1MDB ini. Oleh sebab itulah ia semakin membesar, bukan semakin mengecil.

Perkara seterusnya yang saya ingin sentuh ialah soal pilihan raya yang
berlaku di Johor sekarang ini. Semalam saya hadir dalam majlis ceramah, majlis
kami kena fine sebanyak RM3,000 kerana di antaranya saya sebut tadi iaitu tidak
pakai mask. Sedangkan dalam Parlimen kita berucap tidak perlu pakai mask. Kedua,
jalan masuk dan jalan keluar mesti ada, sedangkan kita buat di hadapan pejabat,
orang berada di hadapan, tidak ada jalan masuk dan jalan keluar.

Satu lagi soal SOP. Yang Amat Berhormat Perdana Menteri berjanji untuk

melonggarkan, saya sebut dalam — bertemu dengan Yang Amat Berhormat Perdana
