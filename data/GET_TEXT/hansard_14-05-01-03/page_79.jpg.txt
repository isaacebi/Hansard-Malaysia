DR. 2.3.2022 73

rizab dan tabung simpanan kerajaan ketika ini sudah jauh lebih rendah berbanding
sebelum PRU-14.

Akibatnya penarafan kredit Malaysia yang diberi oleh Syarikat Fitch telah
diturunkan taraf daripada gred A ke gred B pada tahun 2020 buat kali pertama dalam
sejarah Malaysia. Malaysia kehilangan gred A. Kesimpulannya, bukan sahaja rizab
PETRONAS, Khazanah, KWAP dan KWAN dikorek atau dijarah tetapi hutang
kerajaan juga melonjak naik sebanyak RM320 bilion iaitu kenaikan lebih 46 peratus
sejak PRU-14.

Tuan Yang di-Pertua, kerajaan berhadapan dengan keadaan yang cukup
mencabar untuk memulihkan semula tabung-tabung dan rizab negara setelah
kerosakan teruk yang ditinggalkan oleh Kerajaan PH dan PN terdahulu. Yang
Berhormat Pagoh bukan tidak tahu keadaan kewangan negara, sedangkan beliau
pernah menjawat jawatan Menteri Kanan dalam PH dan kemudiannya menjadi
Perdana Menteri dalam Kerajaan PN. Sebenarnya selepas PRU-14, Yang Berhormat
Pagoh berada dalam dua buah kerajaan yang merosakkan kewangan negara. Beliau
juga pernah mengaku berbelanja RM16 bilion untuk menunjukkan keprihatinannya
semasa menjadi PM...

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
peraturan mesyuarat.

Dato’ Sri Mohd Najib bin Tun Abd Razak [Pekan]: ...sehinggakan mengaku
kerajaan tidak mempunyai dana lagi. Dari mana...

Dato’ Ramli bin Dato’ Mohd Nor [Cameron Highlands]: Peraturan nombor
berapa?

Tuan Sanisvara Nethaji Rayer a/l Rajaji [Jelutong]: Tuan Yang di-Pertua...

Dato’ Ramli bin Dato’ Mohd Nor [Cameron Highlands]: Peraturan,
sebentar Yang Berhormat Pekan. Peraturan berapa?

Tuan Sanisvara Nethaji Rayer a/I Rajaji [Jelutong]: Mana-mana ahli yang
mengeluarkan kenyataan yang mengelirukan Dewan adalah disifatkan menghina
Majlis. Saya telah bertanya Tuan Yang di-Pertua beberapa kali kenyataan Yang
Berhormat Pekan berulang kali menyatakan Yang Berhormat Pagoh telah
merosakkan kewangan negara. Yang Berhormat Pekan sendiri telah menyokong
Yang Berhormat Pagoh semasa Yang Berhormat Pagoh mengkhianati Pakatan
Harapan.

Dato’ Ramli bin Dato’ Mohd Nor [Cameron Highlands]: Yang Berhormat
Jelutong, sila duduk.

Tuan Sanisvara Nethaji Rayer a/l Rajaji [Jelutong]: Saya hendak minta
penjelasan Tuan Yang di-Pertua. Adakah Tuan Yang di-Pertua hendak benarkan

Yang Berhormat Pekan ini...
