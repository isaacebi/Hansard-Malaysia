DR. 2.3.2022 39

suasana politik tetapi soal lawan, bantah, kita terus. Tidak langsung ada tolak ansur
dalam soal pengurusan kerajaan, penyalahgunaan kuasa, rasuah dan kita tanya
terus kepada Perdana Menteri, bukan berselindung sama ada di Dewan, di luar
Dewan, di khalayak umum ataupun bersama dalam rundingan dengan Perdana
Menteri atau rakan-rakan yang lain.

Jadi, saya ingin tegaskan hal yang sedemikian supaya kita faham maksud
memorandum ini tidak untuk memberi laluan mudah kepada Perdana Menteri
mengekalkan kuasa. Bukan perjanjian untuk memberikan isyarat nyata bahawa
Perdana Menteri akan kekal tanpa dicabar.

Tidak ada peruntukan yang melarang cabaran, bantahan atau penolakan
kedudukan Perdana Menteri tetapi selagi ada persefahaman dan ada perundingan
seperti mana dengan kerjasama Tuan Yang di-Pertua, suatu kemajuan yang besar
dalam soal reform Parlimen. Saya ucap terima kasih, select committees dan
perundingan-perundingan diteruskan dan tentunya tidak menepati semua matlamat
kita.

Kita tahu dalam Pakatan Harapan kita bukan pemerintah tetapi kita juga tahu
bahawa dalam keterbatasan yang ada, ada kemajuan yang tidak boleh dinafikan
tetapi ia tidak memenuhi maksud kita. Tentang kebebasan badan kehakiman,
kebebasan badan penguatkuasaan, kebebasan SPRM, itu yang tertera dalam
matlamat kita yang belum tertunai. Akan tetapi kemajuan ke arah itu sebahagian
besarnya telah dapat dirungkai.

Ini saya tidak mahu jelaskan supaya suara-suara yang agak terdesak di luar
sana dapat juga dimengerti supaya tidak ada tohmahan yang keterlaluan, tidak ada
salah untuk orang menegur. Saya tidak ada masalah tetapi untuk mengatakan
bahawa ini laluan mudah supaya memberikan ruang terbuka untuk kerajaan
melakukan apa sahaja. Ini saya fikir tidak benar.

Saya hendak mulakan juga dengan satu soal tentang permasalahan yang kita
hadapi. Semalam dalam jawapan Yang Amat Berhormat Perdana Menteri
mengatakan ada _ sekurang-kurangnya dahulu dalam penguatkuasaan atau
pendakwaan terpilih, selective prosecution.

Semasa itu giliran saya sudah habis. la sama ada selective persecution atau
malicious prosecution, itu diketahui umum, dibangkitkan oleh Majlis Peguam, ditegur
oleh badan-badan guaman antarabangsa dan international legal fertility, berlaku
dengan parah sejak dahulu.

Jadi, kalau Perdana Menteri mengandaikan di bawah Kerajaan Pakatan
Harapan berlaku pendakwaan terpilih, tidak ada halangan sama sekali untuk

Peguam Negara membuka fail-fail tersebut. Jangan bagi alasan dan berikan sindiran
