DR. 2.3.2022 106

tanpa izin di Sabah perlu diselesaikan secara tuntas dan dia hendaklah diselesaikan
mengikut kategorinya iaitu terdapat empat kategori utama seperti berikut:

(i) Pendatang tanpa izin (PTI) iaitu mereka yang datang tanpa
dokumen atau datang dengan dokumen tetapi overstayed;

(ii) pelarian perang Filipina iaitu mereka yang lari ke Sabah
apabila berlaku perang saudara di Selatan Filipina pada awal
tahun 70 an;

(iii) Stateless children iaitu anak-anak pendatang asing tanpa izin
berkahwin dengan orang tempatan tanpa dokumen
perkahwinan dan dokumen sijil kelahiran; dan

(iv) pendatang asing tanpa izin yang memiliki dokumen
kewarganegaraan yang diragui sama ada melalui projek IC
ataupun melalui rasuah.

Dalam konteks empat kategori PTI tersebut, Tuaran meminta pihak kerajaan
untuk menyatakan di bawah kategori manakah Kad Warga Asing yang dicadangkan
oleh Kerajaan Negeri Sabah pada Kerajaan Persekutuan yang diumumkan Yang
Berhormat Menteri Dalam Negeri baru-baru ini.

Janganlah kelirukan rakyat dan janganlah kelirukan Dewan yang mulia ini.
Tuaran mendesak agar adakan — pastikan adanya ketelusan, keikhlasan dan integriti
dalam perkara yang semakin buruk ini. Tuaran juga meminta supaya Unit Perancang
Ekonomi (EPU) bersama-sama dengan Unit Hal Ehwal Sabah dan Sarawak di
Jabatan Perdana Menteri supaya menyiasat penduduk Sabah dengan dokumen kad
pengenalan yang diragui yang telah dimasukkan ke dalam senarai rakyat termiskin
di Sabah.

Apakah ini benar? Jika perlu sebuah lagi Suruhanjaya Siasatan Diraja
mengenai kemiskinan tinggi di Sabah harus ditubuhkan demi mencari penyelesaian
tuntas tentang kemiskinan di Sabah yang sangat tinggi dan juga pertumbuhan
penduduk yang sangat luar biasa, maka teruskanlah. Tubuhkanlah RCI untuk tujuan
ini.

Perang membasmi kemiskinan mesti diteruskan. Senarai eKasih sebagai
asas Program Pembasmian Kemiskinan perlu dimurnikan. Peranan dan fungsi focus
group perlu'§ disusun semula. Pada ketika ini focus group berperanan
mempertimbangkan kedudukan seseorang yang dicadangkan ataupun memohon
masuk ke dalam senarai eKasih.

Masalahnya ialah pertimbangan focus group ini tidak menyeluruh walaupun
mereka bermesyuarat dan turun padang. Namun ia hanya dibuat apabila ada yang

mengisi borang rakyat termiskin untuk dipertimbangkan. Bagaimanakah pula mereka
