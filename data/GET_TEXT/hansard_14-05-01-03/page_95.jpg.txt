DR. 2.3.2022 89

01530

Tentunya tidak mungkin. Jadi, sudah lah. Stop. Sorry lah saya orang kecil
dalam parti, dalam Dewan ini terpaksa bersuara.

Di samping itu juga, ada dua, tiga perkara yang dibangkitkan iaitu i-Citra. Tadi
Yang Berhormat Pekan ada bersuara tentang i-Citra. Walaupun saya membela Yang
Berhormat Pekan tadi supaya ia tidak diganggu apabila dia berucap. Akan tetapi
tidak bermakna saya setuju dengan segala apa yang di utarakan. Cumanya jangan
ganggu masa dia berucap. Kita ada giliran kita masing-masing. Akan tetapi Yang
Berhormat Jelutong dengan Yang Berhormat Shah Alam langsung tidak peduli dan
seolah-olah mengambil peluang kepada Tuan Yang di-Pertua yang orang baharu
hendak dibuli. This is not the way. Ini budaya tidak elok yang diberi contoh.

Jadi, saya minta berkenaan dengan i-Citra ini, pengeluaran wang KWSP ini.
Perdana Menteri sudah buat statement. Keputusan Kabinet telah dibuat. Hormatilah.
Yang Berhormat Pekan pun patutnya tadi menghormati keputusan Perdana Menteri,
keputusan Kabinet, keputusan kerajaan yang tidak dapat untuk mempersetujukan.
Bukannya kerana kepentingan peribadi. Bukan kepentingan orang-orang tertentu.
Mereka juga memikirkan kepentingan rakyat, masa hadapan rakyat.

Kalau sekiranya keluar habis semua. “OA! Ini duit aku. Keluar habis semua.”
Esok apa akan jadi masa akan datang? Kita tahu apa akan jadi akan datang.
Kesusahan, penderitaan, kesengsaraan kalau semua sudah habis. Betul lah duit ini
duit mereka. Akan tetapi kita sebagai pemimpin, kita sebagai kerajaan, kita mesti
menasihati, mendidik, menjaga orang ramai. We don’t play to the gallery. Ini main
politik. Play to the gallery.

Tuan Kesavan a/l Subramaniam [Sungai Siput]: Yang Berhormat Pasir
Salak.

Dato’ Sri Haji Tajuddin bin Abdul Rahman [Pasir Salak]: Jadi, sebab itu—

Tuan Kesavan a/l Subramaniam [Sungai Siput]: Yang Berhormat Pasir
Salak.

Dato’ Sri Haji Tajuddin bin Abdul Rahman [Pasir Salak]: No, saya tidak
benarkan. Tiada masa. Please sit down.

Tuan Kesavan a/l Subramaniam [Sungai Siput]: Sungai Siput minta sedikit
penjelasan.

Dato’ Sri Haji Tajuddin bin Abdul Rahman [Pasir Salak]: Tidak benar.
Saya kata tidak benar, tidak benar lah. Don’t try to be like what they did just now.
Please sit down.

Tuan Yang di-Pertua: Duduk Yang Berhormat Sungai Siput.

Dato’ Sri Haji Tajuddin bin Abdul Rahman [Pasir Salak]: Jadi, kasar ya?

Kalau tidak kasar, you all tidak faham. You all hendak kena macam itu baru faham.
