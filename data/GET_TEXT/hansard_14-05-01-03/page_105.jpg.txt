DR. 2.3.2022 99

4.01 ptg.

Dato' Seri Mohamed Nazri bin Abdul Aziz [Padang Rengas]: Saya
ucapkan berbanyak terima kasih kepada Tuan Yang di-Pertua yang telah memberi
kesempatan untuk saya mengambil bahagian. Hari ini saya ingin menyentuh
berkenaan dengan isu yang telah berbangkit di negara kita yang bermula pada bulan
dua hari itu iaitu berkenaan dengan forced conversion kepada anak-anak yang
beragama Hindu kepada Islam yang dilakukan oleh bapanya yang saya difahamkan
sekarang ini berada di dalam jel tahanan dan ibunya sudah pun berada di luar, keluar
dari hospital dan telah pun diberikan oleh mahkamah untuk diberikan hak
pemeliharaan kepada ibunya kepada tiga orang anak ini.

Tuan Yang di-Pertua, saya menyokong keputusan dari mahkamah yang telah
diberikan kepada ibu dan saya ingin menyatakan iaitu bahawa saya tidak bersetuju
langsung dengan paksaan penukaran agama kanak-kanak ini berdasarkan kepada
empat perkaralah.

Pertama sekali saya ingin menyebutkan iaitu bahawa dalam Islam kita tidak
ada paksaan untuk sesiapa memeluk agama kita. Penganutan agama Islam mestilah
secaranya sukarela dan kalau sekiranya tidak ada bukti yang menunjukkan bahawa
ada kesukarelaan, maka itu merupakanlah paksaan. Maka oleh sebab itu conversion
dilakukan itu sebenarnya tidak boleh kita terima.

Saya ingin menyatakan iaitu bahawa dalam soal agama ini, budak-budak
yang tiga orang, kita kena lihat kepada waktu ibu bapanya berkahwin dulu,
mendaftar, apakah sebenarnya agama common religion kedua-dua ibu bapa itu
waktu mereka berkahwin, mendaftarkan. Apakah common religion-nya dan saya
difahamkan itu bahawa walaupun ibu itu merupakan seorang daripada masyarakat
Cina, tapi agamanya ialah agama Hindu. Bermakna iaitu bahawa waktu mereka
berkahwin dan mendaftar perkahwinan secara sivil, agama yg menjadi common
kepada kedua ibu bapa ialah Hindu.

Jadi oleh sebab itu kita faham iaitu bahawa di Malaysia ini semuanya ada
agama. Kita punya prinsip iaitu ada Tuhan, bila ada Tuhan maknanya kita semuanya
beragamalah. Jadi tidak berbangkit soal bahawa kalau dia 18 tahun, dia belum ada
agama. Kita tahu iaitu bahawa di peringkat umur kita yang paling muda sekalipun,
kita sudah mengamalkan, bukan saja kita ada agama, mengamalkan agama.

Macam saya sebagai oleh sebab bapa saya juga Islam dan ibu saya Islam,
maka agama saya Islam lah dan saya bukan saja sekadar menganut agama Islam,
saya mengamalkan. Waktu umur kita muda, 5 tahun, 6 tahun kita telah digalakkan
untuk berpuasa. Kita juga telah diajar untuk sembahyang lima waktu dan kita pada
tiap-tiap minggu juga di bawah umur 18 tahun, waktu kita 5 tahun, 6 tahun sudah pun

pergi ke masjid sembahyang Jumaat.
