DR. 2.3.2022 75

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
saya hendak minta penjelasan. Ini adalah seolah-olah Yang Berhormat Pagoh dan
Yang Berhormat Pekan dalam rumah tidur sekali.

Dato’ Ramli bin Dato’ Mohd Nor [Cameron Highlands]: Yang Berhormat
Jelutong...

Tuan Su Keong Siong [Kampar]: Pernah menjadi Perdana Menteri...

Tuan Sanisvara Nethaji Rayer a/l Rajaji [Jelutong]: Yang Berhormat
Pagoh dan Yang Berhormat Pekan tidur sekali, keluar bergaduh. Tidak malu kah?

Dato’ Ramli bin Dato’ Mohd Nor [Cameron Highlands]: Yang Berhormat
Jelutong, anda ini sudah buang masa banyak sudah ini. Kita hari ini ada...

Tuan Sanisvara Nethaji Rayer a/l Rajaji [Jelutong]: Bukan buang masa
Tuan Yang di-Pertua, saya bertanggungjawab untuk tanya demi rakyat. Rakyat keliru
sekarang. Yang Berhormat Pagoh dan Yang Berhormat Pekan ini kawan atau lawan?

Dato’ Ramli bin Dato’ Mohd Nor [Cameron Highlands]: Saya hendak
mengendalikan Mesyuarat ini sebaik mungkin. Saya akan menggunakan peraturan-
peraturan yang berkaitan, anda telah dua kali diberi amaran. Silakan Yang Berhormat
Pekan.

Dato’ Sri Mohd Najib bin Tun Abd Razak [Pekan]: Dari mana dia mendapat
dana sebanyak RM600 bilion ini jika bukan daripada rizab RM2 trilion pada masa BN
dahulu? Ataupun dengan menambah hutang negara? Setakat hendak
membelanjakan duit, semua orang boleh. Hanya tahu berbelanja tetapi gagal dalam
menambahkan hasil negara.

Tuan Yang di-Pertua, dalam Dewan yang mulia ini, janganlah kita
memberikan alasan hutang 1MDB sebagai merosakkan kewangan negara.
Hakikatnya...

[Dewan riuh]

Nantilah, saya bagi— nanti saya bagi penjelasan. Hakikatnya, satu sen pun
prinsipal hutang 1MDB tidak pernah dibayar. Pada tahun 2018, hutang 1MDB
berjumlah RM32 bilion. Pada 2019, hutang 1MDB RM3z2 bilion. Pada 2020, RM32
bilion...

Tuan Khalid bin Abd Samad [Shah Alam]: Debt servicing...

Dato’ Sri Mohd Najib bin Tun Abd Razak [Pekan]: Tahun 2021 hutang
RM32 bilion.

Tuan Khalid bin Abd Samad [Shah Alam]: Yang Berhormat Pekan,
janganlah buat tidak faham. Ada Debt servicing...

Dato’ Sri Mohd Najib bin Tun Abd Razak [Pekan]: Adalah tidak betul...

Tuan Khalid bin Abd Samad [Shah Alam]: Bunga yang kena dibayar pun

sudah berbilion.
