DR. 2.3.2022 146

pesawah jika kerajaan benar-benar ingin melihat golongan ini terangkat daripada
garis kemiskinan. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Tampin. Yang terakhir, saya menjemput Yang Berhormat Bayan

Baru. 10 minit.

6.32 ptg.

Tuan Sim Tze Tzin [Bayan Baru]: Terima kasih, Tuan Yang di-Pertua. Saya
ingin bangun untuk membahaskan Titah Diraja Seri Paduka Baginda Yang di-
Pertuan Agong dan tadi saya tengah fikir hendak bahas atau tidak kerana saya
nampak di sebelah sana langsung tidak ada Ahli Parlimen. Mujurlah ada dua.
Seorang Menteri dan seorang Timbalan Menteri masuk ke Dewan untuk dengar
perbahasan saya. Saya ucapkan terima kasih Yang Berhormat Menteri dan Timbalan
Menteri. Tahniah!

Kita berbahas kerana kita mahu membawa isu rakyat. Oleh sebab itu saya
harap bahawa Menteri, Timbalan Menteri dan anggota pentadbiran berada dalam
Dewan untuk dengar suara-suara daripada Ahli Parlimen membawa suara hati dari
kawasan.

Isu pertama yang ingin saya bangkitkan adalah isu harga ayam. Baru-baru
ini kerajaan melaksanakan beberapa dasar untuk mengawal kenaikan harga ayam.
Saya tidak mempertikaikan dasar-dasar tersebut tetapi saya nampak bahawa dasar
yang mereka laksanakan sekarang adalah ad hoc dan pada masa yang tidak
berpanjangan. Contohnya, masalah pertama adalah kawalan harga ayam yang
sepanjang 121 hari. Ini tidak pernah dengar dalam sejarah kerana biasanya kawalan
harga itu diadakan hanya 12 hari, 14 hari masa musim perayaan. Akan tetapi
kerajaan melaksanakan kawalan harga ayam 121 hari.

Ini ada implikasi yang sangat serius kepada penternak kerana penternak
sudah mengalami kerugian. Isu utama kenaikan harga adalah kerana kenaikan harga
dedak dan juga kos pekerja. Tiada pekerja. Jadi, isu ini tidak diselesaikan. Akan
tetapi apabila kerajaan melaksanakan kawalan harga maka penternak mengalami
kerugian. Kalau mereka mengalami kerugian maka mereka tidak mahu menternak
kerana kalau kawalan harga ditetapkan 121 hari mereka rasa, “Saya hanya comply
to my supplier contract sahaja. Yang lebih saya tidak mahu menternak.”

Maka sekarang berlakunya kekurangan di pasaran kerana isunya adalah
dasar kerajaan yang tidak tepat. Jadi, saya rasa kerajaan harus kaji semula kerana
kawalan harga itu distortion of market. Jadi, kita mahu bahawa KPDNHEP janganlah
panjang sangat. Sekejap untuk musim perayaan, okey. Akan tetapi 121 hari terlalu

panjang.
