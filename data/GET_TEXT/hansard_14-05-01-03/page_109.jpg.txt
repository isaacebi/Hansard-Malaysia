DR. 2.3.2022 103

perlembagaan untuk memberi hak kepada ibu Malaysia yang melahirkan anak di luar
negara, memberikan hak citizenship kepada anak-anak mereka.

Ini seperti diputuskan oleh mahkamah. Jadi, saya hendak tanya kepada Yang
Berhormat Menteri Undang-undang kedua-dua perkara ini. Sudahkah ataupun akan
dilakukan pindaan perlembagaan. Pertama untuk takrif semula iaitu bahawa parent
ialah ibu dan bapa, bukan ibu atau bapa. Ibu dan bapa, parents are father and
mother. Keduanya, kita difahamkan bahawa kerajaan akan merayu kes mahkamah
yang memberikan hak kepada ibu untuk mendapatkan anak-anak mereka itu yang
lahir di luar negara hak kewarganegaraan. Apakah pindaan juga akan dibuat
terhadap perkara ini supaya ibu itu akan mendapat hak memberikan warganegara
kepada anak-anak mereka. Sekian, terima kasih.

Tuan Yang di-Pertua: Terima kasih Yang Berhormat Padang Rengas.

Seterusnya saya persilakan Yang Berhormat Tuaran, 20 minit selaku ketua parti.

6.16 ptg.

Datuk Seri Panglima Wilfred Madius Tangau [Tuaran]: Terima kasih Tuan
Yang di-Pertua kerana memberi peluang kepada Tuaran untuk turut serta
membahaskan Usul Menjunjung Kasih Titah Ucapan Diraja yang dibentangkan oleh
Yang Berhormat Jempol.

Tuan Yang di-Pertua, titah tuanku pada point lima, muka surat tiga, Titah
Ucapan Diraja memang benar dan berasas bahawa melalui Memorandum
Persefahaman Transformasi dan Kestabilan Politik yang ditandatangani antara
kerajaan dan Pakatan Harapan telah memberi banyak manfaat kepada rakyat jelata,
hasil daripada kestabilan dikecapi ketika negara berhadapan dengan krisis
kesihatan, krisis ekonomi dan krisis politik.

Namun, rakyat pada ketika ini masih menghadapi pelbagai kesusahan kerana
kehilangan pekerjaan dan perniagaan. Oleh sebab itulah Tuaran menyokong
tuntutan rakyat agar pengeluaran RM10,000 KWSP itu walaupun mungkin yang
terakhir dapat diluluskan oleh kerajaan sebab duit itu adalah milik rakyat.

Beberapa pindaan Perlembagaan Persekutuan yang telah dibentangkan dan
seterusnya diluluskan oleh Dewan yang mulia ini berjaya hanya kerana atas
sokongan padu dari blok pembangkang. Contohnya kelulusan memasukkan
Perjanjian Malaysia 1963 atau MA63 serta pendaftaran pemilih secara automatik dan
Pakatan Harapan terus mendesak agar dalam sidang Parlimen Penggal Kelima pada
kali ini, Rang Undang-undang Antilompat Parti juga dapat dibentangkan oleh pihak
kerajaan.

Jadi suara-suara sumbang yang mempersendakan MoU itu perlulah

dihentikan sekarang. Namun dalam hal pendaftaran pengundi secara automatik,
