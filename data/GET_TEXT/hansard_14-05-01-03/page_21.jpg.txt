DR. 2.3.2022 15

diberikan kepada pesakit COVID-19 berisiko tinggi pada peringkat lebih awal semasa
mereka bergejala ringan bagi mencegah jangkitan menjadi lebih teruk. Mengaktifkan
semula National COVID-19 Rapid Response Task Force bermula 7 Februari.

Objektif utama penubuhan pasukan ini adalah memastikan akses ke Pusat
Kuarantin dan Rawatan (PKRC) dan hospital terjamin serta melakukan pemantauan
kes COVID-19 melalui pusat penilaian COVID-19 secara maya. Terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan
pertama.

Tuan Oscar Ling Chai Yew [Sibu]: Terima kasih Yang Berhormat Menteri,
memberi jawapan yang panjang lebar. Saya rasa Menteri juga ada memaklumkan
bahawa PPV akan mengizinkan walk-in untuk budak-budak yang berumur 5 sampai
11 tahun untuk mendapatkan vaksinasi mereka. Akan tetapi sampai sekarang, di
kawasan saya belum ada lagi PPV yang membenarkan secara walk-in untuk budak-
budak. Dalam tiga minggu cuti sekolah ini saya rasa adalah patut kerajaan kita atau
kementerian kita untuk memastikan kebanyakan budak-budak kita diberikan
vaksinasi. Ini kerana kebanyakan penyakit COVID-19 ini sekarang merebak di dalam
sekolah.

Jadi, yang membawa balik rumah dan menjangkiti ahli-ahli keluarga mereka.
Jadi, saya rasa untuk memvaksinasikan budak-budak adalah amat penting untuk
waktu sekarang.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Sibu. Sila Yang Berhormat Menteri menjawab.

Tuan Khairy Jamaluddin Abu Bakar: Terima kasih Yang Berhormat. Di
Sarawak sudah pun mencapai kadar yang agak tinggi. Sarawak sekarang ini adalah
yang paling tinggi di Malaysia. Di mana 57 peratus daripada golongan kanak-kanak
sudah pun menerima dos yang pertama. Namun yang demikian, sudah pasti kita
akan memudahkan lagi proses vaksinasi di Sarawak dan Program PICKids ini
dilaksanakan dan dipengerusikan oleh Timbalan Menteri | - Ahli Yang Berhormat
Bagan Serai.

Saya akan maklumkan kepada beliau cadangan Ahli Yang Berhormat untuk
kita buka PPV secara walk-in, terutamanya di kawasan-kawasan yang mana tidak
lagi ada appointment ataupun semua yang sudah minta temu janji dah diselesaikan,
bolehlah dibuka secara walk-in. Saya akan maklumkan kepada beliau untuk memberi
perhatian kepada kawasan Yang Berhormat.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri. Soalan tambahan yang kedua, cari sebelah sini dulu ya,

sila Yang Berhormat Alor Gajah.
