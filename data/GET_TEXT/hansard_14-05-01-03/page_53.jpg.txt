DR. 2.3.2022 47

“Oh! Ini tak ada isu lain, isu 1MDB”. Dia ingat ini wang siapa begini ini? Wang negara
sampai RM30, RM40 bilion hilang pun tak ada apa-apa.

Beli rumah, buat pergi tempat perjudian guna wang negara dan kita anggap
it’s all alright, no problem, small matter, don’t politicized it. Saya tak fahamlah.
Apatah lagi kalau orang itu sepertimana yang disebut oleh Yang Berhormat Kota
Raja, cakap soal Melayu, soal Islam. Malah, ini soal kemanusiaan. Saya tidak fikir
seorang rakyat Malaysia apa kaum, apa agama pun, yang boleh folerate hal yang
sedemikian.

Yang disebut oleh Yang Berhormat Kota Raja, kita bangga dengan integriti.
Kita bangga dengan maruah, kita bangga dengan akhlak. Kita bukan bangga dengan
wang yang diambil dengan cara yang tidak sah apatah lagi kalau dibeli rumah berapa
kos pun, itu masalah dia, tetapi dikait dengan wang negara. Wang Kerajaan
Malaysia yang harus dibayar oleh rakyat. [Tepuk] Ini yang kita bantah.

Tuan Khalid bin Abd Samad [Shah Alam]: Yang Berhormat Port Dickson,
Tuan Yang di-Pertua. Saya pernah ditegur, dikatakan, “Tak habis-habis isu rasuah,
rasuah, 1MDB. Kita tak minat nak dengar. Yang kita hendak dengar ialah soal
pekerjaan. Yang kita hendak dengar ialah soal pendapatan, mana nak dapat duit.
Makanan untuk rakyat.”

Saya rasa ramai tidak memahami bahawa oleh kerana berlakunya rasuah ini,
maka pekerjaan tak dapat dihasilkan. Tidak ada industri, tidak ada sekolah-sekolah
baharu, tidak ada hospital baharu, tidak ada perniagaan baharu oleh kerana duit
habis masuk dalam poket orang dan digunakan untuk menenangkan kekasih dan
sebagainya.

Lalu saya rasa, Yang Berhormat Ketua Pembangkang, persoalan rangkaian
ataupun hubungan di antara rasuah dan bagaimana ianya merugikan rakyat perlu
kita kupas supaya orang faham. Ini bukan soal kita jealous, kita cemburu yang dia
orang ini dapat duit berbilion-bilion. Tetapi ini merugikan rakyat. Ini merugikan negara
dan memang rakyat kena bangkit, tolak amalan rasuah ini. Apa pandangan Yang
Berhormat Port Dickson?

Dato’ Dr. Mohd Khairuddin bin Aman Razali [Kuala Nerus]: Yang
Berhormat Port Dickson, sikit. Kuala Nerus. Saya cuma nak minta pandangan
daripada Yang Berhormat Port Dickson tentang apa yang disebut oleh Yang
Berhormat Kota Raja sebentar tadi. Saya bimbang berlaku salah faham masyarakat
terhadap konsep taubat dalam Islam kerana taubat dalam Islam tidak menafikan
hukuman. Contoh, berkaitan dengan mencuri.

Jadi, saya minta penjelasan lanjut daripada Yang Berhormat Port Dickson,

ulasan kepada apa yang disebut oleh Yang Berhormat Kota Raja tadi. Terima kasih.
