DR. 2.3.2022 136

dalam Dewan Rakyat pada 15 Disember 2021. Matlamat utama rang undang-undang
adalah untuk menubuhkan tribunal untuk mendengar aduan dan tuntutan bantuan
seksual.

=1800

Tuan Yang di-Pertua, saya mengambil kesempatan ini untuk berkongsi
pemerhatian saya bersama NGO-NGO tentang kelemahan Rang Undang-undang
Antigangguan Seksual 2021. Kita memerlukan takrifan menyeluruh tentang
gangguan seksual untuk memasukkan semua bentuk pelanggaran terhadap
pengadu. We need a comprehensive definition of sexual harassment to include all
forms of violation against the complainant, dengan izin. Maaf. Rang undang-undang
untuk mengklasifikasikan sebarang kelakuan khusus sebagai gangguan seksual
atau kesalahan di bawah rang undang-undang. Sila jelaskan perkara yang layak
sebagai gangguan seksual atau pengganggu seksual.

Tuan Yang di-Pertua, nampaknya peruntukan untuk mengatasi gangguan
seksual secara khusus di tempat kerja jelas tiada. Ini harus dilaksanakan
memandangkan kebanyakan kes berlaku di tempat kerja. Rang undang-undang anti
gangguan seksual tidak menyatakan perkara yang perlu dilakukan oleh mangsa jika
diganggu secara seksual di tempat kerja. Kita perlu ada keperluan untuk majikan
mewujudkan saluran untuk melaporkan kes.

Tuan Yang di-Pertua, tiada perwakilan undang-undang dibenarkan seperti
yang ditetapkan dalam rang undang-undang walaupun adalah baik bahawa
perbicaraan tidak akan dibuka kepada orang ramai. Pihak-pihak dalam prosiding itu
walau bagaimanapun tidak dibenarkan diwakili oleh peguam bela dan peguam cara
kecuali jika pihak dalam prosiding itu minor atau cacat mental. Itu pun diwakili oleh
next of kin atau penjaga sahaja dan bukan peguam bela dan peguam cara.
Representasi undang-undang harus dibenarkan untuk memastikan keadilan dalam
perbicaraan.

Tuan Ramkarpal Singh a/l Karpal Singh [Bukit Gelugor]: Yang Berhormat
Tawau, mohon penjelasan. Boleh saya tanya Yang Berhormat Tawau berkenaan
dengan gangguan seksual? Isu_ tribunal. Mengikut pindaan-pindaan yang
dicadangkan, tribunal ini ditubuhkan bagi tujuan mendengar kes-kes seksual
ataupun sexual harassment.

Now, walau bagaimanapun kalau tidak diberi peluang untuk diwakili peguam
dalam tribunal-tribunal tersebut, adakah Yang Berhormat Tawau setuju bahawa kes-
kes yang mangsa-mangsa atau sexual victims tidak akan mempunyai insentif
ataupun motivasi untuk melaporkan kes-kes kepada tribunal. Oleh sebab mereka

takut, mereka tidak akan dibela oleh peguam. Bukankah itu tujuan kita ada peguam?
