DR. 2.3.2022 93

Mulia Yang di-Pertuan Agong baru-baru ini sempena perasmian sidang Parlimen
penggal ini.

Tajuk perbahasan saya ialah untuk mempertahankan kedaulatan negara
Malaysia kita ini dan salah satu daripada aspek yang telah disentuh oleh Yang di-
Pertuan Agong ialah mengenai jaminan bekalan makanan.

Seperti mana yang kita sedia maklum, prinsip di sebalik jaminan bekalan
makanan ialah bahawa pembekalan itu ialah pembekalan tempatan. Maksudnya
pengusaha-pengusaha tempatan. kita ialah perlu) mengusahakan — untuk
mengeluarkan jumlah makanan yang mencukupi untuk kegunaan rakyat kita sendiri
dan tidak lah kita bergantung kepada import makanan dan kalau itu dapat kita laku
maka barulah boleh dikatakan kita mempunyai jaminan bekalan makanan yang
seperti mana yang kita harapkan.

Oleh sebab itu, saya lihat bahawa kerajaan perlu serius bekerjasama
sepenuhnya dengan pengeluar-pengeluar tempatan agar apa juga yang perlu kita
lakukan untuk memudahkan usaha mereka perlu kita sediakan oleh pihak kerajaan
bagi membantu mereka. Contohnya seperti permit, lesen dan sebagainya perlulah
diluluskan tanpa apa-apa syarat dan tanpa kerenah birokrasi dan sebaiknya secepat
mungkin.

Contohnya, saya bercakap dengan beberapa pengusaha ternakan ayam di
negeri Johor dan mereka mengadu kepada saya mengenai masalah untuk
mendapatkan permit, itu satu. Kedua ialah input makanan yang semakin hari
semakin tinggi. Mereka terpaksa mengimport bahan-bahan makanan seperti bijirin
jagung, soya, gandum yang mana ramuan itulah yang dijadikan dedak untuk
diberikan kepada ayam-ayam mereka dan oleh sebab kekurangan ataupun
peningkatan harga kos input ini akibat daripada kenaikan kadar pertukaran wang
berbanding Ringgit kita, maka mereka sangat tertekan.

Atas sebab itu, margin ataupun keuntungan mereka juga berkurangan
apabila kerajaan menetapkan siling harga ayam pada kadar RM8.90 sekilo. Jadi, itu
bahawa hal input. Kedua ialah soal pekerja asing. Tentunya ladang-ladang ini baik
ladang ternakan ataupun ladang sawit, getah dan sebagainya memerlukan pekerja
asing ataupun tenaga kerja yang mencukupi. Antara pekerja tempatan dan asing ini
mereka menghadapi masalah untuk mendapat jumlah pekerja asing yang mencukupi
untuk memastikan bahawa buah dipetik ataupun ternakan terjaga ataupun ladang-
ladang ini diuruskan dengan baik.

Atas sebab itulah, kita dapati walaupun harga sawit pada ketika ini pada
kadar yang antara paling tinggilah dalam sejarah kita tetapi atas sebab kekurangan
pekerja termasuklah pekerja asing, maka buah-buah ini tinggal busuk di atas pokok.

Jadi, syarikat-syarikat tempatan kita termasuk yang besar-besar seperti Sime Darby
