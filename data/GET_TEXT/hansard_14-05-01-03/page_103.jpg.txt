DR. 2.3.2022 97

sewajarnya kerana mahu tidak mahu kita sebagai sebuah negara pedagang akan
tentunya terkesan akibat daripada sekatan ekonomi yang dilancarkan oleh kuasa-
kuasa barat setelah Rusia melanggar sempadan Ukraine.

Baru-baru ini kita dengar laporan bahawa sebuah kapal tangki minyak dalam
perjalanan daripada Rusia ke Malaysia ini disekat di Lautan Hindi oleh kuasa
Amerika Syarikat. Jadi ini baru satu kapal, saya linat akan banyak lagi kejadian-
kejadian seperti ini yang tentunya akan merugikan kita semua.

Terbaharu sekali kita juga dengar laporan bahawa Amerika telah sekat bank-
bank daripada Rusia daripada menggunakan code SW/FTnya. Jadi, ini juga akan
memberi kesan kepada segala bentuk transaksi jual dan beli dan kalau kita
bertransaksi bukan hanya dengan Rusia tetapi juga dengan rakan-rakan dagang
Rusia tentunya kita akan terkesan akibatnya.

Jadi, saya rasa kita sudah perlu bersiap-sedia untuk menghadapi krisis
ekonomi yang besar termasuk krisis mata wang malah saya ingat bursa saham kita
pun akan terkesan akibat daripada perang di Rusia dan Ukraine.

Akhir sekali, saya hendak sentuh mengenai rasuah yang tentunya secara
langsung akan memberi impak kepada kedaulatan kepada kedaulatan negara kita.
Kita dengar sebentar tadi Yang Berhormat dari Pekan cuba _ hendak
mempertahankan 1MDB.

Saya lihat ini satu perkara yang sangat luar biasa dan menjijikkan sebenarnya
apabila setiap hari kita hendak mendapatkan berita baharu daripada Amerika
Syarikat setelah berlakunya perbicaraan melibatkan Tim Leissner dan Roger Ng.
Saya hairan kenapalah jenayah yang melibatkan wang negara kita yang wang rakyat
Malaysia kita ini.

Walaupun ia nya melibatkan bank di luar negara seperti Goldman Sachs dan
sebagainya, dibicarakan di Amerika Syarikat tidak langsung dibangkitkan dalam
negara kita ini. Saya tahu kita ada kes yang melibatkan Yang Berhormat Pekan dan
beberapa orang yang lain tetapi dalam soal Roger Ng dan Tim Leissner ini kenapa
tidak peguam negara kita mengheret mereka ke Mahkamah di sini?

Apa yang berlaku di Amerika Syarikat itu satu hal yang lain, silap-silap nanti
mereka jugalah yang akan membayar pampasan kepada DOJ dan sebagainya tetapi
wang itu sebenarnya datang dari sini. Kenapa tidak kita yang menuntut hak kita untuk
mendapatkan balik wang kecurian yang telah hilang daripada kantung kita?

Malah yang lebih teruk lagi Tuan Yang di-Pertua, ialah sambil wang itu hilang,
kita masih lagi menanggung hutang yang kita kena bayar. Jumlah yang mulanya
RM53 bilion sekarang ini entah berapa lagi tinggal mungkin RM38 bilion. Ini satu

angka yang begitu luar biasa. Satu angka yang begitu besar.
