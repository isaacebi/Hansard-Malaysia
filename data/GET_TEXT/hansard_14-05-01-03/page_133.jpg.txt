DR. 2.3.2022 127

memberi manfaat secara maksimum kepada rakyat Malaysia. Saya ingin mengakhiri

ucapan saya dengan serangkap pantun.

Naik kereta hendak ke pekan,
Pergi bersama dengan rakan,
Kepentingan politik perlu diabaikan,
Kesejahteraan rakyat harus diutamakan.

Dengan ini Padang Serai menyokong Titah Ucapan Seri Paduka Baginda
Yang di-Pertuan Yang di-Pertuan Agong. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Padang Serai. Ahli Yang Berhormat sekarang saya menjemput
Yang Berhormat Papar. Saya ingin mengurangkan kepada 10 minit sebab satu jam
ada enam orang lagi.

Tuan Haji Ahmad bin Hassan [Papar]: Kasihanlah ini.

Timbalan Yang di-Pertua [Dato’ Mohd Rashid Hasnon]: Tidak, sebab
peringkat awal tadi telah ada kekurangan masa tadi.

Tuan Haji Ahmad bin Hassan [Papar]: Kesianlah Tuan Yang di-Pertua,
Papar dari jauh ini Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Tidak apa. Boleh
teruskan dulu. Saya akan adjust.

Tuan Haji Ahmad bin Hassan [Papar]: Adjust ya Tuan Yang di-Pertua.
Okey terima kasih.

Timbalan Yang di-Pertua [Dato’ Mohd Rashid Hasnon]: Sila Yang

Berhormat.

5.33 ptg

Tuan Haji Ahmad bin Hassan [Papar]: Assalamualaikum warahmatullahi
wabarakatuh, kopivosian, da jia hao. Terima kasih atas peluang yang diberi Tuan
Yang di-Pertua, saya ingin berpantun sedikit dalam bahasa Papar.

Timbalan Yang di-Pertua [Dato’ Mohd Rashid Hasnon]: Sila.

Tuan Haji Ahmad bin Hassan [Papar]:

Umpil bukan sebarang umpil;
Umpil dengan ranting biabas;
Tampil bukan sebarang tampil,
Tampil untuk mengusul bahas.

Saling mada bertapuk di dalam uras;
Lipat kain bertapas-tapas;

Bahasa diusul bukan dibidas;
Mohon pertimbangan pihak di atas.
