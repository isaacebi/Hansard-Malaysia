DR. 2.3.2022 109

dalam kesemua negeri dan wilayah dalam Malaysia ini sebaik-baiknya semua
mendapat keadilan yang sebaik-baik mungkin. Tuaran mencadangkan supaya
Dewan yang mulia ini membuat ketetapan agar sebuah majlis IGC 2.0 ditubuhkan
dengan segera untuk mengkaji pelaksanaan IGC secepat mungkin.

Tuan Yang di-Pertua, dalam hal mengenai gejala rasuah di negara ini,
penubuhan Suruhanjaya Pencegahan Rasuah Malaysia (SPRM) dengan lima
jawatankuasa utama iaitu:

(i) Jawatankuasa Khas Mengenai Rasuah,

(ii) Lembaga Penasihat Pencegahan Rasuah,

(iii) Jawatankuasa Aduan,

(iv) Panel Perundingan dan Pencegahan Rasuah; dan

(v) Panel Penilaian Operasi.

Sebenarnya, kesemua ini telah meletakkan institusi ini sebagai salah satu
daripada institusi yang paling bebas di Malaysia berbanding dengan Biro
Pencegahan Rasuah (BPR) sebelum ini. Namun, kerana pelbagai kepincangan
berlaku dalam urus tadbir SPRM— Sebagai contoh, apakah sudah jadi dengan kes
rasuah Jabatan Air Sabah? Seluruh rakyat masih ingat duit yang masuk dalam ice
box dan sebagainya. Apa sudah jadi pada hari ini? Kemudian kes integriti Azam Baki
dan sebagainya. Pada Tuaran, semua ini berlaku kerana lima buah jawatankuasa
yang telah ditubuhkan melibatkan lebih 40 orang individu telah gagal menjalankan
tugas mereka.

Tuaran minta Yang Berhormat Menteri menyatakan berapa kali kah kelima-
lima jawatankuasa tersebut bermesyuarat sepanjang tahun lepas? Pernahkah mana-
mana jawatankuasa tersebut memanggil Azam Baki memberi keterangan tentang
percanggahan dalam kenyataan terkait Azam Baki? Tuaran minta Yang Amat
Berhormat Perdana Menteri menyatakan, berapa kali kah kelima-lima jawatankuasa
bermesyuarat ya? Ini kerana dalam kes Azam Baki pernah kah dibincangkan di
setiap jawatankuasa tersebut? Bagaimanakah pula kesudahannya kes rasuah
Jabatan Air Sabah yang sudah sekian berlalu?

Dalam hal pendidikan, Tuaran mengucapkan terima kasih kerana akhirnya
kerajaan bersetuju dengan tuntutan rakyat tentang peperiksaan SPM yang bermula
pada hari ini, Rabu, 2 Mac, diadakan hanya pada hari Isnin hingga Khamis. Tuaran
ingin mencadangkan agar keputusan ini dijadikan sebagai satu dasar iaitu
peperiksaan awam hanya diadakan pada...

Dato’ Ramli bin Dato’ Mohd Nor [Cameron Highlands]: Yang Berhormat,
sila gulung.

Datuk Seri Panglima Wilfred Madius Tangau [Tuaran]: ...lsnin hingga

Khamis dan tidak ada pelaksanaan pada hari Jumaat, Sabtu dan Ahad. Tuaran juga
