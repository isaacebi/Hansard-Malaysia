DR. 2.3.2022 53

Jadi, ada permasalahan besar dalam bentuk rundingan ini dan kita hendak
tahu peguam mana yang digunakan? Apakah peguam itu pula dapat komisen dalam
penyelesaian mudah begini? Saya tanya siasatan itu harus diadakan. Sudahlah kita
kena tipu, sudahlah rugi, kemudian tampok tipu lagi. Rakyat hendak dapat RM40
tambahan pun tidak ada, cuma masa pilihan raya ada lah kut dapat RM100 setiap
pengundi. Akan tetapi yang kita rugi ini puluhan bilion ringgit.

Saya dalam satu sidang Conference Bloomberg di Singapore. Semasa itu
Pengerusi Goldman Sachs di hadapan saya. Saya sebut, 1MDB ini tidak mungkin
berlaku kalau badan-badan kewangan antarabangsa seperti Goldman Sachs itu
tidak complicit in the crime. la tidak berani saman saya, saya sebut begitu.

#1230

If international financial institution such as Goldman Sachs is not complicit to
the crime, this cannot happen. Jadi, maknanya— Ya, /ah tetapi baguslah dia tidak
samanlah saya. Saya cakap itu di depan Pengerusinya dan nyata dia tidak boleh
nafi. Jadi, apa yang berlaku ialah rundingan dengan Kementerian Kewangan untuk
selesaikan. Tuan Yang di-Pertua, hal ini harus menyentuh. Bagi saya mengulas apa
yang disebut oleh Yang Amat Berhormat Perdana Menteri semalam tentang
pendakwaan terpilih.

Saya ingin tegaskan di sini soal rasuah ini mesti dihadapi dan tangani secara
menyeluruh cara bebas. Kita bukan di sini untuk pertahankan sesiapa. Apa yang
disebut ya tetapi tidak meyakinkan kerana masih ada kelemahan-kelemahan asas,
masih ada seperti mana yang kita tahu tokoh-tokoh yang masih bermaharajalela
bicara tanpa ada kesungguhan kerana pertimbangan politik.

Jadi, saya harap untuk mengakhiri tajuk ini, kita ingat betul-betul. Saya
hendak bawa hadis Rasullah SAW. [Membaca sepotong Hadis] Ini antara hadis
riwayat Ibnu Majah yang sangat mengesankan. Apa maknanya? Rasullah SAW
bersabda daripada Abu Hurairah Radiyalahu Anhu, “Akan datang tahun-tahun penuh
dengan kedustaan yang menimpa manusia. Pendusta dipercaya, orang yang jujur
didustakan. Amanat diberikan kepada pengkhianat, orang yang jujur dikhianati’.
[Tepuk]

Seorang Ahli: [Bercakap tanpa menggunakan pembesar suara] Betul, betul.

Dato’ Seri Anwar bin Ibrahim [Port Dickson]: ...dan ruwaibidhah turut
bicara. Lalu, ditanya kepada Rasullulah SAW. Apakah ruwaibidhah itu? Rasullullah
SAW menjawab, “Orang yang bodoh yang menguruskan perkara am”. Yakni amanah
diserahkan kepada orang yang tidak berkelayakan. Ini peringatan kepada kita
semua. Jangan anggap saya tuju ini kepada pemerintah.

Ini satu peringatan kalau kita ini Ahli Parlimen dan dianggap elit politik, tidak

ada satu tekad untuk membersihkan negara ini, pasti akan menuju malapetaka
