DR. 2.3.2022 120

Orang dan Antipenyeludupan Migran yang membenarkan golongan migran ini
termasuklah pemohon suaka untuk bekerja secara sah di Malaysia. Apabila mereka
dibenarkan bekerja melalui penguatkuasaan akta ini, maka mereka kena wajib
mendapatkan insurans kesihatan.

Oleh sebab masa tidak begitu mencukupi, saya hendak ingin menutup
dengan membangkitkan dua isu di kawasan saya sebagai penutup. Satu, bilakah
kerajaan akan melaksanakan cadangan naik taraf jalan persekutuan dari Permatang
Tinggi hingga ke Bukit Tengah termasuk membina ROB di persimpangan Jalan Bukit
Minyak? Sebenarnya perkara ini kita sudah bangkitkan di peringkat jabatan berulang
kali. Akan tetapi, jawapannya tetap sama. Tunggu peruntukan Persekutuan. Setiap
hari berlaku kesesakan jalan raya yang teruk dan kadangkala berlaku kemalangan
terutamanya pada waktu puncak. Kita sudah bangkitkan di peringkat yang lebih
bawah. Jadi, saya hendak mohon di Parlimen ini kepada kerajaan, luluskan
peruntukan dan harap-harap tahun ini.

Keduanya, saya juga mohon kerajaan untuk menyegerakan projek river of life
di Sungai Junjung dan Sungai Juru bagi mengatasi masalah banjir di dua lembangan
sungai-sungai tersebut. Sebab, apa yang terjadinya ialah bukan sahaja apabila kita
melaksanakan projek tersebut banjir di kawasan Bukit Mertajam dapat diatasi tetapi
juga di kawasan-kawasan yang berhampiran.

01710

Mungkin ada sedikit masa lagi. Saya hendak bangkitkan juga Kementerian
Pengangkutan tentang apa yang dikatakan RFID- ‘reverse-forward, insya-Allah
detect. Ini bukan saya yang kata tetapi netizen yang kata. Saya sendiri telah
berulang kali, berkali-kali kena masalah RFID ini. Saya harap kita boleh selesaikan
isu ini. Kita dah pada zaman, abad ke-21, saya rasa RFID ini bukan teknologi baru.

Mengapa di Malaysia ini, di tol-tol kita, kita terpaksa melihat gelagat lucu
kereta yang terpaksa reverse dan forward setiap kali guna laluan RFID? Saya harap
kerajaan boleh benar-benar menyelesaikan masalah ini. Oleh sebab benda ini bukan
sahaja menyebabkan kesesakan di pintu tol tetapi juga menyebabkan kemalangan
kalau ada kereta yang tidak memerhatikan kereta depan, tiba-tiba hendak reverse.

Jadi, saya harap kerajaan akan memberikan tumpuan. Oleh sebab dah lama
dan dah banyak kali dibangkitkan, bukan sahaja oleh Ahli Parlimen, orang politik
tetapi juga oleh pengguna jalan raya dan netizen. Sekian, terima kasih dan saya
menjunjung kasih Titah Seri Paduka Baginda Yang di-Pertuan Agong.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Bukit Mertajam. Dipersilakan Yang Berhormat Selayang.
