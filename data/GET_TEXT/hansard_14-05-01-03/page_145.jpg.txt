DR. 2.3.2022 139

01810

Hari ini saya dapat jawapan daripada kementerian yang mengakui bahawa
kelewatan pihak MOF membayar subsidi kepada pembekal yang menyebabkan
kekurangan stok di pasaran. Perkara ini telah menyusahkan dan mendatangkan
masalah kepada golongan khasnya B40 yang tidak mampu hendak membeli minyak
masak yang mahal. Kenapakah benda ini terjadi? Harga komoditi sawit meningkat.
Sepatutnya kita dapat untung lebih. Kalau dapat untung lebih, bagilah subsidi lebih.
Bagilah subsidi dengan cepat supaya pasaran tidak terjejas.

Jadi saya mohon kerajaan supaya ambil berat perkara ini. Bukan setakat
minyak masak sahaja, perkara lain seperti harga telur, harga roti, harga sayur. la
perlukan satu komitmen. Bukan sahaja KPDNHEP, tetapi rentas kementerian, rentas
agensi. Saya tahu ada satu jawatankuasa yang dipengerusikan oleh Yang Amat
Berhormat Perdana Menteri, tetapi apakah kesan? Apakah langkah yang telah
diambil? Rakyat dijanjikan bahawa harga ayam akan stabil sedikit masa lagi dan
sebaginya. Akan tetapi, janji tinggal janji. Hendak tunggu berapa lama? Rakyat
tengah menunggu. la adalah perkara yang paling asas. la melibatkan wang dalam
saku rakyat.

Jadi saya mohon kerajaan supaya serius, ambil tindakan yang segera. Kita
pastikan bukan setakat peruncit sahaja, bukan kita pergi check harga dekat kedai
sahaja tetapi rantaian pengedaran tersebut daripada asalnya, sumbernya sehingga
kepada peruncit. la perlu diberikan subsidi yang secukupnya supaya harga sentiasa
stabil di pasaran.

Tuan Yang di-Pertua, satu lagi berkenaan dengan KPDNHEP. Saya pada 23
September tahun lepas pernah menyarankan bahawa harga kit ujian kendiri RTK—
ketika itu kerajaan baru umumkan harga silingnya RM19.90. Saya pernah
menyarankan ketika itu. Saya kata, “Okey, September betullah RM19.90. Bulan
Oktober kita turunkan RM15.00, November turunkan kepada RM10.00, Disember
kita turunkan pada RM5.00.” Memang harga pasaran semasa pada Disember
RM5.00 walaupun kerajaan tidak menurunkan harga silingnya. Akan tetapi, bulan
lepas apabila kes naik, permintaan lebih, harga pasaran naik balik dalam sekitar
RM7.00, RM8.00 hingga RM9.00.

Jadi saya mohon supaya kerajaan boleh menyemak semula harga siling ini,
sebab apa? Sekarang ini jenama yang dibenarkan oleh MDA sudah lebih seratus
jenama. Dahulu setakat tiga, lima atau tujuh jenama sahaja. Kita perlu pastikan
harga sentiasa sesuai dan rendah untuk membolehkan semua rakyat Malaysia tidak
kira M40, B40 semua orang boleh beli kit ini untuk uji sendiri sebagai salah satu
langkah untuk mengawal penularan pandemik. Kalau rakyat tidak mampu hendak

beli, dia hendak ujiapa? Hendak buat PCR berapa harga ia? Jadi kita kena pastikan
