DR. 2.3.2022 110

minta supaya dasar ini juga diguna pakai di Institut Pengajian Tinggi Awam dan
Swasta. Dalam kesempatan ini, saya juga ingin bertanya kepada Yang Berhormat
Menteri Pendidikan, bilakah peperiksaan semester satu akan diadakan bagi para
pelajar STPM yang tidak dapat hadir dalam peperiksaan tersebut baru-baru ini akibat
jangkitan Omicron?

Terakhir Tuan Yang di-Pertua, Tuaran minta Yang Amat Berhormat Perdana
Menteri menyatakan mengapakah Malaysia berhenti membayar pampasan
sebanyak RM5,000 kepada pewaris Sultan Sulu pada tahun 2013? Kenapakah
Malaysia tidak membuat representation dalam arbitration yang dibawa oleh pewaris
Sultan Sulu di Perancis? Akhirnya membawa kemenangan kepada mereka di mana
Malaysia perlu membayar pampasan sebanyak RM43 bilion. Adakah kerajaan sedar
bahawa_ pewaris Sultan Sulu} mempunyai ruang dan _ peluang untuk
menguatkuasakan penghakiman arbitration tersebut di bawah New York
Convention? Apakah pula kesan penghakiman tersebut terhadap kedaulatan
Malaysia serta kedudukan tuntutan Filipina terhadap Sabah?

Tuan Yang di-Pertua, dengan itu saya mohon menyokong. Terima kasih.

Dato’ Ramli bin Dato’ Mohd Nor [Cameron Highlands]: Dipersilakan, Yang

Berhormat Kota Raja.

4.38 ptg.

Tuan Mohamad bin Sabu [Kota Raja]: Terima kasih Tuan Yang di-Pertua.
Terima kasih Yang Berhormat Selayang. Saya ingin menyambung hujah-hujah yang
dikemukakan oleh Yang Berhormat Tuaran tadi. Soal keutuhan wilayah, di mana
sekarang ini wujud tiga buah wilayah utama, iaitu wilayah Semenanjung, wilayah
Sabah dan wilayah Sarawak. Oleh itu, integrated tiga buah wilayah ini perlu
diperkukuhkan untuk menjamin keutuhan Malaysia. Kalau ada apa-apa
pertelingkahan atau perbezaan pandangan, hendaklah dibawa ke meja rundingan.

Kita melihat tren kebelakangan ini, terutama tunjuk-tunjuk perasaan yang
diadakan di Australia untuk menuntut soal kalau boleh tidak berada dalam integrated
Malaysia ini, perlu diambil perhatian secara serius. Kalau soal pembangunan didapati
tidak seimbang, kita cuba seimbangkan ketiga-tiga wilayah ini supaya ia menjadi
lebih utuh dan kuasa Federal Government itu dapat dilihat oleh rakyat di semua
wilayah. Oleh sebab itulah soal jaminan keselamatan mesti diberikan oleh Federal
Government kepada wilayah-wilayah, terutama di wilayah Malaysia Timur.

1640

Kalau mereka di sana merasakan bahawa kehidupan mereka terancam,

maka mereka akan mencari keamanan secara lain. Sebab itu saya yakin Federal

Government memberi jaminan keselamatan kepada semua wilayah yang berada di
