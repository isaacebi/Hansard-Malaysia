DR. 2.3.2022 125

ujian sendiri adalah satu keperluan kepada rakyat dalam meneruskan hidup seperti
biasa di saat pandemik ini. Akan tetapi jika harga naik hampir dua kali ganda, sudah
pasti ini akan memberi beban kepada rakyat.

Seterusnya, rasuah. Rakan-rakan Ahli Parlimen sekalian, jika rasuah dan judi
adalah haram maka adakah rasuah itu halal? Pada pendapat saya, arak dan judi
merosakkan orang yang berkenaan sahaja tetapi rasuah boleh merosakkan masa
depan generasi muda dan negara tersebut. Kini, banyak kes rasuah yang berlaku di
negara kita.

Sungguhpun Malaysia ditadbirkan oleh kerajaan Melayu Islam, disebabkan
isu rasuah banyak pelabur asing telah lari ke negara jiran dan syarikat MNC yang
lama beroperasi di negara kita telah menamatkan perniagaan juga disebabkan kes
rasuah. Apa yang jelas kelihatan adalah kerajaan seumpama tutup mata mengenai
isu ini. Kerajaan harus bertindak tegas dengan merampas dan membekukan semua
aset milik individu, keluarga dan juga saudara mara yang terlibat bersama.

Seterusnya, isu pendidikan. Sidang persekolahan bagi sesi 2022 bakal
bermula tidak lama lagi. Jika kes COVID-19 melonjak dan kluster pendidikan
semakin meningkat, adakah kerajaan bercadang untuk melaksanakan PdPR
sepertimana yang telah dilaksanakan sebelum ini? Ramai pelajar yang hilang minat
untuk hadir ke sekolah selepas sekian lama mengikuti PdPR. Apakah tindakan
kerajaan dalam menarik balik minat pelajar untuk hadir ke sekolah dan mencapai
sifar ponteng?

Keperluan pekerja asing. Banyak sektor perkhidmatan seperti restoran, hotel
dan pembersihan, sektor pembinaan dan perladangan memerlukan pekerja asing.
Kerajaan perlu memberi perhatian dalam isu ini. Jika tidak, banyak restoran yang
terpaksa menggulung tikar kerana kekurangan tenaga kerja. Ekonomi negara juga
boleh terjejas kerana isu ini.

Seterusnya, kebajikan veteran ATM. Tuan Yang di-Pertua, semasa Titah
Baginda Yang di-Pertuan Agong ada disebutkan mengenai kebajikan golongan
veteran yang selalu dilupakan oleh pihak kerajaan. Yang di-Pertuan Agong adalah
pemerintah tertinggi di Malaysia telah menyebut tentang kebajikan golongan veteran
ini. Maka, apakah lagi yang kerajaan ingin kerajaan ingin menyatakan terhadap
perkara ini?

Saya mewakili veteran ATM telah beberapa kali menyuarakan isu
penyelarasan pencen di mana perbezaan antara pencen lama dan pencen baharu
amat ketara. Saya sentiasa mendengar keluhan dari golongan veteran yang masih
menerima pencen lama tentang bila kerajaan akan buat penyelarasan pencen. Saya

amat berharap pihak kerajaan akan mengambil satu keputusan dengan segera.
