DR 15.3.2022 2

(ii) menggalakkan penggunaan baja alternatif atau organik bagi
mengurangkan kebergantungan kepada baja sintetik;

(iii) menggalakkan penggunaan bahan makanan_ternakan
tempatan seperti penggunaan isirong kelapa sawit, palm
kernel expeller (PKE) selain jagung dan hampas soya;

(iv) menggalakkan petani menggunakan kaedah Integrated Pest
Management (IPM) bagi mengurangkan penggunaan racun
kimia;

(v) mengenal pasti beberapa buah negara sumber alternatif yang
baharu bagi menampung kekurangan bekalan import bahan
makanan, bahan mentah dan input pertanian; dan

(vi) menyediakan akses fasiliti pembiayaan yang mencukupi
kepada semua pengusaha yang terjejas akibat kos
pengeluaran yang meningkat melalui Agrobank.

Selain itu, bagi menangani isu kenaikan harga makanan berikutan daripada
konflik ini, MAFI akan terus bekerjasama dengan Kementerian Perdagangan Dalam
Negeri dan Hal Ehwal Pengguna (KPDNHEP) bagi mengoptimumkan platform
strategi yang sedia ada. MAFI yakin inisiatif-inisiatif ini akan menyumbang dalam
memastikan kelangsungan bekalan makanan bahan mentah dan input pertanian
selain menjamin ketersediaan dan kebolehcapaian makanan yang bertepatan
dengan kuasa beli rakyat, sekian.

Tuan Yang di-Pertua: Terima kasih Yang Berhormat Menteri, silakan Yang
Berhormat Kemaman.

Tuan Che Alias bin Hamid [Kemaman]: Terima kasih Yang Berhormat
Menteri atas jawapan yang telah diberikan tadi. Saya melihat kebergantungan yang
masih tinggi dalam mengimport input pertanian dan bahan mentah dari negara luar
merupakan satu tindakan yang tidak mampan- unsustainable dalam pengeluaran
makanan negara kita. Oleh itu, kerajaan perlu merangka satu dasar keselamatan
makanan jangka panjang bagi memastikan negara kita tidak terus menerima impak
yang besar sekiranya berlaku krisis turun naik harga barang mentah di pasaran.

Soalan saya, apakah pendekatan ataupun usaha jangka panjang yang
dilakukan oleh pihak kementerian bagi mengurangkan kebergantungan kita terhadap
negara luar sekali gus memastikan negara kita mampu berdikari dalam sektor
pertanian di masa yang akan datang? Terima kasih.

Datuk Seri Dr. Ronald Kiandee: Memang benar seperti yang saya katakan
semalam bahawa kerajaan harus menilai beberapa buah dasar yang sedia ada
sebagai langkah strategik jangka masa panjang untuk menjamin bahan makanan

kebergantungan kita kepada import luar seperti jagung, dan soya bagai makanan
