DR 15.3.2022 130

Puan Hannah Yeoh [Segambut]: Sejauh mana kajian untuk golongan
menua ini telah berjalan dan bilakah agaknya kajian ini dapat dibentangkan di dalam
Parlimen?

Dato’ Hajah Siti Zailah binti Mohd Yusoff: Terima kasih, Yang Berhormat
Segambut atas soalan. Saya dapat makluman bahawa kajian ini sedang di peringkat
akhir dan insya-Allah kita jangka di penghujung tahun ini akan dibentangkan dan
begitu juga tentang rang undang-undang warga emas ini kita menyasarkan untuk
dibentangkan di Parlimen pada tahun hadapan. Terima kasih, Yang Berhormat.

Tuan Yang di-Pertua, izinkan saya mengalih tentang isu kanak-kanak. Yang
Berhormat Petaling Jaya mencadangkan agar kerajaan melabur dalam manfaat
kanak-kanak sejagat supaya tiada kanak-kanak yang ketinggalan semasa melalui
peringkat perkembangan sama ada kognitif, fizikal dan sosial. Kerajaan melalui JKM
bertanggungjawab memfokuskan isu kanak-kanak seperti:

(i) Majlis Kebangsaan bagi Kanak-kanak yang ditubuhkan di
bawah seksyen 3, Akta Kanak-kanak yang mana sebagai
national focal point bagi hal yang berkaitan dengan
kesejahteraan kanak-kanak serta memastikan  obligasi
kerajaan terhadap Konvensyen Mengenai Hak Kanak-kanak
(CRC) yang merangkumi aspek kelangsungan _hidup,
perlindungan, perkembangan dan penyertaan kanak-kanak
dapat dilaksanakan dengan sempurna;

(ii) Pasukan Perlindungan Kanak-kanak (PPKK) yang berfungsi
sebagai sistem sokongan kepada perkhidmatan perlindungan
kanak-kanak, menyelaraskan perkhidmatan setempat kepada
keluarga dan kanak-kanak jika kanak-kanak memerlukan atau
disyaki memerlukan perlindungan; dan

(iii) Pasukan Kebajikan Kanak-kanak yang bertindak menyelaras
perkhidmatan setempat kepada keluarga kanak-kanak jika
kanak-kanak memerlukan atau  disyaki memerlukan
perlindungan dan pemulihan atau kanak-kanak didapati
bersalah atas apa jua kesalahan.

Kementerian Pembangunan Wanita, Keluarga dan Masyarakat juga
menyediakan dua skim bantuan bersasar kepada kanak-kanak untuk memastikan
kelangsungan hidup dan perkembangan mereka bersama keluarga sendiri iaitu
keluarga pelihara. Skim bantuan berkenaan adalah seperti berikut:

(i) bantuan kanak-kanak dengan kadar RM150 sehingga RM200

seorang sehingga maksimum RM1,000 setiap keluarga; dan
