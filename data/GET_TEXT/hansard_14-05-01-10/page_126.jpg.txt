DR 15.3.2022 120

oleh kerajaan, susah hendak dapat kerja di department kerajaan, dan sebagainya.
Terima kasih Yang Berhormat Menteri. Terima kasih Tuan Yang di-Pertua.

Datuk Seri Dr. Noraini binti Ahmad: Terima kasih Yang Berhormat.
Mengenai isu Yang Berhormat bangkitkan tadi itu, kita mengambil maklum perkara
tersebut. Walau bagaimanapun, kita ingin mencadangkan supaya setiap pelajar yang
hendak memilih untuk berada di universiti-universiti swasta ini sebagai contohnya,
apa yang mereka boleh lakukan iaitu mereka perlu merujuk kepada MQA. Ini sebab
MQA ini yang memberi akreditasi kepada kolej-kolej swasta ini agar bidang yang
mereka belajar itu diterima dan boleh kita masuk kalau sekiranya hendak bekerja
dengan government servant bukan? Hendak bekerja sebagai government servant
dan itu yang kita telah maklumkan.

Sebenarnya semua- kalau kolej itu mendapat kelulusan bermaksud sedikit
sebanyak kolej itu menawarkan tawaran-tawaran degree, sijil ataupun diploma yang
telah diiktiraf kecualilah kemudian harinya setelah kita luluskan segala-galanya,
mereka buat tambahan sendiri yang tidak mendapat akreditasi daripada MQA tetapi
tidak ada masalah. Saya nak minta tolong juga Yang Berhormat untuk menyatakan
kepada pelajar-pelajar menghadapi kesukaran tersebut supaya membuat kompelin
secara rasmi kepada MQA dan juga boleh panjangkan juga kepada saya juga, Yang
Berhormat mengenai perkara berkenaan.

Yang Berhormat Tampin? Okey. Yang Berhormat- boleh atau tidak Tuan
Yang di-Pertua?

Tuan Yang di-Pertua: Sila, sila.

Datuk Seri Dr. Noraini binti Ahmad: Boleh ya. Saya ingin mengucapkan
kepada Yang Berhormat Tampin atas keprihatinan Yang Berhormat mengenai
kebolehpasaran- keberkesanan Pelan Strategik Kebolehpasaran Graduan dan Pelan
Tindakan Keusahawanan IPT di dalam membantu graduan membina kerjaya serta
penglibatan graduan dalam keusahawanan tani, ternakan atau industri perikanan
dan makanan.

Untuk makluman Ahli Yang Berhormat, dan semua Ahli-ahli Dewan, Pelan
Strategik Kebolehpasaran Graduan dan Pelan Tindakan Keusahawanan IPT 2021-
2025 merupakan satu dokumen induk yang menjadi panduan dan rujukan utama IPT
dalam melaksanakan strategi serta inisiatif bagi mencapai objektif yang ditetapkan
oleh kedua-dua pelan berkenaan iaitu meningkatkan kebolehpasaran dan
menerapkan minda keusahawanan kepada pelajar dan graduan.

Kedua-dua pelan ini apabila kita bangunkan, kita memang melalui satu sesi
libat urus yang menyeluruh yang melibatkan pihak-pihak berkepentingan seperti
wakil kepada industri, GLC, agensi-agensi kerajaan, kumpulan pelajar, pensyarah,

pimpinan tertinggi IPT, NGO serta tokoh-tokoh terkemuka dalam bidang berkenaan
