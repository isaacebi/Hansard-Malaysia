DR 15.3.2022 109

generation dan sebagainya? Di mana sebenarnya lubuk, di manakah sebenarnya
masalah yang menyebabkan SAIDI ini tinggi di Sabah?

Datuk Seri Takiyuddin bin Hassan: Ya, terima kasih sahabat saya dari
Tuaran. Saya yakin bahawa Yang Berhormat Tuaran juga mengetahui dengan lebih
jelas kenapa indeks SAIDI di Sabah ini jauh lebih tinggi daripada di Semenanjung.

Sebagaimana yang saya jelaskan sepintas lalu tadi bahawa di Sabah,
pasukan petugas khas ini telah membuat pemantauan secara berkala terhadap
prestasi penyelenggaraan- maintenance regime, dengan izin, yang dilaksanakan
oleh SESB. Sepatutnya Sabah Electricity Sdn. Bhd. (SESB) ini sudah boleh berdikari
tetapi disebabkan oleh banyak lagi perkara yang belum selesai daripada segi
pengagihan dan bekalan elektrik di Sabah, maka Kerajaan Persekutuan masih lagi
memberikan tempoh kepada SESB untuk bersama-sama dengan Kerajaan
Persekutuan bagi menyelesaikan perkara ini.

Untuk jawapan kepada Yang Berhormat Tuaran tadi, saya hendak nyatakan
bahawa sebahagian besar daripada gangguan bekalan elektrik di Sabah, sebanyak
97.7 peratus berpunca daripada masalah di peringkat sistem pengagihan-
distribution system, dengan izin. Diikuti dengan penjanaan- generation sebanyak 1.5
peratus, dan penghantaran- transmission sebanyak 0.8 peratus.

Antara faktor yang menyumbang kepada gangguan elektrik di peringkat
pengagihan merupakan gangguan binatang liar. Ini fakta yang telah diperoleh.
Pokok-pokok yang mengganggu kabel, kerosakan kabel dan lebihan beban yang
berpunca daripada sambungan haram- illegal connection yang telah di- itu antara,
Yang Berhormat Tuaran, perkara-perkaranya dan inilah perkara-perkara yang
sedang dikaji oleh pasukan petugas khas kami di bawah kementerian dan TNB serta
SESB untuk menyelesaikan masalah-masalah ini dan saya percaya peruntukan yang
telah diberikan lebih daripada RM1 bilion dalam setiap rancangan lima tahun ini juga
diberikan untuk menyelesaikan masalah-masalah yang ada ini.

Saya rasa itu penjelasan saya setakat ini. Kalau tidak ini lagi, Yang Berhormat
boleh jumpa dengan saya di mana-mana. Saya rasa Tuan Yang di-Pertua setakat
itulah sahaja saya memenuhi tempoh yang telah diberikan. Terima kasih, tidak ada
gangguan. Sekali lagi saya ucapkan terima kasih kepada semua Ahli-ahli Yang
Berhormat yang telah memberikan penghujahan, pertanyaan dan juga
membangkitkan isu serta pandangan yang semuanya saya kira adalah untuk
kebaikan negara kita dan juga rakyat kita. Terima kasih. Assalamualaikum.

Tuan Yang di-Pertua: Waalaikumussalam. Terima kasih, Yang Berhormat
Menteri atas penerangan yang diberikan. Seterusnya saya menjemput Yang

Berhormat Menteri Pengajian Tinggi. Silakan.
