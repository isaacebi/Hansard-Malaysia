DR 15.3.2022 32

Dato’ Ramli bin Dato’ Mohd Nor [Cameron Highlands]: Soalan?

Datuk Ali anak Biju: Terima kasih Yang Berhormat Kluang atas keprihatinan
terhadap konflik gajah-manusia ini. Sebenarnya, Jabatan PERHILITAN telah pun
menubuhkan jawatankuasa teknikal peringkat negeri dan daerah bagi mengatasi isu
konflik hidupan liar yang melibatkan pemilik kebun dan ladang yang berkaitan bagi
menyelaras dan memantau tindakan mitigasi gangguan gajah yang diambil. la juga
akan menjadi platform perkongsian maklumat kaedah terbaik mitigasi manusia-gajah
ini.

Seorang Ahli: Hari-harikah?

Datuk Ali anak Biju: Pihak PERHILITAN sebenarnya akan bertindak secara
immediately kalau ada complaints fasal gajah ini. Untuk pusat konservasi-
sebenarnya di Johor ada pusat konservasi baharu iaitu yang dipanggil Johor
Elephant Sanctuary (JES) tetapi ia baru bermula. Projek ini sebenarnya sudah
bermula pada tahun 2020. Walau bagaimanapun, gajah-gajah terlatih akan
dipindahkan pada pertengahan tahun 2022- maknanya tahun ini. Sekarang ini
mahut-mahut tersebut sedang membuat latihan di pusat konservasi gajah di
Lanchang, Pahang. Tempat ini boleh memuatkan lebih kurang 30 ekor gajah
sebenarnya. Kalau ini tidak mencukupi mungkin kita boleh pertimbangkan. Akan
tetapi, kena kerjasama dengan kerajaan negeri sebab kawasan gajah dengan tanah
adalah di bawah bidang kuasa kerajaan negeri. Terima kasih.

Tuan Abdul Latiff bin Abdul Rahman [Kuala Krai]: Tuan Yang di-Pertua,
Kuala Krai.

Dato’ Ramli bin Dato’ Mohd Nor [Cameron Highlands]: Kuala Krai.

Tuan Abdul Latiff bin Abdul Rahman [Kuala Krai]: Terima kasih Tuan
Yang di-Pertua. Apa usaha pihak kementerian bagi memastikan peralatan dan juga
peruntukan yang digunakan dalam operasi mengawal serangan gajah dan
memindahkan gajah ini mencukupi dan disediakan kepada pihak PERHILITAN? Ini
kerana, saya difahamkan mereka terpaksa mencari peruntukan luar bagi menyewa
jentera dan sebagainya. Sudah pasti pihak kementerian perlu menilai perkara ini
dengan sebaiknya agar operasi ini dapat berjalan dengan sebaiknya. Terima kasih.

Datuk Ali anak Biju: Terima kasih Yang Berhormat Kuala Krai. Sebenarnya
peralatan-peralatan ataupun kos-kos untuk pemindahan gajah ini sebenarnya ia
mengikut keperluan daripada semasa ke semasa. Sekiranya ada kes-kes gajah yang
perlu ditranslokasi, kita memang akan menyediakan peralatan dan juga kelengkapan
yang cukup untuk transport gajah tersebut.

Untuk kerja menangkap gajah translokasi seekor gajah sebenarnya anggaran
perbelanjaannya sudah lebih kurang RM50 ribu. Maka, ia melibatkan kewangan yang

banyak dan juga memerlukan kerjasama daripada semua pihak termasuk kerajaan
