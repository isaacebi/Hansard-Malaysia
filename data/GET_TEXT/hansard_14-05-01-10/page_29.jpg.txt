DR 15.3.2022 23

Tuan Yang di-Pertua ya. Diizinkan Yang Berhormat Sabak Bernam, saya akan bagi
komponen itu secara bertulis ya. Terima kasih.

Tuan Yang di-Pertua: Dipersilakan Yang Berhormat.

Dr. Maszlee bin Malik [Simpang Renggam]: Terima kasih Tuan Yang di-
Pertua. Yang Berhormat Menteri antara tarikan pelancongan juga merupakan tapak-
tapak warisan dan tapak sejarah yang kadangkala terlepas pandang oleh pihak yang
berkaitan.

Saya ingin membawa perhatian Yang Berhormat Menteri pada tapak stesen
kereta api lama di Layang-Layang dan juga jambatan besi lama di Layang-Layang.
Saya telah buat permohonan sebelum ini kepada kerajaan negeri, kepada KTM dan
kepada RAC. Malangnya, yang terkini saya dihubungi oleh RAC bahawa
Kementerian Pengangkutan tidak berhasrat untuk mengekalkan dan mereka ingin
robohkan.

Jadi, mereka melihat hanya daripada kaca mata keuntungan sahaja tanpa
melihat nilai sejarah, nilai pelancongan dan nilai komersial, warisan yang ada pada
tapak tersebut. Saya memohon daripada Kementerian Pelancongan, Seni dan
Budaya agar dapat melihat isu ini dan bawakan kepada Kementerian Pengangkutan
agar dikekalkan tapak Stesen Kereta Api Lama Layang-Layang yang begitu
bersejarah, mempunyai banyak insiden sejarah yang signifikan kepada penduduk
Layang-Layang, dan juga jambatan besi kereta api di Layang-Layang yang boleh
dibangunkan seperti Jambatan Victoria di Perak. Terima kasih Tuan Yang di-Pertua.

Dato’ Sri Hajah Nancy Shukri: Terima kasih Tuan Yang di-Pertua. Terima
kasih Yang Berhormat atas saranan tadi. Walaupun ia tidak ada kaitan dengan apa
yang kita ada di sini, tetapi ia memang kita galakkan- lebih banyak lagi produk untuk
pelancongan dalam negara kita. Kita akan menyusul semula dengan kerajaan negeri
kerana biasanya untuk produk warisan ini biasanya kerajaan negeri akan membawa
kepada Kerajaan Pusat. Saya percaya Yang Berhormat pun memahaminya.

Namun seperti yang telah Yang Berhormat sebut tadi, kita akan menyusul
hendak memberitahu juga, apa sebenarnya yang menjadikan ia tidak diteruskan
untuk satu- produk warisan. Saya dengar tadi beberapa buah produk itu kan, yang
disebutkan tempat-tempatnya. /nsya-Allah, kita akan ini. Yang Berhormat boleh
follow up dengan kita lagi, insya-Allah.

Akan tetapi, biarlah kita dahulu hendak follow up dahulu dengan pihak yang
berkaitan Yang Berhormat. Terima kasih atas orang kata kepekaan itu terutama
dalam menambahkan lagi produk terutama dari sudut warisan. Terima kasih banyak-
banyak.

Tuan Yang di-Pertua: Terima kasih Yang Berhormat Menteri. Yang

Berhormat Kuantan. Dipersilakan.
