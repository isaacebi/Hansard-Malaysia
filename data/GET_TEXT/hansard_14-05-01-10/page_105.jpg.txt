DR 15.3.2022 99

tan yang dalam pasaran. Jadi kami melihat kalau ada maklumat lain Yang Berhormat
bolehlah bagi tahu ya.

Timbalan Yang di-Pertua [Dato’ Mohd Rashid Hasnon]: Yang Berhormat
Menteri, masa sudah tamat. Minta rumuskan Yang Berhormat Menteri.

Dato’ Mahfuz bin Haji Omar [Pokok Sena]: Sedikit sahaja.

Dato Sri Alexander Nanta Linggi: Ya kah? Akan tetapi banyak lagi. Okey
untuk saya melengkapi isu ini, okey.

Timbalan Yang di-Pertua [Dato’ Mohd Rashid Hasnon]: Baik.

Dato Sri Alexander Nanta Linggi: Keseluruhan satu bulan Yang Berhormat
Rasah dan Yang Berhormat Kota Belud, KPDNHEP diluluskan hanya mengeluarkan
hadnya 60,000 metrik tan satu bulan. Maknanya satu tahun 720,000 metrik tan untuk
kegunaan semua, bukan hanya rakyat Malaysia, semua yang duduk di Malaysia
yang menggunakan minyak masak ini. Jadi...

Timbalan Yang di-Pertua [Dato’ Mohd Rashid Hasnon]: Terima kasih.

Dato Sri Alexander Nanta Linggi: Saya boleh beralih...

Dato’ Mahfuz bin Haji Omar [Pokok Sena]: Tuan Yang di-Pertua, sedikit.
Sedikit sahaja. Saya minta sebab...

Dato Sri Alexander Nanta Linggi: [Ketawa]

Dato’ Mahfuz bin Haji Omar [Pokok Sena]: Semalam saya sudah tanya
Kementerian Pertanian tetapi Kementerian Pertanian minta saya ajukan persoalan
kepada Kementerian Pengguna.

Timbalan Yang di-Pertua [Dato’ Mohd Rashid Hasnon]: Baik.

Dato’ Mahfuz bin Haji Omar [Pokok Sena]: Isunya ialah menjelang
Ramadhan dan Aidilfitri. Harga ayam, harga daging walaupun sudah di-/ock harga
tersebut sekarang, akan tetapi, berlaku pada perayaan yang lalu pada tahun-tahun
yang lalu pada Ramadhan dan juga hari raya lalu.

Walaupun, harga itu di-/ock tetapi harga di pasaran tidak berlaku begitu.
Ayam sampai RM10. Harga daging pun tidak boleh kepada harga RM34 kalau tidak
silap saya tahun sudah yang ditetapkan oleh kementerian. Akan tetapi tidak berlaku
sedemikian rupa. Jadi, apa jaminan pihak kementerian khususnya untuk pastikan
bahawa harga yang akan diperoleh ini ialah harga yang telah diumumkan oleh
kerajaan. Tidak akan berlaku kenaikan tersebut di peringkat pasaran.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Pokok Sena.

Dato Sri Alexander Nanta Linggi: Yang Berhormat, kita buat jaminan sebab
itu kita sudah wartakan sehingga bulan Jun. Dari 5 Februari, jarak yang begitu

panjang untuk kita hadkan harga maksimum satu kilo di Semenanjung Malaysia,
