DR 15.3.2022 68

kita berdepan dengan masalah kekangan dana. Maka tumpuan lebih kepada
perkara-perkara yang mendesak untuk diatasi bagi semua agensi di bawah KDN.

Jadi walau bagaimanapun, kita ambil sikap yang positif terhadap komen
daripada Yang Berhormat Simpang Renggam dan kita berterima kasih atas
pandangan beliau. Izinkan saya Tuan Yang di-Pertua untuk terus menyambung
dengan menjawab soalan daripada Yang Berhormat Segambut yang bertanyakan
mengenai status tanah-tanah rizab di Kuala Lumpur.

Dato’ Haji Salim Sharif [Jempol]: Tuan Yang di-Pertua, yang mana ada
dalam Dewan saja jawab.

Timbalan Yang di-Pertua [Dato’ Mohd Rashid Hasnon]: Ya.

Dato’ Haji Salim Sharif [Jempol]: Yang tidak ada jawab bertulis. Banyak
lagi.

Timbalan Yang di-Pertua [Dato’ Mohd Rashid Hasnon]: Ini yang tiada
dalam Dewan boleh skip ke jawapan bertulis. Akan tetapi kalau umum boleh diberi
jawapan, tidak ada masalah.

Datuk Jonathan bin Yasin: Ya. Yang Berhormat Segambut pula
bertanyakan mengenai status tanah-tanah rizab di Kuala Lumpur yang telah
diwartakan untuk pembinaan balai polis tetapi disewakan kepada pihak ketiga. Beliau
juga bertanyakan jumlah sewa yang sedang dikutip untuk tanah-tanah tersebut dan
dalam masa yang sama ingin mengetahui sama ada hasil sewaan itu digunakan bagi
tujuan menjaga kebajikan polis.

Untuk makluman Ahli Yang Berhormat... [Melihat ke tempat duduk Yang
Berhormat Segambut] Saya rasa dia tidak ada di sini. Jumlah Tanah Rizab
Persekutuan bagi kegunaan Polis Diraja Malaysia sebanyak empat lot tanah, dan ke
semua tanah rizab tersebut tidak disewakan kepada mana-mana individu ataupun
syarikat kerana terdapat bangunan PDRM yang masih beroperasi.

Seterusnya, daripada Yang Berhormat Batu Gajah, bertanyakan mengenai
hasrat kerajaan untuk menyediakan dana. Adakah sini, kalau tidak ada, kita teruskan
kepada yang lainlah...

Timbalan Yang di-Pertua [Dato’ Mohd Rashid Hasnon]: Yang Berhormat
Batu Gajah tidak ada.

Datuk Jonathan bin Yasin: Tiada.

Timbalan Yang di-Pertua [Dato’ Mohd Rashid Hasnon]: Tidak ada.

Datuk Jonathan bin Yasin: Kalau Yang Berhormat Batu Gajah tidak ada,
kita teruskan kepada selanjutnya, Yang Berhormat Dungun, ada di sini?

Timbalan Yang di-Pertua [Dato’ Mohd Rashid Hasnon]: Yang Berhormat
Lumut.

Datuk Jonathan bin Yasin: Yang Berhormat Dungun juga tidak ada?
