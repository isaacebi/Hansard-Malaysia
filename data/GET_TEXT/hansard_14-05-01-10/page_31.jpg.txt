DR 15.3.2022 25

Dato’ Hajah Siti Zailah binti Mohd Yusoff: Ya. Terima kasih Yang
Berhormat. Terima kasih atas soalan tambahan yang dikemukakan.

Untuk makluman Yang Berhormat, di antara pelaksanaan projek yang kita
telah laksanakan PSSS iaitu di tiga zon iaitu zon timur - PSSS Kelantan, zon tengah
- PSSS Selangor dan zon selatan - PSSS Johor. Kerja-kerja sedang dilaksanakan
sekarang ya. Kalau di zon timur, kerja-kerja pengubahsuaian sedang dilaksanakan
dan dijangka siap pada Mei 2022. Begitu juga di zon tengah, sedang menunggu
kelulusan dari Pejabat Tanah Sepang untuk menggunakan bangunan kerajaan yang
sedia ada untuk kita tambah baik. Begitu juga dengan zon selatan, masih lagi dalam
proses untuk kelulusan tapak untuk pembinaan. Begitu juga tentang yang disebutkan
tadi, untuk tahun 2022 di mana melalui YKN, di mana diperuntukkan sebanyak
RM4.5 juta bagi tujuan peluasan PSSS.

Projek ini kita laksanakan sebagaimana yang disebutkan tadi iaitu kita
laksanakan ada secara mobile melalui sembilan buah tempat iaitu di Kuala Lumpur,
Selangor, Wilayah Persekutuan, Zon Utara 1, Zon Utara 2, Zon Timur, Zon Selatan,
Sabah dan Sarawak. Manakala kita ada juga sebuah PSSS transit iaitu Bangunan
Ehsan di Kuala Lumpur dan ada tiga zon yang saya sebutkan tadi. Jadi, daripada
segi operasinya setakat ini, kita melaksanakan operasi sebagaimana yang
disebutkan melibatkan kos RM7.7 juta yang mana pelaksanaan itu dibuat secara
berfasa, untuk makluman Yang Berhormat. Terima kasih. Sekiranya Yang Berhormat
minta jelas, saya boleh beri maklumat secara bertulis ya.

Datuk Seri Panglima Hajah Azizah binti Datuk Seri Panglima Haji Mohd
Dun [Beaufort]: Terima kasih Tuan Yang di-Pertua. Terima kasih kepada Yang
Berhormat Timbalan Menteri. Saya ingin tahu, selain daripada tiga zon yang
disebutkan tadi itu yang sedang dilaksanakan, berapa banyakkah sebenarnya
perancangan kementerian untuk membina ataupun menyediakan Pusat Sokongan
Sosial Setempat ini? Saya dengar tadi juga cuma mobile sahaja yang dibuat di
Wilayah Sabah dan Sarawak. Adakah juga kementerian berhasrat untuk
menumbuhkan Pusat Sokongan Sosial Setempat ini yang dengan bangunannya
yang tersedia supaya masyarakat-masyarakat di Wilayah Sabah dan Sarawak juga
dapat merasai nikmat dan manfaat daripada usaha yang dilaksanakan oleh
kementerian melalui Pusat Sokongan Sosial Setempat ini? Terima kasih Yang
Berhormat.

Dato’ Hajah Siti Zailah binti Mohd Yusoff: Ya, terima kasih Yang Berhormat
atas soalan dikemukakan. Ya, sudah tentu masyarakat Sabah dan Sarawak juga
menjadi keutamaan kami terutama dalam isu-isu yang berkaitan dengan kepentingan
untuk menjadi pusat rujukan PSSS ini sebagai pusat rujukan setempat untuk

mengemukakan aduan, maklumat, nasihat dan sebagainya. Dalam perancangan
