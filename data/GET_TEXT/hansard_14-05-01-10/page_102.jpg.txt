DR 15.3.2022 96

Sehingga 28 Februari, sebanyak lebih kurang 6,500 buah premis telah
diperiksa, 25 Kertas Siasatan telah dibuka dan 20 buah syarikat telah diambil
tindakan seperti menggantung kuota Skim Minyak Masak dan digantung lesen urus
niaga mereka ya.

Berhubung dengan pengenaan had pembelian minyak masak bersubsidi, ia
dilaksanakan bagi memastikan pembelian minyak masak bersubsidi terkawal dan
hanya golongan yang layak sahaja membeli item tersebut.

Jadi, berhubung juga dengan isu peruntukan subsidi minyak masak, suka
saya ingin memaklumkan bahawa kerajaan telah menambah subsidi sebanyak
RM1.9 bilion. Ini tambahan kepada peruntukan sedia ada bagi memastikan tiada
gangguan bekalan. Pada masa sama, kajian berhubung mengoptimumkan subsidi di
bawah KPDNHEP juga telah dijalankan bertujuan memastikan subsidi di bawah
seliaan KPDNHEP sampai kepada golongan sasar.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri, saya ingin bertanya, Kota Belud ya. Saya ingin bertanya, jumlah
kuota yang diberikan minyak masak ini setiap bulan ke Sabah, satu.

Kedua, adakah kementerian bercadang untuk menambah kuota minyak
masak paket ini sebab tidak lama lagi kita akan menyambut bulan Ramadhan.

Ketiga, sebab saya bangkitkan isu kerajaan masih berhutang kerana ada
yang kawan yang bagi tahu dengan saya kerajaan masih berhutang membayar
subsidi kepada pengilang. Itu yang saya ingin bangkitkan.

Timbalan Yang di-Pertua [Dato' Mohd Rashid Hasnon]: Baik, silakan.
Terima kasih Yang Berhormat Kota Belud.

Dato Sri Alexander Nanta Linggi: Okey, saya jawab dari belakang. Tadi
macam Yang Berhormat pun tahu dia berhutang ini kerana kewanganlah yang kita
dapati dari Kementerian Kewangan. la berhutang bukan sahaja hendak berhutang
dia beransur-ansur.

Oleh sebab sebenarnya senario sekarang ya, apabila subsidi ini ditentukan
dahulu, dia apa kata threshold harga dia ataupun harga paras semasa itu harga
keluaran Crude Palm Oil (CPO) itu di pasaran RM3,000 ya. Oleh sebab itu kita ada
peruntukan yang diluluskan dalam bajet hanya RM500 juta satu tahun.

Akan tetapi, Yang Berhormat Kota Belud sedarkan, sekarang harga Crude
Palm Oil di pasaran dunia sudah jauh melangkau sehingga RM9,000 satu metrik tan
ataupun mungkin akan lebih dikatakan oleh Yang Berhormat Menteri Komoditi baru-
baru ini.

Jadi, bayangkan tambahan tadi setelah saya sebut tambahan subsidi yang

ditanggung oleh kerajaan meningkat RM1.9 bilion ertinya lebih RM2 bilion sudah.
