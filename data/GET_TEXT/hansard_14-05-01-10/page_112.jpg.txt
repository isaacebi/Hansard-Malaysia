DR 15.3.2022 106

industri dan komersial yang menjejaskan kata beliau 1.6 juta perniagaan iaitu
companies dan juga industries.

Saya hendak jelaskan bahawa kerajaan kita mempunyai satu mekanisme-
mechanism yang telah ditetapbkan bagi melaksanakan pelarasan tarif elektrik iaitu
melalui mekanisme yang dipanggil Imbalance Cost Pass-Through (ICPT) yang mana
ICPT ini disemak setiap enam bulan. Asas kepada semakan ICPT ini adalah
berdasarkan kepada harga sebenar kos bahan api yang digunakan untuk penjanaan
elektrik berbanding dengan kos unjuran. Unjurannya berapa, kos sebenarnya
berapa.

Mekanisme ICPT ini adalah penting memandangkan TNB- ini penting, Tuan
Yang di-Pertua. TNB perlu membuat pembayaran awal bagi semua kos yang terlibat
dalam penjanaan elektrik bagi tempoh enam bulan ke belakang. Dia perlu belanjakan
dulu barulah dipanggil /mbalance Cost Pass -Through (ICPT). Maka, dalam tempoh
enam bulan berikutnya barulah mekanisme ICPT ini membenarkan segala kos
penjanaan tenaga elektrik yang telah dibayar oleh TNB dilepaskan kepada pengguna
dalam dua keadaan, sama ada ICPT ini dalam bentuk rebat ataupun diberikan rebat
kepada pengguna ataupun surcaj. Ini dua keadaan.

Saya hendak sebutkan bagi bulan Julai sehingga Disember tahun 2021,
sebanyak RM1.672 bilion telah digunakan dan dibelanjakan untuk pembayaran
bahan api bagi penjanaan elektrik yang mana ianya terpaksa dilepaskan kepada
pengguna-pengguna bagi tempoh bulan Februari hingga bulan Jun tahun 2022.
Maksudnya ianya telah dibelanjakan bulan Julai 2021 oleh sebab ianya harga
sebenar dengan kenaikan harga arang batu yang mendadak di pasaran global
mencecah USD105.09 per tan metrik berbanding dengan harga yang diunjurkan
pada tahun 2021 hanya USD67.45 per tan metrik. Bermakna pertambahan kenaikan
harga bahan api sebanyak USD37.64 per tan metrik.

Inilah yang menyebabkan- untuk Yang Berhormat Bagan saya hendak
jelaskan inilah yang menyebabkan mekanisme ICPT ini terpaksa mengenakan kos
dilepaskan kepada pengguna surcaj sebanyak RM3.70 per kilowatt jam yang mana
ianya telah dilepaskan kepada pengguna-pengguna komersial dan juga industri.

Saya hendak jelaskan dalam Dewan yang mulia ini bahawa peningkatan
harga arang batu ini pergi menyebabkan kos penjanaan telah naik 45 peratus.
Namun demikian, untuk menjaga kepentingan rakyat jelata yang terdiri daripada
pengguna domestik termasuklah Yang Berhormat Bagan sendiri, termasuklah saya
dan termasuklah Tuan Yang di-Pertua, ini kita pengguna domestik, kerajaan telah
memutuskan masih memberi rebat dua sen per kilowatt jam untuk pengguna

domestik bagi tempoh Februari sehingga Jun 2022 yang mana kerajaan terpaksa
