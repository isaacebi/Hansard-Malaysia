DR 15.3.2022 138

dilantik oleh DBKL telah mengesahkan bahawa pembangunan oleh pemaju berada
dalam sempadan pemilikannya sahaja dan tidak memasuki dua buah kolam
takungan banjir tersebut iaitu Kolam Taman Wahyu, dan Kolam Delima.

Tuan Yang di-Pertua, Ahli Yang Berhormat Seputeh ada menyentuh
berkenaan pengurusan banjir kilat di Kuala Lumpur pada 7 Mac 2022. Semasa
membincangkan usul di bawah Peraturan Mesyuarat 18(1) pada 9 Mac 2022, saya
telah memaklumkan di Dewan yang mulia ini bahawa- bagaimana banjir kilat tersebut
telah diuruskan dengan baik. Saya juga telah menerangkan bagaimana trak-trak
tunda DBKL telah digunakan untuk mengalih kenderaan yang terkandas. Semasa
banjir kilat berlaku, saya sendiri bersama dengan Yang Berhormat Timbalan Menteri,
Datuk Bandar dan juga lain-lain pegawai berada di lapangan.

Tuan Yang di-Pertua, saya ingin mengambil kesempatan ini untuk
membetulkan dakwaan Yang Berhormat Seputeh bahawa SMART Tunnel tidak
berfungsi. Saya telah dimaklumkan oleh JPS bahawa Pusat Kawalan SMART telah
memasuki mod dua dan air Sungai Klang telah dilencongkan ke Terowong SMART
pada jam 3.58 petang, 7 Mac 2022. Mod tiga diaktifkan pada jam 4.44 petang.
Dengan bermulanya mod tiga, Terowong SMART telah ditutup untuk semua
kenderaan dan terowong kenderaan dibuka semula untuk lalu lintas pada jam 8
malam. Lencongan air banjir berjalan selama hampir 6 jam dengan keseluruhan air
dilencongkan sebanyak 1.15 juta meter padu.

Tuan Yang di-Pertua, daripada segi penyelesaian penuh bagi mengatasi
banjir, kementerian ini komited dalam menyokong usaha Jabatan Pengairan dan
Saliran dalam menggunakan annual recurrence interval (ARI 200) sebagai asas
mereka bentuk semula keupayaan sungai di Kuala Lumpur. Selaras dengan usaha
JPS tersebut, DBKL telah melantik perunding bagi mereka bentuk semula parit
monsun dan longkang, termasuk longkang tepi jalan raya. Ini mempertingkatkan
keupayaan longkang menampung air hujan. Berasaskan annual recurrence interval
(ARI 200) perunding ini diminta untuk menyiapkan kajian ini dalam tempoh 12 bulan.

Tuan Yang di-Pertua, mengenai pandangan Yang Berhormat Seputeh
bahawa semua projek berdensiti tinggi akan menyumbang lebih banjir kilat di Kuala
Lumpur. Saya ingin menegaskan bahawa pembangunan Kuala Lumpur akan
diteruskan dengan mematuhi dasar dan strategi pelan tempatan Kuala Lumpur.

Dalam hal ini, keupayaan_ infrastruktur merupakan asas_ kepada
pembangunan yang akan diluluskan bagi memastikan kesejahteraan warga kota.
Pembangunan di Kuala Lumpur juga tertakluk kepada nilaian hartanah. Sehubungan
itu, pembangunan mampu milik berdensiti tinggi diluluskan tertakluk kepada syarat
penyediaan infrastruktur dan kemudahan awam penduduk yang mencukupi serta

mengambil kira pembangunan sekitar. Pembangunan adalah diselaraskan dengan
