DR 15.3.2022 48

Berhormat Balik Pulau membangkitkan isu berhubung dengan pembangunan akta,
dasar dan strategik bagi menangani perubahan iklim.

Untuk makluman Yang Berhormat, Kementerian Alam Sekitar dan Air sedang
melaksanakan pembangunan akta, dasar dan strategi bagi menangani perubahan
iklim secara berperingkat melibatkan kerjasama strategik bersama kementerian dan
kerajaan negeri. Justeru, Majlis Tindakan Perubahan Iklim Malaysia (MyCAC) yang
dipengerusikan oleh Yang Amat Berhormat Perdana Menteri merupakan forum
tertinggi bagi membincangkan mengenai penetapan dasar dan hala tuju negara
berkaitan perubahan iklim termasuk inisiatif pembangunan rendah karbon dan
pertumbuhan hijau. Di peringkat pelaksanaan dasar pula, Ketua Setiausaha
Kementerian Alam Sekitar dan Air mempengerusikan Mesyuarat Jawatankuasa
Pemandu Kebangsaan Mengenai Perubahan Iklim atau NSCCC.

Untuk makluman Dewan yang mulia, KASA telah pun menyiapkan kerangka
undang-undang bagi menggubal Akta Perubahan Iklim Negara. Secara umumnya,
kerangka undang-undang tersebut mengandungi inti pati asas, fungsi dan peranan
kerangka yang meliputi aspek tadbir urus perubahan iklim negara, mitigasi
perubahan iklim, adaptasi perubahan iklim, data dan maklumat mengenai perubahan
iklim, pembiayaan perubahan iklim, mekanisme pematuhan serta pendidikan dan
kesedaran awam mengenai perubahan iklim.

Kementerian akan melaksanakan pelbagai proses seperti perincian
kandungan akta konsultasi bersama pemegang taruh di pelbagai peringkat. Proses
penilaian impak regulatory sebelum undang-undang perubahan iklim tersebut
dimuktamadkan dan insya-Allah akan dibentangkan dalam Parlimen yang mulia ini.

Mengambil kira perkembangan semasa berkaitan perubahan iklim di
peringkat antarabangsa dan kebangsaan, Kementerian Alam Sekitar dan Air sedang
melaksanakan semakan semula Dasar Perubahan Iklim Negara 2009. Proses
semakan dasar ini melibatkan cadangan pendekatan baharu iaitu pembangunan
teras strategi bagi tindakan mitigasi dan adaptasi bagi sektor-sektor berkaitan.
Penambahbaikan sistem sokongan bagi pelaksanaan dasar dan penambahbaikan
penyampaian dasar kepada pemegang taruh secara inklusif dan bersepadu. Proses
semakan Dasar Perubahan Iklim Negara kini sedang berada di peringkat akhir dan
dijangka akan dimuktamadkan, insya-Allah pada tahun ini.

Bagi menyokong dasar utama tersebut, beberapa strategi dan inisiatif sedang

dilaksanakan oleh Kementerian Alam Sekitar dan Air. Di antaranya ialah;

(i) membangunkan Strategi Jangka Panjang Pembangunan

Rendah Karbon Negara (LT-LEDS) bagi menyokong
