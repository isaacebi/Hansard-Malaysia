DR 15.3.2022 132

oleh Yang Berhormat Menteri Pembangunan Wanita, Keluarga dan Masyarakat
dengan teliti dan komprehensif sama ada masa Sesi Waktu Pertanyaan (MQT)
ataupun Usul Peraturan Mesyuarat 17 di Kamar Khas pada 3 Mac 2022 yang lalu.
Saya kira perkara ini telah dihuraikan dengan detil.

JKMPay tidak bertujuan untuk menyekat mana-mana hak kebebasan OKU
untuk berbelanja. Apa yang diwujudkan iaitu mekanisme atau kaedah berbelanja
ditambah atau diperluaskan lagi di mana selain daripada perbelanjaan_tunai
penerima juga boleh melaksanakan perbelanjaan secara tanpa tunai.

Penerima bantuan baharu sahaja yang diluluskan akan diuruskan
pembukaan akuan bank tanpa perlu hadir di mana-mana cawangan bank. Jadi,
sehingga Februari 2022 terdapat sejumlah 397 buah kedai yang telah diaktifkan
dalam projek ini. Manakala, 250 buah kedai baharu yang lain, yang berminat untuk
terlibat dengan program ini.

Jadi, kita sedang berusaha untuk memastikan supaya program ini dapat
dimanfaatkan sebaik mungkin dan program ini hanya untuk permohonan baharu
sahaja dan hanya projek rintis di beberapa buah negeri sahaja, bukan melibatkan
semua negeri.

01720

Malahan penerima bantuan juga boleh mencadangkan kedai atau premis
yang bersesuaian bagi program tersebut. Sebarang, cadangan, aduan ataupun isu
yang berkaitan dengan sistem JKM Pay boleh disalurkan oleh peserta melalui empat
kaedah sama ada melalui aplikasi Telegram, Pusat Panggilan Call Center ataupun
melalui telefon atau melalui email ataupun boleh memaklumkan kepada pejabat JKM
yang terdekat. Memandangkan pendetilan penyampaian perkhidmatan _ ini
merupakan agenda masa depan negara, kementerian berusaha untuk memastikan
supaya penambahbaikan projek rintis ini sentiasa dilaksanakan agar dapat memberi
manfaat dan kemudahan kepada penerima.

Tuan Sivarasa Rasiah [Sungai Buloh]: Yang Berhormat Menteri.

Dato’ Hajah Siti Zailah binti Mohd Yusoff: Ya.

Tuan Sivarasa Rasiah [Sungai Buloh]: Terima kasih penjelasan iaitu ini
terpakai hanya pada pemohon baru, tetapi itu pun daripada segi prinsip. Daripada
segi logik, apakah manfaat kepada OKU yang disekat begini? Dulu 100 peratus
sumbangan bulanan diberi, dimasukkan dalam akaun dan mereka boleh belanja
keperluan mereka. Akan tetapi sekarang kita tahan 50 peratus dan kata kamu boleh
belanja ini di kedai-kedai yang didaftar oleh Bank Islam, beberapa ratus buah kedai
telah didaftarkan dan untuk barangan ini. Apakah manfaat kepada mereka?

Kenapakah kita sekat mereka dengan begini? Itu yang saya kurang faham dan ramai
