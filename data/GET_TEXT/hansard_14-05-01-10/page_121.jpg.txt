DR 15.3.2022 115

Puan Rusnah binti Aluai [Tangga Batu]: Okey, terima kasih Yang
Berhormat Menteri. Apa yang dirancang oleh kementerian daripada segi silibus,
daripada segi padanan itu saya nampak benda itu ada perkembangan dan baik lah.
Akan tetapi, apa yang maksud saya dengan berfokus itu kerana TVET ini banyak
sangat kementerian yang handle, dengan izin, iaitu sampai 11. Macam kita dalam
sebuah keluarga, kita cakap, “Okey, Kak Ngah, Kak Long, Kak Cik apa semua ini
you all ini handle apa itu nanti kita majlis kahwin ini kau orang buat door gift untuk
adik ini.” Abang Long apa benda- jadi, maknanya apabila kita tidak fokus, kita tidak
tahu contohnya dalam kementerian, kementerian mana handle syllabus? Saya
jangkakan KPT. Kementerian mana yang sumber manusia untuk TVET?
Kementerian mana yang handle contohnya kewangan dia?

1630

Jadi supaya itu yang saya maksudkan lebih berfokus sebab ada yang
mengadu dengan saya bahawa contohnya terutamanya TVET swasta, benda-benda
ini menghadapi masalah. Oleh sebab itu apa yang dinyatakan oleh Yang Berhormat
Hulu Selangor tadi iaitu kita yang ini tidak cukup, yang ini kekurangan sebab kita
lebih berfokus itu bagi saya, supaya kerja itu boleh lebih menepati sasaran. Terima
kasih Yang Berhormat.

Tuan Noor Amin bin Ahmad [Kangar]: Kangar hendak minta sikit,
berkaitan.

Datuk Seri Dr. Noraini binti Ahmad: Nanti sekejap. Saya cuba respons
kepada Yang Berhormat Tangga Batu.

Tuan Yang di-Pertua, sebenarnya apa yang diutarakan oleh Yang Berhormat
Tangga Batu jugalah perbincangan utama kami di Kementerian Pengajian Tinggi
melalui Majlis TVET. Kita buat satu mesyuarat dan kita telah memberi fokus-fokus
yang berkaitan dengan perkara seperti Yang Berhormat Tangga Batu nyatakan tadi.
Kita ada 11 kementerian, betul. Akan tetapi masalah utamanya adalah mengenai
supply, dan demand itulah. Itu banyak kali yang kita perkatakan.

Sebab itulah dalam mesyuarat yang lepas baru-baru ini, kita telah membuat
keputusan melalui Majlis TVET yang telah dipengerusikan oleh Yang Amat
Berhormat Perdana Menteri sendiri mengenai penyelarasan-penyelarasan itu perlu
kita laksanakan. Dalam waktu yang sama kita telah letak, kita telah melantik seorang
tokoh daripada korporat yang merupakan Pengerusi FMM untuk menjadi pengerusi
supaya jawatankuasa ataupun jawatankuasa koordinasi ini boleh kita minta private
sectors to lead ataupun untuk dia mengetuai bagi dia memberi respons agar kita
dalam jangka masa yang panjang ini nanti, tidak akan ada mismatch, kita tidak akan
ada- kita akan bergantung pada supply dan demand itu sendiri berdasarkan kepada

bantuan-bantuan daripada private sector.
