DR 15.3.2022 80

Tuan Shaharizukirnain bin Abd Kadir [Setiu]: Setiu dulu, Setiu.

Datuk Seri Panglima Wilfred Madius Tangau [Tuaran]: Sudah bah.

Tuan Jonathan bin Yasin: Yang Berhormat Stampin sudah kah?

Datuk Seri Panglima Wilfred Madius Tangau [Tuaran]: Kewarganegaraan
dari Tuaran. Jawab.

Tuan Kesavan a/l Subramaniam [Sungai Siput]: Sungai Siput belum lagi.

Tuan Cha Kee Chin [Rasah]: Isu kewarganegaraan.

Tuan Jonathan bin Yasin: Seterusnya tentang...

Puan Kasthuriraani a/p Patto [Batu Kawan]: Yang Berhormat, isu
kerakyatan, kematian dalam tahanan, semua belum dijawab lagi.

Tuan Jonathan bin Yasin: Yang Berhormat Tuaran ada di sini. Jadi, ada
beliau bertanyakan berkenaan jumlah kes stateless children di Malaysia dan
tindakan yang diambil oleh kerajaan untuk memastikan stateless children ini
mendapat Court Order di mahkamah. Berdasarkan perkara ini, Kementerian Dalam
Negeri melalui Jabatan Pendaftaran Negara hanya merekodkan status seseorang
individu sebagai warganegara atau bukan warganegara sahaja berdasarkan kepada
status perkahwinan dan taraf kewarganegaraan ibu bapa kanak-kanak sewaktu
kelahiran berlaku.

Selain itu, JPN menyimpan rekod bagi individu yang mendaftar untuk urusan
kelahiran dan kematian, kad pengenalan serta perkahwinan dan penceraian bagi
yang bukan beragama Islam. Sehubungan itu, JPN tidak merekodkan individu yang
tidak memiliki taraf kewarganegaraan atau stateless. Tidak ada rekod berapa jumlah
dan JPN tidak mempunyai maklumat mengenai jumlah kanak-kanak yang tiada
kerakyatan.

Selain itu, adalah di luar bidang kuasa kerajaan sekiranya pemohon ingin
mendapatkan perintah mahkamah berhubung taraf kewarganegaraannya kerana itu
merupakan inisiatif pemohon itu sendiri. Kementerian hanya akan memproses dan
mempertimbangkan permohonan berdasarkan peruntukan undang-undang sedia
ada. Terima kasih.

Tuan Ramkarpal Singh a/l Karpal Singh [Bukit Gelugor]: Yang Berhormat
Timbalan Menteri.

Datuk Seri Panglima Wilfred Madius Tangau [Tuaran]: Persoalan saya
hari itu ialah apabila seseorang yang stateless dan telah mendapat perintah
Mahkamah Tinggi, perintah Mahkamah Rayuan, sudah pun diberi perintah bahawa
orang itu layak memohon sebagai warganegara tetapi persoalan saya ialah kenapa
lagi pihak JPN, pihak Kementerian Dalam Negeri memohon lagi supaya orang ini
tidak diberi kerakyatan? Ini dalam kes di Keningau itu. Apa sebab, dan bagaimana

boleh terima? Itu persoalan saya yang pertama.
