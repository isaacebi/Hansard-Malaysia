DR 15.3.2022 20

Datuk Seri Haji Ahmad bin Hamzah: Jadi, itulah kawasan-kawasan ataupun
area indicator yang kita turun dan kita naik. Terima kasih Tuan Yang di-Pertua.

Tuan Yang di-Pertua: Terima kasih, Yang Berhormat Padang Serai.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Yang Berhormat Timbalan Menteri, kalau kita tengok negara Singapura
berada pada kedudukan yang lebih baik berbanding dengan negara kita saban
tahun. Suka diingatkan bahawa, negara Singapura bukanlah negara pertanian dan
mereka bukanlah negara yang mengeluarkan hasil seperti padi, ayam, ikan, dan lain-
lain.

Saya hendak minta Yang Berhormat Timbalan Menteri untuk menyatakan
prestasi Singapura dalam Global Food Security Index (GFSI) tahun 2021 yang mana
mereka lebih baik berbanding Malaysia terutama daripada aspek kesedaran. Apakah
indikator yang mendorong Singapura sehingga berjaya mendapat kedudukan yang
lebih baik dari Malaysia? Terima kasih Tuan Yang di-Pertua.

Datuk Seri Haji Ahmad bin Hamzah: Terima kasih Tuan Yang di-Pertua.
Hebat soalan ini. Jadi macam mana pun hebat negara Singapura, Malaysia tidak
kurang hebatnya. Ini kerana peningkatan kita pada tahun lepas adalah cukup
membanggakan. Oleh sebab itu sebanyak 5.1 seperti saya sebut tadi, di antara
tertinggi daripada 113 buah negara. Singapura sebenarnya telah mencatatkan satu
peningkatan yang cukup ketara kalau kita tengok daripada prestasi indikator ini.
21100

Pertamanya, daripada agricultural import tariff, dia dapat 100 peratus markah
dia. Selepas itu, ia dapat 100 peratus pula daripada food safety. Malaysia pun dapat
100 peratus. Akan tetapi, ada lagi angka daripada food securities dan access policy,
yakni untuk dasar dan pelan tindakan untuk sekuriti makanan- dia dapat 100 peratus
tetapi kita baru dapat 50 peratus. Dan kita baharu memperkenalkan- sekurang-
kurangnya ia telah mengorak langkah ke arah yang lebih baik lagi.

Seterusnya, Singapura Tuan Yang di-Pertua, sebenarnya mempunyai tiga
buah dasar yang telah diperkenalkan pada ketika ini. Pertamanya, untuk
mempelbagaikan sumber makanan ataupun, dengan izin, diversifying food sources.
Keduanya, ia penanaman dalam negara. Walaupun Singapura hanya satu peratus
daripada negara yang menanam, ada pertanian. Sebanyak 90 peratus lagi, import
dari luar negara. la mengimport sebanyak 170 buah negara kerana mereka
mempelbagaikan sumber mereka kalau dalam apa-apa juga kemungkinan.

Keduanya, penanaman dalam negara. la buat growing locally, dan ia sebuah
dasar diperkenalkan sebanyak iaitu tahun 3030, nanti- ia ada 30 peratus sumber
makanan di mana disebut 30-by-30. Selepas itu, ada dasar yang ketiga iaitu

penanaman di luar negara. Ini kerana Singapura buat penanaman sebagai contract
