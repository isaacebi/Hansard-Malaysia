DR 15.3.2022 89

Dato’ Sri Alexander Nanta Linggi: /t’s new lah.

Timbalan Yang di-Pertua [Dato’ Mohd Rashid Hasnon]: Okey.

Dato’ Sri Alexander Nanta Linggi: Boleh ya, setakat ini dahulu? Sebab tidak
dibangkit dahulu.

Timbalan Yang di-Pertua [Dato’ Mohd Rashid Hasnon]: Ya, betul. Sebab
ada jawapan-jawapan yang telah dibangkitkan semasa perbahasan.

Datuk Seri Panglima Wilfred Madius Tangau [Tuaran]: Okey, okey, terima
kasih.

Timbalan Yang di-Pertua [Dato’ Mohd Rashid Hasnon]: Silakan Yang
Berhormat Menteri.

Dato’ Sri Alexander Nanta Linggi: Okey. Terima kasih Yang Berhormat.
Jadi saya teruskan.

Tuan Yang di-Pertua, bagi merancakkan industri perniagaan, industri francais
dan jualan langsung akan terus digiatkan sebagai sumber baharu pendapatan dan
peluang pekerjaan kepada rakyat Malaysia. Kementerian turut menyedari kepesatan
perniagaan online dan banyak perniagaan yang beralih kepada konsep online ini
mampu bertahan sewaktu COVID-19 dan PKP. Malah, peniaga online ini terus
menikmati akses pasaran yang lebih besar dan luas.

Justeru itu, industri peruncitan negara akan terus diperkasakan melalui
adaptasi teknologi digital dan permintaan domestik juga akan terus digerakkan
melalui pemerkasaan kempen Beli Barangan Malaysia dan merancakkan aktiviti
membeli belah melalui pelaksanaan Program Jualan Keluarga Malaysia.

Sektor kepenggunaan di Malaysia juga akan terus dirancakkan. Kementerian
dalam proses menyemak semula Dasar Pengguna Negara di mana
pendayaupayaan pengguna dan mekanisme perlindungan pengguna akan ditambah
baik. Selain itu, inisiatif membudayakan standard pengguna akan dilaksanakan
termasuk melihat kepada kebolehlaksanaan beberapa standard pengguna ke atas
beberapa barangan.

Fungsi penguatkuasaan akan terus digerakkan. Melibatkan fokus kepada
kajian serta semakan semula ke atas undang-undang dan peraturan yang sedang
berkuat kuasa bagi memastikan ia sentiasa relevan dengan perkembangan dan isu
semasa. Kemahiran dan kecekapan penguat kuasa KPDNHEP akan terus
ditingkatkan terutama apabila berhadapan dengan situasi persekitaran yang semakin
mencabar dan sophisticated, dengan izin.

Selain isu kenaikan harga dan keberadaan barang di pasaran, lambakan
produk tiruan dan penipuan urus niaga dalam talian juga menjadi antara cabaran

besar waktu kini untuk diselesaikan.
