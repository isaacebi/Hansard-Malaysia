DR 15.3.2022 41

Dato’ Ramli bin Dato’ Mohd Nor [Cameron Highlands]: Yang Berhormat
Timbalan Menteri, sila menjawab.

Datuk Seri Haji Ahmad bin Hamzah: Terima kasih sahabat dari Sungai
Petani yang begitu peka sekali tentang masalah yang sedang kita hadapi pada masa
kini terutamanya peningkatan kos pengeluaran. Apa yang kita sebutkan iaitu
makanan haiwan.

Makanan haiwan ini sebenarnya menyumbang kepada 70 peratus daripada
kos pengeluaran untuk ayam dan juga telur. Pada ketika ini, sebenarnya memang
kita telah melipatgandakan usaha untuk membuat research.

Akan tetapi saya sebutkan yang pertama seperti soalan saya yang pertama
tadi, indikator daripada EIU tadi. Satu daripada perkara tentang research and
development tadi, kita telah mendapat markah yang boleh tahanlah. Maknanya,
kerajaan telah melipatgandakan usaha untuk menjalankan research untuk
mengubah bukan sahaja kita bergantung kepada makanan import yang pada ketika
ini memang membebankan.
= 1200

Apatah lagi sekarang, satu daripada negara yang kita- negara yang
mengeksport makanan haiwan pada ketika ini menghadapi peperangan. Jadi, kita
yakin dengan penemuan-penemuan baharu, bukan sahaja daripada jerami padi.
Yang Berhormat, kita ada macam-macam pilihan pada ketika ini yang insya-Allah
kita yakin sedang- kita punya pakar-pakar untuk buat penemuan-penemuan baharu
dan pada ketika ini bukan sahaja makanan haiwan kepada unggas bahkan makanan
haiwan kepada kambing, lembu dan juga kerbau yang pada ketika ini kita beralih
kepada PKC. Terima kasih, Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Yang Berhormat

Permatang Pauh.

12. Puan Nurul Izzah binti Anwar [Permatang Pauh] minta Menteri Pengajian
Tinggi menyatakan:

(a) status penubuhan Majlis TVET termasuk perincian punca
kuasa; dan

(b) usaha terkini kementerian menggalakkan pengambilan kursus
TVET, dan kursus kemahiran pendek- micro credentials, dalam
kalangan lepasan sekolah untuk meningkatkan
kebolehpasaran anak muda, dan secara tidak langsung
meringankan beban hutang PTPTN.
