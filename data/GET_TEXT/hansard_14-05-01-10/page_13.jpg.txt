DR 15.3.2022 7

Yang Berhormat Menteri, adakah Kertas Putih ini juga akan melibatkan wilayah-
wilayah seperti Sabah dan Sarawak di mana masih ada ketinggalan lagi daripada
segi sudut kesihatan dan keperluan kesihatan, fasiliti kesihatan dan juga keperluan
doktor-doktor biasa dan doktor-doktor pakar, especially. Adakah ini juga diambil kira
di dalam Kertas Putih ini supaya dapat memastikan bahawa wilayah-wilayah negeri
Sabah dan Sarawak ini dapat diperjuangkan ataupun diberikan manfaat yang sebaik
mungkin dalam Kertas Putih ini. Terima kasih.

Tuan Khairy Jamaluddin Abu Bakar: Kertas Putih Kesihatan ini adalah
Kertas Putih Kesihatan nasional ataupun kebangsaan. Jadi tak timbullah soal negeri-
negeri mana, wilayah-wilayah mana. Ini merangkumi semua dan sudah pasti kita
akan memberi tumpuan juga kepada akses untuk perkhidmatan kesihatan kepada
golongan-golongan yang boleh dikatakan sebagai underserve dan marginalize,
dengan izin. Ini terletak di semua negeri, semua wilayah dan pendekatan kita adalah
secara equitable melihat kepada cabaran yang dihadapi oleh semua kawasan di
negara kita.

Tuan Yang di-Pertua: Terima kasih. Seterusnya Yang Berhormat Dato’ Haji
Che Abdullah bin Mat Nawi.

Dato’ Haji Che Abdullah bin Mat Nawi [Tumpat]: Terima kasih Tuan Yang
di-Pertua. Soalan asal saya ini sebenarnya ditujukan kepada Yang Amat Berhormat
Perdana Menteri. Cuma semalam saya difahamkan akan dijawab oleh Yang

Berhormat Menteri Alam Sekitar dan Air.

3. Dato’ Haji Che Abdullah bin Mat Nawi [Tumpat] minta Menteri Alam Sekitar
dan Air menyatakan persediaan yang telah direncanakan oleh kerajaan pada waktu
ini bagi menghadapi fasa peralihan monsun yang bermula pada 14 Mac 2022
sehingga 15 Mei 2022 dan berpotensi menyebabkan banjir kilat di dalam negara kita.

Menteri Alam Sekitar dan Air [Dato’ Sri Tuan Ibrahim bin Tuan Man]:
Terima kasih Tuan Yang di-Pertua dan terima kasih Ahli Yang Berhormat yang telah
pun membangkitkan isu ini sebab isu ini melibatkan amaran awal ataupun notis yang
telah pun dikeluarkan oleh METMalaysia, maka Kementerian Alam Sekitar dan Air
saya rasa lebih tepat untuk menjawab soalan ini dan sekiranya berlaku bencana,
maka ia diletakkan di bawah NADMA.

Baik, untuk maklumat Ahli Yang Berhormat, METMalaysia telah pun
mengeluarkan kenyataan media pada 11 Mac 2022 untuk memaklumkan tentang
permulaan fasa peralihan monsun yang bermula 14 Mac 2022 dijangka berterusan
sehingga pertengahan Mei 2022. Permulaan fasa ini menandakan berakhirnya
Monsun Timur Laut yang bermula sejak 3 November 2021. Semasa fasa peralihan

monsun, rantau negara akan menerima tiupan angin lemah daripada pelbagai arah
