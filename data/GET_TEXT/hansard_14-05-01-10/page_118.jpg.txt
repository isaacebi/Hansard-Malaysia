DR 15.3.2022 112

Pagi tadi, saya menjawab soalan yang dikemukakan oleh Yang Berhormat
Permatang Pauh secara terperinci mengenai GITC. Antara lainnya GITC ini akan
menyelaras isu-isu berkaitan kerjasama industri dalam aspek kemahiran pekerjaan,
keperluan fasiliti dan penyelarasan dasar kerjasama industri. Selain daripada
kolaborasi bersama pihak industri tempatan, salah satu strategi yang kita laksanakan
di Kementerian Pengajian Tinggi adalah untuk mengantarabangsakan TVET ini
melalui kolaborasi dengan negara-negara maju seperti kita juga ada kerjasama
dengan Australian Skills Quality Authority di Australia, Malaysian-German Chamber
of Commerce and Industry bersama negara Jerman, dan British-Malaysian Chamber
of Commerce, United Kingdom dan selaras dengan kemajuan teknologi IR4.0 maka
landskap pendidikan TVET juga turut mengalami perubahan yang seiring.

Justeru, bagi memastikan program pendidikan TVET sentiasa_terkini,
sentiasa memenuhi keperluan industri, MTUN ataupun rangkaian universiti-universiti
teknikal ini telah memperkenalkan dua inisiatif iaitu yang pertama, Digital TVET
dengan menggunakan pakai teknologi digital bagi menyediakan kebolehcapaian
yang baik dan mampu milik serta mempertingkatkan kapasiti untuk penyampaian
TVET melalui kombinasi pembelajaran secara fizikal ataupun remote.

Contohnya, apa yang kita yakni yang boleh saya kongsikan bagi pihak
Kementerian Pengajian Tinggi merupakan penubuhan pusat unevoc yang
melibatkan kerjasama UTHM bersama lebih kurang 240 pusat antarabangsa di
seluruh dunia dan telah dikenal pasti sebagai pusat terbaik dalam mempromosikan
inclusion greening, dan digital TVET. Kedua pula Green TVET iaitu pemasangan
solar di kampus dan pengurusan tenaga di UniMAP.

Sehubungan itu, kementerian akan sentiasa memperkukuh dan memperluas
kerjasama dengan pihak-pihak berkepentingan agar dapat memperkasakan program
pendidikan TVET dan mengelakkan berlakunya isu ketidakpadanan pekerjaan di
kalangan graduan TVET.

Yang Berhormat Selangau tidak ada dalam Dewan. Yang Berhormat Sik juga
tidak ada dalam Dewan. Yang Berhormat Pasir Mas juga tidak ada dalam Dewan.
Saya akan jawab secara bertulis. Yang Berhormat Kulai juga tiada dalam Dewan.

Yang Berhormat Tuaran. Yang Berhormat Tuaran ada menyuarakan
pandangan Yang Berhormat agar IPT tidak mengadakan peperiksaan pada hari
Jumaat hingga Ahad. KPT sebenarnya Yang Berhormat menyambut baik cadangan
tersebut. Akan tetapi untuk makluman Yang Berhormat, sistem peperiksaan di IPT
ini tidak berpusat sebagaimana peperiksaan awam seperti SPM...

Puan June Leow Hsiad Hui [Hulu Selangor]: Yang Berhormat Menteri.

Datuk Seri Dr. Noraini binti Anmad: Semua IPT...
