DR 15.3.2022 3

ternakan antara komponen makanan ternakan haiwan. Saya di _peringkat
kementerian telah membuat perbincangan secara mendalam dan meluas untuk
melihat beberapa- dasar kebergantungan kita terhadap beberapa import bahan
makanan yang kita mampu untuk mengeluarkan sendiri. Jagung sebagai contoh, kita
sebenarnya mampu untuk menanam dan mengeluarkan jagung dengan keluasan
tanah yang ada di negara kita.

Akan tetapi dasar kita tidak menumpu kepada pengeluaran jagung dan
kebergantungan kita untuk mengimport dari negara luar. Akan tetapi konflik yang
berlaku sekarang bukan sahaja konflik Rusia-Ukraine ini tetapi pandemik COVID-19
yang berlaku, penutupan sempadan dan juga kenaikan harga minyak mentah dan
sebaginya yang menjadikan kos pengangkutan dan pengimportan komponen untuk
makanan ternakan meningkat sebegitu rupa dan tentu sekali kita harus duduk dan
bincang untuk mengolah dasar jangka masa panjang bagi memastikan
kebergantungan ini dapat diminimumkan. Terima kasih.

Tuan Yang di-Pertua: Yang Berhormat Merbok, silakan.

1010

Puan Nor Azrina binti Surip [Merbok]: Terima kasih Tuan Yang di-Pertua.
Soalan tambahan saya mudah saja. Difahamkan sebenarnya setiap tahun jumlah
trend sampah kita adalah 14 juta sebulan, setiap bulan. Jadi, daripada sisa makanan
sebenarnya 45 peratus yang pergi ke tapak pelupusan sisa adalah sisa makanan.

Jadi, adakah pihak kementerian memikirkan selain daripada_polisi
penanaman jagung, adakah kita boleh membuat kajian menggunakan sisa makanan
yang tinggi, daripada pergi tapak pelupusan untuk diproses semula kerana baru-baru
ini pada tahun 2020, USM sendiri telah membuat kajian menggunakan sisa makanan
untuk menjadi makanan untuk binatang ternakan. Pohon respons Menteri.

Datuk Seri Dr. Ronald Kiandee: Ya, saya setuju bahawa sisa makanan
boleh dijadikan sebagai baja organik. Malah di negara kita industri baja organik ini
merupakan satu industri yang sedang berkembang. Cuma penggunaannya belum
meluas sebab itu kita sedang menumpukan agar penggunaan baja organik selain
daripada baja kimia ini digalakkan dalam industri penanaman.

Jadi itu merupakan antara pendekatan-pendekatan yang diambil oleh
kementerian dan seperti yang saya telah jawab dalam senarai kedua tadi iaitu untuk
menggalakkan penggunaan baja alternatif atau baja organik bagi mengurangkan
kebergantungan kepada baja sintetik. Itu merupakan antara langkah dan tindakan
yang sedang diambil oleh kementerian. Terima kasih.

Tuan Yang di-Pertua: Terima kasih. Yang Berhormat Bukit Bintang silakan.

Ringkas ya, silakan. Yang Berhormat Bukit Bintang, sila.
