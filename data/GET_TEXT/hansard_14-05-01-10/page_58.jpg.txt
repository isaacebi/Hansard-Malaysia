DR 15.3.2022 52

Dato’ Sri Tuan Ibrahim bin Tuan Man: Ya, ya termasuk semua. Terima
kasih.

Dato’ Dr. Xavier Jayakumar a/l Arulanandam [Kuala Langat]: Yang
Berhormat Menteri, sikit Yang Berhormat Menteri.

Dato’ Sri Tuan Ibrahim bin Tuan Man: Saya...

Dato’ Dr. Xavier Jayakumar a/l Arulanandam [Kuala Langat]: Dengan
carbon trading ini, saya hendak minta Menteri ini juga sedikit maklum balas. Saya
ingat kita sebagai negara membangun ataupun biodiversiti yang besar negara
Malaysia, kita janganlah selalu hendak dengar kepada the western powers tentang
isu ini. Kita jangan lemah sangat. Kita kena kuat, pendirian kita kena didengari oleh
dunia. Sebab janganlah bila kita pergi kepada international conference ini semua kita
hendak patuhi apa yang mereka hendak lakukan.

| think we have to be strong. We have to stand our ground as far as carbon
trading and also in terms of biodiversity is concern. Kita ada pendirian diri kita. So,
janganlah kita terlalu lemah untuk dengar apa yang mereka buat, selepas itu kita
kena ikut mereka juga. / think that is not right.

Dato’ Sri Tuan Ibrahim bin Tuan Man: Ya, saya sangat setuju dengan apa
yang dibangkitkan. Itu pendirian negara kita punya dasar kita sendiri dan kita
bangunkan kerangka ini termasuklah perbincangan dengan rakan-rakan dari negara-
negara ASEAN bagi ada pendirian khusus bagi negara-negara sedang membangun,
berbanding negara maju yang sering kali mengambil kesempatan menekan negara-
negara yang sedang membangun. Saya setuju apa yang dibangkitkan oleh Yang
Berhormat. Terima kasih.

Saya hendak akhiri bahagian yang pertama ini menyebut bahawa KASA juga
berhasrat untuk membangunkan Pusat Adaptasi Kebangsaan di bawah Kementerian
Alam Sekitar dan Air bagi menyelaras dasar dan pelaksanaan adaptasi perubahan
iklim integrasi pengurangan risiko bencana dan pencegahan kehilangan dan
kerosakan akibat kesan perubahan iklim yang melibatkan sektor-sektor yang mudah
terancam.

Bagi isu pengurusan alam sekitar, Yang Berhormat Pasir Mas...

Dato’ Wira Haji Amiruddin bin Haji Hamzah [Kubang Pasu]: Yang
Berhormat Menteri, Yang Berhormat Menteri. Minta sebelum berpindah kepada tajuk
yang lain.

Dato’ Sri Tuan Ibrahim bin Tuan Man: Soalan terakhir ialah berhubung
dengan perubahan iklim sebab saya ada empat sektor, baru satu baru.

Dato’ Wira Haji Amiruddin bin Haji Hamzah [Kubang Pasu]: Tentang
Pelan Adaptasi Nasional itu yang disebutkan ada menyebut tentang lima sektor yang

akan disentuh. Saya ingin bertanya, bila Pelan Adaptasi Nasional ini akan siap dan
