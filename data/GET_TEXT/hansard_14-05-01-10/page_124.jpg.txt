DR 15.3.2022 118

Jadi, setiap tahun anak-anak ini akan balik ke kawasan ke rumah mereka
sekurang-kurangnya purata lima kali setahun. Dengan tambang kapal terbang yang
begitu tinggi sekarang ini, macam mana anak-anak ini mahu balik. Jadi kalau
disediakan- Diploma sahaja, kalau boleh Diploma. Kita mulakan dengan Diploma,
ljazah nantilah. Diploma dulu supaya dapat mengurangkan kos bebanan perjalanan
ini ,Yang Berhormat Menteri. Terima kasih.

Tuan Oscar Ling Chai Yew [Sibu]: Yang Berhormat Menteri, sini ada soalan
lagi boleh? Ya, mengenai pelajar antarabangsa, sekarang difahamkan kementerian
mencadangkan supaya kemasukan pelajar antarabangsa ke negeri Sarawak harus
memohon visa mereka melalui satu buah syarikat- Education Malaysia Global
Services sebagai agensi untuk membantu memohon visa mereka. Akan tetapi di
kawasan saya di Sibu, Sarawak, banyak institusi pengajian tinggi enggan, tidak mahu
pemohon visa ini melalui satu buah syarikat swasta untuk membantu memohon
aplikasi visa ini.

Ini kerana ia merumitkan dan melibatkan kos yang lebih tinggi. Institusi-
institusi pengajian tinggi di Sarawak kebanyakan mereka mampu untuk membantu
pelajar antarabangsa ini untuk memohon visa dengan lebih senang dan kos yang
lebih rendah. Jadi, apakah pandangan daripada Yang Berhormat Menteri?

1640

Datuk Seri Dr. Noraini binti Ahmad: Yang Berhormat, saya jawab dahulu
Yang Berhormat Kalabakan. Saya ambil maklum apa yang kerisauan Yang
Berhormat Kalabakan dan juga cadangan Yang Berhormat Kalabakan tetapi perlu
melalui proses-proses seperti perjawatan dan sebagainya Yang Berhormat.

Akan tetapi tidak mengapa, saya telah membuat analisis mengenai- kami di
Kementerian Pengajian Tinggi telah membuat analisis mengenai pelajari-pelajar
Sabah sebab cara proses mereka ini ditempatkan di universiti masing-masing adalah
mereka sendiri yang memohon untuk masuk. Contoh, saya minat hendak masuk
UiTM Cawangan Perlis. Jadinya, itu cadangan saya yang utama...

Tuan Ma’mun bin Sulaiman [Kalabakan]: Saya rasa statement itu tidak
betul Yang Berhormat Menteri.

Datuk Seri Dr. Noraini binti Ahmad: Tidak, itu contoh.

Tuan Ma’mun bin Sulaiman [Kalabakan]: Saya rasa tidak betul.

Datuk Seri Dr. Noraini binti Ahmad: Itu contoh. Itu contoh Yang Berhormat.

Tuan Ma’mun bin Sulaiman [Kalabakan]: Sebab yang saya tahu dalam
UPU kita tidak ada pilihan. Di Sabah hanya satu sahaja, Kota Kinabalu. Kadang-
kadang tidak ada tempat. Penuh di Kota Kinabalu, tidak ada tempat. Anak kita kena
hantar pergi ke Perlis.

Datuk Seri Dr. Noraini binti Ahmad: Ya betul.
