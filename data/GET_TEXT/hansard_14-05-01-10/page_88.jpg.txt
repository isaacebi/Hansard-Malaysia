DR 15.3.2022 82

Tuan Cha Kee Chin [Rasah]: Tolong bagi 10 minit lagi kepada Yang
Berhormat Timbalan Menteri untuk menjawab. Tambah masa lah Tuan Yang di-
Pertua.

Tuan Jonathan bin Yasin: Izinkan saya untuk menjawabnya sekali gus.

Tuan Cha Kee Chin [Rasah]: Yang Berhormat Menteri baru nak masuk isu
dah habis masa.

Puan Teo Nie Ching [Kulai]: Yang Berhormat Timbalan Menteri, Kulai pun
nak mohon penjelasan.

Datuk Seri Panglima Wilfred Madius Tangau [Tuaran]: Saya belum habis,
saya belum habis.

Puan Teo Nie Ching [Kulai]: Saya sudah tunggu lama.

Tuan Cha Kee Chin [Rasah]: Tuan Yang di-Pertua, izinkan lebih masa
boleh?

Timbalan Yang di-Pertua [Dato’ Mohd Rashid Hasnon]: Baik, saya minta
oleh kerana topik yang sama, minta Yang Berhormat Timbalan Menteri jawab
mengenai kewarganegaraan. Sila.

Tuan Cha Kee Chin [Rasah]: Tolong bagi tambahan masa, Tuan Yang di-
Pertua. Minta tolong.

Tuan Jonathan bin Yasin: Jadi sebenarnya, Yang Berhormat-Yang
Berhormat yang saya muliakan di Dewan ini ...

Puan Teo Nie Ching [Kulai]: Yang Berhormat Timbalan Menteri, Kulai nak
tanya. Mahkamah Persekutuan telah pada November tahun lalu buat keputusan
bahawa bayi yang ditinggalkan, yang dilahirkan oleh wanita yang tidak dikenali tetapi
dilahirkan di Malaysia layak, berhak untuk dapat kerakyatan.

Jadi saya nak tanya, selepas keputusan Mahkamah Persekutuan tersebut,
jumlah kes ataupun berapa kerakyatan telah diberi untuk anak-anak dalam kategori
tersebut kerana itu adalah satu keputusan yang dibuat oleh Mahkamah Persekutuan.

Bayi yang ditinggalkan oleh ibu bapa, dilahirkan di Malaysia berhak untuk
dapat kerakyatan. Saya tahu dalam kes tersebut, IC telah diberi kepada anak
tersebut tetapi tak cukup. Kita perlu apply principle ini kepada semua anak-anak yang
dilahirkan di Malaysia tetapi tak tahu siapa ibu bapa mereka untuk dapat kerakyatan.
Jadi saya nak tahu sama ada KDN ada ikut keputusan Mahkamah Persekutuan
tersebut atau tidak.

Timbalan Yang di-Pertua [Dato’ Mohd Rashid Hasnon]: Baik Yang
Berhormat Kulai, terima kasih Yang Berhormat Kulai.

Datuk Seri Panglima Wilfred Madius Tangau [Tuaran]: Okey, okey. Jadi
soalan saya tadi, ini soalan Tuaran tadi berkenaan dengan stateless, okey. Yang

Berhormat Timbalan Menteri menyebut tentang stateless dan keadaan di Sabah dan
