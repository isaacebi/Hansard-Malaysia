DR 15.3.2022 88

telah mengambil inisiatif menubuhkan sebuah persatuan iaitu Association of
International Certified Aesthetician. Kesemua mereka ini adalah certified. Akan tetapi
pada hari ini walaupun industri ini adalah bilion, more than 2.5 billion industry tetapi
it is not regulated. Daripada segi undang-undang pun tidak ada.

Jadi, adakah Yang Berhormat bersetuju supaya kerajaan melihat mereka ini
sebagai satu ekosistem? Di mana mereka boleh buat certification, mereka boleh
regulate diri mereka sendiri supaya dia boleh membuka satu industri. Orang-orang
muda yang tidak ada pekerjaan dan sebagainya pun boleh terlibat dalam industri dan
sebagainya dan pastikan agar kepentingan pengguna terlindung dan pada masa
yang sama, practitioner juga terlindung dengan adanya persatuan seperti ini.

Jadi, adakah Yang Berhormat bersetuju bahawa perkara ini penting untuk
diselesaikan segera supaya kita dapat membantu dalam to recover the economy,
pemulihan ekonomi? Terima kasih.

Dato’ Sri Alexander Nanta Linggi: Terima kasih Yang Berhormat Tuaran.
Sebenarnya Yang Berhormat Tuaran, KPDNHEFP ini telah juga berlibat urus dengan
Yang Berhormat Tuaran tentang perkara ini sejak lebih setahun sudah. Saya
mengalu-alukan syor-syor yang disebut oleh Yang Berhormat tadi.

Sebenarnya Yang Berhormat, ekoran daripada perbincangan kita bersama
dan juga disusuli oleh di peringkat pegawai bersama kementerian yang lain iaitu
Kementerian Kesihatan Malaysia, memang sekarang kita di peringkat memperhalusi
prosedur dan melihat bagaimana syor-syor tadi yang memerlukan peraturan-
peraturan tertentu sebab dia unregulated.

Jadi kita ambil penting juga pandangan daripada Kementerian Kesihatan
Malaysia sebab mereka ini ada pandangan yang berlainan. Daripada KPDNHEP, kita
melihat kepada betapa pentingnya industri ini. Memang betul, sebab value dia, nilai
dia mencecah satu bilion, kecantikan ini. Jadi kita tidak hendak lepas peluang ini
dalam erti kata domestic trade kita.

Akan tetapi yang ada mengelirukan sedikit adalah pandangan daripada
profesional medical yang memikirkan ada satu prosedur yang berkaitan, yang di
mana Kementerian Kesihatan ini setakat ini tidak membenarkan.

Akan tetapi, kita akan meneruskan juga untuk meneliti bagaimana kita boleh
nanti sampai ke satu penyelesaian supaya kita boleh memenuhi kehendak kesemua
pihak dan seterusnya membangunkan industri ini. Ini sebab kami faham di
KPDNHEP, potensi bidang ini.

Datuk Seri Panglima Wilfred Madius Tangau [Tuaran]: Yang Berhormat...

Timbalan Yang di-Pertua [Dato’ Mohd Rashid Hasnon]: Saya hendak
ingatkan Yang Berhormat Menteri, ini jawapan yang telah dibangkitkan semasa

perbahasan, kalau something new...
