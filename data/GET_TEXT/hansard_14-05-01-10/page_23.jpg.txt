DR 15.3.2022 17

Tuan Yang di-Pertua: Saya boleh benarkan tiga sahaja, Yang Berhormat.

Maaf. Yang Berhormat Datuk Seri Dr. Shamsul Anuar, Lenggong silakan.

3. Datuk Seri Dr. Shamsul Anuar bin Nasarah [Lenggong] minta Menteri
Pertanian dan Industri Makanan menyatakan apakah usaha yang dilakukan oleh
pihak kementerian bagi memastikan Malaysia kembali ke tangga 28 di dalam Indeks
Keselamatan Makanan Global (GFSI) pada tahun 2019 berbanding di kedudukan ke-
39 pada tahun 2021 serta apakah faktor yang mengakibatkan penurunan ini.

Timbalan Menteri Pertanian dan Industri Makanan | [Datuk Seri Haji
Ahmad bin Hamzah]: Bismillahi Rahmani Rahim. Assalamualaikum warahmatullahi
wabarakatuh. Terima kasih, Tuan Yang di-Pertua. Untuk makluman Ahli Yang
Berhormat, Global Food Security Index (GFSI) yang dibangun oleh dengan izin,
Economist Intelligence Unit (EIU) bertujuan untuk menilai tahap kerentanan
sesebuah negara terhadap sekuriti makanan.
=1050

Laporan GFSI ini dikeluarkan dengan penglibatan panel pakar dalam
berbagai-bagai bidang, sejak ia mula diperkenalkan pada tahun 2012. Fokus atau
objektif Laporan GFSI setiap tahun adalah berbeza mengikut keperluan atau senario
semasa sekuriti makanan global.

Setiap tahun, kaedah penilaian keempat-empat kategori iaitu dengan izin,
Affordability (Kemampuan), Availability (Ketersediaan), Quality dan Safety Serta
Natural Resources and Resilience (Sumber Asli dan Daya Tahan) akan disemak
semula sama ada pada wajaran pemarkahan, menambah atau menggugurkan
indikator, perubahan sumber dokumen rujukan dan lain-lain.

Bagi memastikan laporan yang dikeluarkan kekal relevan dan bertepatan
dengan sebarang perubahan semasa, pihak EIU akan membuat pelarasan semula
terhadap kedudukan setiap negara bagi siri masa tahun ke setahun sebelumnya.
Dalam hal ini, suka saya tekankan di sini, dapatan semasa pada laporan tahun 2021
tidak boleh dibandingkan secara terus dengan dapatan yang dikeluarkan pada
laporan tahun 2019 yang lalu.

Untuk makluman pada tahun 2020, kategori Natural Resources And
Resilience telah diperkenalkan sebagai kategori baharu yang bertujuan untuk menilai
kesan perubahan iklim, kerentanan sumber asli serta kesiapsiagaan negara
terhadap risiko. Namun begitu, penambahan kategori ini telah menyebabkan skor
dan kedudukan hampir kesemua negara terlibat berubah daripada kedudukan
asalnya.

Jika dilihat dalam Laporan GFSI tahun 2019, Malaysia menduduki tangga ke-
28 tanpa mengambil kira kategori baharu ini. Namun, setelah kategori tersebut

diperkenalkan pada tahun 2020, kedudukan negara berubah pada tangga 44. Begitu
