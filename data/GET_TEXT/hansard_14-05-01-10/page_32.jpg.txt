DR 15.3.2022 26

kita, memang kita akan laksanakan ke seluruh negara. Cuma dalam fasa satu ini,
kita laksanakan sebagaimana yang saya sebutkan tadi dan insya-Allah akan
diperluaskan lagi kepada kawasan-kawasan di seluruh negara.

Alhamdulillah, setakat ini kita telah mengurus pelbagai isu termasuk berkaitan
dengan tekanan emosi, kemurungan, bantuan kebajikan, kekeluargaan, penceraian,
isu berkaitan dengan kewangan, eksploitasi kerjaya, kehilangan pekerjaan dan
pelbagai isu yang dibuat aduan. Setakat ini, aduan yang kita terima iaitu berjumlah
1,742 kes. Jadi, kita harapkan dengan adanya Pusat PSSS ini akan memberi
kemudahan kepada masyarakat supaya menjadi pusat rujukan terutama dalam

berdepan dengan pelbagai isu masyarakat. Terima kasih.

7. Tuan Steven Choong Shiau Yoon [Tebrau] minta Menteri Komunikasi dan
Multimedia menyatakan apakah langkah-langkah yang telah diambil oleh
kementerian dalam memastikan kemudahan akses internet 4G itu memuaskan
selepas perkhidmatan 3G telah ditamatkan di semua kawasan pedalaman atau luar
bandar.

Timbalan Menteri Komunikasi dan Multimedia [Datuk Zahidi bin Zainul
Abidin]: Terima kasih Tuan Yang di-Pertua. Untuk memuaskannya, saya hendak
jawab ini, matlamat utama_ inisiatif penamatan rangkaian 3G adalah untuk
menggunakan semula spektrum bagi tujuan pengukuhan rangkaian 4G untuk
meningkatkan kualiti perkhidmatan kepada orang ramai daripada segi pengalaman
yang lebih baik ketika melayari internet, penstriman video dan perkhidmatan dalam
talian lain. Oleh itu, kita dapat melihat peningkatan kualiti daripada aspek kelajuan
perkhidmatan 4G yang lebih tinggi, latency rendah, peningkatan kestabilan
rangkaian dan peningkatan kualiti pengalaman.

Setakat 25 Januari 2022, sebanyak 1,466 stesen pemancar 3G sedia ada
telah dinaik taraf kepada perkhidmatan 4G oleh syarikat penyedia perkhidmatan
yang utama iaitu Celcom, Digi, Maxis dan U Mobile. Usaha untuk menaik taraf stesen
pemancar 3G sedia ada kepada perkhidmatan 4G akan terus dilaksanakan pada
tahun ini dengan seberapa segera menggunakan spektrum sedia ada bagi
meningkatkan kapasiti serta jalur lebar mudah alih kepada pengguna.

Selain itu, rangkaian teras backhaul sedia ada turut dinaik taraf kepada
gentian optik di sesetengah kawasan bagi menampung kapasiti radio yang lebih
tinggi dalam perkhidmatan 4G. Dengan menaik taraf rangkaian teras dan stesen
pemancar 4G ini, ia akan dapat memastikan akses jalur lebar mudah alih yang lebih
bermutu dengan kualiti pengalaman yang lebih baik kepada pengguna dapat
disediakan setelah penamatan perkhidmatan 3G secara menyeluruh kelak.

Melalui pelan JENDELA juga, sebanyak 2,175 menara baharu akan dibina

untuk memuaskan liputan 4G terutama di kawasan luar bandar dan pedalaman.
