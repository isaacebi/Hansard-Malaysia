DR 15.3.2022 37

Soalan saya, kenapa masih lagi ada guru kontrak sedangkan negara
memerlukan mereka ini? Adakah kontrak mereka ini akan disambung? Terima kasih.

Dato’ Dr. Mah Hang Soon: Terima kasih Ahli Yang Berhormat Papar. Untuk
menjawab soalan yang dikemukakan oleh Yang Berhormat Papar, ingin saya
maklumkan di sini bahawa Pelan Pembangunan Pendidikan Malaysia 2013-2025
menetapkan bahawa setiap murid yang melalui sistem pendidikan di Malaysia perlu
mahir dan fasih berbahasa Melayu serta mahir berbahasa Inggeris pada tahap
independent proficiency seperti yang telah ditakrifkan oleh Common European
Framework of Reference for Languages (CEFR).

Oleh itu, mulai pada tahun 2022 urusan pengambilan Pegawai Perkhidmatan
Pendidikan baharu bagi opsyen BI perlu mengambil kira penguasaan BI calon pada
tahap proficient iaitu tahap CEFRC1. Berdasarkan kepada ketetapan tersebut, guru
interim BI yang dilantik pada 22 April 2019 dan akan tamat tempoh lantikan pada 21
April 2022 serta telah memenuhi syarat CEFRC1 dan lulus temu duga akan dilantik
tetap sebagai PPP Gred DG41 oleh Suruhanjaya Perkhidmatan Pendidikan (SPP).

Namun, dalam masa yang sama bagi guru interim BI yang akan tamat tempoh
lantikan interim pada 21 April 2022 tetapi tidak memenuhi syarat CEFRC1 mereka
akan turut ditemu duga dan untuk tujuan lantikan tetap sebagai PPP Gred DG41 oleh
SPP dalam masa yang terdekat. Walau bagaimanapun, mereka perlu mencapai
tahap CEFRC1 dalam tempoh percubaan iaitu satu hingga tiga tahun bagi tujuan
pengesahan dalam perkhidmatan.

Selain daripada itu, bukan semua graduan dengan ikhtisas dapat kita ambil
untuk pengambilan one-off ini. Jadi, mereka perlu melalui proses yang telah
ditetapkan. Terima kasih.

Datuk Seri Panglima Wilfred Madius Tangau [Tuaran]: Tuaran, soalan
kedua tambahan.

Dato’ Ramli bin Dato’ Mohd Nor [Cameron Highlands]: Soalan kedua.

Datuk Seri Panglima Wilfred Madius Tangau [Tuaran]: Tuaran.

Dato’ Ramli bin Dato’ Mohd Nor [Cameron Highlands]: Soalan kedua,
silakan Yang Berhormat Kota Melaka.

Tuan Khoo Poay Tiong [Kota Melaka]: Terima kasih Tuan Yang di-Pertua.
Soalan tambahan saya adalah memandangkan terdapat masalah kekurangan guru
di sekolah termasuk di sekolah rendah dan kita lihat sering kali Persatuan Ibu Bapa
dan Guru (PIBG), mereka menggunakan wang sendiri untuk mengupah guru
sementara.

01150
Baru-baru ini kita lihat di mana ada satu kenyataan yang dikeluarkan oleh

kementerian di mana melarang PIBG daripada mengupah guru sementara.
