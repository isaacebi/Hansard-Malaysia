DR 15.3.2022 108

(SESB), wakil industri dan pakar-pakar teknikal yang merangka pelan tindakan ke
arah penurunan SAIDI termasuklah di Sabah.

Saya ingin menjelaskan menjawab soalan Yang Berhormat Papar bahawa
pada tempoh RMKe-11 sejumlah geran berjumlah RM2.3 bilion telah diberikan
kepada kerajaan Sabah untuk mengurangkan masalah gangguan bekalan elektrik.
Sebelum itu pinjaman sebanyak RM1.14 bilion di bawah RMKe-10 juga bagi
pelaksanaan projek Pengukuhan Sistem Penghantaran dan Pengagihan Bekalan
Elektrik juga di Sabah. Projek ini dilaksanakan oleh Pasukan Projek Khas Bekalan
Elektrik Sabah yang dipanggil PPKBES dan juga SESB.

Untuk RMKe-12, saya ingin menjelaskan kepada Yang Berhormat Papar
terutamanya bahawa kerajaan telah memperuntukkan sebanyak RM1.36 bilion untuk
membiayai 32 projek yang bertujuan untuk mengurangkan indeks SAIDI ini di negeri
Sabah dan juga di Labuan.

1610

Buat masa ini, tempoh gangguan elektrik di Sabah pada tahun 2021
sebanyak 332 minit, dan kita bercadang untuk mengurangkan indeks SAIDI ini
kepada 150 minit menjelang tahun 2025. Pada masa yang sama SESB telah
mengenal pasti projek peningkatan taraf sistem pengagihan yang akan dilaksanakan
secara berfasa...

Datuk Seri Panglima Wilfred Madius Tangau [Tuaran]: Pertanyaan.

Datuk Seri Takiyuddin bin Hassan: Tuan Yang di-Pertua, nampaknya
setakat itulah- ya?

Datuk Seri Panglima Wilfred Madius Tangau [Tuaran]: Boleh saya tanya,
tentang SAIDI tadi?

Datuk Seri Takiyuddin bin Hassan: Okey, ada juga. Ya, Yang Berhormat
Tuaran. Sila.

Datuk Seri Panglima Wilfred Madius Tangau [Tuaran]: Terima kasih,
terima kasih Yang Berhormat. Bercerita tentang SAIDI ini dan terima kasih atas
unjuran penurunan kepada 100 lebih setibanya tahun 2030. Itu lama lagi, Yang
Berhormat.

Di Semenanjung ini, saya tahu yang SAIDI itu sudah kurang daripada 50 dan
di Sabah ini masih lagi 200 dan sebagainya. Antaranya ialah melibatkan tentang
coating kabel yang digunakan dan sebagainya. Jadi, daripada segi perincian. Tadi
Yang Berhormat secara general menyatakan sekian banyak digunakan peruntukan
dan sebagainya. Saya ingin tahu apakah sebenarnya peruntukan- digunakan untuk
apa ini? Apakah langkah-langkah sebenarnya untuk menurunkan SAIDI ini? Adakah

ini hanya setakat melibatkan daripada segi penghantaran, atau daripada segi power
