DR 15.3.2022 129

pendidikan, latihan, keagamaan, penyelidikan, publisiti dan elemen tanggungjawab
sosial korporat. Jadi ini bagi memastikan kebajikan dan kesejahteraan warga emas
negara terjamin menjelang status negara tua pada tahun 2030.

Selain daripada itu, sebagai langkah persediaan Malaysia menghadapi status
negara tua KPWKM juga telah melaksanakan kajian seperti kajian diagnostik bagi
membentuk model penjagaan warga emas jangka masa panjang yang bersepadu
yang mampan di Malaysia dan juga kajian kandungan pendekatan dan skop bagi
mewujudkan satu akta khusus untuk warga emas di Malaysia.

Kementerian juga melaksanakan Rangkaian Penyelidikan Penuaan
Peringkat ASEAN (ARNA) dan projek ARNA ini telah dimeterai dengan 10 blok
negara ASEAN pada 2018 bagi mencapai tiga objektif utama iaitu:

(i) mewujudkan satu rangkaian pakar bidang penuaan di
peringkat ASEAN;

(ii) mengenal pasti bidang keutamaan penyelidikan dalam bidang
penuaan;

(iii) membangunkan satu buah kerangka dokumentasi protokol

data penyelidikan yang seragam di peringkat ASEAN.

Jadi, kerjasama seumpama ini adalah sebuah platform yang ideal bagi
negara anggota ASEAN untuk berkongsi pengetahuan dan amalan terbaik dalam
bidang penuaan.

Kementerian juga mengadakan kolaborasi dengan Unit Perancang Ekonomi
(EPU) dan juga dengan UNDP untuk melaksanakan Projek Bandar Mesra Usia

melalui projek rintis di Taiping Perak. Selain daripada perancangan baharu yang

seperti:
(i) pemberian bantuan warga emas sebanyak RM500 sebulan
seorang kepada warga emas yang layak;
(ii) pelepasan cukai kepada anak-anak untuk penjagaan dan

rawatan perubatan ibu dan bapa;

(iii) inisiatif Program Khidmat Bantu di Rumah, atau Home Help
Services; dan

(iv) penambahan pusat aktiviti warga emas dan program
intergenerasi untuk menggalakkan penjagaan berasaskan
komuniti.

Semua inisiatif ini juga mengarah kepada alternatif terhadap jaringan

keselamatan sosial khusus untuk warga emas pada masa hadapan.
Puan Hannah Yeoh [Segambut]: Saya minta penjelasan Timbalan Menteri.
Dato’ Hajah Siti Zailah binti Mohd Yusoff: Ya.
