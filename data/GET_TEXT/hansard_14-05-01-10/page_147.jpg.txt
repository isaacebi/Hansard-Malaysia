DR 15.3.2022 141

Beberapa Ahli: [Ketawa]

Dato’ Dr. Xavier Jayakumar a/l Arulanandam [Kuala Langat]: Yang
Berhormat Menteri, soalan saya ialah juga banjir yang telah dialami di Kuala Lumpur
dan kita akan nampak ada banjir lagi. Akan tetapi program River of Life ini yang juga
digunakan sebagai satu cara untuk kita mengurangkan banjir di dalam Kuala Lumpur,
sekarang ia di taraf apa ya? | want to know what is the situation dengan River of Life
di dalam Kuala Lumpur?

Saya pun hendak tahu cadangan yang ada di atas meja sekarang khususnya
untuk Kuala Lumpur untuk atasi masalah banjir di dalam lima tahun sampai 10 tahun
yang akan datang. Terima kasih.

Tuan Fong Kui Lun [Bukit Bintang]: Tuan Yang di-Pertua, minta penjelasan
dari Yang Berhormat Menteri. Bukit Bintang. Tuan Yang di-Pertua, terima kasih
kepada Tuan Yang di-Pertua. Saya ingin bertanya Yang Berhormat Menteri, sejauh
mana kerja-kerja pembersihan sungai, parit dan longkang sudah berjalan bagi
mengatasi ancaman banjir kilat dalam tempoh terdekat? Minta penjelasan dari Yang
Berhormat Menteri. Thank you.

Dato’ Seri Dr. Shahidan bin Kassim: Silakan Yang Berhormat Padang
Rengas. Oh tidak mahu.

Okey, okey yang pertama sekali ialah penjelasan daripada Yang Berhormat
Seputeh. Yang Berhormat Seputeh minta perjumpaan itu diadakan. Perjumpaan
yang pertama saya telah adakan dengan semua pemimpin yang terlibat. Jadi, kita
berpandangan awal apabila pemimpin maklum, jadi pemimpin akan maklumkan
kepada penduduk sekitar.

Walau bagaimanapun, Yang Berhormat minta kami berjumpa dengan
penduduk sekitar. Ini telah dirancang dan insya-Allah akan dibuat dalam masa yang
terdekat. Tidak ada masalah sebab kita hendak supaya mereka faham tentang
SMART Tunnel dan juga pembangunan yang sedang berjalan di Taman Desa. Saya
mengetahui perkara ini sebab saya sudah mengadakan lawatan ke sana dan insya-
Allah kita ambil maklum.

Kemudian yang keduanya sahabat saya Yang Berhormat Jempol
bertanyakan tentang perancangan jangka panjang. Saya ingat Yang Berhormat
masuk agak lewat sedikit. Saya sudah jawab tadi tentang rancangan jangka panjang.
Jadi, saya ingat jawapan itu ialah saya maksudkan iaitu di samping apa yang telah
dilaksanakan, kita telah melantik Juru Perunding untuk jangka masa panjang supaya
kemampuan longkang dan juga sungai itu mampu untuk menangani pembangunan
pesat yang sedang berlaku. Jadi Juru Perunding ini akan menyiapkan kajian mereka

dalam masa ...
