DR 15.3.2022 4

Tuan Fong Kui Lun [Bukit Bintang]: Terima kasih Tuan Yang di-Pertua.
Soalan tambahan. Saya ingin bertanya Yang Berhormat Menteri, adakah
Kementerian Pertanian dan Industri Makanan memberi insentif kepada pengusaha
pertanian khususnya petani di kawasan Hutan Sudah Kerja (KSK) yang menanam
semula pokok, pada masa yang sama boleh menanam jagung atau apa-apa hasil
pertanian. Adakah memberi insentif kepada mereka untuk menggalakkan lebih hasil
dari pertanian ini? Terima kasih.

Datuk Seri Dr. Ronald Kiandee: Okey, penumpuan satu dasar baru untuk
menggalakkan penanaman jagung. Antara elemen yang dilihat adalah untuk
memberi galakan dan insentif kerana kita mempunyai pelbagai jenis tanaman
komersial lain yang lebih menguntungkan. So, we are, kalau kita cuba untuk
mengubah tanaman, untuk menumpukan pada tanaman jagung, definitely kita
perlukan insentif. Jadi faktor insentif, penggalakan adalah merupakan faktor yang
sedang dan akan diambil kira dalam perbincangan satu dasar baru mengenai
penanaman jagung di negara kita.

Tuan Yang di-Pertua: Terima kasih. Seterusnya, Yang Berhormat Tuan
Wong Hon Wai, Bukit Bendera.

2. Tuan Wong Hon Wai [Bukit Bendera] minta Menteri Kesihatan menyatakan
apakah skop untuk Kertas Putih Kesihatan yang sedang diusahakan dan bilakah ia
akan dibentangkan di Parlimen.

Menteri Kesihatan [Tuan Khairy Jamaluddin Abu Bakar]: Bismillahi
Rahmani Rahim. Assalamualaikum warahmatullahi wabarakatuh dan salam keluarga
Malaysia. Terima kasih.

Tuan Yang di-Pertua, Kementerian Kesihatan bercadang untuk
membangunkan Kertas Putih Kesihatan ke arah mengukuhkan sistem kesihatan
negara secara menyeluruh agar perkhidmatan kesihatan lebih saksama, equitable
dengan izin, berkualiti tinggi, mudah diakses dengan kos berpatutan dan mampan
untuk jangka masa panjang. Usaha pengukuhan ini adalah penting bagi memenuhi
keperluan kesihatan rakyat selari dengan status Malaysia sekarang sebagai negara
berpendapatan sederhana tinggi dan untuk masa depan.

Semua usaha ini akan melibatkan pendekatan whole of government dan
whole of society dengan izin bagi menggembleng tindakan pelbagai pihak dalam
memastikan kesihatan rakyat lebih baik. Kertas Putih Kesihatan ini adalah satu ikhtiar
Kementerian Kesihatan untuk membuka hujah dan perbincangan bersama rakyat
serta pihak berkepentingan mengenai sistem kesihatan negara yang memerlukan
penambahbaikan yang mampan. Kertas Putih ini merupakan dokumen rasmi

kerajaan yang insya-Allah akan dapat sokongan bipartisan yang akan menggariskan
