DR 15.3.2022 72

memandangkan satu jawapan yang konklusif tidak dapat diperolehi pada masa ini.
Terima kasih, Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih.
Sila, Yang Berhormat Timbalan Menteri.

Datuk Jonathan bin Yasin: Terima kasih kepada Yang Berhormat Bukit
Gelugor. Sebenarnya kerajaan amat serius bila berkata tentang sama ada wujudnya
kartel atau tidak. Itu adalah suatu sebenarnya dakwaan yang sangat negatif dan
boleh menjejaskan seluruh nama baik kementerian dan juga agensi di bawah
Kementerian Dalam Negeri, bahkan kementerian juga sangat mengambil berat
perkara ini dan benar-benar mahu supaya perkara ini dapat dirungkai, apakah benar
adanya kartel-kartel yang didakwa ini.

Oleh sebab kita tidak dapat bukti yang jelas berkenaan perkara ini. Bahkan
pihak Suruhanjaya Integriti sendiri, agensi penguatkuasaan telah memberikan
jawapan mereka dan telah menyatakan pendirian mereka setelah meneliti semua
proses yang ada di dalam undang-undang yang ada untuk melihat bagaimana
pelantikan dibuat, kenaikan pangkat dibuat dan pertukaran dibuat.

Jika sekiranya pihak Yang Berhormat Bukit Gelugor mempunyai bukti-bukti
yang jelas, saya ambil itu sebagai satu perkara yang mungkin saya boleh bantu
secara personal atau secara kementerian, saya akan cuba bantu.

Tuan Ramkarpal Singh a/l Karpal Singh [Bukit Gelugor]: Bukan saya
dengan izin, Tuan Yang di-Pertua. Boleh saya..

Datuk Jonathan bin Yasin: Oleh sebabnya niat kita adalah sama.

Tuan Ramkarpal Singh a/l Karpal Singh [Bukit Gelugor]: Niat, niat itu
adalah satu tetapi buktinya...

Datuk Jonathan bin Yasin: Niat kita adalah sama mahu mewujudkan
sebuah kerajaan yang baik.

Tuan Ramkarpal Singh a/l Karpal Singh [Bukit Gelugor]: Yang Berhormat
Timbalan Menteri menanya saya, kalau ada bukti beritahu. Bukti itu jelas, ianya
daripada bekas IGP sendiri. Bekas IGP sendiri telah pun membongkarkan perkara
ini. Apa lagi bukti yang diperlukan? Jadi beliau menyatakan bahawa ada kartel
tersebut. Kita perlu faham bahawa dalam badan PDRM memang ada pangkat dan
sebagainya, jadi kita perlu bagi perlindungan kepada mereka yang rela keluar untuk
mendedahkan perkara ini.

So, adakah perkara-perkara basic seperti perlindungan tersebut pernah
diberi untuk kami mendapat jawapan dan kebenaran dalam perkara ini. Did we —
have taken realistic steps, dengan izin, Tuan Yang di-Pertua. To come - to get to the

bottom of this. Terima kasih.
