DR 15.3.2022 21

farming- beyond reverse investment kepada banyak negara yang berdekatan bukan
sahaja negara Indonesia, Thailand, Vietnam dan lain-lain negara. Ini kerana ia
sebenarnya menanam modal untuk memastikan supaya sumber makanan dalam
negaranya mencukupi. Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat Sabak Bernam.

Tuan Ahmad Tarmizi bin Sulaiman [Sik]: Satu lagi soalan boleh?

Tuan Yang di-Pertua: Sudah. Sudah lebih masa. Maaf. Yang Berhormat

Sabak Bernam.

5. Dato’ Haji Mohd Fasiah bin Haji Mohd Fakeh [Sabak Bernam] minta
Menteri Pelancongan, Seni dan Budaya menyatakan, setakat mana kementerian
telah menyediakan kemudahan infrastruktur dan prasarana untuk pelancong
Kembara Roof Top Tent (RTT), dan Mobile Home di negara ini sama ada di tepi
sungai, pantai atau hutan simpan, dan apakah langkah dan perancangan
kementerian bagi meningkatkan lagi infrastruktur dan prasarana bagi kemudahan
dan keselesaan pelancong Roof Top Ten dan Mobile Home di negara ini?

Menteri Pelancongan, Seni dan Budaya [Dato’ Sri Hajah Nancy Shukri]:
Terima kasih Tuan Yang di-Pertua. Bismillahi Rahmani Rahim. Assalamualaikum
warahmatullahi wabarakatuh. Terima kasih Yang Berhormat Sabak Bernam.

Tuan Yang di-Pertua, Kementerian Pelancongan, Seni dan Budaya sentiasa
menyokong dan menggalakkan kewujudan produk-produk pelancongan negara yang
baru dalam terus memberi pilihan dan tarikan kepada pelancong sama ada dari
dalam mahupun dari luar negara.

Dalam hal ini kewujudan produk-produk pelancongan baharu_ seperti
Kembara Roof Top Tent (RTT) dan Mobile Home, dengan izin, yang semakin
mendapat sambutan yang menggalakkan daripada pelancong adalah tidak
terkecuali. Bagi aktiviti pelancongan seperti RTT dan Mobile Home ini antara perkara
utama yang perlu diberi perhatian dalam pembangunan produk ini merupakan
ketersediaan kemudahan dan infrastruktur seperti tapak dan facility seperti
sambungan tenaga elektrik, perparitan dan saliran untuk air kumbahan dan
sebagainya.

Kemudahan infrastruktur dan prasarana ini perlu ada bagi kemudahan dan
keselesaan pelancong yang menggunakan produk pelancongan ini. Bagi tujuan ini
ia berkait rapat dengan bidang kuasa dan tugas utama kementerian dan agensi
kerajaan pusat dan juga kerajaan negeri. Antaranya termasuklah Kementerian
Perumahan dan Kerajaan Tempatan (KPKT), pihak-pihak berkuasa tempatan (PBT)
dan juga Kementerian Pengangkutan.

Jadi MOTAC sentiasa memberikan kerjasama kepada pelbagai agensi

kerajaan pusat dan negeri dalam usaha memastikan kemudahan infrastruktur dan
