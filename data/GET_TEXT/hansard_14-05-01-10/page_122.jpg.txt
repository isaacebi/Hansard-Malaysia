DR 15.3.2022 116

Sijil memang banyak. Sebenarnya Yang Berhormat, saya hendak maklumkan
juga Tuan Yang di-Pertua, yang kebanyakan offer, perkara-perkara ataupun subjek
yang bertarafkan sijil ini kebanyakannya ini di KSM sementara itu dan juga di jabatan-
jabatan lain. Akan tetapi diploma hingga PhD itu, di bawah Kementerian Pengajian
Tinggi dan universiti avam. Maknanya politeknik, kolej kKomuniti dan juga universiti
awam juga. Itu antara lain.

Akan tetapi kita ambil maklum apa yang diperkatakan oleh Yang Berhormat
Tangga Batu dan kita juga akui, ada pertindihan antara kementerian-kementerian ini.
Akan tetapi bagi kami masa, insya-Allah melalui Majlis TVET Negara, perbincangan
secara detil itu akan dilaksanakan dan daripada semasa ke semasa, kita akan
maklumkan juga ke Parlimen mengenai perkara berkenaan. Yang Berhormat
Kangar.

Tuan Noor Amin bin Ahmad [Kangar]: Okey terima kasih Yang Berhormat
Menteri. Tuan Yang di-Pertua, kalau kita tengok 20 ke-30 tahun yang lalu waktu
zaman saya masih di universiti, kalau dalam bidang TVET ini, kita kata politeknik lah
yang berada di barisan hadapan selepas universiti. Kita tahu permintaan kita disebut
pada waktu itu permintaan pelajar-pelajar politeknik ini banyak. Akan tetapi tadi
sebagaimana yang disebut, sekarang ini sudah banyak agensi yang mengeluarkan
pelajar-pelajar yang ada kaitan dengan TVET.

Cuma saya hendak tahu sama ada kementerian mempunyai data tentang
kebolehpasaran pelajar-pelajar ini sebab mereka ini daripada banyak institusi.
Secara khususnya kolej komuniti, berapa ramaikah yang diterima dalam pasaran
kerja terutama dalam bidang yang mereka belajar di kolej kKomuniti? Berapa ramai
yang terlibat dalam keusahawanan, misalnya?

Kita hendak tahu juga tahap penerimaan pelajar-pelajar ini dan sejauh mana
pendapatan mereka sebab kita bukan hanya sekadar hendak cakap tentang latihan
yang kita bagi, tetapi bagaimana mereka dapat diterima dalam pasaran dan sekali
gus bidang mereka juga dapat menyumbang kepada peningkatan taraf hiduplah.
Kalau kerja, macam sekarang ini ramai orang cakap tentang gaji minimum, jadi
bagaimana kita hendak tengok sumbangan keilmuan mereka itu dapat meningkatkan
bukan sekadar dapat kerja tetapi dapat kerja yang berkualitilah sebab dia bersaing
dengan banyak pihak yang lain.

Datuk Seri Dr. Noraini binti Ahmad: Ya betul Yang Berhormat Kangar. Kami
di Kementerian Pengajian Tinggi memang kita telah membuat satu kajian mengenai
kebolehpasaran. Antara- data tadi pagi saya ada maklumkan dalam soal jawab
secara lisan. Akan tetapi untuk makluman Yang Berhormat Kangar, nanti detil saya

akan bagi secara bertulis mengenai perincian tersebut.
