DR 15.3.2022 5

status semasa, jurang dan kekangan yang dihadapi. Dokumen ini juga akan
mengemukakan cadangan penyelesaian secara berfasa daripada segi reformasi
penyampaian perkhidmatan, pembiayaan, tadbir urus serta organisasi merangkumi
tempoh 15 tahun.

Penyediaan Kertas Putih Kesihatan ini akan mengambil kira hasil serta syor
pelbagai kajian sistem kesihatan yang telah dilaksanakan sebelum ini dan juga
pandangan pihak berkepentingan termasuk rakyat melalui sesi libat urus. Kertas
Putih Kesihatan ini dijangka akan dibentangkan di Parlimen pada November tahun
ini. Terima kasih.

Tuan Wong Hon Wai [Bukit Bendera]: Terima kasih daripada jawapan
Menteri. Sebelum ini kita sering mendengar isu-isu berkenaan dengan doktor pelatih,
isu kebajikan jururawat, pegawai perubatan, doktor-doktor ataupun fasiliti hospital
dan klinik yang perlu dinaik taraf dan didirikan, pesakit yang mengadu bahawa masa
menunggu yang lama dan juga keperluan pelbagai kesedaran-kesedaran kesihatan
sama ada kawal obesiti ataupun cancer awareness.

Soalan saya, dapati bahawa terdapat underinvestment iaitu peruntukan yang
kurang atau tidak mencukupi untuk diberikan kepada Kementerian Kesihatan dan
ada cadangan untuk — saya ingin mengetahui dalam Kertas Putih Kesihatan yang
bakal dibentangkan di Parlimen ini sama ada terdapat satu bab ataupun chapter
spesifik berkenaan dengan peruntukan kewangan. Memandangkan ada cadangan
untuk meningkatkan peruntukan kesihatan di bawah bajet kepada empat peratus
KDNK ataupun Keluaran Dalam Negara Kasar (GDP) dan di mana World Health
Organization (WHO), mencadangkan tujuh peratus daripada GDP.

Apakah komen Menteri berkenaan dengan chapter untuk tambahan
peruntukan ini untuk menyelesaikan masalah-masalah yang saya timbulkan tadi.

Tuan Khairy Jamaluddin Abu Bakar: Ahli Yang Berhormat tepat dalam
pandangan iaitu soal pembiayaan menjadi isu yang penting untuk sistem kesihatan
awam negara dan boleh saya nyatakan di sini bahawa Malaysia sebagai sebuah
negara yang berpendapatan sederhana tinggi telah pun melaksanakan pelaburan
yang kurang daripada jumlah yang optimum setiap tahun. Malah saya boleh kata ada
chronic underinvestment dengan izin, terhadap sistem kesihatan awam negara.

Sebagai contoh, berdasarkan Laporan Ketua Audit Negara pada tahun 2018
di Jabatan Kecemasan dan Trauma di hospital kerajaan, kekurangan kakitangan,
kesesakan akibat beban pesakit tinggi, kekurangan dana dan peralatan yang tidak
mencukupi adalah antara perkara yang menyebabkan perkhidmatan kesihatan tidak
dapat disediakan dengan baik. Kekurangan ini bukanlah sesuatu yang terpencil

kepada Jabatan Kecemasan dan Trauma di hospital saja. Namun ini reflective
