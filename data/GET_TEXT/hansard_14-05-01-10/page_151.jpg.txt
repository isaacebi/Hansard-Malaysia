DR 15.3.2022 145

pendapatan mereka telah meningkat, adalah wajar unit PPR mereka disewakan
kepada calon-calon penyewa yang lebih layak.

Tuan Yang di-Pertua, DBKL sentiasa menjalankan program bancian dan
meminta para penyewa mengemaskinikan maklumat pendapatan masing-masing
daripada semasa ke semasa. Pada masa yang sama, DBKL juga sedang
menjalankan program lanjutan tempoh penyewaan PA/PPR, di mana kelulusan
pelanjutan tempoh penyewaan adalah tertakluk kepada maklumat pendapatan yang
diberikan oleh penyewa tersebut. Bagi tindakan pemutihan pula, DBKL sering
menjalankan tindakan dengan mengeluarkan notis kepada penyewa-penyewa yang
didapati melakukan pelanggaran syarat seperti tidak menetap, kesalahan jenayah,
dadah, menyewakan unit kepada pihak ketiga termasuk warga asing dan penyewa
berkahwin dengan warga asing.

Tuan Yang di-Pertua, oleh sebab unit PPR yang boleh ditawarkan amat
terhad, bagi membantu warga kota di kalangan golongan berpendapatan rendah
bagi menyewa rumah, DBKL sedang dalam proses membina sebanyak 5,000 buah
rumah Residensi Majlis atau Council Homes. Tujuan utama pembangunan residensi
majlis ini adalah bagi membantu golongan B40 sebagai transit sebelum mereka
mampu memiliki rumah sendiri.

Sehingga Mac 2022, sebanyak lima buah tapak telah dikenal pasti untuk
pembinaan tersebut. Lima tapak tersebut adalah:

(i) Sungai Udang, sebanyak 897 unit dengan keluasan

sebanyak 807 kaki persegi. Projek ini dijangka siap
sepenuhnya pada April 2022;

(ii) Jalan Semilang, Cheras sebanyak 702 unit berkeluasan 760
kaki persegi, dalam perancangan;

(iii) Desa Tasik, anggaran sebanyak 1,000 unit berkeluasan 800
kaki persegi, dalam perancangan. Ini akan termasuk dalam
penerangan yang kita akan bagi kepada penduduk Taman
Desa nanti;

(iv) Bandar Baru Sentul, sebanyak 168 unit berkeluasan 750 kaki persegi;

(v) Tasik Permaisuri, sebanyak 204 unit berkeluasan 735 kaki persegi.

Silakan Yang Berhormat Kepong.

Tuan Lim Lip Eng [Kepong]: Terima kasih Yang Berhormat Menteri atas
pengumuman yang baik, 5,000 buah Council Homes akan dibina di Kuala Lumpur.
Saya hendak minta diberitahu, berapa unit daripada 5,000 Council Homes ini akan
dibina di kawasan Parlimen Kepong? Semua kawasan termasuk Lembah Pantai.

Dato’ Seri Dr. Shahidan bin Kassim: Ya, saya rekod di Parlimen ini,

permohonan daripada Yang Berhormat Kepong dan Yang Berhormat Lembah
