DR 15.3.2022 135

Puan Hannah Yeoh [Segambut]: Kalau projek ini sangat bagus, kenapa
Menteri dan Timbalan Menteri tidak boleh duduk berdialog dengan mereka. Sampai
mereka kena jumpa pembangkang, zoom dengan kita untuk cari bagaimana...

Dato’ Hajah Siti Zailah binti Mohd Yusoff: Dia telah datang ke kementerian
Yang Berhormat, kita sudah ada dialog, terima kasih Yang Berhormat ya. Terima
kasih Yang Berhormat. Jadi saya kira saya telah menjawab soalan Yang Berhormat
tadi ya berkaitan dengan isu yang berkaitan dengan JKM Pay. Masa sudah tamat
Yang Berhormat. Tuan Yang di-Pertua, saya ada banyak lagi isu tapi saya
menghormati masa.

Puan Hannah Yeoh [Segambut]: Tuan Yang di-Pertua.

Dato’ Hajah Siti Zailah binti Mohd Yusoff: Perkara ini saya mengucapkan
terima kasih dan saya sangat menghargai semua pandangan Yang Berhormat
termasuk daripada Yang Berhormat pembangkang dan insya-Allah_ segala
cadangan, teguran, pandangan kita akan ambil kira...

Puan Hannah Yeoh [Segambut]: Tuan Yang di-Pertua.

Dato’ Hajah Siti Zailah binti Mohd Yusoff: ... Mana-mana yang tidak sempat
saya jawab, insya-Allah kita akan jawab secara bertulis. Terima kasih Tuan Yang di-
Pertua.

Puan Hannah Yeoh [Segambut]: Tuan Yang di-Pertua, tidak ramai Ahli
Parlimen dalam Dewan. Kita yang tunggu, kita hendak tunggu, tanya soalan yang
kita telah bangkitkan dalam perbahasan. Saya ada isu dalam perbahasan yang
belum dijawab iaitu isu gelandangan, koordinasi antara kementerian kerana
sekarang ini banyak yang di atas jalan raya, mereka tidak ada rumah, tidak ada
koordinasi...

Tuan Yang di-Pertua: Yang itu dibangkitkan semasa perbahasan.

Puan Hannah Yeoh [Segambut]: Ada. Dalam ucapan saya tapi tidak ada
jawapan.

Tuan Yang di-Pertua: Boleh Yang Berhormat tangani isu ini, akhir, isu akhir
gelandangan Yang Berhormat. Kalau telah dibangkitkan semasa perbahasan.

Dato’ Hajah Siti Zailah binti Mohd Yusoff: Gelandangan saya sudah
semak. Gelandangan ini di bawah DBKL. Yang mana, isu yang mana ini? Sebab
saya melihat, sebab saya meneliti.

Puan Hannah Yeoh [Segambut]: Isu gelandangan Yang Berhormat
Timbalan Menteri ..

Dato’ Hajah Siti Zailah binti Mohd Yusoff: Kita ada 12 isu sahaja.

Puan Hannah Yeoh [Segambut]: Saya bangkitkan dalam perbahasan

mengenai isu koordinasi. Akta Orang Papa di bawah jagaan KPWKM, bukan DBKL.
