DR 15.3.2022 107

menampung dengan memberi subsidi sebanyak RM715 juta yang mana kita
menggunakan dana daripada Kumpulan Wang Industri Elektrik (KWIE).

Jadi ini kita hendak jelaskan kepada pihak sebelah sana terutamanya
bahawa kita tidak mengenakan apa-apa surcaj walaupun sepatutnya ia dilepaskan
kepada pengguna, kerajaan menanggung dua sen rebat per kilowatt jam ini
sebanyak RM700 juta lebih. Itu untuk bulan Februari sehingga bulan Jun, Tuan Yang
di-Pertua. Untuk bulan Januari, di mana ICPT belum dikenakan, TNB telah menyerap
kos ICPT ini untuk satu bulan sahaja sebanyak RM181 juta. Itu TNB terpaksa
menyerap perkara yang telah dikenakan ini.

Walau bagaimanapun Tuan Yang di-Pertua, kerajaan juga mengambil kira
apa yang telah dibangkitkan oleh Yang Berhormat Bagan untuk menyeru kepada
industri dan commercial sector supaya mereka mengambil langkah-langkah yang
juga dikemukakan oleh kerajaan melalui konsep Green Electricity Tariff (GET) yang
mana ianya akan menjimatkan kadar bil elektrik kepada sektor komersial dan industri
ini pada jangka panjang. Bukan itu sahaja, mereka ini juga boleh mendapat satu- sijil
yang dinamakan Renewable Energy Certificates (REC) yang boleh membantu
memenuhi komitmen ESG dan menyokong agenda Tenaga Boleh Baharu
(Renewable Energy).

Dalam hal ini juga Tuan Yang di-Pertua, pengguna kategori komersial dan
industri turut boleh meneroka potensi solar melalui pemasangan sistem solar bagi
kegunaan sendiri ataupun se/f-consumption (SELCO) dengan menyertai satu lagi
program di bawah kementerian ini yang dinamakan Net Energy Metering 3.0
(NEM3.0). Kementerian juga menyarankan pemain-pemain industri untuk
mengamalkan penggunaan elektrik secara cekap dengan menggunakan peralatan
yang kita kategorikan sebagai four star dan juga five star yang telah di-certified
ataupun disahkan oleh Suruhanjaya Tenaga yang mana pembelinya menikmati rebat
yang amat memberangsangkan.

Tuan Yang di-Pertua, perkara terakhir yang telah dibangkitkan ini pun Yang
Berhormat Papar tidak ada saya rasa. Saya hendak menjawab secara sepintas lalu
iaitu mengenai persoalan berapakah jumlah peruntukan yang diberikan kepada
Kerajaan Negeri Sabah untuk menyelesaikan masalah gangguan bekalan elektrik di
negeri Sabah.

Saya ingin maklumkan bahawa untuk mengukur gangguan elektrik di seluruh
negara, termasuklah dari Sabah, kerajaan menggunakan apa yang dipanggil Indeks
Purata = Tempoh Gangguan Sistem ataupun, dengan izin, System Average
Interruption Duration Index (SAIDI). SAIDI inilah yang menentukan tempoh
gangguan elektrik di sesuatu tempat di mana KETSA menubuhkan pasukan petugas

khas yang terdiri daripada Suruhanjaya Tenaga, TNB, Sabah Electricity Sdn. Bhd.
