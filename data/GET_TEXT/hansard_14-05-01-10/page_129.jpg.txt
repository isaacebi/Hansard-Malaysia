DR 15.3.2022 123

Datuk Dr. Hasan bin Bahrom [Tampin]: Terima kasih Tuan Yang di-Pertua
dan terima kasih kepada Yang Berhormat Menteri atas jawapan yang diberikan
berhubung kait dengan keusahawanan. Cuma saya hendak — ramai di kalangan
mahasiswa yang sama ada masih lagi di institut pengajian tinggi ataupun yang sudah
keluar daripada pengajian berhadapan dengan masalah soal pendanaan kalau
mereka hendak terlibat dengan keusahawanan tani, keusahawanan ternakan dan
sebagainya. Ini kerana mereka tidak ada asas yang boleh diperkukuhkan untuk
diajukan kepada badan-badan untuk mereka meminjam seperti bank dan
sebagainya. Ini menimbulkan masalah kepada graduan yang memang berkeinginan
untuk menceburkan diri dalam keusahawanan seperti itu. Jadi, apakah tindakan yang
dibuat oleh kementerian untuk memastikan graduan yang berkeinginan ini terus
untuk melibatkan diri dalam usaha-usaha keusahawanan itu? Terima kasih.

Tuan Yang di-Pertua: Boleh Yang Berhormat tamatkan Yang Berhormat?

Datuk Seri Dr. Noraini binti Ahmad: Ya, betul. Ini soalan yang terakhir saya.
Yang Berhormat, terima kasih atas keprihatinan Yang Berhormat. Kami di
Kementerian Pengajian Tinggi juga melihat ini sebagai satu cabaran apabila pelajar
ini hendak mengembangkan perniagaan mereka setelah mereka bergraduan.

Oleh sebab itulah Yang Berhormat, saya hendak maklumkan juga di sini
bahawa kita telah membuat satu kerjasama bersama dengan kementerian-
kementerian lain. Sebagai contoh, kita membuat kerjasama bersama dengan
Kementerian Pembangunan Usahawan dan Koperasi bagi kita terapkan ataupun kita
minta bantuan daripada kementerian-kementerian lain untuk membantu pelajar-
pelajar kita yang kita kenal pasti ini.

Jadinya, collaboration itu dapat meningkatkan- maknanya mahasiswa ini
yang berminat, dia tidak akan ada masalah kalau mereka berjumpa dengan HEPA
masing-masing ataupun berjumpa terus dengan Kementerian Pengajian Tinggi untuk
mendapat tahu apakah jenis-jenis program yang kita lakukan secara bekerjasama
dengan kementerian-kementerian lain. Kita ada collaboration bersama TEKUN, kita
ada collaboration bersama SME Corp, kita ada collaboration bersama PNS dan kita
ada juga collaboration dengan bidang-bidang lain juga Yang Berhormat.

Terima kasih saya ucapkan kepada Tuan Yang di-Pertua atas peluang yang
kami, Kementerian Pengajian Tinggi dapat maklumkan dalam limit masa yang telah
ditetapkan. Bagi persoalan lain yang ditimbulkan yang tidak sempat saya untuk
menjawabnya, saya akan minta supaya dihantar secara bertulis Tuan Yang di-
Pertua. Terima kasih banyak.

Tuan Yang di-Pertua: Terima kasih Yang Berhormat Menteri. Seterusnya
merupakan giliran Yang Berhormat Menteri di Kementerian Pembangunan Wanita,

Keluarga dan Masyarakat. Yang Berhormat Timbalan Menteri, silakan.
