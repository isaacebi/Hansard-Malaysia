DR 15.3.2022 156

membantu menyelesaikan buat sementara isu perparitan yang Yang Berhormat
timbulkan tadi.

Yang Berhormat Padang Serai, sebenarnya saya tidak pasti rumah ini kita
akan check. Sebenarnya kita ada 15 buah agensi yang terlibat dengan pembinaan
rumah termasuklah kerajaan negeri dan pihak swasta sendiri. Namun demikian,
KPKT tidak melepaskan tanggungjawab bagi kita membantu termasuklah pihak
swasta dalam kita pastikan supaya daya huni yang lebih selesa kepada penduduk-
penduduk yang memiliki rumah termasuk di kawasan Yang Berhormat. /nsya-Allah
Yang Berhormat, jawapan ini secara tepat saya akan buat secara bertulis dan jika
perlu saya akan bersama dengan Yang Berhormat melawat kawasan-kawasan yang
terlibat. Terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Memandangkan
Yang Berhormat Timbalan Menteri Kementerian Perumahan dan Kerajaan
Tempatan merupakan pembahas yang terakhir pada hari ini, dengan itu Ahli-ahli
Yang Berhormat, Mesyuarat Dewan...

Dato’ Sri Dr. Haji Ismail bin Abd Muttalib: Tuan Yang di-Pertua, saya
dengan itu memohon izin sekali lagi mengucapkan terima kasih banyak kepada Tuan
Yang di-Pertua dan kepada Ahli-ahli Parlimen yang membangkitkan isu Kementerian
Perumahan dan Kerajaan Tempatan termasuk yang mencelah dengan soalan-
soalan tambahan.

Sekali lagi, boleh sama-sama memberikan sokongan kepada Kementerian
Perumahan dan Kerajaan Tempatan dan agensi-agensi lain dalam memastikan
bahawa Satu Keluarga Satu Rumah.

Terima kasih. Assalamualaikum warahmatullahi wabarakatuh.

Dato’ Ramli bin Dato’ Mohd Nor [Cameron Highlands]: Yang Berhormat
Timbalan Menteri, duduk tadi jadi saya pun ingat sudah habis... [Ketawa] Kalau Yang
Berhormat tidak duduk tadi, saya biarkan.

Okey, oleh sedemikian, Ahli-ahli Yang Berhormat Mesyuarat Dewan hari ini
ditangguhkan sehingga 10 pagi hari Rabu 16 Mac 2022.

[Dewan ditangguhkan pada pukul 6.24 petang]
