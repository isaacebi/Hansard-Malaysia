DR 15.3.2022 83

saya ingin bertanya, oleh sebab Yang Berhormat telah mengatakan bahawa JPN
tidak mempunyai rekod penduduk yang stateless ini.

Jadi adakah Yang Berhormat bersetuju dengan apa yang saya nyatakan
dalam perbahasan mengatakan bahawa salah satu daripada kategori orang asing di
Sabah yang perlu diselesaikan ialah statelessness dan kalau ini diterima, apakah
langkah-langkah yang akan diambil oleh Kementerian Dalam Negeri ataupun oleh
pihak kerajaan untuk menyelesaikan masalah stateless di Sabah ini? ltu
persoalannya, itu yang kita mahu tanya.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Tuaran.

Datuk Seri Panglima Wilfred Madius Tangau [Tuaran]: Memang kau tiada
rekod, tapi kalau kau setuju itu adalah satu kategori, apa yang kamu mahu buat? Itu
saya punya persoalan.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Tuaran.

Datuk Seri Panglima Wilfred Madius Tangau [Tuaran]: Cuma... [Rakaman
kurang jelas] Yang tadi.

Tuan Jonathan bin Yasin: Terima kasih Yang Berhormat Tuaran. Kalau
Yang Berhormat Tuaran juga ada cadangan, bagus juga. Kita pun mahu dengar
sebab Yang Berhormat Tuaran ini sudah berapa tahun, berapa penggal dalam
Dewan ini? Kita pun tidak mendengar apa cadangan daripada Yang Berhormat
Tuaran untuk menyelesaikan perkara ini.

Datuk Seri Panglima Wilfred Madius Tangau [Tuaran]: Okey, saya mahu
tanya.

Tuan Jonathan bin Yasin: Jadi semasa Yang Berhormat Tuaran sebagai
Menteri, kenapakah tidak membawa itu ke dalam Kabinet untuk diselesaikan?

Datuk Seri Panglima Wilfred Madius Tangau [Tuaran]: Saya tidak pernah
jadi Menteri Dalam Negeri.

Tuan Mohamed Hanipa bin Maidin [Sepang]: Jawab soalanlah, jangan
salahkan orang lain.

Datuk Seri Panglima Wilfred Madius Tangau [Tuaran]: Apa pula mahu
bagi kepada sini.

Tuan Jonathan bin Yasin: Yang Berhormat Tuaran, saya akan jawab
soalan. Saya akan jawab soalan.

Tuan Mohamed Hanipa bin Maidin [Sepang]: Jawab soalanlah, jangan
tanya soalan lain.

Datuk Seri Panglima Wilfred Madius Tangau [Tuaran]: Kalau Yang

Berhormat Menteri faham bahawa ini satu-satunya...
