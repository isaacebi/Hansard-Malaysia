DR 15.3.2022 87

konsep tersebut, tema kementerian pada tahun 2022 ialah ‘Keluarga Malaysia
KPDNHEP Melangkah Bersama’. Tema ini memaparkan betapa kebersamaan
warga kementerian mendepani cabaran semasa melaksanakan inisiatif dan program
yang bermanfaat kepada rakyat serta memastikan...

Tuan Mohamed Hanipa bin Maidin [Sepang]: Tuan Yang di-Pertua, boleh
atau tidak saya hendak minta, jangan baca bunga-bunga. Jawab soalan sahaja.
Nanti buat habis masa sahaja nanti. Buang masa sahaja ini baca bunga-bunga
sahaja ini.

Dato’ Sri Alexander Nanta Linggi: Pemegang taruh...

Tuan Mohamed Hanipa bin Maidin [Sepang]: Baca fasal keluarga
Malaysia, tidak relevanlah. Jawab soalan sahajalah.

Dato’ Sri Alexander Nanta Linggji: Dilibatkan dalam penggubalan dasar,
pelaksanaan program dan inisiatif kementerian.

Ini ada kaitan dengan — saya hendak kongsi bagaimana kementerian ini
melangkah ke hadapan. Ini adalah inisiatif-inisiatif program-program yang berkaitan
dengan kementerian. Saya tidak berpolitik. Yang Berhormat ini lah yang berpolitik.

Timbalan Yang di-Pertua [Dato’ Mohd Rashid Hasnon]: Teruskan Yang
Berhormat Menteri.

Dato’ Sri Alexander Nanta Linggi: Ditambah pula dengan pengumuman
Yang Amat Berhormat Perdana Menteri berhubung fasa peralihan pandemik ke
endemik bermula pada 1 April 2022 ini. Maka tentulah aktiviti harian dan aktiviti
perniagaan akan bertambah rancak di samping ia akan memacu kepada pemulihan
ekonomi dan perniagaan secara keseluruhan.

Untuk makluman Dewan yang mulia, adalah menjadi tanggungjawab saya
sebagai Menteri KPDNHEP untuk memastikan kementerian sentiasa peka dan
bersedia dengan cabaran dan perubahan landskap ekonomi negara. Sebagai
mengorak langkah ke hadapan atau moving forward, KPDNHEP akan terus
melaksanakan penambahbaikan dan pembaharuan bagi merancakkan persekitaran
perniagaan untuk manfaat komuniti perniagaan di samping melindungi kepentingan
pengguna.

Datuk Seri Panglima Wilfred Madius Tangau [Tuaran]: Yang Berhormat,
bagi mencelah sedikit.

Dato’ Sri Alexander Nanta Linggi: Ya.

Datuk Seri Panglima Wilfred Madius Tangau [Tuaran]: Terima kasih.
Saya tertarik dengan kenyataan Yang Berhormat tentang merancakkan lagi ekonomi
perniagaan dan sebagainya. Dalam perekonomian ini, salah satu sektor ialah sektor
kecantikan. Dalam sektor kecantikan ini dan ini melibatkan pengguna dan juga

practitioner, kita lihat bahawa industri ini not regulated. Pada masa ini, practitioner
