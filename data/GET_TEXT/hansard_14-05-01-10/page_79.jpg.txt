DR 15.3.2022 73

Timbalan Yang di-Pertua [Dato' Mohd Rashid Hasnon]: Terima kasih,
Yang Berhormat Bukit Gelugor.

Datuk Jonathan bin Yasin: Terima kasih, Yang Berhormat Bukit Gelugor.
Izinkan saya untuk menjawab sedikit. Jika sekiranya bekas IGP (ex-/GP) telah
membuat tuduhan, lemparan serta dakwaan berkenaan perkara ini, ada baiknya
bekas IGP ini membuat laporan dan memberikan semua data-data yang beliau
katakan ada. Oleh sebab saya juga melihat kenyataan-kenyataan beliau ketika
beliau hampir bersara. Kita pun hairan kenapa tindakan-tindakan tidak dibuat kalau
sekiranya benar ada semasa beliau baru menjawat jawatan sebagai Ketua Polis
Negara.

Akan tetapi di akhir, beliau sudah mahu letak jawapan, habis tempoh
bertugas, baru beliau mendakwa dengan dakwaan yang umum. Kita tahu bahawa
membuat dakwaan yang umum itu sebenarnya tidak berapa baik kerana itu
menjejaskan semua nama anggota polis yang terlibat, sedangkan mereka mungkin
ramai pun tidak tahu tentang hal ini. Jadi sekiranya wujud dakwaan demikian melalui
IGP sendiri, kita menjemput beliau untuk memberi dan mendedahkan nama-nama
yang terlibat. Semua pihak yang terlibat, kita bersedia disiasat, kita bersedia untuk
membuka ini secara terang supaya kita dapatkan kebenaran. [Tepuk] Terima kasih,
Yang Berhormat.

Timbalan Yang di-Pertua [Dato' Mohd Rashid Hasnon]:  Teruskan
jawapan.

Datuk Jonathan bin Yasin: Saya teruskan kepada - seterusnya soalan
daripada Yang Berhormat Puchong mengenai dengan...

Timbalan Yang di-Pertua [Dato' Mohd Rashid Hasnon]: Yang Berhormat
Puchong tidak ada.

Datuk Jonathan bin Yasin: Yang Berhormat Puchong ada atau tidak?

Timbalan Yang di-Pertua [Dato' Mohd Rashid Hasnon]: Tidak ada,
bertulis, bertulis.

Datuk Jonathan bin Yasin: Nanti jawapan bertulis akan diberikan kalau
tidak ada. Yang Berhormat Beruas? Ada?

Timbalan Yang di-Pertua [Dato' Mohd Rashid Hasnon]: Tidak ada, Yang
Berhormat Timbalan Menteri.

Datuk Jonathan bin Yasin: Yang Berhormat Beruas juga tidak ada dan
seterusnya Yang Berhormat Gopeng.

Puan Teo Nie Ching [Kulai]: Kulai ada, Kulai ada.

Timbalan Yang di-Pertua [Dato' Mohd Rashid Hasnon]: Yang Berhormat
Gopeng tidak ada.
