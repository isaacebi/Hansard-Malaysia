DR 15.3.2022 104

2021 masih di dalam penyemakan. Belum keluar lagi. Saya yakin ia telah bertambah
daripada 43.41 peratus. Terima kasih sahabat saya dari Gopeng.

Saya ingin menyentuh perkara yang sepatutnya yang dibangkitkan oleh
sahabat saya dari Ipoh Timur. Tidak ada di sini. la berkaitan dengan pemeliharaan
kawasan bukit batu kapur di kawasan Ipoh. Secara ringkasnya, saya hendak
sebutkan bahawa_ langkah-langkah kerajaan telah diambil untuk menjaga,
memelihara bukit batu kapur di sekitar Perak ini sehingga kita mewujudkan cadangan
pembangunan Geopark Lembah Kinta yang telah dipersetujui oleh Kerajaan Negeri
Perak. Kawasan ini meliputi daerah Kinta dan Kampar. Ini telah diputuskan oleh
Kerajaan Negeri Perak.

Untuk ini juga Geopark Lembah Kinta ini telah diperakukan sebagai Geopark
Kebangsaan sejak tahun 2017 lagi dan telah disempurnakan oleh Kebawah Duli
Yang Maha Mulia Sultan Perak pada tahun 2018. Itu yang saya boleh jawab kepada
Yang Berhormat Ipoh Timur.

Dr. Lee Boon Chye [Gopeng]: Cuma singkat sahaja, sebab baharu sahaja
ada kemalangan runtuh di kawasan kuari dekat Simpang Pulai. Di kawasan Parlimen
Gopeng. Saya mohon Yang Berhormat Menteri beri perhatian kepada perkara
tersebut untuk elakkan kemalangan.

Datuk Seri Takiyuddin bin Hassan: Okey, terima kasih. Saya ada laporan
akan tetapi tidak ada di dalam perbahasan. Saya mungkin boleh bagi jawapan
bertulis kepada Yang Berhormat Gopeng. Yang Berhormat dari Kuala Kedah
membangkitkan soal tanah-tanah kerajaan yang telah terbiar. Akan tetapi beliau
tidak ada di sini Tuan Yang di-Pertua. Saya boleh beri laporan secara bertulis tetapi
saya hendak maklumkan sedikit sahaja. Satu fakta sahaja.

Untuk tanah-tanah, ini menjawab soalan betul-betul. Tanah terbiar
kepunyaan Kerajaan Persekutuan. Pada dasarnya kita tahu tanah yang telah dimiliki
oleh Kerajaan Persekutuan terutamanya melalui cara pengambilan balik tanah
ataupun land acquisition sebenarnya telah mempunyai tujuan khusus yang
dirancang oleh setiap Kementerian/Jabatan Pengguna ataupun KJP.

Namun demikian, disebabkan oleh faktor-faktor misalnya tidak ada
peruntukan dan sebagainya, projek yang dirancang ekoran pengambilan tanah itu
tidak dapat dilaksanakan menyebabkan tanah ini terbiar. Untuk ini, langkah yang
diambil oleh kerajaan khususnya apabila saya mengambil alih kementerian ini kami
mencadangkan— kementerian mencadangkan supaya tanah-tanah Kerajaan
Persekutuan yang terbiar ditawarkan kepada sama ada agensi kerajaan ataupun
agensi swasta atau orang perseorangan untuk disewa atau dipajak untuk digunakan

untuk apa-apa tujuan yang tidak kekal.
