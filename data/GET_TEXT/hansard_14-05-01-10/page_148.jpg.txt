DR 15.3.2022 142

Dato’ Haji Salim Sharif [Jempol]: Sedikit Yang Berhormat Menteri. Juru
Perunding yang disebutkan tadi, apa kata kalau mungkin Yang Berhormat yang
bijaksana, air limpahan sungai ini, sungai pun penuh. Adakah terowong khas untuk
ke laut ini? Ini selalunya kita fikir kalau sungai yang sedia penuh, longkang sebesar
mana pun penuh, kapasiti air satu juta padu tadi yang mungkin limpahan terlalu
banyak mungkin kalau tidak terowong dasar laut boleh dibuat untuk disambungkan
ke Kuala Lumpur. Apakah pandangan Yang Berhormat Menteri?

Dato’ Seri Dr. Shahidan bin Kassim: Benda ini telah pun dibincangkan di
kalangan pihak teknikal dan sebagainya tetapi hari ini saya bersyukur sebab Yang
Berhormat Jempol telah menimbulkan di Parlimen secara rasmi.

Jadi, perkara tersebut memang di peringkat perbincangan sebab kita kena
ingat sungai di Kuala Lumpur ini ialah asalnya air dari Selangor. Air dari Selangor
masuk ke Kuala Lumpur, selepas itu pergi ke Selangor balik. Jadi, perbincangan ini
akan melibatkan banyak pihak dan antara perkara yang akan diambil kira ialah
tentang yang disebut terowong tadi. Terima kasih Yang Berhormat Jempol telah
menyatakan secara rasmi di Parlimen ini.

Tuan Lim Lip Eng [Kepong]: Yang Berhormat Menteri, Yang Berhormat
Menteri. Kepong, Kepong.

Dato’ Seri Dr. Shahidan bin Kassim: Berhubung dengan sahabat saya
tentang River of Life. Saya hendak jawab yang ini agak panjang sedikit. Boleh tak,
oleh sebab tidak termasuk dalam perbincangan ini, saya jawab secara bertulis
kepada Yang Berhormat. River of Life ini kita tahu bahawa ia telah berfungsi dengan
baik. Dalam masa yang sama ia merupakan tarikan kepada pelancong dan kehadiran
River of Life ini sebenarnya banyak membantu tambatan banjir di Kuala Lumpur.

Saya akan jawab secara bertulis sebab ini agak panjang sedikit Yang
Berhormat. Jadi, Yang Berhormat sendiri pun mengetahui tentang River of Life ini.

Dato’ Dr. Xavier Jayakumar a/l Arulanandam [Kuala Langat]: Yang
Berhormat Menteri, yang penting itulah missing link itu di dalam River of Life itu ada
satu missing link. Adakah kita akan teruskan dengan pembinaan missing link itu
bersama dengan JPP yang ada beberapa program yang bergantung kepada success
ataupun kejayaan dalam River of Life ini? la ada kaitannya. Terima kasih Yang
Berhormat Menteri.

Dato’ Seri Dr. Shahidan bin Kassim: Ya memang Yang Berhormat. Biarlah
saya jawab secara bertulis. la melibatkan teknikal dan banyak daripada cadangan
yang telah dibawa oleh pelbagai pihak berhubung dengan apa yang telah disebutkan
Yang Berhormat tadi. Biarlah saya jawab secara bertulis sebab ia agak panjang

sedikit berhubung dengan River of Life.
