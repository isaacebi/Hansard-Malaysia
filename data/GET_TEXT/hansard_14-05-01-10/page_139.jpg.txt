DR 15.3.2022 133

daripada mereka pun kurang faham dan mereka bantah sebab ini dilaksanakan
tanpa rundingan apa-apa dengan mereka.

Jadi saya harap- saya faham kementerian hendak buat yang baik tapi bila
kita fikirkan yang baik, mereka bertanya, apakah yang baik tentang ini?

Dato’ Hajah Siti Zailah binti Mohd Yusoff: Ya. Ya. Dia, terima kasih Yang
Berhormat. Sebenarnya isu ini berbangkit apabila kita menerima aduan, apabila ada
sebahagian mereka mengadu, apabila bantuan yang kita salurkan ini ada
disalahgunakan oleh keluarga mereka. Ada juga, sebab ada di kalangan mereka
yang OKU, yang warga emas ini yang mendapat, untuk dapat duit itu diambil oleh
pihak keluarga. Tapi ada keluarga juga yang salah guna, yang beli dadah dan
sebagainya. Jadi sedangkan ini merupakan peruntukan yang kita beri untuk
membantu mereka yang sangat memerlukan.

Jadi kita menerima respons yang sangat positif sebenarnya. Kita telah buat
kajian dan 80 peratus, maknanya menyatakan mereka tidak ada masalah dalam
program ini. Cuma kita masih lagi di peringkat rintis iaitu di peringkat kajian. Kita akan
buat kajian secara menyeluruh dan sekiranya perkara ini tidak sesuai, tidak ada
masalah, kita boleh kembalikan kepada pembayaran macam biasa. Ini hanya
sebagai satu projek rintis untuk kita melihat, menyambut hasrat kerajaan untuk kita
memberi kebaikan kepada mereka yang menerima bantuan.

Tuan Sivarasa Rasiah [Sungai Buloh]: Kalau tidak bermasalah Yang
Berhormat Timbalan Menteri, kenapa 100 orang OKU datang dan / mean duduk di
depan Parlimen beberapa jam dan menyeru kepada Ahli Parlimen tolong kaji semula
dasar ini. Saya harap suara mereka didengar juga oleh kementerian dan program
ini dikaji semula lah. Panggil mereka, duduk bincang dan jangan buat keputusan
secara unilateral.

Dato’ Hajah Siti Zailah binti Mohd Yusoff: Kita telah panggil Yang
Berhormat. Terima kasih.

Puan Hannah Yeoh [Segambut]: Tuan Yang di-Pertua, boleh saya minta
penjelasan juga, isu yang sama Timbalan Menteri. OKU-OKU ini telah datang
berjumpa dengan kita, ada protes dekat luar dan mereka kata Menteri dan Timbalan
Menteri tidak berjumpa dengan mereka. So saya hendak dapatkan pengesahan
sejak protes hari itu, sudah kah Menteri atau Timbalan Menteri adakan perjumpaan
dengan golongan OKU ini.

Dato’ Hajah Siti Zailah binti Mohd Yusoff: Terima kasih Yang Berhormat.
Kita telah buat beberapa kali libat urus sebenarnya sebelum ini, bukan saja dengan
OKU yang datang, malah dengan NGO-NGO OKU yang lain. Kebetulan masa dia
datang itu saya ada mesyuarat di tempat lain, saya tidak boleh batalkan mesyuarat

saya. Ini menyebabkan saya sendiri tidak dapat hadir tetapi KSU, TKSU dan pegawai
