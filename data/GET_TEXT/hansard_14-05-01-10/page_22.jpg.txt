DR 15.3.2022 16

berhasrat untuk membentangkan di Parlimen agar kami boleh luluskan sekiranya ia
melibatkan jumlah yang sangat besar.

Ketiga, di Lembah Pantai kami menghadapi masalah operasi setelah lima
tahun masalah. Jadi yang kami risaukan adalah sekiranya jajaran ini terlalu dekat
dengan rumah-rumah ia akan mendatangkan kesan. Apakah rancangan kerajaan
untuk mengatasi masalah yang berlaku dalam MRT Line 1 sekarang dan terakhir,
adakah kerajaan berhasrat dengan adanya MRT3 ini untuk mengenakan di masa
depan congestion charge kepada sesiapa yang ingin masuk ke dalam kawasan
Kuala Lumpur. Terima kasih.

Tuan Yang di-Pertua: Terima kasih.

Datuk Seri Ir. Dr. Wee Ka Siong: Terima kasih, Yang Berhormat Lembah
Pantai. Satu soalan yang baik, ada tiga soalan. Pertama tentang kos. Seperti mana
yang telah saya terangkan tadi ia menggunakan kaedah hibrid di mana sukuk
bersama dengan jaminan kerajaan dan juga ada salah satu komponennya
menggunakan deferred payment. Jadi ini yang saya rasa Yang Berhormat Menteri
Kewangan akan bentangkan mengikut prosedur apa yang diperlukan kerana ini
melibatkan sukuk juga dan mana-mana bahagian yang memerlukan DE, maka sudah
tentunya melalui Dewan ini.

Kedua tentang penduduk setempat, adakah terlalu dekat dan sebagainya.
Seperti mana yang saya katakan, selepas ini bulan Julai akan diberi dua bulan untuk
mereka dan kita akan bentangkan supaya maklum balas daripada masyarakat akan
kita dengar dan mana-mana penyesuaian ataupun perubahan yang boleh kita buat,
kita tidak ada masalah untuk melakukan yang terbaik demi kebaikan bersama.

Ketiga, apa Yang Berhormat sebut tadi vehicle congestion fee ataupun
environmental fee. Kita melihat kalau di kota raya besar seperti London mereka telah
kenakan dan ini daripada segi penggunaan kenderaan elektrik mereka mungkin
boleh dikecualikan. Saya rasa sekiranya siap selepas 2030 dan kita akan lihat balik
fee structure untuk meletak kereta di dalam bandar dan apabila ada sistem jaringan
pengangkutan awam yang sudah lengkap, maka sudah sampainya kita melihat
komponen apa yang telah disarankan Yang Berhormat. Itu satu perkara satu trend
yang betul, bukan sahaja kenderaan masuk tetapi daripada segi pengawalan alam
sekitar dan environmental fee yang biasanya dilakukan oleh kota-kota besar di dunia.
Terima kasih.

Tuan Yang di-Pertua: Terima kasih.

Dr. Maszlee bin Malik [Simpang Renggam]: Tuan Yang di-Pertua.

Tuan Yang di-Pertua: Maaf sudah tiga. Sorry.

Dr. Maszlee bin Malik [Simpang Renggam]: Sekejap sahaja, Tuan Yang
di-Pertua.
