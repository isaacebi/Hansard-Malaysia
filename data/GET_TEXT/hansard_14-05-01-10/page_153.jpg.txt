DR 15.3.2022 147

kalangan kita sebagai rakyat Malaysia. Apa yang penting, rakyat Malaysia mendapat
manfaat daripada pemerintahan yang adil dan saksama oleh Kerajaan Barisan
Nasional.

Yang Berhormat, penerangan Yang Berhormat itu akan diambil kira iaitu kita
hendak pastikan supaya mereka memiliki rumah, dapat membeli rumah. Jadi
sementara hendak membeli rumah, mereka berada di kawasan rumah yang selesa.
Makna kata 800 kaki persegi, cukup selesa ataupun 750 kaki persegi. Masalah
sekarang ini, mereka berada di kawasan yang cukup sempit- 450 kaki persegi
sehingga mungkin 650 kaki persegi, keadaan sempit dan terdapat pemikiran bahawa
sesetengah tempat yang telah kita jual, kita jual dengan harga asal, harga yang
murah.

Akan tetapi saya ingin maklumkan di Parlimen yang mulia ini bahawa kalau
sekiranya kawasan rumah tersebut dibenarkan untuk dijual tetapi mereka belum
dapat lagi membeli rumah, kalau sekiranya kawasan ini diambil untuk tujuan
pembangunan semula- redevelopment, orang yang tidak dapat membeli rumah,
mereka akan dapat pampasan sama seperti orang-orang yang mempunyai rumah.

Ini disebabkan mereka ini sudah berhak untuk membeli tetapi beberapa
peraturan termasuk semasa PKP baru-baru ini, mereka tidak dapat berbuat
demikian. Akan tetapi mereka tidak perlu bimbang kerana sekiranya mereka layak
untuk beli rumah tetapi mereka tidak dapat beli lagi dan mereka telah masuk dalam
sistem, maka mereka akan dapat pampasan sama seperti orang yang mempunyai
rumah.

Kemudian yang akhir sekali Tuan Yang di-Pertua, boleh dalam dua minit ya?
DBKL juga telah mengambil maklum aduan Yang Berhormat Kepong berkenaan
kerosakan padang rekreasi di Parlimen Kepong dan akan melaksanakan kerja-kerja
membaik pulih kemudahan rekreasi di Kuala Lumpur secara berkala melalui
kontraktor yang telah dilantik. Untuk makluman Yang Berhormat Kepong, pihak
DBKL telah melaksanakan kerja-kerja membaik pulih gelanggang-gelanggang
tersebut.

#1800

Akan tetapi, kerosakan yang berlaku di beberapa buah gelanggang seperti
Yang Berhormat telah laporkan adalah terdapatnya mendapan di permukaan- base
gelanggang, dengan izin. Pihak DBKL akan melaksanakan pembaikan secara
segera atas aduan Yang Berhormat Kepong dan pemantauan akan dilaksanakan
secara berkala.

Tuan Yang di-Pertua, kita berharap agar jawapan-jawapan yang telah
diberikan tadi terhadap perkara-perkara yang telah dibangkitkan serta telah

dibahaskan oleh Yang Berhormat semua telah mendapat pencerahan yang
