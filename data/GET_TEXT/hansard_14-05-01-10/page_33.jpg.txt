DR 15.3.2022 27

Setakat suku keempat tahun 2021, sebanyak 148 menara telah siap dilaksanakan.
Sebagai tambahan, sebanyak 5,394 stesen pemancar yang sedia ada telah dan akan
dinaik taraf kepada 4G untuk meningkatkan kualiti liputan kepada pengguna. Jadi
daripada jumlah tersebut, sebanyak 3,500 stesen pemancar telah siap dinaik taraf.

Pada tahun 2021, pihak Suruhanjaya Komunikasi dan Multimedia telah
membuka 20 kertas siasatan ke atas pembekal perkhidmatan mudah alih hasil
daripada aktiviti audit pengukuran kualiti perkhidmatan yang dijalankan di seluruh
negara. Setakat ini, dua kompaun telah dikeluarkan kepada pembekal perkhidmatan
yang tidak mencapai piawai yang ditetapbkan dengan jumlah kompaun yang
ditawarkan sebanyak RM60,000 dan satu kompaun sedang diproses dengan jumlah
sebanyak RM20,000. Kompaun-kompaun tersebut melibatkan perkhidmatan Celcom
kerana gagal mencapai piawaian negeri Sabah dan Unifi Mobile di Melaka dan Pulau
Pinang. Ini untuk memuaskan penukaran 3G kepada 4G.

SKMM juga telah merancang untuk meningkatkan aktiviti audit pengukuran
bermula tahun ini, tahun 2022 bagi semua pembekal perkhidmatan di seluruh
Malaysia termasuk kawasan pedalaman dan luar bandar. Sepanjang tahun 2022,
sebanyak 3,000 lokasi telah dirancang di seluruh Malaysia bagi aktiviti audit
pengukuran ini di mana memfokuskan kepada semua lokasi yang pernah menerima
aduan liputan pada tahun 2021. Terima kasih.

01120

Tuan Steven Choong Shiau Yoon [Tebrau]: Okey, terima kasih atas
jawapan yang diberi dari Yang Berhormat Timbalan Menteri. Akan tetapi, saya masih
menerima banyak aduan dari kawasan saya khususnya di luar bandar kerana di
kawasan saya ada kawasan perindustrian di luar bandar seperti Desa Cemerlang
dan Sungai Tiram, mereka masih bergantung kepada perkhidmatan 4G. Oleh sebab
masih tiada perkhidmatan Unifi broadband.

Jadi persoalan saya, apakah jaminan kerajaan kepada rakyat agar
perkhidmatan 4G adalah stabil dan tidak terputus-putus selagi Unifi broadband masih
belum mencapai liputan semua kawasan? Terima kasih.

Datuk Zahidi bin Zainul Abidin: Terima kasih Yang Berhormat. Untuk
menjawab soalan Yang Berhormat, yang pertama sekali, kawasan-kawasan tersebut
yang saya katakan tadi, maknanya kita sedang membina tambahan sebanyak 2,700
lebih buah menara baharu di mana kita— kawasan-kawasan yang tidak mendapat
liputan.

Selain daripada itu, untuk pengetahuan Yang Berhormat, ada kawasan-
kawasan yang mendapat liputan, tetapi ia tidak kuat. Maka, kementerian sedang
mengkaji, sedang berbincang macam mana kita hendak letakkan booster,

menambah kuota pemancar dan sebagainya untuk kawasan-kawasan terutamanya
