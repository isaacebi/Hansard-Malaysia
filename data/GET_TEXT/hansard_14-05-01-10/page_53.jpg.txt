DR 15.3.2022 47

Timbalan Menteri Wilayah Persekutuan [Datuk Seri Jalaluddin bin
Alias]: Tuan Yang di-Pertua, saya menyokong.

Dato’ Ramli bin Dato’ Mohd Nor [Cameron Highlands]: Ahli-ahli Yang
Berhormat, sekarang saya kemukakan masalah kepada Majlis untuk putuskan.
Masalahnya ialah usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

USUL

MENJUNJUNG KASIH TITAH SERI PADUKA
BAGINDA YANG DI-PERTUAN AGONG
Aturan Urusan Mesyuarat dibaca bagi menyambung semula perbahasan
yang ditangguhkan atas masalah:

Bahawa suatu ucapan yang tidak sepertinya dipersembahkan
kepada Seri Paduka Baginda Yang di-Pertuan Agong, demikian
bunyinya;

“Ampun Tuanku,

Patik, Yang di-Pertua dan Ahli-ahli Dewan Rakyat Malaysia di

dalam Persidangan Parlimen, memohon ampun

mempersembahkan suatu ucapan yang ikhlas daripada Majlis

Dewan Rakyat mengucapkan berbanyak-banyak syukur dan

menjunjung kasih kerana Titah Tuanku semasa membuka
Penggal Kelima Parlimen Keempat belas”. [14 Mac 2022]

Dato’ Ramli bin Dato’ Mohd Nor [Cameron Highlands]: Minta Yang

Berhormat Menteri Alam Sekitar dan Air mula menjawab. Masa 30 minit.

12.15 tgh.

Menteri Alam Sekitar dan Air [Dato’ Sri Tuan Ibrahim bin Tuan Man]:
Bismillahi Rahmani Rahim. [Membaca selawat]

Tuan Yang di-Pertua, terlebih dahulu izinkan saya untuk mengucapkan
setinggi-tinggi penghargaan dan terima kasih kepada 37 Ahli Yang Berhormat yang
mengambil bahagian dalam membahaskan empat isu utama di Kementerian Alam
Sekitar dan Air iaitu perubahan iklim, pengurusan alam sekitar, bekalan air dan
sumber air serta pengurusan banjir.

Saya mulakan kepada isu perubahan iklim. Yang Berhormat Port Dickson,
Yang Berhormat Petaling Jaya, Yang Berhormat Hang Tuah Jaya, Yang Berhormat
Sik, Yang Berhormat Permatang Pauh, Yang Berhormat Tanjong Malim dan Yang
