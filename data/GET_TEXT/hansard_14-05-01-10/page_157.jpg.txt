DR 15.3.2022 151

Selain itu Tuan Yang di-Pertua, KPKT telah menggariskan beberapa strategi
yang lain seperti berikut:

(i) meningkatkan kelulusan projek baharu bagi rumah mampu

milik seperti program perumahan mampu milik di bawah KPKT
seperti PPR, SPNB dan PR1MA;

(ii) cadangan peluang kerjasama bagi membangunkan projek

baharu dengan pihak swasta secara joint venture, land swab
dan juga Request for Proposal (RFP) dengan menyediakan
tanah oleh kerajaan negeri;

(iii) cadangan pemberian insentif sebagai galakan kepada pemaju

swasta untuk membangunkan rumah mampu milik oleh
kerajaan negeri atau PBT; dan

(iv) kajian kebolehlaksanaan bagi pemajuan perumahan untuk

kelulusan di peringkat PBT bagi memastikan harga, lokasi dan
jenis rumah yang sesuai di sesuatu lokaliti bagi membolehkan
pemaju sendiri mengetahui prospek sesuatu cadangan
pemajuan serta memberi justifikasi kepada pihak PBT
sebelum memberikan kelulusan kebenaran merancang
kepada pemaju.

Selaras dengan keperluan perwujudan sebuah pangkalan data bagi
memantau bekalan dan permintaan perumahan negara ini, KPKT sedang
menjalankan kajian, analisis data raya, big data analytic (BDA) perumahan bagi
mendapatkan gambaran sebenar kedudukan dan ketersediaan data berkaitan sektor
perumahan di Malaysia sebelum pembangunan sistem yang berkaitan.

Untuk makluman Ahli-ahli Yang Berhormat, kajian ini telah dimulakan pada
bulan Februari 2021, sebuah input bagi pembangunan platform pusat pengumpulan
data hartanah yang meliputi permintaan dan penawaran. Laporan akhir kajian ini
dijangka dibentangkan pada bulan Jun 2022.

01810

Untuk makluman ahli Yang Berhormat, PR1MA di bawah KPKT sentiasa
komited untuk menyumbang kepada peningkatan bekalan rumah mampu milik
selaras dengan sasaran RMKe-12. Setakat ini, 34 bidang tanah milik PR1MA dengan
jumlah keluasan 1,887 ekar telah dikenal pasti dan sedia dibangunkan di seluruh
negara melalui model pelaksanaan yang lebih berdaya maju dan mampan seperti
kaedah joint venture iaitu usaha sama dengan pemaju-pemaju swasta yang terpilih.

Secara keseluruhannya, PR1MA menyasarkan pembinaan sebanyak 33,372
unit rumah dalam tempoh RMKe-12. Manakala SPNB pula menawarkan dua

program rumah mampu milik bagi golongan B40 dan M40 di seluruh negara iaitu
