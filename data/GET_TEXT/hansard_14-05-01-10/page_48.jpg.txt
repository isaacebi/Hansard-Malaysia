DR 15.3.2022 42

Menteri Pengajian Tinggi [Datuk Seri Dr. Noraini binti Ahmad]: Terima
kasih, Tuan Yang di-Pertua dan terima kasih juga kepada Yang Berhormat
Permatang Pauh atas soalan yang telah dikemukakan.

Majlis TVET Negara telah ditubuhkan pada 18 Disember 2020 hasil
keputusan Mesyuarat Jemaah Menteri dan berperanan sebagai badan tertinggi
pembuat keputusan berkaitan hala tuju TVET negara, selain melaraskan ekosistem
TVET merentasi kementerian, penyelia TVET awam dan swasta serta industri.

Majlis TVET Negara dipengerusikan oleh Yang Amat Berhormat Perdana
Menteri dan dianggotai oleh Ketua Setiausaha Negara, empat orang Menteri Kanan
dan sembilan orang Menteri kementerian strategik dan kementerian berkaitan TVET,
tokoh industri dan wakil akademia serta wakil pimpinan pelajar.

Kementerian Pengajian Tinggi telah dilantik sebagai sekretariat MTVET.
Mesyuarat Majlis TVET Negara bilangan satu untuk tahun ini iaitu tahun 2022 yang
terkini telah diadakan pada 3 Februari baru-baru ini bagi membincangkan isu-isu
TVET negara seperti penubuhan Badan Koordinasi TVET Kerajaan-Industri (GITC)
dan pelaksanaan TVET Collaboration Hub. Pemerkasaan agenda TVET
dilaksanakan melalui lima fokus utama iaitu:

(i) tadbir urus;

(ii) industri;

(iii) kualliti;

(iv) pembiayaan; dan

(v) penjenamaan.

Bagi mengikis persepsi negatif bahawa TVET merupakan pilihan kedua
pelajar, satu blueprint untuk meningkatkan reputasi dan menjenamakan semula
TVET secara komprehensif sedang dirangka. la mengandungi strategi promosi
jenama TVET, memperkasa advokasi pendidikan kerjaya, mengiktiraf sumbangan
individu dan industri, serta membuka seluas-luasnya akses dan peluang bagi semua
golongan rakyat untuk memasuki bidang TVET.

Bagi mengatasi isu ketidakpadanan ataupun mismatch pula, kerajaan telah
memperakui penubuhan Badan Koordinasi TVET Kerajaan-Industri- Government-
Industry TVET Coodination Body (GITC), yang diterajui oleh industri bagi memberi
input terhadap pembangunan TVET mengikut sektor ekonomi.

Untuk makluman Yang Berhormat, Tan Sri Soh Thian Lai merupakan
Presiden Federation of Malaysian Manufacturers (FMM) bersetuju untuk mengetuai
penubuhan GITC dan setakat ini 12 buah persatuan induk industri bersetuju untuk
bersama-sama dalam GITC.

Di samping itu, pelaksanaan TCH yang menjadi platform perkongsian

kepakaran, peralatan dan teknologi antara pemain TVET dan industri, bakal menjadi
