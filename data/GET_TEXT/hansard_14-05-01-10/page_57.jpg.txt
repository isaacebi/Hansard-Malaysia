DR 15.3.2022 51

Dato’ Sri Tuan Ibrahim bin Tuan Man: Ya, satu sahaja ya.

Datuk Ignatius Dorell Leiking [Penampang]: Yang Berhormat Menteri,
minta penjelasan berkenaan dengan carbon trading. Okey terima kasih Tuan Yang
di-Pertua. Yang Berhormat Menteri, saya terima bahawa carbon trading ini patutnya
difokuskan di negara kita dan patut juga dijadikan sebagai satu insentif kepada
pelabur yang akan memasuki di Malaysia dan seluruh negeri di Malaysia.

Saya ingin bertanya kepada Menteri berkenaan dengan Nature Conservation
Agreement (NCA) di Sabah. Menteri tetap selalu disoal berkenaan dengan ini. Kita
hormati bahawa Sabah boleh menentukan apa sahaja berkenaan dengan
environment dan nature di Sabah. Akan tetapi setujukah Menteri bahawa NCA ini
tidak diperhalusi dengan baik dan akan ada problem sebab trading-nya adalah di
Singapura dan bukan di negara kita sendiri? Terima kasih.

Dato’ Sri Tuan Ibrahim bin Tuan Man: Baik, terima kasih. Isu NCA ini telah
pun banyak kali dibangkitkan di dalam Dewan dan saya telah jelaskan bahawa kita
sedang membangunkan satu platform untuk urus niaga karbon. Jadi oleh kerana itu,
mana-mana negeri yang ingin melakukan perundingan tentang penjualan karbon
negeri masing-masing ataupun offset karbon negeri masing-masing, dia perlu
melalui foca/ point yang betul iaitu Kementerian Alam Sekitar dan Air.

Kita telah mengadakan kerjasama dengan Bursa Malaysia di mana urus
niaga tersebut, kita sebagaimana saya menjawab pada persoalan Yang Berhormat
Permatang Pauh tadi bahawa, mesti penjualan itu boleh berlaku tetapi pada sektor
di dalam negara. Contoh PETRONAS. PETRONAS, dia perlu beli kerana ia bagi
menampung offset karbon dikeluarkan. Jadi kita hendak supaya semua urus niaga
ini, mesti dalam konteks voluntary carbon market guidelines yang telah kita bina ini
supaya ia bersifat domestic emission trading yang kita bangunkan.

Akan tetapi saya suka maklum bahawa apa yang berlaku di peringkat
perundingan di antara Sabah dengan sebuah syarikat di Singapore, belum ada
mana-mana binding daripada segi peraturan ataupun perundangan. Mana-mana
penjualan melibatkan luar negara mesti melalui Kerajaan Persekutuan. Ini peraturan
yang sedia ada yang semua negeri harus patuhilah. Terima kasih.

Datuk Ignatius Dorell Leiking [Penampang]: Terima kasih Yang Berhormat
Menteri.

Dato’ Dr. Xavier Jayakumar a/l Arulanandam [Kuala Langat]: Yang
Berhormat Menteri.

Datuk Ignatius Dorell Leiking [Penampang]: Yang Berhormat Menteri,
minta penjelasan sedikit. This includes dengan izin, ini termasuk dengan blue carbon

iaitu karbon di laut juga? Terima kasih.
