DR 15.3.2022 139

dasar Residensi Wilayah Keluarga Malaysia. Peningkatan densiti diperlukan bagi
memastikan harga jualan rumah dapat memenuhi garis panduan penjualan rumah
mampu milik.

Tuan Yang di-Pertua, Yang Berhormat Seputeh juga telah menimbulkan
Projek RUMAWIP DBKL yang akan dijual dengan harga RM300 ribu per unit di Bukit
Jalil yang mana Yang Berhormat Ng Sze Han, ADUN Kinrara telah menyatakan
dalam surat beliau kepada saya bahawa projek ini tidak memperoleh ulasan pihak
berkuasa tempatan negeri Selangor.

Untuk makluman Dewan yang mulia ini, DBKL telah melaksanakan sesi
engagement bersama pihak berkuasa tempatan (PBT) bersempadanan dalam
memastikan perancangan kawasan bersempadan mengambil kira perancangan PBT
terlibat. Bagi pembangunan yang dibangkitkan oleh Yang Berhormat, akses keluar
masuk ke tapak cadangan adalah dari Jalan Emas yang berada dalam sempadan
pentadbiran Dewan Bandaraya Kuala Lumpur. Akses keluar masuk tersebut juga
adalah selaras dengan kelulusan perintah pembangunan yang dikeluarkan.

Laporan kajian impak trafik (TIA) yang telah dikemukakan oleh syarikat serta
kerja-kerja penambahbaikan hendaklah disiapbkan sebelum perakuan siap dan
pematuhan dikeluarkan. Cadangan pembangunan ini telah melalui prosedur Kaedah
7 iaitu mendapatkan pandangan daripada pemilik berdampingan.

Hasil proses Kaedah 7 yang telah dilaksanakan, bantahan yang diutarakan
lebih merujuk kepada penambahbaikan aliran trafik di tapak cadangan serta keadaan
semasa tanah dan masalah pencemaran dan kacau ganggu semasa kerja-kerja
pembinaan dilaksanakan. Aduan-aduan ini ditangani dengan cadangan dengan
laporan kajian impak trafik (TIA).

Kawalan ketika pembinaan dan juga pelaksanaan pengurusan aliran trafik.
Untuk makluman Yang Berhormat, saya telah mengadakan perbincangan dengan
Yang Berhormat Ng Sze Han tadi dan beliau telah menerima dengan baik
penerangan yang telah diberikan. Hadir bersama tadi ialah Yang Berhormat
Seputeh, Yang Berhormat Cheras dan Yang Berhormat Subang. Jadi, Yang
Berhormat telah pun berpuas hati dan semua pihak telah berpuas hati dengan
perbincangan yang telah dibuat sebentar tadi pada jam 12.30 tengah hari...

Puan Teresa Kok [Seputeh]: /Bangun]

Dato’ Seri Dr. Shahidan bin Kassim: Ya Yang Berhormat, silakan.

Puan Teresa Kok [Seputeh]: Terima kasih, jawapan daripada Yang
Berhormat Menteri. Saya sebenarnya juga pernah minta untuk- saya berbalik
kepada isu banjir dahulu ya- bagi satu penerangan tentang fungsi SMART Tunnel
dan juga kolam takungan banjir di Taman Desa melalui talian kepada penduduk di

kawasan yang terlibat.
