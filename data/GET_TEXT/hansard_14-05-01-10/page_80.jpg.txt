DR 15.3.2022 74

Datuk Jonathan bin Yasin: Yang Berhormat Gopeng juga tidak ada. Yang
Berhormat Lanang?

Beberapa Ahli: /Bercakap tanpa menggunakan pembesar suara].

Datuk Jonathan bin Yasin: Ada.

Datuk Seri Panglima Wilfred Madius Tangau [Tuaran]: Yang Berhormat
Tuaran ada, Tuaran.

Datuk Jonathan bin Yasin: Yang Berhormat Lanang ada.

Puan Alice Lau Kiong Yieng [Lanang]: Ada.

Datuk Jonathan bin Yasin: Yang Berhormat Lanang telah bertanyakan
soalan mengenai langkah-langkah yang telah diambil oleh pihak kerajaan untuk
menangani dan membendung isu penipuan atau scam.

Untuk makluman Ahli Yang Berhormat, pelbagai usaha telah dijalankan oleh
PDRM dalam mengekang sindiket penipuan seperti ini termasuklah dengan
meningkatkan penguatkuasaan undang-undang, pengoperasian, tangkapan dan
seterusnya menjalankan pendakwaan ke atas mereka yang terlibat dalam penipuan.

Sejak dari tahun 2019 hingga Februari 2022, seramai 26,875 tangkapan telah
dibuat dan sebanyak 17,511 pertuduhan telah pun dilaksanakan. Antara tindakan
proaktif kementerian dalam mengurangkan jenayah penipuan dalam talian adalah
dengan menganjurkan kempen pencegahan jenayah yang telah diadakan secara
berterusan sepanjang bulan Oktober tahun 2021 bermula dengan pelancaran
kempen pencegahan jenayah dengan tema, “Kesedaran Jenayah Komersial,
Kesejahteraan Komuniti” dan tagline, “Be alert, stay smart”.

01450

Kempen ini merangkumi pelbagai pengisian seperti wawancara media, temu
ramah akhbar, khutbah Jumaat, program tazkirah, kuliah di rumah ibadat, meet and
greet, High Profile Policing, ceramah dan sebagainya. Kempen ini bertujuan untuk
menyalurkan sebanyak mungkin maklumat yang menjurus kepada jenayah penipuan
dalam talian ke pelbagai lapisan masyarakat agar lebih berwaspada ketika berurusan
melalui medium atas talian.

Seterusnya saya akan menjawab daripada Yang Berhormat Stampin.

Dato’ Ngeh Koo Ham [Beruas]: Tuan Yang di-Pertua, Beruas ada sekarang.
Beruas ada sekarang, boleh jawab tadi kepada Beruas sedikit.

Datuk Jonathan bin Yasin: Beruas sudah berlalu tadi, Yang Berhormat
Beruas.

Timbalan Yang di-Pertua [Dato’ Mohd Rashid Hasnon]: Sudah berlalu.

Tuan Cha Kee Chin [Rasah]: Rasah, Rasah.

Timbalan Yang di-Pertua [Dato’ Mohd Rashid Hasnon]: Yang Berhormat
Rasah, Yang Berhormat Rasah.
