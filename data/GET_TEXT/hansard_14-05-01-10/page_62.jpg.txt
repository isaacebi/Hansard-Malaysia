DR 15.3.2022 56

Dato’ Sri Azalina Othman Said [Pengerang]: Yang Berhormat Menteri,
Yang Berhormat Menteri...

Dato’ Dr. Xavier Jayakumar a/l Arulanandam [Kuala Langat]: Saya setuju,
saya setuju...

Dato’ Sri Tuan Ibrahim bin Tuan Man: Saya minta maaf masa saya tinggal
10 minit lagi. Saya minta maaf, saya tidak beri laluan...

Dato’ Sri Azalina Othman Said [Pengerang]: Yang Berhormat Menteri
boleh Pengerang mencelah?

Dato’ Dr. Xavier Jayakumar a/l Arulanandam [Kuala Langat]: ...Sedikit
Yang Berhormat Menteri. Ini isu EIA ini.

Dato’ Sri Tuan Ibrahim bin Tuan Man: Saya minta maaf saya tidak dapat
beri laluan kerana saya baru menyentuh sektor kedua, saya ada empat sektor. Jadi
mohon maaflah.

Dato’ Sri Azalina Othman Said [Pengerang]: Tuan Yang di-Pertua, Tuan
Yang di-Pertua...

Dato’ Sri Tuan Ibrahim bin Tuan Man: Berbalik kepada soalan yang
dibangkitkan. Soalan ini berhubung dengan EIA dan saya jelaskan tidak semua
projek tergantung kepada EIA. EIA ini yang melibatkan empat komponen sahaja
yang perlu keluasan, kadar kecerunan, safety alam sekitar serta kawasan-kawasan
yang digazet oleh PLANMalaysia. Jadi, empat syarat itu terikat dengan EIA. Di luar
empat syarat itu, mereka tidak perlu minta EIA. Apa yang dibangkitkan oleh Yang
Berhormat Kota Melaka ialah terkadang...

Dato’ Dr. Xavier Jayakumar a/l Arulanandam [Kuala Langat]: Itu yang kita
kata Yang Berhormat Menteri, akta kena ditukar. Kita kena tukar akta itu. Kita kena
kaitkan mereka yang gunakan akta ini untuk atasi masalah.

Dato’ Sri Tuan Ibrahim bin Tuan Man: Ya, lah. Saya...

Dato’ Dr. Xavier Jayakumar a/l Arulanandam [Kuala Langat]: Jadi, akta
ini kena ditukar.

Dato’ Sri Tuan Ibrahim bin Tuan Man: Minta maaf, minta maaf. Saya
menjawab soalan yang dibangkitkan semasa perbahasan...

Dato’ Ramli bin Dato' Mohd Nor [Cameron Highlands]: Peraturan 37 Yang
Berhormat.

Dato’ Sri Tuan Ibrahim bin Tuan Man: ...Bukan hendak pinda akta baharu
dan mungkin yang baharu itu kita kena bincang masa lainlah. Sesi ini adalah sesi
bagi Menteri menjawab apa yang dibangkitkan oleh Ahli-ahli Parlimen.

Jadi, saya sebut bahawa tidak semua projek terikat dengan EIA. Apa yang
dibangkitkan kadang-kadang ia sengaja pecahkan sebagai mana yang dibangkitkan

bahawa mengurangkan. Contoh, 50 hektar syarat mesti ada EIA. Mungkin dia buat
