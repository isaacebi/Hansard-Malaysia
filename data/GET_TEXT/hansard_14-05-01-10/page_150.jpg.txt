DR 15.3.2022 144

#1750

Jadi saya hendak bertanya, bolehkah pelaksanaan di Labuan _ itu
ditangguhkan dahulu terutamanya yang retail kecil-kecil, business kecil-kecil?

Selain daripada itu, satu lagi isu besar di Labuan iaitu bekalan telur.
Kekurangan bekalan telur ini menyebabkan inflasi juga dan menyebabkan ekonomi
banyak rakyat yang bergantung seperti penjual kuih dan sebagainya, terjejas.
Masalahnya Yang Berhormat Menteri, Kerajaan Negeri Sabah melalui Jabatan
Veterinar Sabah mengehadkan eksport dari Sabah ke Labuan. Barang seperti telur
ini mestilah kita dapat supply cuma dari Sabah. la tidak boleh diimport dari tempat
yang jauh dan mereka mengehadkan eksport.

Labuan memerlukan 2.7 juta biji telur sebulan. Mereka cuma bagi asalnya
500 ribu biji sahaja dan setelah kita bising, dia bagi sejuta biji sekarang- sebulan.
Jadi itu masih jauh daripada mencukupi dan ini amat tidak adil sebab Labuan ini
sebahagian daripada pasaran dia. Apabila dalam keadaan mereka shortage, mereka
limit pula.

Dato’ Ramli bin Dato’ Mohd Nor [Cameron Highlands]: Yang Berhormat
Labuan, soalan.

Dato’ Seri Dr. Shahidan bin Kassim: Ya.

Datuk Rozman bin Isli [Labuan]: Jadi sepatutnya, biarlah kuota itu masih
mengikut demand dan sekiranya dia shortage, biarlah dia shortage mengikut
pasaran.

Dato’ Seri Dr. Shahidan bin Kassim: Ya, okey.

Datuk Rozman bin Isli [Labuan]: Jangan di /imit supaya Labuan ini kalau
shortage nya tidaklah sampai 50 peratus ataupun 75 peratus seperti yang berlaku
sekarang. Jadi mohon Kementerian Wilayah Persekutuan... [Pembesar suara
dimatikan]

Dato’ Ramli bin Dato’ Mohd Nor [Cameron Highlands]: Silakan Yang
Berhormat Menteri.

Dato’ Seri Dr. Shahidan bin Kassim: Ya. Benda ini sedang dibincangkan
dengan hangatnya dan insya-Allah, kita akan melihat sesuatu usaha ke arah jawapan
tersebut.

Keduanya, Yang Berhormat tidak bercakap tajuk di bawah Kementerian
Wilayah Persekutuan pun baru-baru ini. Jadi biarlah saya jawab Yang Berhormat
secara bertulis. Saya ingin hendak menjawab kepada Yang Berhormat-Yang
Berhormat yang telah bercakap dalam Dewan ini, Yang Berhormat. Terima kasih.

Yang Berhormat Kepong telah membangkitkan keperluan supaya DBKL
membuat bancian atau siasatan terhadap penyewa PPR yang menyewa dengan

bayaran sewa serendah RM124 sebulan. Beliau berpandangan sekiranya
