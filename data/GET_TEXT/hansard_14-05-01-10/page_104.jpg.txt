DR 15.3.2022 98

baru-baru ini dipohon secara surat rasmi dan juga di telefon oleh tuan punya rantaian
supermarket, hypermarket.

Jadi, satu senario dahulu dia kata beberapa tahun dahulu dia mendapat
bekalan daripada pemborong- sekian jumlahnya. Masa itu, kedai-kedai premis
kepunyaan dia hanya 200 sahaja ke seluruh negara. Sekarang sudah berkembang
hampir 500 buah premis sedia ada.

Jadi, untuk dia tidak bertambah bekalan itu daripada pemborong. Jadi dia
hendak pergi kepada pemborong-pemborong lain pun tidak dapat. Jadi, apabila
pengguna masuk ke sesetengah premis dia memang tidak ada seolah-olah memang
tidak ada bekalan. Walhal, sebenarnya senario itu kerana premis dia sudah
bertambah bilangan jadi dia tidak.

Ini pun kami sedang cari bagaimana hendak bantu dia supaya setiap premis
hypermarket ini ataupun kedai serbaneka ini mendapat bekalan. Cuma, implikasi
besarnya baliklah kepada belanja yang begitu besar sebagai subsidi kalau kita
hendak penuhi semua ini.

01540

Tuan Cha Kee Chin [Rasah]: Saya setuju dengan apa yang Yang Berhormat
Menteri kata. Cuma satu, apabila tidak ada bekalan ataupun macam harga barang
naik, semua kesalahan itu dia akan letak pada Yang Berhormat Menteri.

Dato Sri Alexander Nanta Linggi: Betul.

Tuan Cha Kee Chin [Rasah]: Walaupun subsidi itu, kita tahu daripada MOF
bukan dari Menteri. Macam ayam itu.

Dato Sri Alexander Nanta Linggi: Terima kasih.

Tuan Cha Kee Chin [Rasah]: Ayam, orang pun tuduh. Walaupun sekretariat
subsidi yang setengah bilion itu, MAFI bukan KPDNHEP. Jadi saya minta usaha
rentas kementerian dan komitmen penuh daripada Menteri lain untuk membantu
kementerian ini, sama-sama kita atasi masalah ini.

Dato Sri Alexander Nanta Linggi: Terima kasih Yang Berhormat Rasah.
Oleh sebab itu, terima kasih sangat kerana memahami keadaan kami di KPDNHEP.
Oleh sebab itu, kita ada pelbagai jawatankuasa, kita ada kluster ekonomi di mana
kementerian berkaitan KPDNHEP, MITI, Ekonomi dan Menteri Kewangan bersama
dan kita melihat gambaran yang lebih besar, the bigger picture iaitu rantaian bekalan
makanan dan juga harga. Betul, terima kasih kerana memahami sangat.

Jadi, balik kepada Yang Berhormat Kota Belud. Yang Berhormat Kota Belud,
saya dapat sedikit maklumat. Berapa kuota ditentukan untuk Sabah? 5,750 metrik
tan satu bulan ya. Jadi, kuota diluluskan 6,111 metrik tan sebulan. Jadi, itu ada

perbezaan sedikit. Kita lulus banyak tetapi kuota yang sedia ada hanya 5,000 metrik
