DR 15.3.2022 126

Berdasarkan statistik JKM bagi tahun 2021, seramai 2,919 orang penerima
bantuan di daerah Papar dengan peruntukan sebanyak RM2.14 juta telah disalurkan.
Selain daripada itu, bagi menyokong usaha Keluarga Malaysia untuk membantu
golongan sasar menikmati kehidupan yang lebih baik, kementerian melalui Jabatan
Pembangunan Wanita telah memperkenalkan Inisiatif Wanita Bangkit@KPWKM
yang bertujuan untuk memberi fokus kepada aktiviti penjanaan pendapatan dengan
menghubungkan wanita kepada platform yang menawarkan peluang pekerjaan,
perniagaan dan keusahawanan.

Inisiatif Wanita Bangkit ini lahir daripada situasi pandemik COVID-19 yang
telah memberi kesan kepada kehidupan masyarakat termasuk golongan wanita
dalam pelbagai aspek terutama dalam penjanaan pendapatan. Ramai yang terputus
pendapatan sama ada dalam sektor formal mahupun informal dan terpaksa mencari
pelbagai alternatif bagi meneruskan kehidupan.

Inisiatif ini telah memberi manfaat kepada wanita terutamanya golongan suri
rumah B40, M40 dan wanita yang menjadi ketua isi rumah termasuk ibu tunggal
mahupun wanita yang ingin membantu keluarga mencari pendapatan sampingan.
Pada tahun 2021, sejumlah 5,135 orang wanita berjaya dihubungkan dengan
peluang-peluang pekerjaan untuk menjana pendapatan melalui perniagaan kecil-
kecilan dan juga peluang pekerjaan dalam sektor formal. Pelaksanaan Inisiatif
Wanita Bangkit dapat membantu wanita mencari jalan keluar daripada kesempitan
hidup dan bangkit untuk maju dalam membantu keluarga meningkatkan taraf
ekonomi.

Seterusnya, para peserta tersebut juga turut dihubungkan dengan pihak-
pihak yang menyediakan dana untuk kemudahan jangka panjang. Usaha ini kelak
diharap dapat membantu golongan wanita untuk terus menjana pendapatan bagi
mengukuhkan lagi sistem sokongan terutama dalam bidang ekonomi.

Jabatan Pembangunan Wanita juga melaksanakan Program Pembangunan
Kapasiti yang menyasarkan semua golongan wanita tanpa mengira latar belakang.
Program ini meliputi program pengukuhan kemahiran, pengurusan kewangan,
pengurusan keseimbangan dan juga pembangunan kepimpinan wanita. Sepanjang
tahun 2021 sebanyak 1,906 program telah dilaksanakan dan melibatkan 856,323
orang peserta di seluruh negara. Program ini dilaksanakan secara atas talian dan
juga fizikal selaras dengan norma baharu dan program ini insya-Allah akan
diteruskan lagi pada tahun 2022.

Tuan Yang di-Pertua, seterusnya saya menjawab isu yang dibangkitkan oleh
Yang Berhormat Tangga Batu yang telah membangkitkan isu kepimpinan wanita
dalam sektor pentadbiran. Untuk makluman Yang Berhormat, kementerian melalui

Jabatan Pembangunan Wanita telah melaksanakan  pelbagai Program
