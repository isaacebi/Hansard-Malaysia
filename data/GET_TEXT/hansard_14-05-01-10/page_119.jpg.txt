DR 15.3.2022 113

Puan June Leow Hsiad Hui [Hulu Selangor]: Boleh saya tanya soalan
untuk TVET? Sebelum Yang Berhormat Menteri pergi ke soalan yang lain.

Datuk Seri Dr. Noraini binti Ahmad: Boleh Yang Berhormat. Akan tetapi,
saya habiskan dahulu Yang Berhormat Tuaran. Then, I/'ill give- saya akan bagi pada
Yang Berhormat.

Semua IPT mempunyai takwim akademik yang berbeza. Sehubungan
dengan itu, pihak kementerian membenarkan IPT melalui Senat mereka merancang
dan melaksanakan pemeriksaan masing-masing mengikut kesesuaian. Akan tetapi
saya faham dan maklum mengenai apa yang diutarakan oleh Yang Berhormat
berkaitan perkara berkenaan dan saya telah meminta supaya ketua pengarah
membuat perbincangan secara terperinci bersama dengan universiti-universiti
berkenaan.

Datuk Seri Panglima Wilfred Madius Tangau [Tuaran]: Terima kasih Yang
Berhormat. Cadangan ini dan langkah ini amat dialu-alukan. Seperti mana Yang
Berhormat sedar bahawa di peringkat sekolah menengah perkara ini kita telah
bangkitkan dan saya juga berterima kasih bagi pihak rakyat yang telah selama ini
mendesak supaya peperiksaan itu hanya diadakan pada hari Isnin hingga hari
Khamis. Ini sudah langkah yang telah diambil oleh pihak Kementerian Pendidikan
dan kita meminta supaya dijadikan satu dasar. Akan tetapi di peringkat institusi
pengajian tinggi, kita masih menerima aduan. Pada mereka yang tidak memang
daripada segi keagamaan, kepatuhan Tuhan dan sebagainya dia tidak boleh hadir
peperiksaan pada hari Sabtu, hari Ahad ataupun malah pada hari Jumaat sekalipun.

Jadi, cadangan kita ialah supaya diadakan dasar dalam hari Jumaat, Sabtu
dan Ahad itu janganlah diadakan peperiksaan sebab panjang masa. Hari Isnin
hingga Khamis itu panjang masa untuk mengadakan peperiksaan. Jadi, kalau ini
amat dialu-alukan kalau ini dijadikan sebagai satu dasar oleh pihak kerajaan. Terima
kasih.

Datuk Seri Dr. Noraini binti Ahmad: Terima kasih Yang Berhormat Tuaran
dan kita akan ambil maklum mengenai apa yang diutarakan oleh Yang Berhormat
mengenai perkara tersebut. Seperti yang saya maklumkan tadi, saya telah pun
berbincang bersama ketua pengarah untuk membuat perbincangan lanjut bersama
dengan universiti mengambil kira cadangan Yang Berhormat. Yang Berhormat Hulu
Selangor.

Puan June Leow Hsiad Hui [Hulu Selangor]: Terima kasih Yang Berhormat
Menteri. Terima kasih Tuan Yang di-Pertua. Cuma, Hulu Selangor ingin mohon
sahaja kementerian dapat mempertimbangkan agar Kolej Komuniti Hulu Selangor
yang menetap di Batang Kali dinaiktarafkan agar fasiliti mempunyai bangunan

sendiri. Oleh sebab, setakat sekarang masih lagi sewa dan juga infra yang lengkap.
