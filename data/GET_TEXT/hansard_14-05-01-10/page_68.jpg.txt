DR 15.3.2022 62

Yang Berhormat Sibu memohon agar peruntukan disediakan bagi
membesarkan bekalan air di kawasan Sibu. Untuk makluman, program pengurangan
NRW negeri Sarawak fasa 2, kita luluskan peruntukan sebanyak RM13.6 juta dan
baik pulih sistem agihan di negeri Sarawak fasa 2 dengan peruntukan sebanyak RM8
juta. Keduanya, projek ini dilaksanakan untuk mengurangkan NRW _ dan
meningkatkan reserve margin seterusnya dapat menjamin bekalan air secara
berterusan bagi penduduk Sibu. Projek ini masing-masing dijangka dapat disiapkan
pada Januari 2025 dan November 2024.

Kedua ialah kajian reka bentuk Loji Salim fasa 3 dengan peruntukan
sebanyak RM760,000 bagi menilai kebolehlaksanaan untuk naik taraf rawatan Loji
Salim daripada kapasiti 150 juta liter sehari kepada 300 juta liter sehari untuk
menampung keperluan permintaan kawasan Sibu sehingga tahun 2032. Kajian ini
melibatkan reka bentuk terperinci dan akan dinaiktarafkan dijangka akan disiapkan
pada Ogos 2023 bagi menyelesaikan masalah secara keseluruhan di kawasan Sibu.

Yang Berhormat Merbok memohon projek naik taraf Loji Rawatan Air Bukit
Selambau, saya rasa ini pun banyak kali dibangkitkan. Suka saya maklumkan dalam
Rancangan Malaysia Ke-11 kita luluskan projek sebanyak RM147.785 juta. Projek
ini telah dimulakan pada 6 Jun 2021 dan dijangka siap pada 20 Disember 2023.
Sehingga Februari 2022, kemajuan projek adalah sebanyak 5.33 peratus berbanding
jadual lapan peratus. Pelaksanaan projek ini dapat meningkatkan tahap operasi,
kapasiti dan keupayaan bekalan air dan kita sedang memantau projek ini dan insya-
Allah kita harapkan agar dapat siap dalam jadual yang telah kita sediakan.

Yang Berhormat Kuala Langat membangkitkan isu projek pembetungan
Jinjang.

Puan Nor Azrina binti Surip [Merbok]: Terima kasih Yang Berhormat
Menteri.

Dato’ Sri Tuan Ibrahim bin Tuan Man: Tak ada? Projek Pembetungan
Jinjang Kepong, Batu yang tertangguh yang mana ia merupakan satu pelan di bawah
Kuala Lumpur untuk mengatasi banjir. Untuk makluman Yang Berhormat, pembinaan
sesebuah loji rawatan kumbahan atau sistem pembetungan di sesuatu kawasan
adalah bagi menyelesaikan masalah kumbahan dan seterusnya mengurangkan
pencemaran terhadap sumber air dan bukan untuk menyelesaikan masalah banjir.
Projek pembinaan loji rawatan kumbahan Serantau di Batu Jinjang, Kepong Kuala
Lumpur merupakan satu daripada komponen projek River of Life yang objektif
utamanya ialah untuk mengurangkan pencemaran dengan meningkatkan kualiti air
Sungai Klang serta Sungai Gombak daripada Kelas IV kepada Kelas II.

Akhir sekali saya ingin menyentuh soal sektor pengurusan banjir. Oleh sebab

banjir ini banyak kawasan yang lebih bersifat localized pada soalan-soalan
