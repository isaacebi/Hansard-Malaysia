DR 15.3.2022 110

4.15 ptg.

Menteri Pengajian Tinggi [Datuk Seri Dr. Noraini binti Ahmad]: Terima
kasih, Tuan Yang di-Pertua. Bismillahi Rahmani Rahim. Assalamualaikum
warahmatullahi wabarakatuh dan salam sejahtera.

Tuan Yang di-Pertua: Waalaikumussalam.

Datuk Seri Dr. Noraini binti Ahmad: Terlebih dahulu, Kementerian
Pengajian Tinggi ingin merakamkan penghargaan kepada 14 orang Ahli-ahli Yang
Berhormat yang telah membahaskan perkara-perkara dan isu yang berada di bawah
tanggungjawab kementerian semasa sesi perbahasan Titah Seri Paduka Baginda
Yang di-Pertuan Agong. Saya akan memberikan fokus untuk menjelaskan isu-isu
dasar yang dirumuskan mengikut tema bagi menjimatkan masa.

Tuan Yang di-Pertua, Yang Berhormat Tangga Batu- ada. Okey, Yang
Berhormat Tangga Batu, Yang Berhormat Ipoh Barat tidak ada dalam Dewan, Yang
Berhormat Hulu Selangor ada dalam Dewan, Yang Berhormat Selangau tidak ada,
Yang Berhormat Sik tidak ada- telah menyentuh mengenai isu berkenaan pendidikan
TVET yang merangkumi perkara-perkara seperti fokus, hala tuju, pemerkasaan dan
graduan TVET.

Pihak Kementerian Pengajian Tinggi amat berterima kasih atas segala
saranan yang telah dikemukakan terutama oleh Yang Berhormat Tangga Batu agar
pendidikan TVET haruslah lebih berfokus dan seragam daripada segi sukatan
pelajaran serta penarafan program.

Untuk makluman Ahli-ahli Yang Berhormat dan juga Ahli-ahli Dewan
sekalian, sebanyak- sekarang ini ada 11 buah kementerian yang mengawal selia
program TVET. Pihak kementerian menyedari terdapatnya pertindihan program yang
ditawarkan oleh penyedia TVET tersebut.

Oleh itu, Majlis TVET Negara (MTVET) telah ditubuhkan pada 18 Disember
2020 bagi tujuan penyelarasan program-program dan ekosistem TVET merentasi
kementerian, penyedia TVET awam dan swasta serta pihak industri. Terdapat lima
buah kumpulan fokus utama yang diterajui oleh Majlis TVET Negara untuk
mengurangkan masalah ketidakpadanan penawaran dan permintaan guna tenaga
dalam menghasilkan modal insan yang berkemahiran tinggi serta memenuhi
keperluan industri. Lima fokus tersebut adalah governance, _ industri,
pembiayaan, kualiti; dan penjenamaan.

Akreditasi program TVET juga terus diperkukuh dari semasa ke semasa bagi
memastikan kualiti graduan dan program terus terjamin. Akreditasi ini berupaya
menambah baik masa hadapan graduan TVET dalam aspek kualiti program kerana

program-program TVET yang dibangunkan telah diiktiraf dan diperakui oleh Agensi
