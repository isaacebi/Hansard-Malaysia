DR 15.3.2022 97

Jadi, apabila ditanya bagaimanakah kuota ini? Kalau keperluan ada. Memang dalam
kami punya rekod memang ada keperluan di Sabah.

Cuma, kita hendak bagi sekarang memang yang akan banyak signifikannya
nanti impak dia perbelanjaan untuk subsidi ini. Akan tetapi jangan risau Yang
Berhormat, memang saya menerima permohonan dan saya tahu akan keperluan
ada, cuma kita tidak mahu ada mereka di sana melihat dari sudut yang lain mereka
sudah jadi usahawan. Hendak memikirkan keuntungan jadi banyaklah permohonan.
Akan tetapi kalau kita luluskan itu nanti kita mungkin terlalu besarlah belanja subsidi.
Jadi, ia tidak berapa bersasar. Oleh sebab itu saya hendak kongsi dengan semua
yang bertanya tentang ini kita sedang berunding, kita sedang mencari alternatif
kepada sistem ini yang sedia ada.

Mungkin yang seperti dicadangkan oleh mantan Menteri pernah di sini
dahulu, mengapa tidak kita melihat pada two pricings. Jadi, kegunaan domestik
mungkin satu harga, kegunaan eksport mungkin ikut harga pasaran. Ini cadangan
tetapi kami melihat untuk kita menangani masalah terlalu banyak kita belanja sebagai
subsidi.

Timbalan Yang di-Pertua [Dato’ Mohd Rashid Hasnon]: Baik.

Tuan Cha Kee Chin [Rasah]: Yang Berhormat Menteri.

Dato Sri Alexander Nanta Linggi: Yang Berhormat Rasah.

Timbalan Yang di-Pertua [Dato' Mohd Rashid Hasnon]: Sila Yang
Berhormat Rasah.

Tuan Cha Kee Chin [Rasah]: Yang Berhormat Menteri, saya menyambut
baik RM1.9 bilion hampir RM2 bilion yang diberikan. Saya cuma hendak tanya RM1.9
bilion ini untuk tempoh masa berapa lama sebab kenaikan harga sawit itu. Okey, itu
yang satu.

Kedua, untuk makluman ini saya secara terus terang saya beritahu Yang
Berhormat Menteri. Di kawasan saya sendiri ada pasar raya besar saya tidak mahu
sebut di sini tetapi selepas ini saya boleh maklumkan pada Yang Berhormat Menteri.
Masih ada kekurangan bekalan untuk minyak yang RM2.50 paket ini.

Saya pergi sendiri termasuk yang terkini hari minggu sebelum datang
Parlimen hari minggu petang saya pergi memang kosong. Label ada kata setiap isi
rumah dibenarkan tiga paket sahaja tetapi langsung tidak ada stok. Nanti saya boleh
serahkan gambar kepada Yang Berhormat Menteri. Jadi, saya mohon tindakan
segera.

Timbalan Yang di-Pertua [Dato' Mohd Rashid Hasnon]: Baik.

Dato Sri Alexander Nanta Linggi: Ya, saya boleh jelaskan sedikit, terima

kasih. memang betul Yang Berhormat memang betul tetapi satu lagi senario saya
