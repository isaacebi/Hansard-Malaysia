DR 15.3.2022 1

MALAYSIA
DEWAN RAKYAT
PARLIMEN KEEMPAT BELAS
PENGGAL KELIMA
MESYUARAT PERTAMA
Selasa, 15 Mac 2022
Mesyuarat dimulakan pada pukul 10.00 pagi
DOA

[Tuan Yang di-Pertua mempengerusikan Mesyuarat]

JAWAPAN-JAWAPAN MENTERI BAGI PERTANYAAN-PERTANYAAN

Tuan Yang di-Pertua: Assa/amualaikum warahmatullahi wabarakatuh dan
selamat pagi semua, saya menjemput untuk memulakan Waktu Pertanyaan Menteri,

Yang Berhormat Tuan Che Alias bin Hamid.

1. Tuan Che Alias bin Hamid [Kemaman] minta Menteri Pertanian dan Industri
Makanan menyatakan, langkah-langkah proaktif yang diambil oleh pihak
kementerian dalam memastikan sumber bahan mentah dan input pertanian
mencukupi berikutan konflik antara Rusia dan Ukraine yang masih berterusan

Menteri Pertanian dan Industri Makanan [Datuk Seri Dr. Ronald
Kiandee]: Terima kasih Tuan Yang di-Pertua, terima kasih Yang Berhormat. Untuk
makluman Ahli Yang Berhormat sebagaimana yang telah saya jelaskan di Dewan
yang mulia ini semasa sesi perbahasan Titah Diraja semalam, konflik Rusia-Ukraine
tentu sekali akan memberikan kesan kepada rantaian bekalan makanan global.

Dalam konteks Malaysia, konflik ini akan memberi kesan langsung
khususnya kepada import pertanian melibatkan keperluan input pertanian seperti
baja dan bahan makanan seperti gandum dan sediaan bijirin serta lemak sayuran
dan haiwan.

Dalam hal ini Kementerian Pertanian dan Industri Makanan (MAFI) telah
mengambil beberapa langkah proaktif untuk menangani impak konflik Rusia-Ukraine
dalam memastikan sumber bahan mentah dan input pertanian mencukupi yang
antaranya;

(i) meningkatkan pengeluaran tanaman_ melalui kaedah

penanaman secara moden atau IR 4.0 sebagai contoh

precision farming, penggunaan dron dan kilang tanaman;
