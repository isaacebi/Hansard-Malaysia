DR 15.3.2022 148

sewajarnya. Jika ada mana-mana jawapan yang tidak sempat diberikan secara lisan,
kita boleh memberikan jawapan secara bertulis. Ahli-ahli Yang Berhormat, kalau
masih ada soalan-soalan, saya boleh jawab sekarang. Tidak ada? Jadi, saya ucap
terima kasih Tuan Yang di-Pertua...

Dato’ Haji Salim Sharif [Jempol]: Tuan Yang di-Pertua, hendak tanya
soalan.

Dato’ Seri Dr. Shahidan bin Kassim: Ya, ada soalan, boleh?

Dato’ Haji Salim Sharif [Jempol]: Jempol, Jempol.

Tuan Fong Kui Lun [Bukit Bintang]: Terima kasih Tuan Yang di-Pertua,
soalan tambahan. Saya ingin bertanya kepada Yang Berhormat Menteri. Adakah
kementerian akan...

Seorang Ahli: Tiga minit.

Tuan Fong Kui Lun [Bukit Bintang]: ...Mengambil tindakan yang
sewajarnya untuk memastikan tanah runtuh di kawasan Wilayah Persekutuan. Oleh
sebab, saya nampak ada banyak tempat sewaktu tanah runtuh. Mereka amat
bimbang iaitu penduduk-penduduk di kawasan yang terlibat. Ini disebabkan Jalan
Ampang berlaku insiden yang menjadikan seramai lima orang mati, saya rasa ini
tidak akan terjadi di Wilayah Persekutuan. Satu tindakan seharusnya diambil untuk
memastikan keselamatan penduduk-penduduk di kawasan yang terlibat dengan
tanah runtuh. Terima kasih.

Dato’ Haji Salim Sharif [Jempol]: Okey. Sikit lagi saya tambah.

Dato’ Seri Dr. Shahidan bin Kassim: Yang Berhormat...

Dato’ Haji Salim Sharif [Jempol]: Yang Berhormat Menteri kejap. Sedikit
saja lagi. Sebelum Yang Berhormat Menteri. Boleh ya?

Dato’ Seri Dr. Shahidan bin Kassim: Ya. Kalau Tuan Yang di-Pertua bagi,
tidak ada masalah.

Dato’ Haji Salim Sharif [Jempol]: Tuan Yang di-Pertua? Tuan Yang di-
Pertua bagi. Saya hendak tanya Yang Berhormat Menteri, Pulau Menumbok ke
Labuan, bilakah jambatan ini akan dibina? Oleh sebab dahulu Yang Berhormat
Menteri ada sebut perancangan itu dalam kajian. Jadi, sudah lama dalam kajian ini.
Apakah pandangan Yang Berhormat Menteri untuk jambatan tersebut? Ini kerana
pelancongan daripada KK ke Labuan ini faktornya merupakan soal pengangkutan
feri dan sebagainya. Dahulu Feri Ranca-Ranca ada masalah, mungkin ada yang lain
ataupun apa lagi perancangan bagi hubungan antara pulau ke Labuan ke KK.

Dato’ Seri Dr. Shahidan bin Kassim: Ya. Yang Berhormat, pertama Yang
Berhormat Bukit Bintang. Tindakan awalan diambil dan dalam masa yang sama yang
paling penting tugas utama kita iaitu menguruskan bencana yang berlaku, itu yang

penting. Semua sekali perkara-perkara yang telah disebutkan di KL ini, kita lihat
