DR 15.3.2022 33

negeri, NGO dan juga masyarakat setempat di mana gajah tersebut membuat
banyak gangguan. Sekian terima kasih.

Tuan Ma’mun bin Sulaiman [Kalabakan]: Satu soalan lagi, Kalabakan.

Dr. Maszlee bin Malik [Simpang Renggam]: Tuan Yang di-Pertua, ada dua
soalan sahaja, Simpang Renggam.

Dato’ Ramli bin Dato’ Mohd Nor [Cameron Highlands]: Dua soalan

sahaja. Dipersilakan Tuan Haji Wan Hassan bin Mohd Ramli Dungun.

9. Tuan Haji Wan Hassan bin Mohd Ramli [Dungun] minta Menteri Kewangan
menyatakan, langkah-langkah jangka masa panjang oleh Lembaga Hasil Dalam
Negeri (LHDN) untuk mengatasi masalah ekonomi gelap (shadow economy) dalam
menangani masalah kewujudan sindiket jenayah dan amalan rasuah di dalam
negara.

Timbalan Menteri Kewangan Il [Tuan Haji Yamani Hafez bin Musa]: Tuan
Yang di-Pertua, secara umumnya analisa risiko pematuhan cukai berkaitan ekonomi
gelap atau, dengan izin, shadow economy dikenal pasti berdasarkan kategori
pembayar cukai sektor atau industri yang berisiko serta risiko yang dikenal pasti
berdasarkan kebocoran dalam saluran hasil cukai kesan daripada faktor-faktor
luaran dan dalaman. Bagi meningkatkan keberkesanan dalam mengatasi masalah
ekonomi gelap, penggunaan inisiatif teknologi bersama penetapan dasar dan
pentadbiran merupakan pendekatan yang terbaik. Kaedah ini adalah berdasarkan
amalan terbaik yang dilaksanakan oleh pihak pentadbir cukai dengan negara lain
dalam menangani masalah yang sama.

Berdasarkan tanda aras ini berikut adalah beberapa inisiatif jangka panjang

yang telah dilaksanakan atau diumumkan oleh Kementerian Kewangan:

(i) meningkatkan aktiviti pendidikan cukai dan kesedaran cukai
melalui seminar, taklimat, pengiklanan dan libat urus;

(ii) menumpukan kepada tindakan penguatkuasaan yang lebih
berfokus bertujuan untuk mendidik serta meningkatkan
kesedaran mengenai kepentingan cukai;

(iii) melaksanakan Sijil Pematuhan Cukai sebagai prasyarat untuk
setiap syarikat antara pembekal yang ingin menyertai
perolehan kerajaan bermula pada 1 Januari 2023;

(iv) pemberian nombor pengelolaan cukai- tax identification
number, dengan izin, kepada semua warga Malaysia yang
berumur 18 tahun secara automatik serta penggunaannya bagi

semua urusan di LHDNM seperti penyeteman dokumen rasmi;
