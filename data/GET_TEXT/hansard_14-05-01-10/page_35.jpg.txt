DR 15.3.2022 29

Dicuri generator tersebut dalam kawasan itu. Jadi, inilah yang disebut itu, kita hendak
linat kalau boleh kita bincang dengan Orang Asli itu, kenapa tidak ada liputan dan
kita maklumkan kepada pihak MCMC. Terima kasih Yang Berhormat.

Tuan Kesavan a/l Subramaniam [Sungai Siput]: Terima kasih, saya
mengambil maklum.

Puan Wong Shu Qi [Kluang]: Terima kasih. Yang Berhormat Timbalan
Menteri, berkenaan connection masalah 3G dan 4G ini, saya hendak menekankan
bahawa masalah ini bukan sahaja berlaku di luar bandar, tetapi juga berlaku di pusat
bandar juga. Selepas penamatan perkhidmatan 3G, sebenarnya connection dalam
pusat bandar dan banyak lokasi juga diturunkan. Pengguna kadangkala nampaknya
ada full bar, ada 4G, tetapi apabila mereka cuba connect dengan laman web,
langsung tidak ada connection. Kita tidak boleh tunggu sehingga dua tahun,
sehingga sebanyak 2,000 lebih menara ditubuhkan, baru selesai masalah ini.

Jadi, saya ingin minta pandangan dan juga penyelesaian daripada
kementerian, bagaimana kita selesaikan masalah connection ini dengan segera
supaya pengguna di pusat bandar dan di mana-mana tempat tidak diganggu kerana
ini sudah menjadi satu masalah yang serius kepada semua pengguna. Ini kerana
sehingga ke hari ini, hampir setiap orang rakyat Malaysia ada handphone. Jikalau
tidak ada connection, macam mana mereka hendak buat business, untuk sambung
pelajaran, untuk komunikasi dengan ahli keluarga dan sebagainya? So, ini adalah
satu masalah yang serius. Saya harap kementerian ambil satu langkah yang
memang segera dan serius untuk mengatasi masalah komunikasi ini dan bukan
ambil masa panjang sehingga dua tahun baru menyelesaikan keseluruhannya.
Terima kasih.

Datuk Zahidi bin Zainul Abidin: Okey, terima kasih Yang Berhormat. Jadi
saya hendak beri penerangan Yang Berhormat, soalan itu adalah soalan yang
memang benar. Kadang-kadang di bandar termasuk di Cyberjaya sendiri, ada
tempat dipanggil blind spot yang tidak ada liputan. Begitu juga kawasan-kawasan
yang dekat dengan bandar, bukan luar bandar. Kawasan yang tinggi penduduk dekat
kawasan bandar tidak ada liputan. Jadi, antara cara untuk kita mengatasi perkara ini
adalah di antaranya adalah kita sekarang ini berusaha untuk di kawasan-kawasan
bandar ini kita tumpukan kepada 5G. Ini adalah sebuah syarikat yang ditubuhkan
untuk kita mengatasi dengan kita membuat 5G.

Satu lagi cara yang sedang kita usahakan sekarang ini, kita hendak kalau
boleh ada satelit. Jadi kawasan-kawasan yang tidak ada liputan ini, dengan satelit
ini, semua dapat. Termasuklah kita mengatasinya dengan di kawasan nelayan, Selat
Melaka, Laut China Selatan, kawasan nelayan, hutan, laut dan sebagainya, semua

dapat liputan. Ini cara kita hendak mengatasi.
