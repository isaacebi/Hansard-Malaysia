DR 15.3.2022 12

Skim Buy Now Pay Later atau BNPL merupakan inovasi kewangan baharu
yang berkembang dengan agak pesat dan buat masa ini aktiviti BNPL ini tidak
tertakluk di bawah bidang kuasa mana-mana agensi pengawalseliaan.

Kerajaan juga menjangkakan banyak lagi inovasi baharu akan diperkenalkan
sejajar dengan pemesatan digital yang memerlukan inovasi ini dikawal dengan baik
dan tidak menimbulkan isu pada masa hadapan.

Apabila kita bercerita tentang BNPL, kita perlu orang ramai untuk mengambil
peranan untuk membuat keputusan yang bijak dalam melakukan pembelian yang
membabitkan skim BNPL. Dalam hal ini, orang ramai dinasihati agar melaksanakan
tiga perkara penting apabila menggunakan skim BNPL.

Pertamanya ialah fahami terlebih dahulu terma dan syarat BNPL
terutamanya tentang yuran dan caj yang akan atau boleh dikenakan biarpun mereka
mengatakan kad BNPL ini kosong peratus faedah tetapi ia ada caj-caj seperti
processing fee, administration fee and late charges fee kalau lambat bayar.

Kedua, kita kena pastikan juga pembayaran ansuran ini boleh dibuat secara
penuh dan tepat pada masa yang dipersetujui bagi mengelakkan seperti yang saya
katakan tadi caj-caj penalti.

Akhir sekali, orang ramai juga dinasihatkan supaya sentiasa memantau
semua komitmen BNPL yang dibuat bagi memastikan pengurusan hutang peribadi
kekal terurus. Terima kasih.

Tuan Yang di-Pertua: Terima kasih. Soalan tambahan Yang Berhormat
Sibuti.

Tuan Lukanisman bin Awang Sauni [Sibuti]: Terima kasih, Yang
Berhormat Timbalan Menteri atas jawapan yang telah diberikan. Saya ingin
membangkitkan tentang isu BNPL ini adalah kerana BNPL ini memberikan ruang
kepada pengguna untuk memenuhi kehendak gaya hidup ataupun /ifestyle.

Saya juga ingin mengetahui, adakah kerajaan akan mengenakan ataupun
memperkenalkan satu- badan kawal selia untuk memantau BNPL? Adakah kerajaan
telah memantau kadar caj yang telah dikenakan bagi pembayaran lewat? Adakah
kerajaan memantau aplikasi-aplikasi BNPL yang ada ketika ini?

Tuan Haji Yamani Hafez bin Musa: Terima kasih, Yang Berhormat Sibuti
atas soalan susulan. Kementerian Kewangan Malaysia serta Bank Negara Malaysia
(BNM) dan Suruhanjaya Sekuriti Malaysia sekarang ini sebenarnya sedang
menerajui usaha sama dengan kementerian dan agensi berkaitan untuk
merumuskan satu rangka kerja perundangan yang komprehensif untuk mengawal
selia semua aktiviti kredit pengguna, termasuk BNPL. Ini akan dilakukan melalui
penggubalan Akta Kredit Pengguna atau Consumer Credit Acts (CCA) pada tahun
2022, tahun ini.
