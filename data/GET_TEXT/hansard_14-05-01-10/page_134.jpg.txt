DR 15.3.2022 128

Pembangunan Wanita, Keluarga dan Masyarakat sentiasa memberikan perhatian
yang khusus terhadap isu-isu yang berkaitan dengan keganasan rumah tangga
selaras dengan peruntukan perundangan di bawah Akta Keganasan Rumah Tangga
1994 untuk melindungi hak keselamatan mangsa keganasan serta sama ada lelaki,
wanita, warga emas, orang kurang upaya dan kanak-kanak.

Akta 521 ini telah dipinda sebanyak dua kali sejak penggubalannya iaitu pada
tahun 2012 dan 2017. Antara pindaan yang telah dibuat adalah perluasan tafsiran
keganasan rumah tangga, penambahan peruntukan perintah perlindungan
kecemasan, penambahbaikan aspek perintah perlindungan interim dan perintah
perlindungan, pemberian hak penghunian eksklusif dan program pemulihan kepada
mangsa keganasan rumah tangga. Kes-kes yang berkaitan dengan keganasan
rumah tangga adalah dikendalikan oleh Mahkamah Majistret atau Sesyen.

Jadi buat masa ini Mahkamah Khas Keluarga telah pun diwujudkan di
peringkat Mahkamah Tinggi bagi kes-kes penceraian yang melibatkan pasangan
bukan Islam sahaja. Perwujudan Mahkamah Khas Keluarga adalah di bawah bidang
kuasa Pejabat Ketua Pendaftar Mahkamah Persekutuan Malaysia.

Dalam hal ini kewujudan satu lagi mahkamah yang khusus_ untuk
mengendalikan kes-kes keganasan rumah tangga merupakan satu _polisi
pengesyoran yang perlu dibuat kepada Ketua Pendaftar Mahkamah Persekutuan
Malaysia. Kementerian selaku peneraju bagi isu atau perkara yang berkaitan
keganasan rumah tangga akan meneliti keperluan cadangan tersebut dengan
kerjasama agensi berkaitan berdasarkan perundangan dan prosedur yang sedia
ada. Walau bagaimanapun, perkara ini adalah tertakluk kepada pertimbangan
Pejabat Ketua Pendaftar Mahkamah Persekutuan Malaysia.

Tuan Yang di-Pertua, saya ingin seterusnya menjawab soalan yang
dibangkitkan oleh Yang Berhormat Wangsa Maju dan juga Yang Berhormat Petaling
Jaya dan Yang Berhormat Batang Lupar yang bertanya tentang Pelan Tindakan
Warga Emas Negara.

01710

Kementerian dalam perancangan untuk menyediakan hala tuju bagi
persediaan Malaysia ke arah negara tua pada 2030 daripada segi penilaian semula
dasar dan Pelan Tindakan Warga Emas Negara sedia ada. Pembangunan hala tuju
ini amat penting dalam merangka strategi program dan tindakan yang perlu bagi
memastikan keperluan sebenar warga emas dapat dipenuhi menjelang 2030.

Penilaian Pelan Tindakan Warga Emas Negara ini yang menggunakan
pendekatan multisector collaboration oleh agensi-agensi kerajaan, pertubuhan
sukarela, kebajikan, masyarakat tempatan, pihak swasta dan individu untuk

melaksanakan program dalam aspek sosial dan rekreasi, perumahan, kesihatan,
