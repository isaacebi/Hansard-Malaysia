DR 15.3.2022 50

mencadangkan penubuhan sebuah tabung khas atau Tabung Kumpulan Wang
Amanah untuk peningkatan...

Puan Nurul Izzah binti Anwar [Permatang Pauh]: Mohon penjelasan Yang
Berhormat.

Dato’ Sri Tuan Ibrahim bin Tuan Man: Sekejap. Kapasiti adaptif sektor air
dan kawasan pesisir melalui pembangunan dan penyelenggaraan infrastruktur yang
mengambil kira faktor perubahan iklim. Sila Yang Berhormat Permatang Pauh.

Puan Nurul Izzah binti Anwar [Permatang Pauh]: Terima kasih Tuan Yang
di-Pertua, terima kasih Yang Berhormat Menteri. Saya memohon maaf sedikit lewat
tentang isu sifar karbon itu ya. Saya rasa memang aspirasi itu baik. Hanya bahaya
utama adalah apabila negara-negara maju yang banyak menekan kita, menekan
negara-negara seperti Malaysia sedangkan mereka sepatutnya melakukan lebih
banyak lagi dalam mencapai pengurangan suhu 1.5 darjah Celsius.

Jadi persoalan saya, apakah yang mampu dilakukan oleh kementerian untuk
memastikan kita tidak digunakan sebagai negara bagi mengimbang balik (offset)?
Mereka boleh beli pelepasan karbon di Malaysia sementara dia terus menerus
mencemar dan menaikkan suhu. Jadi, some mitigation measures lah daripada pihak
kita. Terima kasih.

Dato’ Sri Tuan Ibrahim bin Tuan Man: Terima kasih yang dibangkitkan. Isu
carbon trading ini sebenarnya kita mengawal, kita membina satu peraturan dan
sistem. Pertama sekali, kita minta supaya semua transaksi urus niaga karbon ini
hanya melibatkan transaksi dalam negara. Kita tidak benarkan jualan keluar buat
masa ini kerana faktor yang pertama ialah untuk makluman, total emission negara
kita ialah 316.83 juta tan CO2 setara. Sedangkan offset kita semasa ialah 259.15
juta tan setara. Jadi kita masih kekurangan 75.49 juta tan CO2 setara.

Jadi oleh kerana itu, sektor yang kita linat perlu dikawal penjualan keluar
sebab apabila berlaku penjualan ke luar negara, kita menyebabkan pelaporan kita
akan berkurangan. Ada tiga komponen besar. Pertama ialah negara-negara yang
maju mesti melaksanakan tanggungjawab ke atas negara yang sedang membangun
khususnya tentang pelan pemulihan bagi membiayai projek-projek yang
dibangunkan di negara sedang membangun.

Kedua ialah pemindahan teknologi. Ini yang dibangkitkan di dalam
persidangan COP26 baru-baru ini dan perkara ini akan disambung dalam
persidangan COP27 yang akan diadakan di Egypt pada hujung tahun ini. Kita
menjangka beberapa langkah ini menyebabkan negara-negara yang sedang
membangun dapat mengawal sumber-sumber dia daripada di cerobohi oleh negara-
negara maju. Terima kasih.

Datuk Ignatius Dorell Leiking [Penampang]: Yang Berhormat Menteri.
