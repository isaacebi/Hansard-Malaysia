DR 15.3.2022 54

masing bagi memastikan projek-projek yang dilaksanakan selaras dengan keperluan
perintah ini jika berkaitan bagi mengurangkan impak kepada alam sekitar.

Ahli-ahli Yang Berhormat yang dihormati sekalian, sebelum aktiviti bermula
di tapak, penggerak projek perlu menyediakan dan mengemukakan Pelan
Pengurusan Alam Sekitar atau Environmental Management Plan (EMP) yang
memperincikan langkah-langkah kawalan yang akan diambil untuk meminimumkan
impak kepada alam sekitar.

Antara langkah-langkah pencegahan yang diambil berdasarkan sepenuhnya
amalan pengurusan terbaik setiap peringkat pembangunan sebagai contoh di
peringkat pengurusan dan perancangan projek, mekanisme kawalan air, larian
permukaan, mekanisme kawalan hakisan, mekanisme kawalan sedimen dan
sebagainya.

Untuk makluman Dewan yang mulia ini, tiada keperluan untuk EIA
dikemukakan semula oleh kerana EMP boleh dikemas kini daripada masa ke
semasa. Ini sebab ada di antara Ahli Yang Berhormat membangkitkan supaya EMP
itu sentiasa disemak dan sebagainya. Akan tetapi, sepanjang projek terlaksana EMP
sebenarnya akan mengawal selia dan ini akan dilaksanakan selaras dengan akta
AKAS 1974.

Isu. pencemaran jerebu ataupun RUU Pencemaran Jerebu Merentas
Sempadan dibangkitkan oleh Yang Berhormat Bakri. Isu pencemaran jerebu...

Tuan Khoo Poay Tiong [Kota Melaka]: Yang Berhormat Menteri, berkaitan
dengan EIA.

Dato’ Sri Tuan Ibrahim bin Tuan Man: [Tidak jelas]

Tuan Khoo Poay Tiong [Kota Melaka]: Terima kasih, Yang Berhormat
Menteri. Tadi dalam penjelasan Yang Berhormat Menteri ada kata laporan EIA
adalah berdasarkan salah satu daripada faktornya tentang keluasan yang terlibat.
Jadi adakah kementerian sedar bahawa ada pihak-pihak tertentu mereka akan cuba
elak daripada menyediakan laporan EIA dengan mereka membangunkan projek
mereka dengan pecah kepada keluasan yang kecil supaya mereka tidak perlu
sediakan EIA atau tidak perlu mengikut peraturan dalam EIA.

Contohnya, mungkin 1000 ke atas perlu ada laporan EIA. Jadi, dia pecahkan
projek dia kepada banyak fasa. Dengan fasa yang kecil-kecil, keluasan yang kecil
maka dia elak daripada laporan EIA. Akhirnya, keluasannya adalah besar dan dia
tidak perlu beri EIA dan dia menjejaskan alam sekitar kita. Apakah penjelasan Yang
Berhormat Menteri?

Dato’ Sri Tuan Ibrahim bin Tuan Man: Terima kasih.

Dato’ Dr. Xavier Jayakumar a/l Arulanandam [Kuala Langat]: Yang

Berhormat Menteri, Yang Berhormat Menteri, sedikit juga.
