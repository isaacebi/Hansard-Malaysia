DR 15.3.2022 6

kepada keseluruhan fasiliti kesihatan kerajaan yang merangkumi klinik dan juga
hospital.

Yang Berhormat betul bahawa perbelanjaan kesihatan awam negara adalah
rendah pada tahap 2.58 peratus daripada KDNK pada tahun 2020. Sedangkan kita
seharusnya di tanda aras dengan negara-negara pendapatan sederhana tinggi yang
lain di mana perbelanjaan kesihatan awam mereka adalah sekurang-kurangnya
empat peratus. Jadi, pembiayaan ataupun soal pembiayaan dan peruntukan bagi
kesihatan awam akan menjadi satu perkara yang sangat penting untuk di bincang
dan diputuskan dan dibentangkan dalam kertas putih kelak. Terima kasih.

Tuan Yang di-Pertua: Terima kasih. Yang Berhormat Tebrau.

Tuan Steven Choong Shiau Yoon [Tebrau]: Terima kasih Tuan Yang di-
Pertua. Terima kasih kepada Menteri Kesihatan yang memberi penjelasan apa akan
dimasukkan dalam kertas putih ini. Jadi, usaha-usaha Menteri Kesihatan untuk
memastikan kesihatan yang saksama dan berkualiti tinggi. Jadi, soalan saya adalah
apa jaminan Menteri untuk memastikan semua garisan yang akan dibuat akan
dilaksanakan, tidak kiralah Menteri akan ada perubahan atau ada perubahan
kerajaan yang akan datang. Apa yang akan digariskan dalam Kertas Putih ini dapat
dilaksanakan tidak kira ada tukar kerajaan atau tukar Yang Berhormat Menteri.
Terima kasih.

01020

Tuan Khairy Jamaluddin Abu Bakar: Terima kasih Ahli Yang Berhormat.
Ini soalan yang sangat-sangat penting. Untuk memastikan Kertas Putih ini dan juga
cadangan reformasi sistem kesihatan awam adalah kalis masa depan ataupun future
proof, maknanya tak kiralah sesiapa yang menyandang jawatan Menteri Kesihatan,
reformasi ataupun perubahan kepada sistem kesihatan awam mesti diteruskan.

Oleh sebab itu saya telah putuskan bahawa proses ini mesti dibawa ke
Dewan Rakyat dan juga ke Parlimen agar mendapat keputusan dan consensus
bipartisan. Hanya dengan consensus dan persetujuan bipartisan, maka ini akan
menjadi satu dokumen, satu hala tuju dan satu ikhtiar aspirasi yang dikongsi
bersama. Tak kiralah kerajaan mana, tak kiralah Menteri siapa yang duduk di kerusi
ini, tetapi ia akan menjadi satu ikhtiar bersama. Saya cadangkan dilaporkan bukan
hanya kepada Jemaah Menteri tetapi juga jawatankuasa pilihan khas agar milestone
ataupun sasaran-sasaran dicapai mengikut perancangan yang dikecapi dalam
consensus semasa proses Kertas Putih ini disediakan.

Tuan Yang di-Pertua: Terima kasih. Ya, Yang Berhormat Beaufort. Ringkas
ya.

Datuk Seri Panglima Hajah Azizah binti Datuk Seri Panglima Haji Mohd
Dun [Beaufort]: Ya. Terima kasih Tuan Yang di-Pertua. Saya ingin bertanya kepada
