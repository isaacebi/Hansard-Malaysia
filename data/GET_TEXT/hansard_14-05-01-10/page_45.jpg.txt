DR 15.3.2022 39

loji luar negara yang diiktiraf serta tertakluk kepada syarat-syarat yang telah
ditetapkan.

Bagi membantu meringankan beban penternak ayam tempatan susulan
peningkatan kos pengeluaran ayam, kerajaan bersetuju memberikan subsidi
sebanyak 60 sen sekilo bagi ayam bulat dan sebanyak lima sen sebiji telur bagi gred
A, B dan C yang bermula pada 5 Februari hingga 5 Jun 2022 yang melibatkan
peruntukan keseluruhan sebanyak RM528.52 juta. Usaha ini dijangka memberikan
manfaat kepada 2,061 orang penternak ayam pedaging dan 194 orang penternak
ayam penelur. Manakala pengguna dapat menikmati harga ayam bulat dengan lebih
rendah iaitu sebanyak RM8.90 sekilo dan harga telur di antara 39 sen hingga 43 sen
sebiji mengikut gred.

Kementerian sentiasa peka terhadap penternak tempatan dalam memastikan
bekalan mencukupi dengan harga yang berpatutan untuk pengguna. Terima kasih,
Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Soalan tambahan,
Yang Berhormat Setiu.

Dato’ Mahfuz bin Haji Omar [Pokok Sena]: Pokok Sena.

Tuan Sim Tze Tzin [Bayan Baru]: Bayan Baru.

Dato’ Ramli bin Dato’ Mohd Nor [Cameron Highlands]: Soalan pertama.

Dato’ Mahfuz bin Haji Omar [Pokok Sena]: Pokok Sena, Pokok Sena.

Tuan Shaharizukirnain bin Abd. Kadir [Setiu]: Soalan tambahan saya
mendengar dengan teliti jawapan yang diberikan oleh Yang Berhormat Timbalan
Menteri tadi.

Umum mengetahui antara isu yang berbangkit dalam negara kita hari ini ialah
bekalan ayam yang tidak mencukupi di pasaran dan saya mendapat makluman
ayam-ayam import ini belum lagi masuk ke negara kita. Jadi persoalan saya, apakah
halangan yang dihadapi oleh syarikat-syarikat yang diberikan AP ini yang
menyebabkan mereka belum lagi mengimport ayam ataupun terlambat dalam
mengimport ayam ini. Apakah langkah kerajaan bagi mengatasi isu ini? Sekian, Tuan
Yang di-Pertua.

Datuk Seri Haji Anmad bin Hamzah: Terima kasih, Yang Berhormat. Kita
mengakui kelewatan pengimportan ini kerana beberapa sebab yang tidak dapat
dielakkan. Walau bagaimanapun, setakat 7 Mac 2022, sebanyak 14 buah syarikat
telah berjaya membawa masuk sejumlah lebih kurang 4,000 tan metrik ayam bulat
dan juga ayam keratan.

Pada masa yang sama, untuk makluman Ahli Yang Berhormat, pada 14
Januari 2022 setelah kita telah menerima aduan berkenaan kekurangan bekalan, kita

telah membuat libat urus dengan semua yang telah diberikan AP permit. Barulah kita
