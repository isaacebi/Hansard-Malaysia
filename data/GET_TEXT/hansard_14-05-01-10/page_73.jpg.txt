DR 15.3.2022 67

Renggam dan juga kuarters penjara di Simpang Renggam. Saya kira tadi ada
jawapan yang lebar tentang PGA. Saya ucapkan terima kasih atas angka yang
diberikan dan agak selari dengan jawapan yang diberikan kepada saya pada 8 Mac
yang lalu.

Cuma _ persoalannya, pemantauan terhadap angka-angka yang telah
disebutkan kerana ketika saya pergi sendiri ke kuarters penjara ataupun kuarters
PGA, penyelenggaraan agak usang dan kita sedihlah. Mereka ini wira-wira kita yang
jaga sempadan, yang telah menaburkan jasa yang banyak. Bila kita pergi ke kuarters
mereka, agak sedih dan sendu walaupun angka-angka yang disebutkan begitu
banyak dan begitu mengujakan.

Jadi, saya berharap kepada pihak Kementerian Dalam Negeri dapat
melakukan yang terbaik dan kami di pihak Parlimen akan sentiasa memantau dari
semasa ke semasa. Kedua-dua kuarters, Batalion Kelima PGA Simpang Renggam
dan juga kuarters penjara. Itu yang pertama.

Kedua, Yang Berhormat Timbalan Menteri, ini sekali lagi permintaan. Berkali-
kali saya minta kepada Menteri dalam ucapan beliau sebelum-sebelum ini iaitu untuk
menambahkan kekuatan anggota dan aset di Balai Polis Simpang Renggam, Balai
Polis Renggam dan juga Balai Polis Layang-layang di dalam kawasan Parlimen
Simpang Renggam.

Penduduk makin bertambah, kita tahu kadar jenayah pun agak banyak dan
sebagainya. Akan tetapi bila kita bertemu dengan pihak balai polis, mereka sering
mengadukan anggota tidak cukup dan juga bilangan aset tidak cukup. Jadi, saya
rasa ini lebih kepada permintaan berbanding dengan soalan kepada Yang Berhormat
Timbalan Menteri dan juga kepada Kementerian Dalam Negeri. Terima kasih Tuan
Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Simpang Renggam. Sila saya minta Timbalan Menteri kalau boleh
buka face mask supaya terang ucapan. Boleh? Dibenarkan. Silakan Yang Berhormat
Timbalan Menteri.

Datuk Jonathan bin Yasin: Terima kasih pada Tuan Yang di-Pertua.
Pandangan ataupun apa yang diluahkan daripada Yang Berhormat Simpang
Renggam itu kita perhatikan berkaitan dengan aduan PGA di Sepanggar, dan juga
dengan Batalion Kelima di Simpang Renggam. Saya akan pastikan bahawa saya
akan melihat perkara ini secara peribadi dan kita akan berusaha untuk membuat
yang terbaik bagi anggota-anggota PDRM dan PGA.

Sebenarnya memang niat kementerian adalah untuk menyediakan yang

terbaik, kemudahan daripada segi keperluan bilangan aset. Namun, kadang-kadang
