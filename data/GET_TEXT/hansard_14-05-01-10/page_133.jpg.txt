DR 15.3.2022 127

Pembangunan Kapasiti bagi mengasah bakat, kemahiran dan ciri-ciri kepimpinan
untuk golongan sasar wanita. Sepanjang tahun 2021, sebanyak 202 program
kepimpinan telah dilaksanakan yang memberi manfaat kepada 100,923 orang
peserta. Program-program yang dilaksanakan adalah berbentuk latihan, advokasi
dan pendedahan bagi memberi kesedaran dan meningkatkan kemampuan wanita
dalam membuat keputusan.

Di antara program-program kepimpinan wanita yang telah dilaksanakan pada
tahun 2021 ialah Forum Kepimpinan Kendiri: Bangkit Sendiri di mana tujuannya
adalah untuk memberi kesedaran mengenai kepentingan aspek kepimpinan dan
perlunya wanita bangkit untuk mendepani sebarang cabaran dalam kehidupan
mereka.

Keduanya, Simposium Wanita Dalam Pengajian Tinggi di mana dilaksanakan
dengan kerjasama JPW dengan Institut Penyelidikan Pendidikan Tinggi Negara dan
Universiti Sains Malaysia (USM). Tujuannya adalah untuk menyediakan medium
bagi golongan wanita untuk membincangkan dan berkongsi pandangan idea dan
inovasi mengenai isu dan trend semasa yang berkaitan dengan era kelestarian,
kepimpinan dan pendidikan tinggi. Selain daripada itu, simposium ini juga bertujuan
untuk memberi peluang kepada para peserta untuk membina jaringan kerjasama dan
mendorong perbincangan mengenai isu-isu golongan wanita mengenai kepimpinan,
kebolehpasaran dan kesaksamaan di institut pengajian tinggi.

Kita juga mengadakan Konvensyen Pemimpin Muda 2021 di mana tujuan
program ini adalah bagi mengumpul input untuk penambahbaikan agenda
pemerkasaan wanita daripada pemimpin muda dari pelbagai latar belakang di
Malaysia. Input dan maklum balas daripada para pemimpin muda dijadikan rujukan
untuk penggubalan dasar untuk masa depan.

Seterusnya Program Pemerkasaan Gender dan Kepimpinan Wanita Muda
dan Wanita Berkerjaya. Tujuan program ini adalah untuk memberi inspirasi kepada
wanita muda dan wanita berkerjaya mengenai teknik kepimpinan, meningkatkan
kebolehpasaran wanita muda untuk menduduki kerusi lembaga pengarah dalam
sektor korporat dan kebolehupayaan wanita sebagai pembuat keputusan dalam
pelbagai bidang.

Seterusnya dalam Belanjawan 2022 yang mana_ kerajaan_ telah
memperuntukkan RM65 juta kepada Yayasan Kepimpinan Wanita bagi menjalankan
latihan kepimpinan muda. Jadi insya-Allah semua program yang disebutkan tadi
akan diteruskan juga pada tahun ini insya-Allah, tahun 2022.

Tuan Yang di-Pertua, Yang Berhormat Tangga Batu juga mencadangkan
agar kementerian mengkaji semula Akta Keganasan Rumah Tangga 1994 (Pindaan)

2017 dengan pindaan pembentukan Mahkamah Khas Keluarga. Kementerian
