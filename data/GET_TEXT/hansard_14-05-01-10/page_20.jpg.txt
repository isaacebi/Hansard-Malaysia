DR 15.3.2022 14

Laluan lingkaran ini akan merentasi rangkaian rel sedia ada termasuk MRT1,
MRT2, LRT, Monorel dan KTM Komuter untuk membentuk 10 buah stesen
pertukaran atau interchange station baharu supaya sistem rangkaian pengangkutan
awam di Lembah Klang ini lebih menyeluruh, berkesinambungan dan efisien.
Sebanyak 80 peratus daripada keseluruhan jajaran ini merupakan laluan bertingkat
manakala 20 peratus adalah laluan bawah tanah.

Projek MRT3 dirancang untuk dimulakan tender pada tahun ini 2022 melalui
lima pakej utama dalam tempoh enam hingga lapan tahun. Laluan ini dirancang
untuk beroperasi secara berfasa di mana fasa pertama akan dibuka seawal
Disember 2028 tertakluk kepada proses pengambilan tanah. Keseluruhan jajaran
dijangka beroperasi sepenuhnya pada tahun 2030. Projek ini akan dibiayai secara
hibrid yang melibatkan sumber-sumber pembiayaan seperti sukuk bersama jaminan
kerajaan dan juga pembiayaan secara bayaran tertangguh atau deferred payment.

Projek MRT di Lembah Klang adalah antara projek infra rakyat berskala besar
yang dilaksanakan oleh kerajaan bagi tujuan mempertingkatkan kemudahan
perkhidmatan pengangkutan awam rel yang cekap, berkesan, selamat di samping
mengurangkan kesesakan lalu lintas di sekitar Lembah Klang. Pembinaan MRT3
dijangka akan melengkapkan jaringan rel metro di Lembah Klang. Sekian, terima
kasih.

Puan Hannah Yeoh [Segambut]: Soalan tambahan saya, apakah fleksibiliti
kerajaan dalam pindaan kos projek jika maklum balas awam semasa pemeriksaan
awam skim kereta api memerlukan pindaan jajaran MRT3 seperti bantahan yang
telah diterima oleh komuniti di Desa Sri Hartamas dan Kolam Air. My meaning is
Yang Berhormat Menteri, will the engagement being purely cosmetic or will the
government say the cost is already fixed. So, we cannot change the alignment. Thank
you.

Datuk Seri Ir. Dr. Wee Ka Siong: Terima kasih, Yang Berhormat Segambut.
Ini satu soalan yang baik. Saya ucapkan terima kasih atas kerjasama Yang
Berhormat kerana selama ini MRT Corp telah berbincang dengan Yang Berhormat
tentang kehendak kawasan-kawasan setempat khususnya di Sri Hartamas di mana
kita mengadakan satu stesen di Sri Hartamas dan satu lagi di Mont Kiara.

Akan tetapi seperti mana Yang Berhormat sedia maklum, perkara ini masih
lagi kita akan buat pemeriksaan awam pada Julai dan kita ada ruang untuk
berbincang. Sebagai contoh, apa yang kita sedia maklum sekiranya kita hendak
mengambil tanah lot banglo contohnya di kawasan Yang Berhormat sebut tadi, tujuh
banglo ataupun dua deret rumah kedai.

Jadi itu perlu satu pemerhatian dan pemantauan yang rapi kerana kita kena

melihat daripada segi teknikal, kita kena memastikan pick up and breaking, distance
