DR 15.3.2022 44

Puan Nurul Izzah binti Anwar [Permatang Pauh]: Terima kasih, Tuan Yang
di-Pertua. Terima kasih Yang Berhormat Menteri atas pengumuman, khususnya
usaha di bawah GITC dan pengenalan kursus pendek.

Soalan saya, semasa pandemik kita melihat Malaysia mengalami penutupan
universiti dan juga institusi TVET. Ini mengakibatkan latihan praktikal yang
memerlukan penggunaan peralatan universiti dan pusat latihan terganggu.
Kekurangan latihan praktikal menjejaskan bukan sahaja kualiti graduan TVET tetapi
kesan kekal kepada pasaran buruh kita lebih-lebih lagi sektor-sektor yang
menghadapi jurang kemahiran yang jelas.

Adakah kementerian telah melaksanakan penilaian impak penutupan institusi
TVET terhadap pelajar, jumlah pelajar yang telah hilang peluang yang sepatutnya
melalui program TVET dan apakah Majlis TVET ini mengambil kira pemberian
subsidi khusus kepada sektor yang terkesan because certain sektor buruh itu jauh
lebih terkesan berbanding yang lain sebagaimana dibuat di Negara Korea Selatan?

Jadi, saya ambil maklum ada kursus pendek diberikan kepada pelbagai
segmen tetapi ini khas kepada golongan yang mungkin tercicir akibat pandemik dan
menepati ketepatan ataupun keperluan sektor yang hilang kemahiran. Terima kasih,
Tuan Yang di-Pertua.

Datuk Seri Dr. Noraini binti Ahmad: Terima kasih atas soalan tambahan,
dan terima kasih Yang Berhormat Tuan Yang di-Pertua.

KPT mengambil maklum apa yang disebut dan dinyatakan oleh Yang
Berhormat Permatang Pauh. Selari dengan PKP yang berkuat kuasa 18 Mac 2020,
sektor pendidikan antara industri yang terkesan disebabkan pandemik COVID-19 ini.

Walau bagaimanapun, KPT mengambil inisiatif untuk membenarkan pelajar
yang berkeperluan kembali ke kampus. Ada enam kategori pelajar untuk memastikan
kelangsungan pembelajaran mereka.

Kita dalam waktu yang sama, kementerian juga ada membuat beberapa
kajian, Yang Berhormat. KPT melalui JPT dengan kerjasama MQA, dan Majlis Ketua-
ketua Penyelaras e-Pembelajaran IPTA Malaysia sebenarnya sekarang ini tengah
menjalankan satu kajian kualiti pengajaran dalam talian semasa pandemik COVID-
19 di IPT. Objektif utama kajian ini adalah untuk mengenal pasti faktor yang
mempengaruhi kualiti pembelajaran dalam talian, keberkesanan serta kesediaan
pelajar, tenaga pengajar dan IPT untuk meneruskan pelaksanaan pembelajaran
dalam talian.

Dalam waktu yang sama juga untuk makluman Yang Berhormat, daripada
segi penilaian impak juga, kementerian dengan kerjasama Institut Penyelidikan

Ekonomi Malaysia telah menyiapkan satu kajian yang bertajuk, “Kesan COVID-19
