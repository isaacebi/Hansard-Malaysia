DR 15.3.2022 90

01520

Sehubungan dengan itu pegawai penguat kuasa harus fasih, terlatih dan
cekap dalam mengendalikan tugas penguatkuasaan. Latihan fungsional yang
konklusif akan terus dirangka bagi melahirkan pegawai yang terlatin dan cekap
dalam mengendalikan tugas mereka.

Kementerian Perdagangan Dalam Negeri dan Hal Ehwal Pengguna juga
dalam masa yang sama sedang membuat penambahbaikan ke atas penambah baik
bilangan anggota Tribunal Tuntutan Pengguna Malaysia agar prosiding tuntutan
dapat dipercepatkan.

Ini jelas menunjukkan komitmen dan kepekaan kementerian dalam
memastikan kebajikan dan hak pengguna sentiasa terpelihara dan diberi perhatian
penting. Tuan Yang di-Pertua, Ahli-ahli Yang Berhormat di kesempatan ini juga...

Tuan Charles Anthony Santiago [Klang]: Menteri, Menteri.

Dato Sri Alexander Nanta Linggi: ...Saya ingin memaklumkan kepada
Dewan. Okey, sila.

Tuan Charles Anthony Santiago [Klang]: Terima kasih Tuan Yang di-
Pertua. Terima kasih Yang Berhormat Menteri. Saya hendak balik kepada isu
kenaikan harga yang telah dibangkit oleh Yang Berhormat Menteri tadi. Saya sokong
isu itu harus di— better enforcement is bagus. Akan tetapi saya hendak bangkit isu
yang telah dibangkit beberapa kali oleh Ahli Parlimen dua bahagian iaitu berkait
dengan harga pelitup muka dan ada beberapa cadangan yang telah dikemukakan
supaya harga pelitup muka itu diselaraskan.

Ini adalah sebab menjadi satu beban kepada keluarga-keluarga miskin kalau
sesuatu keluarga itu menggunakan 10 pelitup muka dalam satu minggu itu pun dari
minimum, RM50, dalam satu bulan RM200. So, kalau kita untuk keluarga miskin itu
menjadi sesuatu yang membebankan.

So saya minta pandangan Yang Berhormat Menteri berkait dengan macam
mana untuk menyelaraskan peletup muka ini demi kepentingan keluarga-keluarga
yang miskin. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Klang. Dipersilakan Yang Berhormat Menteri.

Dato Sri Alexander Nanta Linggi: Terima kasih Yang Berhormat Klang.
Memang Tuan Yang di-Pertua saya perhati Yang Berhormat Klang ini memang selalu
menyentuh perkara-perkara yang amat prihatin kepada golongan berpendapatan
rendah. Ya, memang kami di KPDNHEP tahu sangat akan masalah yang mendepani
mereka yang berpendapatan rendah dengan keperluan mereka juga menggunakan
pelitup muka yang standard. Kalau tidak standard dia mungkin tidak melindungi

mereka sepatutnya.
