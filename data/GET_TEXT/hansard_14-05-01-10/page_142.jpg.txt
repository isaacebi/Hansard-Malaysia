DR 15.3.2022 136

Dato’ Hajah Siti Zailah binti Mohd Yusoff: Apa isu yang dibangkitkan.
Sebab saya kira kalau isu ini isu baru, saya tidak jawab.

Puan Hannah Yeoh [Segambut]: Ini bukan isu baru, ini isu dalam
perbahasan. Itu masalah kita Tuan Yang di-Pertua.

Dato’ Hajah Siti Zailah binti Mohd Yusoff]: Okey, saya akan teliti balik
dengan pegawai-pegawai saya dan insya-Allah saya akan menjawab secara bertulis.
Terima kasih.

Tuan Yang di-Pertua: Sebelum saya menjemput Yang Berhormat Menteri
yang seterusnya. Saya ada sedikit pengumuman.

Dukacita dimaklumkan bahawa isteri kepada Yang Berhormat Pasir Puteh,
Timbalan Menteri Pertanian dan Industri Makanan II iaitu Puan Wan Sofia Eliana binti
Wan Yusof telah kembali ke rahmatullah pada hari ini kira-kira jam 1.05 tengah hari
tadi. Innalillahi wainnailaihi roojiun.

Takziah saya ucapkan kepada Yang Berhormat Pasir Puteh dan keluarga,
atas pemergian Allahyarhamah. Semoga Allahyarhamah dicucuri Rahmat Allah dan
diletakkan bersama-sama orang yang beriman. Al-Fatihah saya sedekahkan kepada
beliau.

Seterusnya saya ingin menjemput Yang Berhormat Menteri di Kementerian

Wilayah Persekutuan. Silakan.

5.28 ptg.

Menteri Wilayah Persekutuan [Dato' Seri Dr. Shahidan bin Kassim]:
Bismillahi Rahmani Rahim. Assalamualaikum warahmatullahi wabarakatuh.

Tuan Yang di-Pertua, kami juga semua ucap takziah kepada Yang Berhormat
Pasir Puteh. Semoga Allah mencucuri Rahmat.

Pertama sekali saya ingin merakamkan setinggi-tinggi penghargaan dan
ucapan terima kasih kepada Yang Berhormat-Yang Berhormat Ahli Parlimen yang
telah mengemukakan pertanyaan serta memberikan cadangan dan pandangan
terhadap perkara-perkara di bawah tanggungjawab Kementerian Wilayah
Persekutuan semasa sesi perbahasan Usul Menjunjung Kasih Titah Diraja 2022, di
Dewan Rakyat ini iaitu Yang Berhormat Wangsa Maju, Yang Berhormat Seputeh,

dan juga Yang Berhormat Kepong.

[Dato' Ramli bin Dato' Mohd Nor (Cameron Highlands) mempengerusikan

Mesyuarat]

Kita menyedari bahawa isu-isu yang dibangkitkan oleh Yang Berhormat

semua adalah bertujuan bagi memakmurkan lagi Wilayah Persekutuan berlandaskan
