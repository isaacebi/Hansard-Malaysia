DR 15.3.2022 40

mendapat maklumat bahawa yang pertamanya, masalah yang berlaku ialah kerana
kekurangan bekalan daripada negara pengimport seperti Thailand serta harga yang
tidak kompetitif.

Untuk makluman, Thailand turut beralih kepada sumber protein ayam kerana
penyakit African swine fever (ASF) iaitu babi telah menurun jadi mereka telah beralih
kepada diet kepada ayam. Maka, permintaan di Thailand memang meningkat
bahkan pengeluaran mereka menurun. Selepas itu, mereka juga menghadapi
penyakit sampar ayam di Thailand. Dalam masa yang sama, negara China juga
mempunyai masalah yang sama kekurangan bekalan. Kalau dahulu kita boleh import
daripada mereka, mereka juga kurang bekalan dan cuba mendapatkan bekalan dari
negara Thailand kerana mereka juga menghadapi African swine fever (ASF).

Jadi, susulan itu harga ayam dari Thailand telah meningkat antara RM8.68
iaitu lebih tinggi. Jadi, kementerian telah melaksanakan intervensi seperti berikut iaitu
kita melanjutkan tarikh kebenaran kita ini sehingga bulan Mei 2022 bagi memberikan
kebenaran kepada syarikat untuk mengimport ayam dan juga ayam keratan. Terima
kasih, Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Saya melihat...

Tuan Haji Ahmad bin Hassan [Papar]: Papar.

Dato’ Ramli bin Dato’ Mohd Nor [Cameron Highlands]: Yang Berhormat
Sungai Petani dulu tadi.

Tuan Haji Ahmad bin Hassan [Papar]: Papar.

Dato’ Ramli bin Dato’ Mohd Nor [Cameron Highlands]: Silakan, Yang
Berhormat Sungai Petani.

Dato’ Johari bin Abdul [Sungai Petani]: Terima kasih, Tuan Yang di-
Pertua. Yang Berhormat Timbalan Menteri, saya yakin Yang Berhormat Timbalan
Menteri juga sedar— Sungai Petani ya Yang Berhormat Timbalan Menteri. Bahawa
dalam industri ayam ini komponen yang paling mahal ialah makanan ayam. Makanan
ayam.

Saban tahun, kita terpaksa bergantung kepada import makanan sedangkan
negara kita negara pertanian. Saya difahamkan di Kedah, Selangor, Perak dan Perlis
kita mempunyai padi yang banyak dan selepas tuai banyak jerami-jerami dan hasil-
hasil by-product yang terbiar. Adakah kerajaan berhasrat untuk spend money buat
research yang betul-betul untuk memastikan makanan ayam ini menjadi di antara
benda yang kita boleh control. Tidak perlu lagi kita bergantung.

Jadi, saya mencadangkan daripada kita hendak bagi subsidi telur dan subsidi
ayam, kita pastikan, buat research betul-betul untuk memastikan makanan ayam ini
cukup dengan sekali gus memastikan juga supply ayam untuk tahun-tahun

hadapannya mencukupi. Terima kasih, Tuan Yang di-Pertua.
