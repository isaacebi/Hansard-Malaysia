DR 15.3.2022 49

ketetapan dasar dalam mencapai aspirasi pelepasan sifar
bersih negara seawal tahun 2050;

(ii) membangunkan pelan hala tuju NDC negara;

(iii) menubuhkan Pusat GHG Kebangsaan bagi memenuhi
obligasi pelaporan perubahan iklim negara;

(iv) membangunkan platform perdagangan karbon peringkat
domestik dengan kerjasama Kementerian Kewangan dan
Bursa Malaysia bagi menyokong usaha_ pengurangan
pelepasan GHG negara; dan

(v) mengintegrasi tindakan reputasi perubahan iklim dan
pengurangan risiko bencana di bawah RMKe-12 dan

rancangan pembangunan lima tahun seterusnya.

Yang Berhormat Kubang Pasu, Yang Berhormat Permatang Pauh, Yang
Berhormat Tanjong Malim dan Yang Berhormat Balik Pulau membangkitkan isu
mengenai strategi adaptasi perubahan iklim. Kerajaan mengambil pendekatan whole
of nation dengan izin dalam Rancangan Malaysia Ke-12 bagi menggembleng
pembabitan dan kerjasama kementerian dan agensi berkaitan bagi mencapai objektif
teras-teras strategik termasuklah penglibatan Integrasi Pengurangan Risiko
Bencana di bawah Agensi Pengurusan Bencana Negara (NADMA) Jabatan Perdana
Menteri bagi menangani impak perubahan iklim di bawah Kementerian Alam Sekitar
dan Air.

01220

KASA menitikberatkan tindakan adaptasi perubahan iklim bagi meningkatkan
daya tahan dan kapasiti adaptif negara terhadap impak perubahan iklim. Bagi tujuan
ini; KASA akan membangunkan National Adaptation Plan (NAP) bagi merangka
strategi adaptasi perubahan iklim negara bagi jangka masa panjang merangkumi

lima sektor utama iaitu:

(i) keselamatan air dan sumber air;
(ii) pertanian dan keselamatan makanan;
(iii) infrastruktur, tenaga dan persekitaran yang terbina;

(iv) perhutanan dan biodiversiti; dan

(v) kesihatan awam.

KASA juga akan memperkasakan tabir urus adaptasi perubahan iklim sektor
air melalui pembangunan Akta Adaptasi Perubahan Iklim Sektor Air sebagai strategi
jangka panjang dengan mengambil kira keperluan peningkatan tahap perlindungan

infrastruktur saliran dan pantai negara. Di bawah akta ini, kerajaan akan
