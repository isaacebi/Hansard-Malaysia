DR 15.3.2022 43

pemangkin kepada kolaborasi bersinergi antara penyedia TVET, dan pihak industri.
Kedua-dua inisiatif utama TCH dan GITC diharap bakal mentransformasikan
landskap dan ekosistem TVET yang lebih mampan dan berdaya saing.

KPT melalui politeknik dan kolej komuniti adalah komited dalam memainkan
peranan untuk menyediakan akses yang meluas kepada program TVET yang
berkualiti dan diiktiraf. Memperkasa komuniti melalui pembelajaran sepanjang hayat
serta melahirkan graduan yang bersifat holistik, berciri kKeusahawanan dan
seimbang. Kursus pendek ataupun program PSH yang ditawarkan di politeknik dan
kolej komuniti adalah terbuka kepada orang awam termasuk pelajar lepasan sekolah,
universiti, golongan ibu tunggal, suri rumah dan persatuan-persatuan lain tertakluk
kepada permintaan.

Bagi tempoh tiga tahun terkini, lebih 25 ribu kursus PSH telah dilaksanakan
di politeknik dan kolej komuniti di seluruh negara dan menerima penyertaan melebihi
500 ribu orang peserta. Para peserta juga mampu meningkatkan pengetahuan dan
kemahiran dalam bidang tertentu dan membantu mereka menjana pendapatan.
Penyertaan pelajar dalam kursus pendek juga merangkumi modul-modul yang
membolehkan kelayakan micro-credential mengikut syarat-syarat yang ditetapkan
oleh Agensi Kelayakan Malaysia (MQA).

Pelaksanaan micro-credential ini diperkenal untuk membantu meningkatkan
kebolehpasaran anak muda yang secara tidak langsung dapat membantu
meringankan beban hutang PTPTN seperti inisiatif berikut. Ada tiga inisiatif:

(i) mempergiatkan IPT atau pelaksanaan TVET,
memperbanyakkan penawaran kursus pendek TVET kepada
masyarakat khususnya kepada lepasan sekolah;

(ii) memberi akreditasi MQA melalui Code of Practice for
Programme Accreditation (COPPA) untuk tujuan pindah kredit
dan pengiktirafan pekerjaan; dan

(iii) bekerjasama dengan PTPTN untuk bantuan kewangan kepada
mereka yang mengambil kursus-kursus pendek.

Sehingga 31 Januari, sebanyak 11,117 kursus daripada 594 program yang
mendapat akreditasi telah ditawarkan secara micro-credential daripada peringkat sijil
sehingga ke peringkat sarjana dengan peningkatan penawaran kursus secara micro-
credential dalam kalangan IPT. Usaha ini dapat dilihat mampu menyokong usaha
memperhebat pembangunan bakat untuk kemajuan negara dan mempelbagaikan
pembelajaran secara lebih fleksibel. Terima kasih.

Dato’ Ramli bin Dato’ Mohd Nor [Cameron Highlands]: Yang Berhormat

Permatang Pauh, soalan pertama.
