DR 15.3.2022 131

(ii) bantuan anak pelihara dengan kadar RM250 sebulan seorang
kanak-kanak dengan maksimum RM500 sebulan sekeluarga
yang memelihara dua orang anak atau lebih.

Tuan Sivarasa Rasiah [Sungai Buloh]: Tuan Yang di-Pertua, minta
penjelasan? Timbalan Menteri?

Dato’ Hajah Siti Zailah binti Mohd Yusoff: Ya.

Tuan Sivarasa Rasiah [Sungai Buloh]: Terima kasih, sebab saya lihat
masa sampai sembilan minit dan saya hendak tahu sama ada Timbalan Menteri akan
sampai ke topik OKU sebab dalam perbahasan saya dan mungkin lain Ahli Yang
Berhormat juga telah membangkitkan isu program yang dikendalikan. Saya
difahamkan oleh kementerian sebagai projek perintis kepada OKU yang bernama
JKMPay di mana 50 peratus sumbangan daripada kerajaan setiap bulan sekarang
ditahan dan tidak dimasukkan ke dalam akuan mereka. Jumlah 50 peratus itu hanya
boleh dibelanjakan sebagai cashless manner, dengan izin, di kedai-kedai diluluskan
oleh Bank Islam dan untuk beberapa barangan yang disenaraikan oleh kementerian.

Gabungan OKU telah datang ke Parlimen serahkan memorandum kepada
Ahli Parlimen, minta program ini dikaji semula dan aduan mereka ialah mereka tidak
dirunding sebelum program ini dimulakan.

Bagi saya secara peribadi, tidak masuk akal kenapa mereka dihadkan
barangan tertentu dari kedai-kedai didaftar oleh Bank Islam sahaja. Kenapa mereka
tidak diberikan kebebasan membelanjakan duit sumbangan mereka yang diberikan
oleh kerajaan, itulah hak mereka. Mereka orang dewasa dan bukan kanak-kanak
yang perlu dikawal dan dikontrol macam ini. Jadi, saya harap kita boleh dapat
penjelasan itu sebelum waktu tamat untuk Yang Berhormat.

Dato’ Hajah Siti Zailah binti Mohd Yusoff: Ada dalam jawapan saya cuma
belum sampai lagi Yang Berhormat.

Tuan Sivarasa Rasiah [Sungai Buloh]: Saya harap boleh sampai dalam
tujuh minit lebih itu.

Dato’ Hajah Siti Zailah binti Mohd Yusoff: Okey. Saya cuba, insya-Allah.

Tuan Sivarasa Rasiah [Sungai Buloh]: Okey, because ini isu penting,
mereka datang ke Parlimen dan jumpa ramai Ahli Parlimen. Isu ini ialah isu serius,
bukan isu pentadbiran, ini isu prinsip.

Dato’ Hajah Siti Zailah binti Mohd Yusoff: Okey, terima kasih. Terima
kasih, Yang Berhormat atas soalan tambahan dikemukakan. Saya_ ingin
membangkitkan iaitu apa yang disebut oleh Yang Berhormat tadi iaitu berkaitan
dengan soalan Yang Berhormat Lembah Pantai, Yang Berhormat Sungai Buloh dan
Yang Berhormat Hulu Langat itu berkaitan dengan program bayaran bantuan

kewangan JKM tanpa tunai yang dikenali JKMPay yang telah dijawab sebenarnya
