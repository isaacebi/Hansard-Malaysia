DR 15.3.2022 11

Dato’ Sri Tuan Ibrahim bin Tuan Man: Terima kasih, Yang Berhormat.
Sebagaimana yang telah saya maklumkan dalam Dewan yang mulia ini bahawa
Kementerian Alam Sekitar dan Air telah mohon lebih kurang RM394 bilion untuk
jangka panjang penyelesaian masalah banjir di negara kita.

Sukacita dimaklumkan bahawa Kementerian Kewangan telah pun
meluluskan peruntukan sebanyak RM15 bilion dalam tempoh sampai tahun 2030
bagi menyelesaikan masalah banjir untuk tempoh segera.

Berhubung dengan soalan keutamaan, sebagaimana saya telah jelaskan
yang pertama sekali ada tiga buah komponen besar yang akan kita gunakan bagi
mengurangkan risiko banjir. Pertama sekali ialah berhubung dengan amaran awal
banjir. Ini melibatkan pihak metrologi dan juga jabatan-jabatan dan agensi di bawah
JPS.

Kedua, meningkatkan ban dan struktur kawalan banjir di mana ARI kita naik
kepada 200 tahun ARI, daripada 50 ke-100. Sekarang ini kepada 200 ARI dan ini
melibatkan beberapa pembinaan beberapa buah terowong air yang kita akan
gunakan bagi mengatasi kawasan-kawasan yang berisiko tinggi bagi mengatasi
banjir.

Ketiga ialah kita juga meningkatkan beberapa keupayaan bahan-bahan atau
sistem yang ada sekarang ini contohnya pam, pintu air dan sebagainya di seluruh
negara. Ketiga-tiga komponen ini diperuntukkan sebanyak RM15 bilion sehingga
tahun 2030. Ini perancangan jangka pendek yang akan kita gunakan sepenuhnya
bagi mengatasi masalah banjir di negara kita. Terima kasih.

Tuan Yang di-Pertua: Terima kasih. Yang Berhormat semua, sekarang
tamatlah sesi untuk waktu pertanyaan-pertanyaan Menteri pada hari ini. Terima kasih
kepada yang mengambil bahagian.

[Sesi Waktu Pertanyaan-pertanyaan Menteri tamat]

JAWAPAN-JAWAPAN LISAN BAGI PERTANYAAN-PERTANYAAN

1. Tuan Lukanisman bin Awang Sauni [Sibuti] minta Menteri Kewangan
menyatakan, adakah kerajaan memantau secara teliti mengenai kaedah pembelian
Buy Now Pay Later di platform perdagangan online, dan adakah kaedah BNPL ini
akan memberi beban hutang pada masa akan datang kepada pengguna.

Timbalan Menteri Kewangan II [Tuan Haji Yamani Hafez bin Musa]:
Bismillahi Rahmani Rahim. Assalamualaikum warahmatullahi wabarakatuh. Selamat
pagi dan salam sejahtera. Terima kasih, Tuan Yang di-Pertua. Terima kasih kepada

Yang Berhormat Sibuti.
