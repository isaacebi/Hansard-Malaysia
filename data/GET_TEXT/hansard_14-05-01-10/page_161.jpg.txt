DR 15.3.2022 155

kilometer. Jadi, Hulu Selangor mohon kementerian untuk membantu membangunkan
semula projek ini supaya potensi yang ada di Lembah Beringin ini dapat dimajukan.
Terima kasih Tuan Yang di-Pertua. Terima kasih Timbalan Menteri.

= 1820

Dato’ Sri Dr. Haji Ismail bin Abd Muttalib: Tuan Yang di-Pertua, saya ingat
perkara ini telah saya sebut yang dibangkitkan oleh Yang Berhormat Hulu Selangor
ya. Tentang projek ini ialah projek khusus yang dalam perbincangan awalnya Yang
Berhormat tidak bangkitkan perkara ini. Jadi insya-Allah, saya akan dapatkan
maklumat terperinci dan saya akan bertemu dengan Yang Berhormat dan jika perlu,
mungkin perlu untuk saya turun bersama dengan pegawai-pegawai saya bagi
memastikan tindakan susulan bagi menyelesaikan projek ini untuk kita teruskan.
Terima kasih Tuan Yang di-Pertua.

Tuan Karupaiya a/l Mutusami [Padang Serai]: Yang Berhormat Menteri,
tambahan sedikit. Ada masa sedikit, kita boleh tambah sikit. Terima kasih Yang
Berhormat Timbalan Menteri. Ini daripada Padang Serai. Yang Berhormat Timbalan
Menteri? Padang Serai. Terima kasih Yang Berhormat Timbalan Menteri, terima
kasih Tuan Yang di-Pertua.

Apa yang saya dapati di kawasan saya, kebanyakan taman tidak ada saluran
air yang sempurna. Memandangkan projek-projek yang dibuat taman itu, dia tinggal
macam itu sahaja. So, apabila hujan dan sebagainya, banjir. Baru-baru ini di
kawasan saya, saya terpaksa keluarkan peruntukan saya korek satu kilometer
mengelakkan banjir. So, saya dapat kompelin daripada penduduk-penduduk, dia
kata taman sudah buat tetapi saluran air itu dia tinggal macam itu sahaja. Disambung
dekat kampung punya kawasan. So, kampung pula banjir. So, ini satu masalah yang
besar selalu berlaku di kawasan-kawasan pendalaman seperti kawasan saya. Kalau
boleh ambil perhatian serius.

Di masa akan datang, kalau hendak buat perumahan dan sebagainya,
tentukan saluran air diutamakan. Itu yang penting, Yang Berhormat Timbalan
Menteri. Saya tahu perumahan ini memang serius dan memang ambil perhatian tidak
dinafikan tetapi masalah ini sudah berlaku dulu. Sekarang kita terima bebannya. So,
saya berharap ambil perhatian dan juga akan buat kajian bagaimana kita hendak
atasi masalah ini. Terima kasih Yang Berhormat Timbalan Menteri. Terima kasih
Tuan Yang di-Pertua.

Dato’ Sri Dr. Haji Ismail bin Abd Muttalib: Terima kasih Tuan Yang di-
Pertua untuk saya meneruskan perbahasan penggulungan. Terima kasih Yang
Berhormat Padang Serai. Pertama iaitu atas komitmen Yang Berhormat bersama

dengan kita dengan Kementerian Perumahan dan mungkin agensi-agensi lain dalam
