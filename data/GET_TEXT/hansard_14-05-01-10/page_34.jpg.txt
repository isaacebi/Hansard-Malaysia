DR 15.3.2022 28

di luar bandar. Ini sedang kita usahakan. Akan tetapi untuk pengetahuan Yang
Berhormat, walaupun kita kata dalam masa dua tahun ini kita dapat membina menara
baharu dan sebagainya, tetapi ia bergantung kepada banyak faktor. Di antaranya,
kelulusan tanah kerajaan negeri, kerajaan tempatan dan juga tuan tanah. Jadi, ini
adalah faktor-faktor yang kita hendak selesaikan untuk kita mempercepatkan liputan
terutamanya kalau kita hendak start Unifi broadband di kawasan-kawasan
terutamanya kawasan pendalaman, terutamanya di Sabah dan Sarawak.

Selain daripada itu, yang saya kata untuk mempercepatkan, kita sedang
mengkaji apa booster dan kekuatan pemancar yang kita hendak letakkan
terutamanya di kawasan luar bandar. Contohnya, kalau ada satu bar, kita hendak
naik kepada tiga bar untuk memberi kekuatan. Ini sedang kita usahakan. Terima
kasih Yang Berhormat.

Tuan Kesavan a/l Subramaniam [Sungai Siput]: Terima kasih Tuan Yang
di-Pertua dan Yang Berhormat Timbalan Menteri. Di Parlimen Sungai Siput ini adalah
salah sebuah kawasan pedalaman di mana terdapat 61 buah kampung masyarakat
Orang Asli dan juga terdapat empat buah sekolah kebangsaan masyarakat Orang
Asli yang agak jauh dari pekan Sungai Siput di mana saya sering terima aduan-
aduan daripada guru-guru besar, daripada masyarakat Orang Asli, Tok Batin di mana
liputan kelajuan internet itu terlalu rendah dan ini menjejaskan pendidikan anak-anak
masyarakat sekolah kebangsaan Orang Asli. Jadi soalan saya, adakah kerajaan
akan menambah pencawang-pencawang ke kawasan-kawasan pedalaman dan
menaik taraf 4G bagi kawasan Parlimen Sungai Siput? Terima kasih Tuan Yang di-
Pertua.

Datuk Zahidi bin Zainul Abidin: Terima kasih Yang Berhormat Sungai Siput.
Yang Berhormat, pertama sekali saya hendak beritahu Yang Berhormat, kalau boleh
Yang Berhormat kaji kawasan mana yang tidak mendapat liputan dan tidak ada
liputan dan kita adukan kepada MCMC Negeri Perak untuk senang kita buat
penilaian semula untuk kita tambah— maknanya tower, kekuatan ataupun kawasan-
kawasan tersebut tidak ada liputan.

Keduanya Yang Berhormat, sekarang ini kita sedang mengeluarkan projek,
di mana kita panggil POP, di mana ada projek yang melibatkan lebih kurang RM3
bilion. POP ini dipanggil Point of Presence daripada sekolah ke kawasan-kawasan
pedalaman. Ini sedang baru keluar. Jadi makna sebab itu saya katakan Yang
Berhormat Sungai Siput, sila maklumkan supaya kawasan-kawasan tersebut dapat
kita mengatasi masalah yang dihadapi.

Ketiga, kita beritahu Yang Berhormat Sungai Siput, kalau boleh kita
nasihatkanlah. Sesetengah tempat ada liputan, tetapi kadang-kadang tidak ada

elektrik dan sebagainya. Kalau kita letak generator, kadang-kadang ada yang dicuri.
