DR 15.3.2022 55

Dato’ Sri Tuan Ibrahim bin Tuan Man: Perkara ini sebenarnya...

Dato’ Seri Anwar bin Ibrahim [Port Dickson]: Yang Berhormat Menteri,
minta soalan sama sebelum dan supaya Yang Berhormat Menteri boleh jawab sekali
mengenai EIA.

Dato’ Sri Tuan Ibrahim bin Tuan Man: Okey.

Dato’ Seri Anwar bin Ibrahim [Port Dickson]: Itu antara pengumuman dan
penjelasan Yang Berhormat saya ucapkan terima kasih. Dengan kenyataan di bawah
itu berbeza. Apabila berlaku hakisan, tanah runtuh dan juga banjir ia ada kaitan
dengan kajian EIA sebelumnya.

Apakah ada kelemahan daripada segi ini ataupun pengawasan dan
penguatkuasaan? Saya bangkitkan umpamanya dua isu sebelum ini. Pertama soal
banjir dan impak dari Dasar Perhutanan Malaysia dan juga pembalakan. Sekali lagi
dalam isu pembalakan, umpamanya tahun 2021 nilai eksport itu sebanyak RM22.7
bilion. Jadi, saya telah usulkan di Dewan, apakah tidak mungkin kerajaan guna
kebijaksanaannya untuk menentukan syarikat-syarikat balak yang besar ini bayarlah
sedikit ganti rugi. Kawasan orang asli, kawasan kampung-kampung yang menerima
balak yang sebenarnya menerima bala. Ini sebab masa banjir itu balak sampai ke
hujung rumah. Kemudian jawab kerajaan itu mungkin urusan kerajaan negeri.

Saya hendak jelaskan juga ada undang-undang yang jelas tentang
peruntukan Perkara 94(1), kuasa kerajaan Persekutuan yang Yang Berhormat
Menteri telah jelaskan sebelum ini. Dasar Perhutanan Malaysia, Central Forest Spine
dan Heart of Borneo tetapi tidak ada tekad politik untuk turut mengurangkan
kesusahan dan derita orang-orang yang terkesan. Ini bukan perkara baharu,
berlanjutan tahun demi tahun tidak dilakukan.

Kemudian hal yang sama adalah tentang kajian —Itu soal pembalakan. Sama
tentang —Ini kerana ia tidak kait sangat dengan EIA walaupun sepatutnya ada.
Kedua ialah soal, jerebu yang mula disebut, yang sedang dijawab oleh Yang
Berhormat Menteri. Saya pernah usulkan syarikat-syarikat kelapa sawit besar ini
termasuk Sime Darby, IOI, tidakkanlah tidak boleh pastikan satu peraturan di mana
kawasan-kawasan terkesan dengan jerebu terutamanya kawasan-kawasan yang
agak dalam kategori miskinlah, dibayar sedikit ganti rugi ataupun buat beberapa
persiapan.

Ini kerana syarikat-syarikat ini catat keuntungan berbilion ringgit satu tahun.
Kalau ada sedikit keprihatinan daripada segi kerajaan khususnya Yang Berhormat
Menteri untuk memastikan syarikat-syarikat ini membayar sedikit ganti rugi kepada
yang terkesan. Ini dua perkara balak dan juga EIA tadi.

Dato’ Dr. Xavier Jayakumar a/l Arulanandam [Kuala Langat]: Yang

Berhormat Menteri sedikit sahaja, saya. Yang Berhormat Menteri sedikit...
