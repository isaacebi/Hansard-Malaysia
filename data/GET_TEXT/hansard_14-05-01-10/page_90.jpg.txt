DR 15.3.2022 84

Tuan Cha Kee Chin [Rasah]: Tuan Yang di-Pertua, dia bukan jawab soalan.
Timbalan Menteri ini buat apa? Jawab soalan, Timbalan Menteri.

Tuan Jonathan bin Yasin: Yang Berhormat Tuaran, soalan berkenaan tadi.
Ada yang bukan warganegara memohon menjadi warganegara. Tuan Yang di-
Pertua, izinkan saya menjawabnya secara umum.

Timbalan Yang di-Pertua [Dato’ Mohd Rashid Hasnon]: Silakan.

Tuan Jonathan bin Yasin: Sebenarnya bagi mereka yang bukan
warganegara, bila mereka memohon kewarganegaraan, permohonan itu bukan
secara hak mereka untuk mendapatkannya. Itu terserah kepada bidang kuasa, budi
bicara kerajaan yang sedia ada. Kalau kita sewenang-wenangnya memberikan
semua kewarganegaraan kepada yang bukan warganegara, apa jadi dengan
Malaysia? Kita baru 30 juta lebih. Indonesia 300 juta, Filipina lebih 90 juta.

Puan Kasthuriraani a/p Patto [Batu Kawan]: Yang Berhormat Timbalan
Menteri, dua pemain bola sepak ...

Tuan Cha Kee Chin [Rasah]: Yang Berhormat Timbalan Menteri, bukan kita
sewenang-wenangnya.

Puan Kasthuriraani a/p Patto [Batu Kawan]: Dua pemain bola sepak yang
bermain bola sepak, lima tahun dapat kerakyatan.

Tuan Jonathan bin Yasin: Ya. Akan tetapi itulah ...

Tuan Cha Kee Chin [Rasah]: Perlembagaan Persekutuan, Artikel 15A. Yang
Berhormat Timbalan Menteri. Baca kah tidak Perlembagaan Persekutuan?

Tuan Jonathan bin Yasin: Ini adalah kuasa sepenuhnya kerajaan, budi
bicara kerajaan untuk memberi atau tidak.

Puan Kasthuriraani a/p Patto [Batu Kawan]: Saya faham.

Tuan Cha Kee Chin [Rasah]: Apa budi bicara?

Puan Kasthuriraani a/p Patto [Batu Kawan]: But you have to be consistent,
Yang Berhormat Timbalan Menteri.

Tuan Cha Kee Chin [Rasah]: Yang Berhormat Timbalan Menteri, jangan
menegakkan benang basah.

Puan Kasthuriraani a/p Patto [Batu Kawan]: /f footballers can get
citizenship in five years...

Tuan Jonathan bin Yasin: Saya juga mahu menjawab soalan daripada Yang
Berhormat Bukit Gelugor yang saya hormati. Berkenaan dengan kes yang sedang
kita tunggu itu, itu akan dibicarakan. Kes Maisa, Suhaira dan Suriyani Kempak. Itu
akan dibicarakan kedua-duanya pada 23 Mac 2022. Pada bulan ini kita akan
mendengar dan selepas daripada keputusan kes ini, baru kita akan tutup, kerajaan

akan tentukan apa yang dibuat.
