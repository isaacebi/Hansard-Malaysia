DR 15.3.2022 63

dibangkitkan, sebahagian itu saya akan sebut, saya akan hantar jawapan bertulis
kerana melibatkan projek di kawasan Yang Berhormat.

Tuan Lim Lip Eng [Kepong]: Yang Berhormat Menteri. Sini Kepong.

Dato’ Sri Tuan Ibrahim bin Tuan Man: Ya.

Tuan Lim Lip Eng [Kepong]: Ini fasal River of Life. Soalan saya sama ada
River of Life project akan diteruskan? Jika ya, bila akan projek River of Life ini siap?
Sebab lebih daripada 10 tahun. Terima kasih.

Dato’ Sri Tuan Ibrahim bin Tuan Man: Ya, projek ini diteruskan dan River
of Life sebenarnya projek ini yang sentiasa bersambung. Bukan satu projek. la
sentiasa dikawal selia dan penyelenggaraan supaya isu-isu tebatan banjir,
pencemaran dan kelas air dapat kita jaga sepanjang waktu. la bersifat berterusan
Yang Berhormat. Terima kasih.

Yang Berhormat Baling membangkitkan isu berkenaan dengan keperluan
untuk menstabilkan sungai, menaik taraf tali air seperti kolam, pendalaman,
penyelenggaraan sungai dan kolam-kolam takungan seperti Kolam Takungan Air
Batu, Kolam Takungan Nanyang, Kolam Takungan Delima, Kolam Takungan Wahyu
di sekitar Kuala Lumpur dan Lembah Klang.

KASA menyalurkan peruntukan bagi melaksanakan kerja-kerja_ mitigasi
banjir. Kerja-kerja kecemasan sebelum ini disebabkan banjir melibatkan peruntukan
sebanyak RM50 juta bagi negeri Selangor dan RM3.2 juta bagi Wilayah Persekutuan
Kuala Lumpur pada tahun 2022. Peruntukan sebanyak RM20 juta telah disalurkan
kepada negeri Selangor dan RM4 juta bagi Wilayah Persekutuan Kuala Lumpur pada
tahun 2022 yang merangkumi kerja-kerja pemuliharaan sungai melibatkan skop
utama seperti penyiasatan tanah, reka bentuk terperinci, kerja-kerja pengaluran
sungai, kerja-kerja penstabilan tebing dan sebagainya.

Pada tahun 2021, peruntukan sebanyak RM17.8 juta bagi melaksanakan 83
projek kerja-kerja penyelenggaraan kolam takungan di Wilayah Persekutuan Kuala
Lumpur. Untuk makluman juga bagi tahun 2022, peruntukan_ kerja-kerja
penyelenggaraan kolam akan dilaksanakan pada tahun 2022 sebanyak RM1.5 juta
untuk negeri Selangor dan RM1.5 juta untuk Wilayah Persekutuan Kuala Lumpur.

Yang Berhormat Bintulu membangkitkan tentang isu tentang perancangan
bagi menyelenggarakan dan memelihara sungai-sungai di kawasan Bintulu.
Terdapat tujuh projek dengan anggaran kos RM2.6 juta diperuntukkan bagi
menangani isu-isu penyelenggaraan dan pemeliharaan sungai di Bintulu. Saya ada
detail projek-projek tersebut di kawasan Bintulu yang telah pun kita luluskan di
peringkat kementerian dan kita harapkan ia dapat membantu menyelesaikan

masalah yang dibangkitkan oleh Yang Berhormat.
