DR 15.3.2022 10

Tuan Yang di-Pertua: Terima kasih. Ya, Yang Berhormat Papar.

Tuan Ahmad Tarmizi bin Sulaiman [Sik]: Sik mohon juga.

Tuan Yang di-Pertua: Yang Berhormat Papar.

Tuan Haji Ahmad bin Hassan [Papar]: Terima kasih, Tuan Yang di-Pertua.
Seperti mana yang kita tahu, di Sabah setiap tahun rakyat akan mengalami banjir
kilat yang begitu dahsyat bukan sekali tetapi berkali-kali. Ini disebabkan oleh banyak
tebing sungai yang sudah runtuh dan disebabkan oleh air dari hulu, dari bukit yang
mengalir begitu banyak. Sungai-sungai ini tidak dapat menampung akan air ini.

Jadi, soalan saya disebabkan oleh sungai-sungai yang sudah cetek,
disebabkan oleh tebing-tebing sungai yang sudah runtuh, saya ingin menyeru
kepada kerajaan terutama kepada kementerian. Adakah kementerian bercadang
untuk mendalamkan dan melebarkan anak-anak sungai? Ini supaya banjir kilat ini
tidak akan terjadi di kampung-kampung. Terima kasih.

Dato’ Sri Tuan Ibrahim bin Tuan Man: Untuk makluman bahawa saya
mengambil perhatian disebabkan ini telah dibangkitkan banyak kali oleh Yang
Berhormat Papar tentang isu banjir di Sabah, khususnya di kawasan beliau. Saya
pun telah menjawab bahawa beberapa projek besar sebenarnya telah diperuntukkan
dan projek itu sebahagiannya sedang berjalan dan sebahagian dalam RMKe-13
yang kita pohon untuk mengatasi isu besar yang berlaku seperti banjir kilat di
kawasan yang dibangkitkan oleh Yang Berhormat.

Untuk secara detailed-nya, saya akan beri jawapan secara bertulis sebab ia
melibatkan satu angka yang agak luas. /nsya-Allah, saya akan bekalkan secara
bertulis tentang jumlah tersebut.

Tuan Yang di-Pertua: Terima kasih.

Tuan Ahmad Tarmizi bin Sulaiman [Sik]: Soalan tambahan, boleh lagi satu
Tuan Yang di-Pertua?

Tuan Yang di-Pertua: Yang Berhormat Pontian. Dia berdiri lama sudah.
Silakan.

Datuk Seri Haji Ahmad bin Haji Maslan [Pontian]: Terima kasih, Tuan
Yang di-Pertua. Yang Berhormat Menteri ada menyebut bahawa_ kerajaan
memerlukan RM300 bilion dalam masa 50 tahun, RM6 bilion setahun untuk
menyelesaikan masalah banjir di Malaysia.

Apakah priority ataupun keutamaan kementerian dalam melaksanakan itu
dan bolehkah memendekkan tempoh 50 tahun itu pada tempoh yang lebih
munasabah? Kita hendak tahu priority daripada segi tebatan banjir dan melurus serta
mendalamkan sungai misalnya. Terima kasih.

Tuan Yang di-Pertua: Terima kasih. Silakan, Yang Berhormat Menteri.
