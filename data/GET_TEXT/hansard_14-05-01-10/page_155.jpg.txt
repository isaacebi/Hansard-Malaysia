DR 15.3.2022 149

pergerakan kita dalam masa sejam, kita akan sampai ke tempat kejadian. Jadi kita,
usaha-usaha awal dan juga tindakan selanjutnya sedang dibuat mengenai perkara
ini.

Berhubung dengan soalan daripada Yang Berhormat Jempol yang saya pun
terpegun juga melihat Yang Berhormat dari kawasan lain untuk sama-sama terlibat
dengan perbahasan ini. Saya ucap terima kasih. Kita akan umumkan nanti. Saya
telah membuat perbincangan dengan Yang Berhormat Menteri KKR dan kita telah
ada beberapa keputusan yang ini akan dibentangkan ke Kabinet tidak lama lagi.
Terima kasih kepada Tuan Yang di-Pertua yang saya rasa cukup hebat
mempengerusikan Majlis pada hari ini. Terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Menteri... [Tepuk]

Dipersilakan Yang Berhormat Menteri Kementerian Perumahan Kerajaan

Tempatan.

6.03 ptg.

Timbalan Menteri Perumahan dan Kerajaan Tempatan [Dato’ Sri Dr. Haji
Ismail bin Abd Muttalib]: Bismillahi Rahmani Rahim. Assalamualaikum
warahmatullahi wabarakatuh. Salam sejahtera dan salam Keluarga Malaysia.

Tuan Yang di-Pertua, saya bagi pihak kementerian dan Menteri Perumahan
dan Kerajaan Tempatan dan seluruh keluarga KPKT ingin menyembahkan ucapan
menjunjung kasih di atas Titah Ke Bawah Duli Yang Maha Mulia Seri Paduka
Baginda Yang di-Pertuan Agong sempena perasmian Mesyuarat Pertama, Penggal
Kelima, Parlimen Ke-14 pada 28 Februari 2022 yang lalu yang mana seramai 18
orang Ahli Parlimen turut telah membahaskan lima bidang khusus di bawah
Kementerian Perumahan dan Kerajaan Tempatan seperti berikut:

(i) perumahan terutamanya memfokuskan kepada penyediaan
rumah mampu milik termasuk projek perumahan PR1MA,
pengurusan Program Perumahan Rakyat (PPR), pemberian
moratorium, bina baharu dan baik pulih rumah, kenaikan harga
barang binaan, penggubalan Akta Sewaan Kediaman dan
projek terbengkalai;

(ii) pengurusan sisa pepejal termasuk projek Waste to Energy
(WTE), Projek Lynas, dan projek kitar semula;

(iii) pengurusan bencana banjir;

(iv) perkhidmatan kebombaan; dan

(v) perancang bandar.
