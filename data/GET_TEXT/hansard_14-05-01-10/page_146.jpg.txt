DR 15.3.2022 140

Sebenarnya agak ramai juga penduduk di Taman Desa yang masih kurang
tahu tentang fungsi kolam takungan air dan mereka juga tengah protes, buat
bantahan tentang projek pembangunan dekat dengan kolam takungan banjir di
Taman Desa itu. Jadi, saya masih tunggulah. Sekarang Yang Berhormat Menteri,
Pilihanraya Negeri Johor juga sudah habis. Menteri Besar baharu sekarang juga
telah pun angkat sumpah. Jadi, tanggungjawab Yang Berhormat Menteri di Johor
sudah pun habis, jadi mungkin boleh lihat tentang permintaan saya. Melalui talian
sahaja, jadi orang tidak boleh pukul atau lempar batu kepada Yang Berhormat
Menteri kerana melalui talian sahaja.

Saya rasa ini adalah perlu kerana kalau ikut Jabatan Meteorologi Malaysia,
kita akan menghadapi ribut petir, thunderstorm dari sekarang sehingga bulan Mei.
Jadi, kita haruslah bersedia tiba-tiba ada banjir kilat di sana sini dan juga termasuk
di kawasan saya. Jadi, adalah lebih baik kita ada engagement dengan persatuan
penduduk ataupun dengan penduduk Kuala Lumpur melalui talian dan sebagainya
supaya mereka tahu, khususnya ramai penduduk di Taman Desa kurang faham
tentang projek yang tengah dibina berdekatan dengan takungan banjir di Taman
Desa itu. Jadi, saya mohon Yang Berhormat Menteri boleh terima baik cadangan
saya.

01740

Dato’ Haji Salim Sharif [Jempol]: Sedikit Yang Berhormat Menteri.

Dato’ Seri Dr. Shahidan bin Kassim: Ya cadangan tersebut ...

Dato’ Haji Salim Sharif [Jempol]: Yang Berhormat Menteri, saya tambah
sedikit sahaja Yang Berhormat Menteri fasal banjir tadi.

Dato’ Seri Dr. Shahidan bin Kassim: Ya silakan.

Dato’ Haji Salim Sharif [Jempol]: Pertamanya saya ucapkan terima kasih
kepada Yang Berhormat Menteri kerana tindakan tuntas hadir ke kawasan yang
dilanda banjir. Jadi dalam jawapan Yang Berhormat Menteri tadi, saya melihat
bahawa apa pelan jangka panjang kerana banjir ini berulang, terus berulang di Kuala
Lumpur ini di mana Kuala Lumpur merupakan bandar raya. Jangan diistilahkan
bandar raya banjir.

Jadi, apa perancangan Yang Berhormat Menteri yang begitu prihatin tentang
perancangan yang ada termasuklah Yang Berhormat Timbalan Menteri yang ada
pada hari ini. Apa hala tuju yang sebenarnya untuk membawa warga kota ini terlepas
daripada banjir yang begitu dahsyat saban hari. Terima kasih.

Dato’ Dr. Xavier Jayakumar a/l Arulanandam [Kuala Langat]: Sedikit lagi
Yang Berhormat Menteri. Boleh saya sambung?

Dato’ Seri Dr. Shahidan bin Kassim: Silakan. Ya saya tahu sekejap lagi

Yang Berhormat Padang Rengas, saya tahu sudah berpakat. Silakan.
