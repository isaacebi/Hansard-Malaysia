DR 15.3.2022 105

Sebagai contohnya, saya ada satu senarai di sini. Sebanyak 61 lot tanah
Pesuruhjaya Tanah Persekutuan (PTP) telah disewakan kepada individu-individu
yang saya percaya juga ada syarikat untuk tujuan tanaman cendawan, tanaman
kontan, tanaman dan sebagainya. Untuk Yang Berhormat dari Kuala Kedah ini, saya
hendak sebutkan satu bidang tanah di Pekan Pulai, Baling, Kedah disewakan kepada
seorang yang bernama Mohamad Nazlee bin Jamaluddin. Beliau menanam rumput
Napier untuk penghasilan makanan ternakan.

Satu lagi di Kedah juga bandar Pendang, daerah Pendang, Mohamad
Tajuddin Omar. Tujuannya adalah untuk nurseri, pertanian nurseri. Saya ada
sebanyak 61 lists penyewa-penyewa dan juga pemajak-pemajak tanah kerajaan.
Saya hendak sebut inilah dasar kerajaan terutamanya selepas COVID-19. Rakyat
agak sukar dalam bidang ekonomi, kerajaan memberi peluang kepada rakyat jelata

untuk menyewa dan juta memajak tanah kerajaan untuk tujuan sektor ekonomi.

[Tuan Yang di-Pertua mempengerusikan Mesyuarat]

Begitu juga dalam tanah-tanah kepunyaan kerajaan negeri, sebagaimana
yang kita semua maklum ia juga boleh disewa ataupun dipohon di bawah Lesen
Pendudukan Sementara ataupun Temporary Occupation Licence (TOL) daripada
pejabat-pejabat tanah.

Yang Berhormat Sungai Petani juga membangkitkan mengenai tanah terbiar
tetapi jawapannya hampir sama. Saya rasa saya boleh skip perkara ini Tuan Yang
di-Pertua kerana beliau tidak hadir pada hari ini.

Yang Berhormat Pasir Mas juga nampaknya tidak ada di sini. Saya
difahamkan masih kuarantin. Beliau juga bertanya mengenai bantuan pembelian
barangan elektrik dan rebat bil elektrik kepada mangsa banjir di negeri Kelantan.
Saya hendak jawab secara sepintas lalu, untuk banjir di Lembah Klang. Baru-baru
ini pada bulan September, kerajaan telah mengambil inisiatif yang dilaksanakan
secara one-off iaitu pemberian rebat bil elektrik yang dibiayai sepenuhnya oleh
Tenaga Nasional Berhad (TNB) dengan peruntukan sebanyak RM40 juta di mana
seramai 148,000 pengguna kediaman telah menikmati rebat bil elektrik tersebut.
Adapun untuk banjir di Kelantan dan Terengganu, kementerian akan meneliti perkara
ini daripada segi peruntukan yang ada.
=1600

Seterusnya Yang Berhormat Bagan, juga tidak ada. Saya berhasrat untuk
menjawab soalan Yang Berhormat Bagan kerana ia cukup penting. Yang Berhormat

Bagan meminta kerajaan supaya tidak menaikkan tarif elektrik kepada pengguna
