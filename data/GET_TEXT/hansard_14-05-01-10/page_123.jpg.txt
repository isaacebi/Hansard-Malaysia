DR 15.3.2022 117

Akan tetapi secara kasarnya saya ingin maklumkan kepada Yang Berhormat
Kangar bahawa kebolehpasaran, kalau dia daripada TVET Kementerian Pengajian
Tinggi, dia punya kebolehpasaran dia on average, 94.2 peratus. Itu kebolehpasaran
di dalam- sebab kita banyak. Kita ada 11 ministries kan tetapi di bawah KPT, 94.2
peratus. Ada juga penyedia latinan tersebut yang mempunyai kebolehpasaran yang
dalam 70 peratus something. Akan tetapi kita secara detilnya, saya akan maklumkan
kepada Yang Berhormat.

Mengenai keusahawanan ataupun bidang-bidang yang menggalakkan
mereka menjadi usahawan, itu memang kita tekankan. Sebab di Kementerian
Pengajian Tinggi ini, kita galakkan dua. Satu, makan gaji dan yang lagi satu
merupakan mereka mencipta pekerjaan untuk yang lainnya. Akan tetapi datanya
saya tidak ada di tangan saya. Saya akan kongsi mengenai data-data jumlah pelajar
yang graduan yang menjadi usahawan juga kepada Yang Berhormat Kangar. Terima
kasih banyak.

Saya terus dengan menjawab isu yang saya- persoalan daripada Yang
Berhormat Kalabakan. Yang Berhormat Kalabakan ada atau tidak?

Tuan Ma’mun bin Sulaiman [Kalabakan]: Ada.

Datuk Seri Dr. Noraini binti Ahmad: Okey, terima kasih Yang Berhormat.
Berkaitan penaikan taraf Kampus UiTM Tawau yang hanya menawarkan Program
Pra Diploma dan Yang Berhormat juga menyarankan agar dapat ditawarkan program
peringkat Diploma dan ljazah sebagai langkah untuk mengurangkan beban ibu bapa
di lokaliti Kalabakan, Tawau, Semporna dan Lahad Datu.

Untuk makluman Ahli Yang Berhormat, UiTM kampus Tawau_ telah
diisytiharkan sebagai Kampus Kota di mana ia berperanan sebagai kampus
penyedia- feeder campus kepada kursus-kursus Diploma yang ditawarkan oleh UiTM
seluruh Malaysia. Menjelang tahun 2025, UiTM kampus Tawau akan dinaik taraf dan
akan beroperasi sebagai kampus penuh, full-fledged campus yang akan
menawarkan kursus-kursus yang bersesuaian dan kursus-kursus sepenuhnya.
Maknanya, mereka tidak perlu lagi pergi ke tempat lain, mereka akan dapat full
campus di UiTM Tawau ini.

Tuan Ma’mun bin Sulaiman [Kalabakan]: Sedikit Yang Berhormat Menteri,
mungkin saya boleh tambah sikit. Tahun 2025 mungkin terlalu jauh Yang Berhormat
Menteri sebab UiTM di Tawau ini sudah wujud lebih 10 tahun dan penduduk di Lahad
Datu, Kalabakan, Tawau, Semporna ini termasuk Kunak, lebih kurang 1.5 juta orang.
Perlis yang 250 ribu orang sahaja penduduk, boleh dapat dua IPTA. Di Pantai Timur
Sabah ini tidak ada pun satu buah universiti yang disediakan untuk penduduk-

penduduk di Pantai Timur Sabah.
