DR 15.3.2022 101

Timbalan Yang di-Pertua [Dato’ Mohd Rashid Hasnon]: Bertulis. Lima hari
bekerja.

Dato Sri Alexander Nanta Linggi: Terima kasih.

Timbalan Yang di-Pertua [Dato’ Mohd Rashid Hasnon]: Baik. Terima
kasih. Terima kasih Yang Berhormat Menteri Perdagangan Dalam Negeri dan Hal
Ehwal Pengguna. Seterusnya saya menjemput Yang Berhormat Menteri Tenaga dan

Sumber Asli untuk menjawab. Tempoh masa 30 minit.

3.46 ptg.

Menteri Tenaga dan Sumber Asli [Datuk Seri Takiyuddin bin Hassan]:
Assalamualaikum warahmatullahi wabarakatuh dan salam sejahtera Tuan Yang di-
Pertua, Ahli-ahli Yang Berhormat sekalian. Saya terlebih dahulu mengambil
kesempatan ini mengucapkan jutaan terima kasih kepada rakan-rakan, Ahli-ahli
Yang Berhormat yang telah mengambil bahagian membahaskan isu-isu di bawah
Kementerian Tenaga dan Sumber Asli dalam tempoh Usul Menjunjung Kasih
perbahasan Titah Diraja baru-baru ini. Seramai 12 orang Ahli Yang Berhormat yang
telah membahaskan pelbagai isu berkaitan dengan KeTSA. Namun saya tidak pasti
Tuan Yang di-Pertua, berapa orang yang ada di dalam Dewan yang mulia ini.

Timbalan Yang di-Pertua [Dato’ Mohd Rashid Hasnon]: Yang tidak ada
bertulis.

Datuk Seri Takiyuddin bin Hassan: Ya, kalau tidak ada itu, saya akan
bertulis. Pertamanya, Yang Berhormat Kluang. Saya tidak nampak di sini Yang
Berhormat Kluang.

Timbalan Yang di-Pertua [Dato’ Mohd Rashid Hasnon]: Okey, dia tidak
ada.

Datuk Seri Takiyuddin bin Hassan: Dia ada dua perkara yang dibangkitkan.
Saya akan beri secara bertulis. Akan tetapi kalau yang penting saya minta supaya
dikemukakan juga di sini walaupun tidak hadir.

Timbalan Yang di-Pertua [Dato’ Mohd Rashid Hasnon]: Boleh. Tidak ada
masalah.

Datuk Seri Takiyuddin bin Hassan: Yang Berhormat Rompin dan juga Yang
Berhormat Sik mengenai pampasan pengekalan hutan simpan. Kedua-duanya tidak
ada di sini Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Baik.

Datuk Seri Takiyuddin bin Hassan: Begitu juga Yang Berhormat Raub yang
bertanya mengenai Harimau Malaya ini, tidak ada di sini.

Timbalan Yang di-Pertua [Dato’ Mohd Rashid Hasnon]: Baik.
