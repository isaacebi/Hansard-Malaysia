DR 15.3.2022 22

prasarana asas disediakan bagi memenuhi keperluan dan keselesaan pelancong.
Dalam hal ini Tuan Yang di-Pertua, MOTAC melalui pejabat-pejabat MOTAC negeri
di seluruh negara turut sentiasa bekerjasama rapat dengan kerajaan negeri dalam
usaha untuk memastikan kemudahan infrastruktur dan prasarana asas_ untuk
pelancong disediakan dan diselenggarakan dalam memastikan standard dan kualiti
perkhidmatan sentiasa berada pada tahap yang tinggi. Sekian terima kasih.

Tuan Yang di-Pertua: Terima kasih. Soalan tambahan.

Dato’ Haji Mohd Fasiah bin Mohd Fakeh [Sabak Bernam]: Terima kasih
jawapan daripada Yang Berhormat Menteri yang menyeluruh dan memandangkan
pelancongan Kembara Roof Top Tent dan Mobile Home ini memerlukan
penyelarasan daripada beberapa kementerian seperti Kementerian Pengangkutan,
KPKT dan Kementerian Alam Sekitar dan Air.

Soalan tambahan saya, setakat manakah kerajaan khususnya MOTAC
menyelaraskan dengan kementerian-kementerian yang lain supaya dapat
memastikan pelancong-pelancong ini mendapat kemudahan dan keselesaan
terbaik? Adakah inisiatif ataupun insentif yang diberikan oleh kerajaan bagi kumpulan
Kembara Roof Top Tent dan Mobile Home ini menggalakkan pelancong dan kesan
daripada segi ekonomi dan sosial kepada negara? Sekian, terima kasih.

Dato’ Sri Hajah Nancy Shukri: Terima kasih Tuan Yang di-Pertua. Terima
kasih Yang Berhormat Sabak Bernam atas soalan yang begitu hebat sekali. Tuan
Yang di-Pertua MOTAC menyedari tentang kewujudan produk-produk pelancongan
baru ini dan mengambil maklum akan potensi besar untuk ia dibangunkan dan
diperbanyakkan di Malaysia.

Oleh itu MOTAC pada awal tahun ini telah menjemput agensi-agensi kerajaan
yang berkaitan seperti KPKT yang disebutkan tadi untuk berbincang dan meneliti
perkara ini. Ini disusuli pula dengan satu mesyuarat lagi pada minggu lalu. Dalam
mesyuarat tersebut beberapa perkara baru telah disentuh iaitu bukan sahaja melihat
dari sudut penyediaan infrastruktur tapak untuk kegunaan Mobile Home semata-
mata malah turut melihat dari sudut pembangunan ekosistem yang menyeluruh
termasuklah pembangunan industri pembinaan dan sebagainya.

Perkara ini kini diteliti lanjut oleh semua kementerian berkaitan bukan sahaja
MOTAC dan KPKT malah turut membabitkan Kementerian Perdagangan
Antarabangsa dan Industri. Insya-Allah, kami di MOTAC akan terus memberikan
kerjasama dalam hal ini. Selaras dengan usaha kami untuk meneroka dan
mengambil peluang potensi dalam mempelbagaikan produk pelancongan sekali gus
memajukan lagi industri pelancongan.

Tadi, soalan seterusnya mengenai insentif. Saya boleh jawab tetapi ia

panjang mungkin saya boleh jawab secara bertulis. Saya ada jawapannya di sini
