DR 15.3.2022 8

yang memungkinkan berlakunya kejadian ribut petir yang lazimnya membawa hujan
lebat berserta angin kencang dalam jangka masa yang singkat iaitu satu hingga tiga
jam.

Kebiasaannya kejadian ini berlaku terutamanya pada waktu petang dan awal
malam di kebanyakan kawasan negeri-negeri di pantai barat dan pedalaman
Semenanjung, barat Sabah serta barat dan tengah Sarawak. Keadaan cuaca ini
berpotensi menyebabkan banjir kilat serta kerosakan pada struktur yang tidak kukuh.
Namun begitu, tumpuan juga harus diberikan kepada keadaan sungai yang mana
fenomena arus deras, kejadian kepala air dan limpahan air sungai berpotensi
terjadinya jika hujan lebat yang berlaku dalam tempoh yang lebih lama. Situasi
sebegini boleh juga mengakibatkan bencana kilat, banjir lumpur dan kejadian tanah
runtuh.

Sehubungan dengan itu, selain daripada notis yang dikeluarkan oleh
METMalaysia, Jabatan Pengairan dan Saliran juga telah mengeluarkan amaran
banjir kepada orang ramai melalui Program Ramalan dan Amaran Banjir (PRAB)
yang kini telah pun beroperasi sepenuhnya di Kelantan, Terengganu dan Pahang.
Maklumat daripada PRAB ini juga dapat membantu pasukan penyelamat untuk
merancang dan menyelaras aktiviti berkaitan. Maklumat amaran banjir, status arah
air sungai dan taburan hujan di seluruh Malaysia boleh diakses oleh orang ramai
melalui https://publicinfobanjir.water.gov.my. Selain daripada itu, METMalaysia juga
menggunakan pelbagai platform untuk menyebarkan maklumat dan amaran cuaca
seperti melalui RTM, SMS dan juga Facebook, Instagram dan Twitter. Selain segala
maklumat itu disalurkan pihak NADMA.

Untuk makluman juga, pihak kerajaan tempatan (PBT) telah mewujudkan
satu jawatankuasa taskforce bagi mengatasi masalah banjir kilat yang diketuai oleh
jabatan kerajaan tempatan dan dianggotai oleh pelbagai agensi seperti Jabatan
Pengairan dan Saliran, Jabatan Kerja Raya, Pejabat Setiausaha Kerajaan Negeri
dan jawatankuasa ini sebenarnya memberi perhatian kepada insiden banjir-banjir
kilat yang berlaku dengan menaik taraf sistem saliran lama yang tidak sistematik
berdasarkan senarai hotspot banjir kilat.

Kedua, mengemas kini dan menyelaras inventori sistem saliran yang
merangkumi hak milik, tanggungjawab, penyelenggaraan, lokasi dan sebagainya.
Juga saya nak maklumkan bahawa pihak jawatankuasa ini telah pun juga memberi
perhatian kepada pelan tindakan banjir bagi mengelak banjir di kawasan tapak projek
dengan memastikan tindakan penguatkuasaan dipertingkatkan di peringkat PBT bagi
kawalan hakisan dan enap cemar di tapak projek mengikut panduan dan garisan oleh
Manual Saliran Mesra Alam (MSMA) daripada JPS. Sekian, terima kasih.

Tuan Yang di-Pertua: Terima kasih. Soalan tambahan pertama.
