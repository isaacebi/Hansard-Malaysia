DR 15.3.2022 34

(v) menggunakan teknologi artificial intelligence dan big data
analytics, dengan izin, untuk mengumpul dan membuat
padanan data termasuk menggunakan cerapan tingkah laku
untuk komunikasi yang lebih berkesan dengan pembayar
cukai; dan

(vi) menentukan sistem pematuhan cukai yang direka ini
dibentuk menjadi satu platform, yang menggalakkan dan
mendorong pematuhan secara sukarela oleh pembayar
cukai.

Terima kasih Tuan Yang di-Pertua.

Tuan Haji Wan Hassan bin Mohd Ramli [Dungun]: Terima kasih atas
jawapan yang telah diberikan. Cabaran terbesar untuk menangani kemelut ini ialah
kesukaran untuk mengetahui saiz sebenar ekonomi gelap. Soalan saya,
bagaimanakah penyiasatan dan pelaksanaan penguatkuasaan LHDN boleh
menimbulkan kegerunan kepada sindiket jenayah ini?

Tuan Haji Yamani Hafez bin Musa: Terima kasih atas soalan susulan. Kalau
kita lihat kajian sehingga tahun 2015 yang dijalankan oleh Bank Dunia. Peratusan
shadow economy atau ekonomi terselindung berbanding KDNK bagi Malaysia
merupakan sebanyak 30 peratus.

Sebenarnya, kalau dengan sistem percukaian iaitu percukaian penggunaan
sebelum ini GST peniaga akan keluar berdaftar kerana terdapat insentif yang
disediakan oleh peniaga yang berdaftar yang boleh menuntut kembali GST yang
dibayar atas input perniagaan mereka dan di kalangan negara maju apa yang saya
ada di sini- data yang ada di sini yang melaksanakan GST kadar shadow economy
seperti pelarian dan penipuan cukai hanyalah di kadar sekitar 10 peratus hingga 15
peratus. Jauh lebih baik daripada negara-negara yang tidak membuat cukai
penggunaan seperti GST. Terima kasih.

01140

Puan Nurul Izzah binti Anwar [Permatang Pauh]: Terima kasih Tuan Yang
di-Pertua atas peluang menanyakan soalan susulan. Timbalan Menteri, soalan saya
memandangkan tadi juga Yang Berhormat telah sebut kalau 30 peratus sudah tentu
kita melihat anggaran kehilangan beratus bilion Ringgit Malaysia.

Maka, dua soalan susulan. Pertama, adakah kerajaan yang mengambil kira
pengenalan nombor identifikasi cukai bagi setiap rakyat Malaysia berumur 18 tahun
ke atas to make it more seamless and organize? Kedua, saya dengar disebut GST.
Adakah ini bermaksud pendirian daripada kementerian adalah untuk
memperkenalkan cukai GST bagi menangani sebahagiannya isu ekonomi gelap?

Terima kasih.
