DR 15.3.2022 38

Jadi, saya ingin mendapat penjelasan daripada Yang Berhormat Timbalan
Menteri, apakah status terkini selepas ramai telah membangkitkan isu ini yang
membantah keputusan kementerian melarang PIBG daripada menggunakan wang
sendiri untuk mengupah guru sementara. Terima kasih, Yang Berhormat Timbalan
Menteri.

Dato’ Dr. Mah Hang Soon: Terima kasih Yang Berhormat Kota Melaka. Jadi,
untuk memastikan semua guru yang kita ambil menepati tahap dan memenuhi
keperluan seperti mana yang telah saya sebutkan tadi, maka pelantikan ataupun—
tidak kiralah sama ada mereka ini diupah oleh pihak mana, yang penting adalah
mereka memenuhi syarat yang telah ditetapkan seperti mana saya sebutkan tadi.
Terima kasih.

Datuk Seri Panglima Wilfred Madius Tangau [Tuaran]: Soalan tambahan
ketiga. Tuaran. Ini dari Sabah ini, Tuan Yang di-Pertua. Tolong.

Dato’ Ramli bin Dato’ Mohd Nor [Cameron Highlands]: Silakan, Yang

Berhormat Setiu.

11. Tuan Shaharizukirnain bin Abd. Kadir [Setiu] minta Menteri Pertanian dan
Industri Makanan menyatakan secara terperinci langkah bagi memastikan
pengusaha ayam tempatan tidak terjejas akibat kemasukan ayam import.

Timbalan Menteri Pertanian dan Industri Makanan | [Datuk Seri Haji
Ahmad bin Hamzah]: Bismillahi Rahmani Rahim. Assalamualaikum warahmatullahi
wabarakatuh. Terima kasih, Tuan Yang di-Pertua.

Untuk makluman Ahli Yang Berhormat, kemasukan ayam import tidak
menjejaskan pengusaha ayam tempatan kerana kebenaran mengimport yang
diumumkan oleh Yang Amat Berhormat Perdana Menteri pada 1 Disember 2021
hanya bersifat sementara sehingga bekalan ayam dalam negara dapat distabilkan
dan jumlah pengimportan adalah dalam kuantiti yang kecil meliputi sebanyak 8.8
peratus daripada keperluan pengguna.

Purata keperluan ayam dalam negara adalah sebanyak 3,762 metrik iaitu 2.1
juta ekor sehari ataupun 113,220 tan metrik bersamaan dengan 62.9 juta ekor
sebulan. Pada bulan Oktober hingga Disember tahun lalu, negara telah berhadapan
dengan kekurangan bekalan ayam sebanyak 86 peratus. Sebagai langkah
mengatasi kekurangan tersebut, MAFI telah membuka kebenaran mengimport
sehingga 10,000 tan metrik atap 5.5 juta ekor sebulan bagi tempoh Disember 2021
hingga Mei 2022. Sejumlah 36 buah syarikat yang telah diberikan kebenaran untuk

mengimport, Approved Permit (AP) untuk mengimport ayam bulat dan keratan dari
