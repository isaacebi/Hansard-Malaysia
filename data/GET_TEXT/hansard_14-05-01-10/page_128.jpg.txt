DR 15.3.2022 122

memenuhi keperluan sumber manusia oleh industri sama ada dari sudut bidang
pengajian, pengetahuan dan kemahiran yang dimiliki.

Antara langkah yang kami di KPT laksanakan adalah untuk menyemak,
menambah baik secara berkala program-program akademi yang ditawarkan dan
juga kita telah buat dan kita telah lancarkan Pelan Strategik Kebolehpasaran
Graduan sebagai usaha jangka sederhana untuk meningkatkan kebolehpasaran
graduan. KPT juga turut merencanakan inisiatif berbentuk jangka pendek untuk
membantu graduan mendapat peluang pekerjaan seperti kita sediakan program
latihan, berbentuk kemahiran dan pendekatan kemahiran melalui inisiatif KPT-CAP,
kita juga laksanakan Program Intervensi Kebolehpasaran Graduan...
=1650

Tuan Lim Lip Eng [Kepong]: Yang Berhormat Menteri, Yang Berhormat
Menteri. Kepong, Kepong.

Datuk Seri Dr. Noraini binti Ahmad: Sekejap, sekejap — Adalah
melaksanakan Structured Internship Programme. Juga, saya hendak maklumkan ke
dalam Dewan ini seperti - sebab kita ada Mesyuarat Majlis Pekerjaan Negara
Bilangan 1 - baru-baru ini yang dipengerusikan oleh Yang Amat Berhormat Perdana
Menteri, KPT untuk makluman semua juga, telah berjaya mencapai 19,222 buah
penempatan pekerjaan.

Apa kelainan yang dibuat oleh KPT kita telah menandatangani satu Letter of
Commitment yang diberikan oleh pihak swasta apabila mereka — dia melalui proses
diambil training pelajar kita, kita minta letter of commitment daripada syarikat tersebut
bagi syarikat tersebut ambil pelajar kita untuk satu tahun sekurang-kurangnya
bekerja. Yang Berhormat.

Tuan Lim Lip Eng [Kepong]: Ya, terima kasih. Kepong, Kepong. Ya, terima
kasih. Terima kasih Yang Berhormat Menteri. Apa pandangan Yang Berhormat
Menteri tentang masalah pengangguran yang tinggi di antara graduan universiti
tempatan sebab tahap kemutuan pendidikan tinggi kami, the standard of our higher
education? Terima kasih.

Datuk Seri Dr. Noraini binti Ahmad: Itu Yang Berhormat, terima kasih atas
soalan yang telah diutarakan. Penambahbaikan memang sentiasa kita laksanakan.
Tadi saya ada maklumkan mengenai industry led counsel ataupun coordination body
di mana syarikat swasta ataupun tokoh industri, dia akan duduk bersekali bersama
dengan kita di pihak kerajaan dan juga pensyarah dan pakar akademik dan juga
pelajar dalam membentuk, dalam memberi feedback kepada kita mengenai maklum
balas mengenai kualiti termasuklah kualiti juga Yang Berhormat Kepong. Yang

Berhormat Tampin.
