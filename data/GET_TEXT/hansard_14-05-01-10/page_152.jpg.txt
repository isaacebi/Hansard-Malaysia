DR 15.3.2022 146

Pantai. Insya-Allah, kita akan mengenal pasti tapak tanah kerajaan ataupun tanah
DBKL untuk membolehkan kita membina lebih banyak Council Homes. Council
Homes ataupun Residensi Majlis.

Tuan Ahmad Fahmi bin Mohamed Fadzil [Lembah Pantai]: Boleh. Nanti
saya bantu cari tempat.

Dato’ Seri Dr. Shahidan bin Kassim: Keuntungan Council Homes ini,
pertama, sewanya ialah di antara yang paling minimum dan paling rendah.
Keduanya, akan memberi peluang kepada mereka untuk duduk di kawasan yang
cukup selesa ataupun rumah yang selesa sebelum mereka dapat membeli rumah.

Rumah mampu milik yang kita buat sekarang ini, terdapat pembeli-pembeli
yang bukan dari Wilayah Persekutuan sebab kita sudah bina 40,000 unit rumah.
Akan tetapi saya tengok masih banyak orang yang tidak memiliki rumah. Jadi, kita
kata lebih baik kita membina Council Homes. Ini kerana bila kita buat Council Homes,
sekiranya rumah mampu milik yang dibina, orang yang berada di Council Homes ini
akan diberi keutamaan untuk membeli rumah dalam keadaan pada masa tersebut
mereka telah mampu. Dalam tempoh lima tahun lagi mereka telah mampu contohnya
untuk membeli rumah.

Silakan Yang Berhormat Lembah Pantai.

Tuan Ahmad Fahmi bin Mohamed Fadzil [Lembah Pantai]: Terima kasih
Yang Berhormat Menteri, terima kasih Tuan Yang di-Pertua. Cuma satu sahaja. Saya
harap kementerian boleh mengambil iktibar daripada program Projek Perumahan
Rakyat di mana sepatutnya, asalnya dahulu Projek Perumahan Rakyat bersifat
transitionary dan dia adalah upward socially mobile. Maksudnya, mereka yang
masuk dalam tempoh beberapa tahun akan keluar. Tidaklah mereka tinggal di situ,
beli rumah itu dan akhirnya sampai mereka meninggal dunia di situ.

Saya harap, Yang Berhormat Menteri boleh mempertimbangkan bahawa
dasar dalam program Council Homes ini lebih mampan dan juga lebih bersifat
upwardly socially mobile. Maksudnya, mereka yang masuk itu, kita link kan dengan
agensi-agensi agar mereka boleh akhirnya nanti membeli rumah sendiri, agar orang
lain boleh masuk ke situ. Janganlah kita amalkan budaya di mana kuota diberikan
kepada parti-parti politik. Kita elakkan. Ini untuk rakyat, kita pastikan mereka yang
paling memerlukan akan dapat. Terima kasih.

Dato’ Seri Dr. Shahidan bin Kassim: Terima kasih Yang Berhormat. Yang
Berhormat sedia maklum sebab Yang Berhormat berada di kalangan PH semasa
kami menjadi pembangkang dahulu, perkara ini kita timbulkan. Akan tetapi semasa
kita memerintah, kita tidak pernah mengambil kira perkara-perkara yang melibatkan
parti politik. Yang Berhormat melihat saya sendiri buat engagement dengan semua

wakil rakyat pembangkang di Wilayah Persekutuan dan memberi kesamaan di
