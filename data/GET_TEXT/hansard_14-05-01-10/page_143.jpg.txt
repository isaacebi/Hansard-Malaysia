DR 15.3.2022 137

Gagasan Keluarga Malaysia. Besar juga harapan kita supaya kita dapat bersama-
sama untuk meningkatkan lagi prestasi dan kecemerlangan serta merealisasikan visi
Wilayah Persekutuan yang maju dan sejahtera serta peneraju pembangunan yang
mampan menerusi konsep “Our City Our Home” selaras dengan moto Wilayah
Persekutuan, “Wilayah Prihatin, Sihat dan Selamat”.

21730

Insya-Allah, kita akan memberikan maklum balas dalam masa yang
ditetapkan dan kita berharap agar jawapan-jawapan yang diberikan akan dapat
memberikan pencerahan yang sewajarnya.

Tuan Yang di-Pertua, Yang Berhormat Wangsa Maju telah menyatakan rasa
tidak puas hati beliau kerana beranggapan DBKL masih membenarkan
pembangunan perumahan dan komersial diteruskan pada empat daripada enam
buah kolam takungan di Kuala Lumpur. Kementerian ini ingin menjelaskan bahawa
tiada kolam takungan banjir yang diberi milik, hanya tanah-tanah di pinggiran kolam
sahaja yang diberi milik. Pemberi milikan dalam hal berkenaan tanah adalah di
bawah bidang kuasa Jawatankuasa Kerja Tanah, Jabatan Ketua Pengarah Tanah
dan Galian Persekutuan.

Sementara itu, kebenaran pembangunan adalah di bawah bidang kuasa
DBKL. Kelulusan kebenaran perancangan diberikan setelah pertimbangan oleh
Jawatankuasa Pusat Setempat (JKPS) dengan mengambil kira tanah yang telah
diberi hak milik dengan syarat nyata untuk kegunaan spesifik berdasarkan
peruntukan seksyen 108 Kanun Tanah Negara telah meletakkan syarat dalam hak
milik tanah.

Dalam mempertimbangkan sesuatu permohonan, DBKL mengambil kira
peruntukan berkanun dalam Pelan Bandaraya Kuala Lumpur, senario pembangunan
sekitar, keupayaan  infrastruktur untuk menampung pembangunan yang
dicadangkan, pematuhan kepada keperluan teknikal dan piawaian perancangan
serta mengambil kira sensitiviti di sesuatu kawasan. Selain itu, ulasan daripada
semua agensi teknikal merupakan satu keperluan dan diambil kira dalam
Jawatankuasa Pusat Setempat yang mana agensi-agensi teknikal merupakan ahli
tetap JKPS, termasuk ulasan-ulasan dari JPS.

Tuan Yang di-Pertua, dalam kes enam buah kolam yang disebut oleh Yang
Berhormat Wangsa Maju, hanya dua buah kolam sahaja yang diberi kelulusan
perancangan iaitu Kolam Delima dan Kolam Taman Wahyu. Pembangunan ini
melibatkan kawasan di pinggir kolam sahaja. Kerajaan sentiasa memastikan kapasiti
kolam tersebut tidak terganggu bagi tujuan takungan air banjir.

Untuk makluman jua, jumlah kapasiti keseluruhan Kolam Delima dan Kolam

Taman Wahyu dua juta meter padu. Selain itu, perunding juruukur berlesen yang
