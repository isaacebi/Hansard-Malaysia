DR 15.3.2022 77

surat khabar dan ramai orang tertanya-tanya kenapa kes-kes sebesar ini tidak ada
tangkapan atau ada pendakwaan?

Timbalan Yang di-Pertua [Dato’ Mohd Rashid Hasnon]: Terima kasih,
Yang Berhormat Beruas. Boleh jawapan bertulis, tidak apa.

Datuk Jonathan bin Yasin: Secara spesifiknya kita akan beri jawapan
kepada Yang Berhormat.

Tuan Chong Chieng Jen [Stampin]: Minta penjelasan, Yang Berhormat
Timbalan Menteri. Tadi Yang Berhormat Timbalan Menteri ada sebut bahawa
semasa— siasatan diselesaikan barulah senarai hitam akan dibuang. Akan tetapi,
apa yang berlaku dalam kedua-dua kes yang saya sebutkan itu adalah pertamanya,
sudah dua hingga tiga tahun. Nampaknya tidak ada apa-apa siasatan lanjutan yang
perlu dijalankan.

Akan tetapi suspek-suspek itu masih disenaraihitamkan nama mereka. Oleh
sebab itu saya ada sebut, mereka mengalami kesusahan. Akaun bank mereka
semua ditutup. Tidak dapat operate apa-apa bank account dan salah seorang itu
adalah seorang murid yang sekarang hendak mohon PTPTN /oan. Oleh sebab tidak
ada bank account, loan dia pun tidak dapat diproses. Ini pertama.

Kedua, atas_ prinsip innocent unless’ proven guilty. Dengan
menyenaraihitamkan nama mereka, bukankah mereka sudah dihukum supaya
mereka tidak boleh buat apa-apa transaksi bank walaupun siasatan dijalankan. So,
dua isunya. Pertama, isunya mereka dihukum sebelum mereka disabitkan kesalahan
dalam mahkamah. Keduanya, siasatan yang dijalankan itu lama, sudah hampir tiga
tahun dan belum ada apa-apa keputusan. Takkan mereka hendak tunggu 10 hingga
20 tahun untuk polis menjalankan siasatan itu? Pada masa yang sama, mereka tidak
ada bank account untuk operate. Minta penjelasan daripada Yang Berhormat.

Timbalan Yang di-Pertua [Dato’ Mohd Rashid Hasnon]: Terima kasih. Sila
Yang Berhormat Timbalan Menteri.

Datuk Jonathan bin Yasin: Izinkan saya dahulu untuk menjawab kepada
Yang Berhormat Beruas. Saya mahu menjawab tetapi telah terhalang dengan Yang
Berhormat Stampin. Berkaitan dengan keseluruhan kes yang beliau minta, kita akan
bagi laporan secara bertulis dengan lebih detailed supaya dapat dijelaskan. Apa yang
kita beritahu tadi adalah semua kes yang mana melibatkan melebihi RM100,000. Ini
kita beritahu secara nyata berapa jumlah yang terlibat.

Berkaitan dengan Yang Berhormat Stampin tadi tentang akaun yang telah
dibekukan. Jika Yang Berhormat Stampin mempunyai rekod mereka yang
sebenarnya telah dibekukan akaun mereka secara spesifik, boleh menulis kepada
KDN dan pihak kami akan berusaha untuk membantu melihat kepada apa

sebenarnya yang berlaku.
