DR 15.3.2022 46

credential sebagai panduan pembangunan program atau kursus berbentuk micro-
credential. Panduan ini menjelaskan dasar dan kaedah yang terbaik dalam
melaksanakan micro-credential bagi kursus daripada program yang telah mendapat
akreditasi ataupun kursus standalone serta dasar pindah kredit bagi tujuan
mendapatkan penganugerahan kelayakan akademik ini.

Saya juga hendak maklumkan juga bahawa untuk menjamin_kualiti
penawaran micro-credential di IPT ini pelaksanaannya bagi kursus-kursus dalam
program pengajian akan kita semak semula semasa penilaian akreditasi atau audit
pematuhan oleh MQA. Sebarang kalau sekiranya ada ketidakpatuhan terhadap
piawaian tersebut, kita khuatir ia akan menjejaskan status akreditasi program
berkenaan.

Untuk makluman Yang’ Berhormat Baling juga, IPT juga
dipertanggungjawabkan untuk mewujudkan sistem pengurusan_ kualiti yang
merangkumi aspek pengurusan dan kelulusan bagi pembangunan reka bentuk,
penyampaian untuk penambahbaikan micro-credential. Ini untuk makluman kepada
Yang Berhormat Baling /ah. Terima kasih banyak.

Dato’ Ramli bin Dato’ Mohd Nor [Cameron Highlands]: Ahli-ahli Yang
Berhormat, sekarang tamatlah sesi untuk Waktu Pertanyaan-pertanyaan bagi Jawab
Lisan pada hari ini. Terima kasih Yang Berhormat.

[Sesi untuk Pertanyaan-pertanyaan bagi Jawab Lisan tamat]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

12.14 tgh.
Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua:

“Bahawa mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan
ditangguhkan sehingga selesai giliran Kementerian Alam Sekitar
dan Air, Kementerian Dalam Negeri, Kementerian Perdagangan
Dalam Negeri dan Hal Ehwal Pengguna, Kementerian Tenaga dan
Sumber Asli, Kementerian Pengajian Tinggi, Kementerian
Pembangunan Wanita, Keluarga dan Masyarakat, Kementerian
Wilayah Persekutuan dan Kementerian Perumahan dan Kerajaan
Tempatan menjawab seperti di nombor sembilan hingga 16 dalam
susunan giliran Menteri menjawab ke atas perbahasan Usul
Menjunjung Kasih ke atas Titah Diraja dan selepas itu Majlis
Mesyuarat akan ditangguhkan sehingga jam 10.00 pagi, hari Rabu
16 Mac 2022.”
