DR 15.3.2022 18

juga Singapura yang dilaporkan berada pada tangga pertama pada tahun 2019.
Kedudukan negara berkenaan jelas berubah kepada tangga 20 setelah pelarasan
semula dilaksanakan dengan mengambil kira kategori baharu ini.

Dalam konteks Malaysia, indikator di bawah kategori Natural Resources and
Resilience ini dilaporkan masih berada di tahap yang sangat lemah khususnya bagi
indikator ocean, rivers, and lakes, dengan izin. Oleh yang demikian, tindakan
penambahbaikan perlu diteliti oleh kementerian dan agensi yang berkaitan bagi
memastikan skor indikator ini meningkat pada masa hadapan.

Berdasarkan Laporan GFSI tahun 2021, negara berada di kedudukan ke-39,
meningkat sembilan anak tangga dengan skor 70.1 iaitu peningkatan 5.1 peratus
berbanding tahun 2020. Suka saya maklumkan, peningkatan yang merupakan
peningkatan skor tertinggi daripada kalangan 113 buah negara yang terlibat,
Malaysia juga berada di kedudukan ketujuh dalam kalangan negara Asia Pasifik
selepas China, Korea Selatan dan Australia. Selain itu juga, kedudukan Malaysia
dalam kalangan negara ASEAN kekal di tangga kedua selepas Singapura.

Pada masa yang sama, kementerian ini turut komited dalam melaksanakan
usaha-usaha berteraskan pemerkasaan sistem makanan negara agar kekal berdaya
saing dalam pelbagai keadaan. Ini jelas diperlihatkan menerusi pembangunan Pelan
Tindakan Dasar Sekuriti) Makanan Negara yang memperincikan inisiatif kerajaan
untuk memperkukuhkan sekuriti makanan negara secara holistik dan mampan.
Pelan tindakan ini turut mengambil kira saranan penambahbaikan yang dibangkitkan
oleh pihak EIU.

Saya yakin, pelaksanaan strategi dan usaha-usaha yang telah dirangka di
bawah Pelan Tindakan Dasar Sekuriti) Makanan Negara bukan sahaja dapat
menyumbang kepada pengukuhan _ sekuriti makanan, tetapi juga dapat
meningkatkan kedudukan negara ke tahap yang lebih baik dalam GFSI. Terima kasih
Tuan Yang di-Pertua.

Tuan Yang di-Pertua: Terima kasih. Yang Berhormat Lenggong.

Datuk Seri Dr. Shamsul Anuar bin Nasarah [Lenggong]: Terima kasih
Tuan Yang di-Pertua. Barangkali kita boleh mencontohi negara-negara maju seperti
Finland, Ireland, Belanda, Jerman, Jepun, Singapura dan Korea Selatan dalam
meningkatkan teknologi pertanian negara ke tahap [Tidak jelas] 5.0 bagi
mewujudkan masyarakat bersepadu dengan teknologi yang mengoptimumkan
penggunaan teknologi bagi meningkatkan hasil tanaman pada tahap sekuriti yang
tinggi.

Saya dengar jawapan Yang Berhormat Menteri tadi. Soalnya, apakah
indikator yang menyumbang kepada kenaikan dan faktor yang menyebabkan

penurunan mendadak bagi Malaysia dalam GFSI tahun 2021? Kemudian, apakah
