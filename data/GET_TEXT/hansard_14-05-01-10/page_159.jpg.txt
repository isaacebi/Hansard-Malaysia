DR 15.3.2022 153

mendadak selepas perayaan Tahun Baru Cina baru-baru ini. Ketiga, faktor-faktor
yang mempengaruhi kenaikan bahan binaan adalah seperti yang berikut:

(i) kenaikan harga bahan binaan seperti besi, keluli, bitumen dan
sebagainya adalah disebabkan trend global disebabkan
permintaan yang meningkat dan penawaran yang terhad dalam
pasaran;

(ii) kenaikan kos dan kekurangan bahan mentah seperti skrap besi
dan bijih besi turut menyebabkan kenaikan harga keluli;

(iii) peningkatan kos logistik seperti kos penyimpanan, kos
pengangkutan dan kos pemprosesan turut menyebabkan
kenaikan harga bahan binaan juga berlaku; dan

(iv) kenaikan harga bahan binaan juga disebabkan oleh terma
kredit di mana kos bahan binaan lebih murah sekiranya pemaju
membayar tunai berbanding secara kredit.

Mesyuarat telah bersetuju agar CIDB dan Kementerian Kerja Raya mengkaji
kos terperinci rantaian bekalan bahan binaan dalam usaha mengawal kos bahan
binaan. Nota Jemaah Menteri berkaitan perkara ini telah dibentangkan pada 11 Mac
yang lalu.

Tuan Yang di-Pertua, Ahli Yang Berhormat seterusnya membahaskan isu
Kementerian Perumahan dan Kerajaan Tempatan ialah Yang Berhormat daripada
Segambut yang telah membangkitkan mengenai bantahan pemilik rumah berhubung
cadangan penggubalan Akta Sewaan Kediaman- Residential Tenancy Act iaitu RTA.

Untuk makluman Yang Berhormat Segambut, cadangan penggubalan akta
ini adalah bagi menggalakkan pertumbuhan sektor sewaan kediaman sebagai sektor
alternatif untuk rakyat yang tidak mampu membeli rumah. Akta ini masih di peringkat
kajian.

Berhubung dengan persoalan sampel kajian, selain daripada 3,000 orang
responden yang diambil sebagai sampel kajian, penggubalan akta ini juga melalui
proses pelaksanaan analisis impak peraturan. Konsultasi awam yang telah
dijalankan melalui portal Unified Public Consultation (UPC) bermula pada 8 Januari
2022 hingga 28 Februari 2022 telah mendapati 1,606 maklumat balas daripada orang
awam, agensi, institusi dan NGO. Status terkini, pihak perunding sedang meneliti
maklum balas yang diterima dan akan membentangkan kepada KPKT hasil
penelitian tersebut. Cadang penggubalan RT akan diteliti secara terperinci bagi
memastikan semua peruntukan dalam akta ini tidak membebankan mana-mana
pihak.

Saya mengucapkan terima kasih banyak kepada Yang Berhormat Segambut

kerana telah menyuarakan pandangan ataupun bantahan daripada responden-
