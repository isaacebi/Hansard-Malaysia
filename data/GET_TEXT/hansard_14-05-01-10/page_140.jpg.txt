DR 15.3.2022 134

kanan kita ada. Jadi bagi kita ini merupakan projek rintis yang terbuka untuk beri
pandangan dan idea. Malahan Yang Berhormat pun boleh bagi pandangan.
Sekiranya perkara ini tidak memberi manfaat, tidak ada masalah, kita boleh tarik
balik, tidak ada masalah. Tapi sekarang ini kita masih dalam proses kajian dan ini
projek rintis yang dijangka sehingga April ini untuk kita menilai semua aduan,
pandangan dan insya-Allah sekiranya perkara ini...

Puan Hannah Yeoh [Segambut]: Timbalan Menteri.

Dato’ Hajah Siti Zailah binti Mohd Yusoff: Ya. Itu Yang Berhormat.

Puan Hannah Yeoh [Segambut]: Yang NGO membangkitkan iaitu Menteri
dan Timbalan Menteri tidak hendak berjumpa dengan mereka. Mereka datang protes
KPWKM tidak dapat berjumpa.

Dato’ Hajah Siti Zailah binti Mohd Yusoff: Saya datang berjumpa. Masa
dia turun, saya turun Yang Berhormat. Saya turun jumpa mereka.

Puan Hannah Yeoh [Segambut]: Dia janji akan bagi maklum balas dua
minggu, akan tetapi tidak dapat maklum balas. Kemudian adakan perjumpaan, KSU
yang bertemu dengan mereka. Kemudian mereka datang protes, juga tidak dapat
bertemu dengan mereka. Jadi kalau sudah tiga kali OKU tidak dapat berjumpa dan...

Dato’ Hajah Siti Zailah binti Mohd Yusoff: Yang Berhormat, Terima kasih
ya, terima kasih Yang Berhormat. Saya menghormati Yang Berhormat.

Puan Hannah Yeoh [Segambut]: Jawapan ini dibaca dalam Parlimen,
jawapan yang sama tapi apa yang OKU meminta, dalam kerusi roda mereka hanya
minta satu perjumpaan dengan Menteri dan Timbalan Menteri sahaja.

Dato’ Hajah Siti Zailah binti Mohd Yusoff: Saya jumpa dengan dia, malah
masa dia datang kali pertama, saya jamu makan mereka pun. Jadi jangan salahkan
Yang Berhormat.

Tuan Lim Lip Eng [Kepong]: Menteri tunjuk gambar, tunjuk gambar
perjumpaan.

Dato’ Hajah Siti Zailah binti Mohd Yusoff: Cuma perjumpaan kali yang
kedua bertembung dengan tarikh saya ada meeting lain. Yang Berhormat Menteri
pun ada meeting lain. Jadi dalam setakat ini kita pentadbiran, Yang Berhormat
pernah ada di tempat kami. Kita ada organisasi kita. Sekiranya- maknanya pegawai-
pegawai itu mewakili dan kita mendapat taklimat. Jadi saya kira saya sebagai
seorang yang sangat dekat dengan hati OKU, saya sangat menyayangi mereka.
Saya tidak akan menzalimi mereka.

Jadi dalam keadaan ini kita hanya memperluaskan projek ini kepada
golongan baru sebab saya dimaklumkan yang datang itu mereka yang sudah lama
yang menerima tapi kita tidak sentuh pun bantuan dengan mereka. Tetapi yang kita

ini hanya penerima baru.
