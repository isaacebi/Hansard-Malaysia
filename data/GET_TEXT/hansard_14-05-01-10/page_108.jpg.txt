DR 15.3.2022 102

Datuk Seri Takiyuddin bin Hassan: Walaupun demikian saya telah
menjawab soalan dia pada 3 Mac yang lalu. Seterusnya, Yang Berhormat Permatang
Pauh tidak ada juga di sini tetapi saya rasa saya perlu menjawab soalan ini kerana
ia penting.

Timbalan Yang di-Pertua [Dato’ Mohd Rashid Hasnon]: Silakan. Baik.

Datuk Seri Takiyuddin bin Hassan: Yang Berhormat Permatang Pauh telah
membangkitkan apakah usaha_ kerajaan melalui kementerian ini untuk
memaksimumkan litupan hutan. Susulan daripada Laporan WWF yang mengatakan
bahawa dari tahun 2001 hingga 2019 terdapat pengurangan hutan sebanyak 8.12
juta hektar. Ini saya perlu jelaskan kerana ia menimbulkan sedikit kekeliruan.

Tuan Yang di-Pertua, saya ingin menarik perhatian Dewan yang mulia ini
bahawa sumber rujukan WWF Malaysia yang dirujuk oleh Yang Berhormat
Permatang Pauh adalah tidak tepat kerana rujukan ini berdasarkan kepada apa yang
dinamakan data tree cover lost yang dikeluarkan oleh Global Forest Watch dengan
izin yang mana ia merujuk kepada perubahan litupan pokok dengan mengambil kira
keluasan ladang komoditi dan juga pertanian yang tidak sepatutnya diambil kira.
Sepatutnya yang diambil kira sebagai pokok yang melitupi hutan adalah dari hutan
simpan kekal, kawasan perlindungan hutan, taman kerajaan dan hutan tanah beri
milik. Itu sepatutnya. Komoditi tidak sepatutnya diambil kira. Jadi inilah yang
menimbulkan sedikit kekeliruan.

Oleh sebab itu saya ingin menyatakan bahawa untuk menjawab soalan Yang
Berhormat Permatang Pauh, sekurang-kurangnya lapan langkah telah diambil oleh
kementerian ini melalui Jabatan Perhutanan Semenanjung Malaysia dan juga
Jabatan Perhutanan Negeri-negeri dan Jabatan Perhutanan Sabah dan Sarawak
iaitu antaranya yang pertama melalui platform Majlis Tanah Negara. Kita membuat
libat urus dengan kerajaan-kerajaan negeri menyelaras amalan pengurusan dan
penggunaan sumber hutan secara terancang, rasional dan berkesan.

Kedua, mewartakan kawasan berhutan baru sebagai hutan simpan kekal
untuk kita meningkatkan atau mencapai sasaran sekurang-kurangnya 50 peratus
kawasan berhutan menjelang tahun 2040 di Semenanjung Malaysia di bawah
Rancangan Fizikal Negara Ke-4.

01550

Ketiga, Kempen Penanaman 100 Juta Pokok dalam tempoh lima tahun di
bawah Rancangan Malaysia Kedua Belas yang mana setakat 10 Mac 2022 sebanyak
27.75 juta pokok telah berjaya ditanam di seluruh negara.

Keempat, mempertingkatkan usaha untuk pemulihan kawasan hutan yang
dipanggil kawasan hutan terosot yang perlu ditanam dengan tanaman-tanaman yang

baik untuk menyelesaikan masalah tanah yang kosong di dalam hutan.
