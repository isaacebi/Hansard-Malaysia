DR 15.3.2022 114

Saban tahun pernah saya bantu untuk menyalurkan peruntukan supaya kesediaan
keselesaan untuk murid-murid belajar di sini.

Satu lagi, untuk makluman Yang Berhormat Menteri. Baru-baru ini Kerajaan
Negeri Selangor baru sahaja mengumumkan khususnya Batang Kali bakal menjadi
hab pengangkutan kereta api dan industri logistik. Ini secara tidak langsung dapat
juga untuk kementerian melihat boleh menyediakan lebih banyak kursus khususnya
untuk di Batang Kali khas untuk belia-belia tempatan. Sekian, terima kasih Tuan
Yang di-Pertua.

Datuk Seri Dr. Noraini binti Ahmad: Terima kasih Yang Berhormat dari Hulu
Selangor atas keprihatinan Yang Berhormat terhadap kolej komuniti di bawah bidang
kuasa Kementerian Pengajian Tinggi. Kolej komuniti ini untuk makluman Yang
Berhormat, satu ada- dia mempunyai bangunan sendiri dan kedua, ia melalui
sewaan. Kementerian memang sentiasa terbuka dengan kepelbagaian penawaran
program baharu seperti Yang Berhormat nyatakan juga tadi. Kita ambil maklum
mengenai cadangan Yang Berhormat agar dinaik taraf fasiliti, mempunyai bangunan
sendiri dan sebagainya. Akan tetapi Yang Berhormat, apa juga perhatian Yang
Berhormat kita akan ambil kira dan kita akan masukkan dalam permohonan kita
melalui EPU ataupun unit di bawah Yang Berhormat dari Jeli.

Insya-Allah kita akan bawa juga keprihatinan Yang Berhormat berkaitan
perkara berkenan. Tidak perlu risau Yang Berhormat. Insya-Allah juga dan saya
menghargai komitmen Yang Berhormat sepenuhnya mengenai kolaborasi ataupun
bantuan-bantuan daripada Yang Berhormat mengenai perkara yang di dalam bidang
automotif, dalam bidang rel dan sebagainya.

Puan Rusnah binti Aluai [Tangga Batu]: /Berdiri]

Datuk Seri Dr. Noraini binti Ahmad: Saya akan mengarahkan Ketua
Pengarah, saya sekarang ini Yang Berhormat sebenarnya apa yang kita laksanakan
di kementerian merupakan pihak pengurusan termasuk saya sendiri, kami di KPT
telah memberi arahan kepada JPPKK untuk mengkaji setiap kolej komuniti dan
politeknik di setiap negeri di Malaysia ini dan kena tengok juga mengenai niche
ataupun bidang tujahan yang sesuai. Sekiranya, bidang tujahan itu tidak sesuai
sekarang ini mungkin kita mempunyai tambah baik dengan pelbagai lagi tawaran-
tawaran yang lain dan kita ambil maklum apa yang diperkatakan oleh Yang
Berhormat dari Hulu Selangor tadi.

Puan Rusnah binti Aluai [Tangga Batu]: Yang Berhormat Menteri.

Tuan Noor Amin bin Ahmad [Kangar]: Yang Berhormat Menteri... [/Ketawa]

Puan Rusnah binti Aluai [Tangga Batu]: Soalan tambahan. Tangga Batu.

Tuan Noor Amin bin Ahmad [Kangar]: Kangar pun.

Datuk Seri Dr. Noraini binti Anmad: Silakan Yang Berhormat Tangga Batu.
