DR 15.3.2022 124

4.55 ptg.

Timbalan Menteri Pembangunan Wanita, Keluarga dan Masyarakat
[Dato’ Hajah Siti Zailah binti Mohd Yusoff]: Bismillahi Rahmani Rahim.
Assalamualaikum warahmatullahi wabarakatuh dan salam sejahtera.

Terima kasih Tuan Yang di-Pertua atas peluang dan peluang yang diberi
kepada Kementerian Pembangunan Wanita, Keluarga dan Masyarakat untuk
menggulung pada petang ini. Terima kasih kepada semua Ahli Yang Berhormat yang
terlibat dalam sesi perbahasan Usul Menjunjung Kasih Titah Seri Paduka Baginda
Yang di-Pertuan Agong semasa membuka Penggal Kelima Parlimen Ke-14.

Pertama kali, saya juga mengambil peluang ini untuk mengucapkan Selamat
Hari Wanita kepada seluruh Abhli-ahli Yang Berhormat, pegawai-pegawai
kementerian, petugas-petugas di Parlimen serta seluruh rakyat Malaysia. Di antara
enam inisiatif yang telah diumumkan oleh Yang Amat Berhormat Perdana Menteri
semasa sambutan Hari Wanita iaitu penubuhan Majlis Wanita Negara, perwujudan
Rang Undang-undang Anti-Gangguan Seksual, pemantapan institusi hakam dalam
Mahkamah Syariah, jaminan pembayaran nafkah melalui Akta Pembiayaan
Kewangan kepada isteri yang diceraikan, kebenaran bekerja dari rumah bagi yang
kematian suami atau isteri dan yang keenam, sambutan Hari Wanita yang
dilaksanakan pada setiap 8 Mac setiap tahun.

Untuk makluman semua Ahli Yang Berhormat, hari ini juga merupakan Hari
Kerja Sosial Sedunia 2022. Saya juga mengambil kesempatan ini mengucapkan
Selamat Hari Kerja Sosial Sedunia kepada semua pekerja sosial di Malaysia.
Kementerian Pembangunan Wanita, Keluarga dan Masyarakat melalui Jabatan
Kebajikan Masyarakat telah menganjurkan Majlis Sambutan Hari Kerja Sosial
dengan tema, ‘Bersama Membina Eko-Sosial Baharu Dunia: Tiada yang Tertinggal’.
Hari Kerja Sosial Sedunia disambut pada hari Selasa ketiga pada bulan Mac setiap
tahun bagi mengiktiraf sumbangan dan dedikasi pekerja sosial dalam
memperjuangkan keadilan sosial, hak asasi manusia dan pembangunan sosial
melalui amalan terbaik dalam kerja sosial.

Tuan Yang di-Pertua, izinkan saya untuk menjawab pertanyaan-pertanyaan
dan pandangan daripada 12 orang Ahli Yang Berhormat yang berdasarkan isu yang
dibangkitkan oleh mereka yang melibatkan Kementerian Pembangunan Wanita,
Keluarga dan Masyarakat. Pertama, saya ingin menjawab perbahasan yang
dibangkitkan oleh Yang Berhormat Kuala Nerus yang mencadangkan pemberian cuti
idah kepada wanita yang kematian suami.

Kementerian Pembangunan Wanita, Keluarga dan Masyarakat menyokong

cadangan Yang Berhormat ini dan perkara ini telah dimaklumkan oleh Yang Amat
