DR 15.3.2022 19

tindakan kerajaan dalam mengatasi dan menjaga kepentingan rakyat di negara?
Terima kasih.

Datuk Seri Haji Ahmad bin Hamzah: Terima kasih Tuan Yang di-Pertua.
Terima kasih Yang Berhormat Lenggong, membuat satu soalan yang cukup baik
sekali.

Seperti yang saya sebut asal tadi, bahawa negara kita menunjukkan prestasi
yang cukup baik dengan mendapat skor sebanyak 70.1 dan peningkatan sebanyak
5.1 peratus dan ini satu daripada peningkatan yang paling terbaik di antara negara-
negara sebanyak 113 pada tahun 2020. Malah, kedudukan negara kita meningkat
daripada tangga ke-48 kepada tangga ke-39.

Untuk apa Yang Berhormat sebut tadi, kita kalau ikut daripada prestasi
indikator yang telah ditetapkan oleh EIU, ada sembilan indikator yang menunjukkan
peningkatan. Sebanyak dua indikator menunjukkan penurunan dan 14 indikator yang
menunjukkan kita kekal. Indikator yang telah saya sebutkan tadi adalah tentang
Affordability, kita masih lagi meningkat 0.3. Dalam bentuk Availability, kita meningkat
15.5 peratus. Ini peningkatan yang patut kita banggakan. Sementara Quality, kita
hanya dapat 76.3 dan yang paling lemah sekali kita di bawah Natural Resources, kita
hanya dapat 46.6.

Apa yang saya hendak sebut di sini, peningkatan kita yang paling ketara
sekali adalah tentang food security dan akses kerana_ kerajaan_ telah
memperkenalkan Dasar Agromakanan Negara selama 10 tahun. Selepas itu Dasar
Sekuriti Makanan Negara selama lima tahun. Jadi, dasar ini sebenarnya satu
petunjuk yang cukup jelas sekali kepada EIU yang telah memberi kita 50 peratus.
Singapura kalau kita tengok dia dapat 100 peratus dan dia telah membuat dasar ini
lebih awal lagi.

Kalau kita tengok daripada kecukupan bekalan makanan, kita dapat
peningkatan skor sebanyak 27.8 peratus. Sementara agricultural research— kerana
kerajaan telah memperuntukkan banyak peruntukan untuk penyelidikan, kita dapat
peningkatan sebanyak 11.5 peratus. Begitu juga tentang volatility of agricultural
production, makna turun naik hasil pertanian. Maknanya kita telah mendapat 11.5
peratus peningkatan.

Di sini sebenarnya satu petanda yang cukup baik yang kita akan kekalkan.
Sementara mana yang kita turun sekali, penurunan kita yang pertama sekali tentang
agricultural tariff. Kita sebenarnya bukan tidak mesra, kita kurang mesra kepada
perdagangan. Yang kurang lagi sikit, kalau kita tengok daripada sensitiviti iaitu sejauh
manakah sesebuah negara ini bergantung kepada sumber asli mereka seperti
minyak, petroleum, gas, arang batu dan lain-lain. Ini kita turun 1.6.

Tuan Yang di-Pertua: Mohon habiskan.
