DR 15.3.2022 125

Berhormat Perdana Menteri pada 8 Mac yang lalu semasa merasmikan Sambutan
Hari Wanita 2022 yang telah mengumumkan inisiatif kepada wanita bagi wanita yang
kematian suami iaitu Ketua Jabatan dan Pengurusan Tertinggi semua organisasi
digalakkan untuk membenarkan wanita tersebut bekerja dari rumah dalam tempoh
bersesuaian bagi membolehkan urusan keluarga serta peninggalan suami dapat
diselesaikan.

Kementerian ingin mengucapkan tahniah dan terima kasih atas tindakan
segera Jabatan Perkhidmatan Awam yang telah menambah baik Dasar Bekerja Dari
Rumah bagi pegawai perkhidmatan awam melalui surat edaran JPA bertarikh 10 Mac
2022. Melalui surat edaran JPA tersebut, semua Ketua Jabatan Perkhidmatan Awam
diwajibkan untuk membenarkan atau mengarahkan bekerja dari rumah kepada
pegawai yang kematian suami atau isteri sebaik sahaja tempoh tiga hari cuti tanpa
rekod sebagaimana yang diperuntukkan dalam MyPPSM Ceraian SR.5.2.1 yang
telah digunakan.

Tempoh pemberian BDR ini hendaklah yang bersesuaian dan tidak melebihi
tempoh dua minggu termasuk hari pelepasan, pelepasan mingguan, hari rehat
mingguan dan hari kelepasan am tertakluk kepada pertimbangan Ketua Jabatan.
Manakala bagi sektor swasta pula, kita harapkan pihak pengurusan semua
organisasi dapat mempertimbangkan perkara ini, insya-Allah.

#1700

Seterusnya saya menyentuh apa yang disentuh oleh Yang Berhormat Papar
iaitu isu kebajikan ibu tunggal khususnya di Daerah Papar, dan Wilayah Sabah.
Kementerian melalui Jabatan Kebajikan Masyarakat telah menyediakan beberapa
skim bantuan kewangan bulanan kepada anak-anak yang kehilangan ibu atau bapa
atau kedua-duanya untuk anak-anak ini dapat meneruskan kelangsungan hidup
mengikut syarat dan kelayakan yang ditetapkan. Antara skim-skim yang disediakan
ialah:

(i) Bantuan Kanak-kanak yang mana kadar daripada RM100
kepada RM150 bagi seorang kanak-kanak dengan kadar
maksimum RM1,000 sebulan bagi satu keluarga;

(ii) Bantuan Anak Pelihara. Kadar RM250 sebulan seorang kanak-
kanak, maksimum RM500 sebulan bagi memelihara dua orang
kanak-kanak atau lebihnya;

(iii) Skim Bantuan Am, skim bantuan negeri dengan kadar RM200
hingga RM350 sebulan; dan

(iv) Skim Bantuan Anak Yatim iaitu skim bantuan negeri dengan
kadar RM200 hingga RM500 sebulan.
