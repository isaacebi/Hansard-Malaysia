DR 15.3.2022 75

Datuk Jonathan bin Yasin: Jadi Yang Berhormat Lanang, soalan daripada
Yang Berhormat Lanang tadi sudah kita jawab.

Timbalan Yang di-Pertua [Dato’ Mohd Rashid Hasnon]: Yang Berhormat
Lanang sudah.

Datuk Jonathan bin Yasin: Sekiranya ada soalan, kita bersedia untuk
membuka kepada Yang Berhormat Lanang untuk bertanya, jika ada.

Timbalan Yang di-Pertua [Dato’ Mohd Rashid Hasnon]: Teruskan,
teruskan.

Datuk Jonathan bin Yasin: Kalau tidak ada, kita teruskan kepada Yang
Berhormat Stampin. Yang Berhormat Stampin?

Timbalan Yang di-Pertua [Dato’ Mohd Rashid Hasnon]: Ada.

Datuk Jonathan bin Yasin: Yang Berhormat Stampin, okey. Tuan Yang di-
Pertua, Yang Berhormat Stampin ingin mengetahui apakah tindakan PDRM terhadap
mangsa penipuan online yang tidak dapat membuka akaun bank baharu kerana
disenaraihitamkan sepanjang tempoh siasatan kes mereka berjalan.

Untuk makluman Ahli Yang Berhormat, mangsa-mangsa keldai akaun ini
boleh menggunakan semula akaun bank setelah pihak polis selesai menjalankan
siasatan. Jika didapati mangsa adalah individu yang telah diperdaya oleh sindiket
atau scammer sebagai keldai akaun.

Dalam kes ini, pegawai penyiasat perlu memajukan nama individu tersebut
kepada Pejabat Timbalan Pengarah Jenayah Siber dan Multimedia, Jabatan
Siasatan Jenayah Komersial Bukit Aman untuk nama mereka dikeluarkan daripada
senarai semak database dahulu. Setelah itu, mangsa perlu mendapatkan
pengesahan daripada pegawai penyiasat dan seterusnya membawa kepada pihak
bank bagi menguruskan pengaktifan akaun mereka.

Seterusnya, Yang Berhormat Setiu.

Timbalan Yang di-Pertua [Dato’ Mohd Rashid Hasnon]: Yang Berhormat
Setiu.

Datuk Jonathan bin Yasin: Yang Berhormat Setiu ada?

Tuan Shaharizukirnain bin Abd Kadir [Setiu]: Ada, ada.

Datuk Jonathan bin Yasin: Tiada?

Tuan Shaharizukirnain bin Abd Kadir [Setiu]: Setiu ada.

Puan Teo Nie Ching [Kulai]: Boleh jawab Kulai tidak? Boleh jawab Kulai
juga tidak? Masih tunggulah.

Dato’ Ngeh Koo Ham [Beruas]: Boleh berbalik kepada Beruas tidak tadi?

Tuan Cha Kee Chin [Rasah]: Rasah pun tunggu lama sudah.
