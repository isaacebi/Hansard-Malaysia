DR 15.3.2022 71

EAIC menjelaskan mekanisme lantikan, kenaikan pangkat dan pertukaran
yang diamalkan PDRM dan Suruhanjaya Pasukan Polis membabitkan proses yang
teliti dan mempunyai beberapa peringkat lapisan yang sukar ditembusi dan campur
tangan oleh pihak luar. Ketua Polis Negara adalah ahli tetap dalam SPP dan
sebarang cadangan pelantikan, kenaikan pangkat atau pertukaran pegawai kanan
PDRM kepada SPP perlu mendapat persetujuan KPN.

Datuk Jonathan bin Yasin: Saya teruskan..

Tuan Ramkarpal Singh a/l Karpal Singh [Bukit Gelugor]: Boleh saya
minta penjelasan?

Datuk Jonathan bin Yasin: Ya.

Timbalan Yang di-Pertua [Dato’ Mohd Rashid Hasnon]: Ya, sila.

Tuan Ramkarpal Singh a/l Karpal Singh [Bukit Gelugor]: Berkenaan
dengan isu kartel ini, saya telah pun timbulkan perkara ini juga minggu lepas di
Dewan yang mulia ini berkenaan dengan apa cara-cara yang telah pun diambil untuk
menyiasat saksi-saksi sama ada mereka diberi perlindungan dan sebagainya.

Akan tetapi agak pelik untuk kita mendapat jawapan daripada kerajaan sama
ada melalui EAIC atau badan lain bahawa badan tersebut ataupun indirectly kerajaan
tidak dapat menentu sahkan bahawa terdapatnya kartel tersebut ataupun wujudnya
kartel tersebut. Ini menunjukkan kelemahan pihak kerajaan ataupun juga pihak EAIC
yang ditugaskan oleh pihak kerajaan dalam menangani masalah yang amat besar
ini.

Are we going to leave it at that? Dengan segala hormatnya, Tuan Yang di-
Pertua. Adakah itu keputusan muktamad bahawa kita tidak dapat menentu sahkan.
Is that all you are going to say or will you make effort? Adakah langkah-langkah akan
diambil untuk menentu sahkan langkah-langkah seterusnya?

It is not enough to say bahawa, oh! kita tidak dapat menentukan. That means
ada kemungkinan. The fact that you say, you tidak dapat menentukan kewujudan
kartel tersebut bermaksud terdapat kemungkinan bahawa kartel tersebut memang
wujud. Now if is that is the case kalau kartel ini wujud, ini merupakan satu barah atau
kanser yang serius dalam administration of this country, oleh sebab ia dengan izin,
Tuan Yang di-Pertua, ia melibatkan pentadbiran kerajaan polis, PDRM satu badan
yang agak amat serius.

Timbalan Yang di-Pertua [Dato' Mohd Rashid Hasnon]: Terima kasih,
Yang Berhormat Bukit Gelugor.

Tuan Ramkarpal Singh a/l Karpal Singh [Bukit Gelugor]: Jadi saya
pohon penjelasan Yang Berhormat Timbalan Menteri sama ada langkah-langkah

seterusnya akan diambil oleh pihak kerajaan untuk menyiasat perkara_ ini
