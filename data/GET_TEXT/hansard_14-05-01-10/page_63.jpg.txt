DR 15.3.2022 57

45, 48 hektar dan sebagainya. Ini antara beberapa /Joophole yang sentiasa ada dalam
sistem undang-undang kita.

Jadi, oleh kerana itu, apa yang kita boleh buat ialah kita memantau semua
projek. Sebagai contoh, ada satu kes kilang kuari di Perak. Kita gantung operasi
kerana laporan menyebabkan pencemaran walaupun ia tidak perlu EIA tetapi ada
laporan kita terima dan kita pantau dan ternyata dia melanggar syarat-syarat dan kita
menggantung operasi sampai lima, enam bulan kita operasi hingga dia pastikan
pemulihan semua pencemaran dapat diatasi baru kita benarkan kilang tersebut
beroperasi balik.

Berhubung dengan soal pembalakan dan sebagainya yang tidak terikat
dengan PLANMalaysia. Saya tidak boleh menjawab bagi pihak kementerian lain.
Kedua, saya setuju bahawa sebenarnya sepatutnya mereka ini dikenakan caj
pencemaran alam sekitar. Sebagai contoh, kilang-kilang kelapa sawit ia ada caj
sebenarnya kepada sektor pencemaran alam sekitar. Ini adalah antara contoh yang
baik.

Walau bagaimanapun, perkara ini perkara yang juga saya bincangkan di
peringkat kementerian bagaimana kesan perubahan alam sekitar yang disebabkan
oleh kilang-kilang dan sebagainya perlu dikenakan suatu semakan peraturan yang
sedia ada untuk kita pastikan supaya pengawalan kepada pencemaran dapat kita
atasi dan tanggungjawab sosial mereka perlu dilaksanakan.

Isu —Saya punya masa enam mini lagi. Saya hendak jawab soalan
berhubung dengan isu pencemaran jerebu dibangkitkan oleh Yang Berhormat Bakri.
Seperti Yang Berhormat sedia maklum, isu jerebu kebiasaan berlaku antara bulan
Jun dan September. Cuma kita hendak —Saya suka maklumkan bahawa di bawah
Kementerian Alam Sekitar dan Air, kita sentiasa mengawal selia tentang
kemungkinan jerebu pada bila-bila masa dan kita telah tubuhkan beberapa
jawatankuasa tindakan.

Pertama,Pelan Tindakan Jerebu Kebangsaan. Pelan ini menggariskan
tindakan-tindakan bersepadu yang perlu diambil oleh Jabatan Alam Sekitar dan
agensi. Kedua, Pelan Tindakan Pembakaran Terbuka Kebangsaan dan kita juga
telah mengadakan satu Jawatankuasa Tindakan Jerebu dan Cuaca Kering
Kebangsaan yang mengadakan mesyuarat dua tahun sekali dan termasuk juga
negara-negara rantau kita di ASEAN. /nsya-Allah pada bulan Mei, nanti kita ada
persidangan tentang isu jerebu dengan negara rakan-rakan kita di ASEAN.

01240

Pemerkasaan AKAS 1974, isu bersepadu dan CEPA juga dilaksanakan yang

dibangkitkan oleh Yang Berhormat Bachok. Untuk makluman, kita ada tiga fasa

dalam bahagian ini. Fasa pertama yang telah pun kita siapkan dan kita bangunkan
