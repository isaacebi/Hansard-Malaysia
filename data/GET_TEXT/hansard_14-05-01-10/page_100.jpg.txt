DR 15.3.2022 94

Timbalan Yang di-Pertua [Dato' Mohd Rashid Hasnon]: Boleh, saya
mungkin boleh... [Rakaman kurang jelas] Baik.

Dato Sri Alexander Nanta Linggi: Terpulang kepada- kalau masa saya
diberikan oleh...

Puan Isnaraissah Munirah binti Majilis @ Fakharudy [Kota Belud]: Isu
penting Tuan Yang di-Pertua mengenai minyak masak paket ya di Sabah.

Timbalan Yang di-Pertua [Dato' Mohd Rashid Hasnon]: Baik.

Dato Sri Alexander Nanta Linggi: Nanti ya.

Timbalan Yang di-Pertua [Dato' Mohd Rashid Hasnon]: Nanti kejap bagi
Yang Berhormat Menteri teruskan dahulu.

Puan Isnaraissah Munirah binti Majilis @ Fakharudy [Kota Belud]: Baik.

Dato Sri Alexander Nanta Linggi: Okey sebab ini banyak saya hendak
kongsikan untuk bersama Yang Berhormat daripada KPDNHEP saya mengambil
peluang. Saya teruskan, jadi saya sambung.

Tuan Yang di-Pertua, Ahli-ahli Yang Berhormat di kesempatan ini juga saya
ingin memaklumkan kepada Dewan yang mulia ini, bahawa bulan Mac telah dipilih
sebagai Bulan Pengguna Kebangsaan.

Untuk tahun ini, Digitalisasi Pengguna dipilin sebagai tema sambutan di mana
diharapkan pengguna di Malaysia bersama dalam arus teknologi digital serta
melengkapkan diri dengan pengetahuan dan kepenggunaan digital.

Marilah kita sama-sama beranjak kepada pengguna pintar- smart consumer,
dengan izin, di mana pengguna pintar merancang pembelian dengan bijak, tahu dan
faham melaksanakan hak-hak pengguna serta menyalurkan aduan pengguna di
saluran yang betul.

Tuan Yang di-Pertua, sepanjang perbahasan Titah Diraja beberapa isu
berkaitan dengan KPDNHEP telah dibangkitkan. Jadi, berhubung dengan isu harga
dan bekalan stok kit ujian kendiri yang dibangkitkan oleh Yang Berhormat Pasir Mas,
Yang Berhormat Padang Serai, Yang Berhormat Rasah dan Yang Berhormat
Lembah Pantai. Tadi banyak kita sudah bincang.

Jadi, untuk tambahan untuk makluman Dewan yang mulia ini, kit ujian kendiri
pernah mencapai RM50 satu unit sebelum ini ya, RM50 yang diwartakan kepada
sekarang seperti mana telah saya sebut tadi sekarang RM19.90 dan kita akan
turunkan lagi.

Secara keseluruhan semua peniaga telah mematuhi harga kawalan yang
ditetapkan oleh KPDNHEP. Akses pengguna untuk mendapatkan kit juga
diperluaskan di mana pengguna sudah boleh membeli kit ujian kendiri di pasar raya

dan kedai serbaneka.
