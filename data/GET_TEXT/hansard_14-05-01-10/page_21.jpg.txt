DR 15.3.2022 15

yang diperlukan adalah 1.1 kilometer, kalau tidak kita kena cari satu kaedah untuk
dihubungkan dengan underpass untuk dihubungkan kepada kawasan perdagangan.
Jadi saya rasa perkara ini masih ada ruang tetapi dia akan ditawar daripada segi kos
keseluruhan untuk pengambilan balik tanah. Kita ada satu kos tetapi memang ada
adjustment dalam konteks 51 kilometer mana tanah yang diambil, yang itu kita akan
perincikan lagi sekiranya ada permintaan daripada tempatan. Terima kasih.

Puan Hannah Yeoh [Segambut]: Ini bukan soalan hanya maklum balas
kepada jawapan Yang Berhormat Menteri, jika dibenarkan. Saya hanya meminta
kerajaan bukan sahaja melihat aspek kos tetapi melihat kesinambungan komunhiti di
sana. Bermaksud stesen seharusnya kalau boleh di kawasan komersial dan jangan
makan ke dalam kawasan perumahan kerana ia akan mengganggu persekitaran
sekarang. Terima kasih.

Tuan Yang di-Pertua: Terima kasih. Yang Berhormat Tumpat.

Dato’ Haji Che Abdullah bin Mat Nawi [Tumpat]: Terima kasih, Tuan Yang
di-Pertua. Selain daripada ciri-ciri yang disebut oleh Yang Berhormat Menteri tadi
iaitu selamat, selesa, cekap dan sebagainya. Bagi memastikan pengangkutan awam
mesra kepada rakyat, adakah cadangan pembinaan MRT ini juga sudah mengambil
kira perkhidmatan shuttle bus yang bersesuaian untuk mengambil dan menghantar
penumpang dari stesen MRT ke kawasan kediaman yang berdekatan. Terima kasih.

Datuk Seri Ir. Dr. Wee Ka Siong: Terima kasih, Yang Berhormat.
Sebenarnya petang ini saya akan ada satu penerangan melibatkan semua pihak
Prasarana, MRT Corp, KTM dan juga MRL. Kita membuat satu perancangan secara
holistik mengambil kira mode pengangkutan yang diperlukan untuk kita menyediakan
feeder dan juga kita hendak memastikan kadar penggunaan pengangkutan awam ini
tinggi. Jadi saya rasa aspek ini petang ini saya akan terangkan lebih lanjut .

Berbalik kepada soalan Yang Berhormat Segambut tadi, ya memang benar
seperti yang saya katakan daripada segi teknikal. Kalau kita hendak capai 1.5
kilometer yang itu perlu kita linat kalau seboleh-bolehnya apa Yang Berhormat cakap.
Jadi kalau tidak boleh mesti ada alternatif daripada segi engineering bagaimana kita
hendak selesaikan. Saya faham seperti mana Yang Berhormat lihat perkara ini tetapi
kita akan buat secara terbaik, engagement semua wakil rakyat termasuk juga warga
tempatan. Terima kasih.

Tuan Yang di-Pertua: Terima kasih, Yang Berhormat Lembah Pantai,
silakan.

Tuan Ahmad Fahmi bin Mohamed Fadzil [Lembah Pantai]: Terima kasih,
Tuan Yang di-Pertua. Terima kasih, Yang Berhormat Menteri. Saya ingin bertanya,
saya tidak pasti kalau saya ada dengar tadi tentang kos keseluruhan projek itu

pertama. Kedua, oleh sebab ia melibatkan jaminan kerajaan adakah pihak kerajaan
