DR 15.3.2022 60

Puan Yeo Bee Yin [Bakri]: Satu minit lagi. Yang Berhormat Menteri, kalau
boleh sebab apa-apa tindakan diplomatik, kita sudah ambil tindakan diplomatik
selama 20 tahun. Ini semua kita akan terus buat, tetapi apakah additional, apakah
ekstra things that we can do? Ini adalah sangat penting dan saya sekali lagi berharap
bahawa Yang Berhormat Menteri boleh timbang lagi untuk adakan Akta Jerebu
Rentas Sempadan. Ya.

Dato’ Sri Tuan Ibrahim bin Tuan Man: Okey, okey. Terima kasih. Saya
hendak bangkitkan isu bekalan air dalam pembetungan. Yang Berhormat Labuan
mohon agar satu bajet kecemasan diperuntukkan bagi melaksanakan tindakan
penyelesaian jangka pendek masalah gangguan bekalan air di Labuan. Untuk
makluman Ahli Yang Berhormat, kementerian memandang serius dan mengambil
perhatian mengenai gangguan bekalan air yang berlaku di Labuan. Dalam hal ini,
peruntukan kecemasan berjumlah RM3.32 juta telah diluluskan bagi tahun 2022 bagi
melaksanakan kerja-kerja kecemasan seperti pembaikan komponen mekanikal dan
elektrikal di loji serta rumah pam dan kerja-kerja pembaikan paip bocor seterusnya
pembaikan jalan, RM3.32 juta diluluskan untuk tahun ini. Itu untuk penjelasan
masalah yang dibangkitkan.

Yang Berhormat Papar mohon penyelesaian isu gangguan bekalan air di
Sabah...

Datuk Rozman bin Isli [Labuan]: Yang Berhormat Menteri. Yang Berhormat
Menteri, boleh saya mencelah sedikit?

Dato’ Sri Tuan Ibrahim bin Tuan Man: Ya, Yang Berhormat Labuan.

Datuk Rozman bin Isli [Labuan]: Ya. Pembaikan bocor dan sebagainya itu,
ia memang perlu dan ia akan memakan masa untuk di — sebab paip yang pecah ini
adalah daripada paip yang di seluruh Labuan, umurnya sudah melebihi 40 tahun.
Jadi, selain daripada pembaikan paip dan kerja-kerja mekanikal, saya rasakan kita
perlu mengadakan short term solution seperti mengadakan tangki-tangki elevated
tanks untuk kita menyeimbangkan tekanan dan ini akan dapat mengurangkan
putusnya air di kawasan-kawasan yang tekanannya rendah.

Dato’ Sri Tuan Ibrahim bin Tuan Man: Okey, terima kasih. Sebenarnya
jawapan saya ini panjang. Akan tetapi oleh sebab masa saya sangat terhad, itu
termasuk sebahagian - apa yang dibangkitkan oleh Yang Berhormat itu termasuk
dalam antara perancangan RM3.32 juta yang kita luluskan. Saya telah pun bagi
komitmen untuk turun sendiri ke Labuan untuk melihat masalah ini dan kita cuba
penyelesaian segera apa yang dibangkitkan oleh Yang Berhormat. Terima kasih.

Datuk Rozman bin Isli [Labuan]: Terima kasih.

Dato’ Sri Tuan Ibrahim bin Tuan Man: Yang Berhormat Papar

membangkitkan penyelesaian isu gangguan bekalan air di Sabah. Untuk makluman
