DR 15.3.2022 45

Terhadap Kebolehpasaran Graduan 2020”. Ini sudah semestinya objektif pertama

kajian ini untuk mengenal dan mengkaji kesan COVID-19 terhadap kebolehpasaran.
Saya hendak kongsi akan beberapa dapatan. Antara dapatan kajian ini

menunjukkan pada tahun 2020, berlaku sedikit pengurangan, 17.4 peratus bagi

graduan bekerja berbanding dengan tahun 2019.

01210

Pengurangan itu adalah sebanyak 17.4 peratus dan kadar kebolehpasaran
graduan keseluruhan juga sebenarnya menurun Yang Berhormat bagi tahun 2020
kepada kadar 84.4 peratus berbanding tahun 2019 pada kadar 86.2 peratus.
Bermaksud— la sedikit penurunan tetapi mungkin disebabkan pandemik dan
sebagainya. Akan tetapi, keseluruhan untuk graduan TVET ini memang sangat tinggi
dan boleh kita banggakan di Malaysia ini kalau kita bandingkan dengan universiti-
universiti yang lain.

Untuk makluman Yang Berhormat juga, pada tahun 2019 sebanyak 96.7
peratus kebolehpasaran manakala bagi tahun 2020 sebanyak 91.4 peratus. la masih
lagi above 90 percent, dengan izin. Melalui peruntukan PENJANA ada dua program
untuk tingkatkan latihan dan juga latihan semula iaitu KPT-CAP dan juga KPT-PACE.
Tujuannya untuk dapat kita tingkatkan kemahiran pelajar ini supaya senang laluan
dia untuk kemasukan ke alam pekerjaan. Mengenai subsidi pula Yang Berhormat.
Subsidi ini saya akan panjangkan kepada jawatankuasa ini kalau mungkin boleh
diperbincangkan dengan lebih lanjut dan apa juga cadangan-cadangan oleh GITC
ini pada kementerian nanti. Terima kasih.

Dato’ Ramli bin Dato’ Mohd Nor [Cameron Highlands]: Soalan
selanjutnya, Yang Berhormat Baling.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua. Syabas dan tahniah. Terima kasih kepada Yang Berhormat
Menteri kerana cuba sedaya upaya untuk meringankan beban anak-anak muda kita.
Merujuk kepada data kursus micro-credential seperti yang disebutkan oleh Yang
Berhormat Menteri tadi dalam ucapan jawapan utama tadi, ingin saya bertanyakan
kepada Yang Berhormat Menteri sejauh manakah kementerian melaksanakan
kawalan kualiti terhadap pelaksanaan kursus micro-credential ini di IPT agar pelajar
mendapat kemahiran dan pendidikan yang berkualiti melalui platform yang sedang
disediakan ini? Terima kasih Tuan Yang di-Pertua. Terima kasih sekali lagi syabas
dan tahniah Yang Berhormat Menteri.

Datuk Seri Dr. Noraini binti Anmad: Terima kasih Yang Berhormat Baling.
Terima kasih Yang Berhormat Tuan Yang di-Pertua. Untuk memastikan pelaksanaan
micro-credential ini adalah mengikut piawaian yang kita tetapbkan, MQA sebenarnya

telah terbitkan satu garis panduan amalan baik iaitu yang dinamakan micro-
