DR 15.3.2022 58

dalam proses di Jabatan Peguam Negara untuk tindakan lanjut. Ini melibatkan
penalti, Komponen hukuman, penalti dan kompaun. Manakala fasa yang kedua,
KASA sentiasa peka dengan keperluan semasa. Namun, pindaan ini perlu diteliti dan
kita akan libatkan pelbagai pihak pengantara bagi mengatasi masalah ini.

Puan Yeo Bee Yin [Bakri]: Tuan Yang di-Pertua.

Dato’ Sri Tuan Ibrahim bin Tuan Man: Ya, sila. Saya fikir saya bagi peluang
terakhir. Sila.

Puan Yeo Bee Yin [Bakri]: Terima kasih Yang Berhormat Menteri. Akan
tetapi soalan apa yang bangkitkan adalah Akta Jerebu Rentas Sempadan
(Transboundary Haze Pollution Act). Saya telah bangkitkan bahawa adanya
keperluan untuk Parlimen ini untuk meluluskan Transboundary Haze Pollution Act
kerana kebanyakan jerebu yang berlaku tidak — adalah jerebu merentasi sempadan
daripada Indonesia. Kalau kita ada akta ini, kita boleh sekurang-kurangnya prevent
syarikat-syarikat kita daripada menyebabkan jerebu dari Indonesia, bukan di
Malaysia. Oleh itu, adalah sangat penting untuk kita adakan Akta Jerebu Rentas
Sempadan. Yang Berhormat Menteri belum jawab lagi.

Dato’ Sri Tuan Ibrahim bin Tuan Man: Terima kasih. Saya sebenarnya isu
ini telah pun saya bangkitkan dulu di dalam Dewan yang mulia ini. Kita melihat
keperluan suatu akta ini ialah penguatkuasaan akta tersebut. Kalau kita bina satu
akta, tetapi akta itu tidak boleh hendak kuat kuasa disebabkan oleh kerana faktor-
faktor keselamatan data yang tidak diserahkan oleh pihak negara terbabit, soal
campur tangan dalam urusan negara lain dan sebagainya yang menyebabkan kita
melihat bahawa keperluan akta ini sebenarnya walaupun ia ada keperluan, tetapi
lebih mudah kita buat pendekatan secara perundingan dengan rakan-rakan kita
dengan negara jiran.

Kalau kita ada akta, tetapi kita tidak boleh hendak kuat kuasa - contohnya
walaupun disebut tadi ialah syarikat Malaysia di Indonesia, betul. Akan tetapi data
yang hendak diberi oleh Indonesia, Indonesia tidak mungkin bagi data negara dia
kepada negara lain sebab ia melibatkan soal keselamatan dan sebagainya. Jadi, isu
kita ada kekangan di situ. Sebab itu kita ambil pendekatan kita pergi jumpa, kita
runding dan ambil pendekatan bersama untuk mengatasi jerebu sebab jerebu ini
bukan dari Indonesia sahaja, mungkin daripada negara lain akan berlaku. Jadi, oleh
sebab itu hubungan diplomatik antara negara-negara ASEAN ini perlu kita jaga dan
saya fikir pendekatan itu lebih harmoni daripada kita wujud akta, tetapi tidak boleh
laksanakan akta tersebut. Terima kasih.

Puan Yeo Bee Yin [Bakri]: Yang Berhormat Menteri, kalau boleh saya
bangkitkan sekali lagi. Apa yang saya bangkitkan dalam perbahasan ialah di mana

syarikat-syarikat perladangan ini, mereka bagi satellite data mereka di mana kita
