DR 15.3.2022 61

Dewan yang mulia, dalam Rancangan Malaysia Ke-12, sebanyak 12 projek telah
diluluskan dalam peruntukan keseluruhan sebanyak RM3.11 bilion bagi projek
pinjaman dan geran dengan pecahan seperti berikut. Pertama, peruntukan RMKe-
11 sebanyak RM2.19 bilion secara pinjaman dan RM87.2 juta secara geran dan
peruntukan RMKe-12 sebanyak RM5 juta secara pinjaman. Manakala bagi tahun
2022, sejumlah RM226.8 juta diperuntukkan secara pinjaman dan RM33.2 juta
secara geran bagi melaksanakan projek-projek bekalan air di negeri Sabah.

Secara khususnya di Papar, terdapat tiga projek yang sedang dilaksanakan
bagi menyelesaikan isu bekalan air. Pertama, penambahbaikan kapasiti Loji
Rawatan Air Telibong 2 daripada 80 juta liter sehari ke 160 juta liter sehari dan
termasuk saluran paip utama dan tangki simpanan yang juga akan siap pada tahun
2022. Kedua ialah penambahan kapasiti Loji Rawatan Air Kogopon daripada 40 juta
liter sehari kepada 80 juta liter sehari dan termasuk juga saluran paip utama dan
dijadualkan siap pada tahun 2023. Kajian reka bentuk konsep dan bekalan air Kota
Kinabalu yang baru diluluskan dalam Rolling Plan Kedua (RP2) RMKe-12. Oleh itu,
dalam memastikan isu bekalan air di Sabah dapat diselesaikan knususnya kawasan
Papar, peranan Jabatan Air Negeri Sabah adalah sangat diperlukan memandangkan
perancangan, pembangunan dan pengoperasian sistem bekalan air dilaksanakan
sebaik mungkin dan secara holistik. Kita Pusat, kita bagi dalam bentuk pinjaman,
semua projek laksanakan oleh Jabatan Air Negeri Sabah.

Yang Berhormat Baling membangkitkan isu projek pembetungan di Pulau
Redang dan Pulau Perhentian yang tidak dilaksanakan. Untuk makluman Dewan
yang mulia, Suruhanjaya Perkhidmatan Air sebagai agensi kawal selia air dan
pembetungan telah pun mengeluarkan lesen kelas untuk pemilikan atau
pengoperasian dan penyelenggaraan sistem pembetungan persendirian di bawah
Akta Industri Perkhidmatan Air 2006 yakni Akta 655 bagi pemilik sistem
pembetungan persendirian di Pulau Redang. Dalam hal ini, pemilik sistem
pembetungan adalah bertanggungjawab dalam memastikan sistem pembetungan
mereka berfungsi dengan baik.

01250

Manakala projek pembetungan dicadangkan di Pulau Perhentian bagi
menyelesaikan masalah pencemaran sisa kumbahan akibat daripada sistem
pembetungan sedia ada seperti tangki septik individu serta tangki septik komunal
yang tidak diselenggarakan dan tidak dinyah cemar. Selain daripada projek
pembetungan yang dilaksanakan di Pulau Perhentian juga mengambil kira
pembangunan sektor pelancongan dan untuk itu kita telah pun membuat satu kajian
yang khusus berhubung dengan perkara ini di Pulau Perhentian dan insya-Allah akan
ditender pada April 2022 nanti.
