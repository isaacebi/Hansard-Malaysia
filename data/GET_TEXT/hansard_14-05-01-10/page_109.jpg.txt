DR 15.3.2022 103

Kelima, Program Penanaman Pokok Bakau di pesisiran pantai negara. Sejak
tahun 2005 lagi dan seluas 3,231.24 hektar kawasan pesisiran pantai telah ditanam
sebanyak 7,094,595 pokok bakau dan spesies-spesies pantai yang sesuai.

Begitu juga yang keenam kerajaan memperuntukkan apa yang dipanggil
Ecological Fiscal Transfer (EFT) sebanyak RM60 juta setahun bagi tahun 2019,
RM70 juta tahun 2021 dan RM20 juta tahun 2022 yang diberikan sebagai insentif
kepada negeri yang mengambil usaha melindungi kawasan hutan, tadahan air dan
kawasan hutan perlindungan sedia ada.

Ketujuh, kerajaan juga menjana pendapatan melalui REDD Plus ataupun
dipanggil Reducing Emissions from Deforestation and Forest Degradation. \ni juga
dilaksanakan oleh kerajaan untuk mengurangkan kebergantungan kepada aktiviti
pengusaha hasilan.

Kelapan, mengawal dan mengelak kelulusan pembangunan utiliti dan bukan
utiliti di dalam hutan simpan kekal dan rizab hidupan liar di Semenanjung Malaysia.
Itu antara langkah yang dibuat oleh kerajaan untuk menambah kawasan berhutan
dalam negara kita.

Dr. Lee Boon Chye [Gopeng]: Mohon mencelah Yang Berhormat.

Timbalan Yang di-Pertua [Dato’ Mohd Rashid Hasnon]: Yang Berhormat
Menteri, ada pencelahan. Ya, sila Yang Berhormat Gopeng.

Dr. Lee Boon Chye [Gopeng]: Terima kasih Tuan Yang di-Pertua dan terima
kasih Yang Berhormat Menteri. Saya dengar langkah-langkah yang diambil untuk
melindungi hutan. Cuma jawapan tidak jelas kepada apa yang dibangkitkan oleh
Yang Berhormat Permatang Pauh. Kalau kawasan perhutanan telah kurang, apakah
jawapan sebenarnya, sama ada kawasan hutan itu meningkatkah atau tidak? Kita
tidak boleh gunakan ladang kelapa sawit, getah sebagai kawasan hutan sebab
ladang-ladang tersebut adalah monoculture.

Kebetulan bukan setakat liputan hijau sahaja tetapi lebih kepada liputan hutan
yang bukan setakat sebagai kawasan liputan hijau tetapi juga pelihara biodiversiti.
Apakah jawapan yang sebenarnya? Berapakah peratusan kawasan hutan yang telah
tambah ataupun turun? Sekian.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Gopeng. Silakan.

Datuk Seri Takiyuddin bin Hassan: Terima kasih Yang Berhormat Gopeng.
Soalan yang cukup baik. Saya sudah ada jawapan di sini. Untuk masa ini bagi data
yang dikeluarkan untuk kawasan berhutan sehingga tahun 2018, Yang Berhormat
Gopeng, kawasan berhutan sedia ada adalah 43.41 peratus. Itu keluasan. Kita
mempunyai sasaran sebagaimana saya sebutkan tadi untuk mencapai 50 peratus

menjelang tahun 2040. This is the fact. Akan tetapi untuk tahun 2019 sehingga tahun
