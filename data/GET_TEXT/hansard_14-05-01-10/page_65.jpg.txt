DR 15.3.2022 59

pastikan mereka tidak ada hotspot apabila mereka semasa musim jerebu di
perladangan mereka di Indonesia. Kedua adalah di mana kita hendak mereka untuk
hantar laporan di mana apakah tanah yang mereka beli tidak ada slash and burn
apabila mereka beli sebelum mereka membuat pembelian tanah ini. Saya telah
bangkitkan dalam perbahasan saya.

Dato’ Sri Tuan Ibrahim bin Tuan Man: Ya, ya. Terima kasih.

Puan Yeo Bee Yin [Bakri]: So, saya berasa bahawa...

Dato’ Sri Tuan Ibrahim bin Tuan Man: Saya faham, saya faham. Terima
kasih.

Puan Yeo Bee Yin [Bakri]: So, oleh itu, bukan penguatkuasaan, tetapi
secara untuk meningkatkan ketelusan, ketelusan untuk memastikan bahawa syarikat
kita dengan ada ketelusan, kita boleh mengelakkan mereka daripada membuat
sesuatu yang tidak baik di negara Indonesia.

Dato’ Sri Tuan Ibrahim bin Tuan Man: Terima kasih.

Dato’ Ramli bin Dato' Mohd Nor [Cameron Highlands]: Yang Berhormat
Menteri. Memandangkan banyak soalan tambahan, saya tambah 10 minit.

Dato’ Sri Tuan Ibrahim bin Tuan Man: Sebenarnya data-data umum itu kita
dapat cerap buat masa ini pun. Untuk makluman, dalam persidangan kita dengan
rakan-rakan negara ASEAN, mereka juga membentang tentang kawasan-kawasan
hotspot yang berlaku di negara mereka dan sejauh mana tindakan-tindakan yang
telah diambil oleh negara tersebut bagi mengelak jerebu daripada negara itu masuk
ke negara jiran. Saya fikir data-data yang umum ini ada.

Cuma, isu yang kedua dibangkitkan soal pembangunan tanah daripada
syarikat-syarikat Malaysia yang hendak buat ladang di Indonesia dan guna tanah
sebagainya itu melibatkan hak Kerajaan Indonesia untuk beri tanah mana yang
hendak jual atau hendak dibenarkan. Kita akui bahawa negara kita juga sebenarnya
banyak tanah gambut yang sering kali berlaku kebakaran contohnya di Sarawak, di
Pahang dan sebagainya.

Jadi, pendekatan kita buat masa ini saya hendak maklum pada Dewan yang
mulia ialah pendekatan melalui perundingan, perbincangan dan pembentangan
secara telus dan kita harapkan dengan cara itu kita dapat atasi. Buat masa ini
alhamdulillah, dua tahun kebelakangan ini kita tidak ada berlaku jerebu kerana cuaca
yang agak sejuk, agak lembap. Akan tetapi kita harapkan pada bulan Mei nanti kita
akan ada perundingan bagi membangkitkan apa yang disebut oleh Yang Berhormat.
Terima kasih.

Puan Yeo Bee Yin [Bakri]: Terima kasih Yang Berhormat Menteri.

Dato’ Sri Tuan Ibrahim bin Tuan Man: Saya minta maaf, saya minta maaf

kerana masa saya sangat terhad.
