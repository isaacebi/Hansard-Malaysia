DR. 3.8.2022 17

kita hendak memastikan perpaduan di dalam masyarakat majmuk. Akan tetapi
apakah pendirian kementerian apabila ada Yang Berhormat Menteri Agama dari PAS
yang mengganggu amalan ataupun budaya hidup orang bukan Islam baik dalam
aspek Bon Odori ataupun October Fest di mana saya ingin memuji Tuan Yang di-
Pertua yang pernah buat satu kenyataan, dahulu menghentam parti PAS kerana
cuba ganggu October Fest satu aktiviti yang telah dijalankan berpuluh tahun tanpa
sebarang insiden, di mana menanyakan PAS, “Tidak ada benda lain hendak buat
kah?” Bukankah ada isu lebih besar seperti rasuah dan sebagainya untuk
menyatupadukan rakyat. Akan tetapi bukanlah mengganggu amalan yang telah
dijalankan tanpa insiden selama ini. Terima kasih.

Tuan Yang di-Pertua: Terima kasih Yang Berhormat.

Tuan Wan Ahmad Fayhsal bin Wan Ahmad Kamal: Yang Berhormat
Bagan, terima kasih atas soalan walaupun soalan itu ditujukan kepada Yang
Berhormat Senator Menteri Agama. Akan tetapi saya mungkin boleh menjawab
sebagai seorang Muslim. Saya lihat dalam Rukun Negara, kita ada satu frasa
“Kesopanan dan Kesusilaan”. Saya fikir sebarang perbezaan dari segi kefahaman
budaya dan agama, contohnya Bon Odori dan juga October Fest, sebenarnya bukan
lah indigenous, bukan sebahagian daripada budaya masyarakat kita asalnya.

Kalau pun kita ada perbezaan seperti itu dan Yang Berhormat Menteri telah
menyatakan pandangan beliau, saya rasa kita perlu hormat pandangan masing-
masing. Cumanya kita tidak menggunakan undang-undang untuk menyekat dari segi
kebebasan mana-mana pihak untuk mengamalkan budaya mereka. Dalam hal ini
saya fikir tiada salahnya Yang Berhormat Menteri Agama mengatakan begitu
sebagai seorang Muslim dan sebagai seorang yang menjaga autoriti agama. Ini
pandangan yang saya boleh berikan. Terima kasih.

Tuan Ahmad Fadhli bin Shaari [Pasir Mas]: Soalan tambahan ketiga.

Tuan Karupaiya a/l Mutusami [Padang Serai]: Padang Serai.

Tuan Yang di-Pertua: Ketiga, ringkas ya.

Tuan Ahmad Fadhli bin Shaari [Pasir Mas]: Saya setuju dengan
pandangan ataupun jawapan dari Yang Berhormat Timbalan Menteri tadi bahawa
kesopanan dan kesusilaan.

#1050

Cuma, yang pertama ialah “Kepercayaan Kepada Tuhan”. Itu Rukun Negara
yang pertama. Jadi, setujukah Yang Berhormat Timbalan Menteri bahawa, apa yang
disebut oleh Yang Berhormat Menteri Agama tadi bukan berdasarkan apa yang telah
dikeluarkan oleh beliau sendiri tetapi berpandukan kepada kaji selidik oleh Jabatan
Agama yang berkaitan. Jadi, orang lain tak usah nak bisinglah soal agama yang telah

pun wujud dalam negara kita. Terima kasih.
