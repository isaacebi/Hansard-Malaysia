DR. 3.8.2022 7

Kajian ini antara lainnya akan turut meneliti sama ada cadangan projek
tersebut berdaya saing atau tidak. Berhubung dengan penentuan kriteria kelestarian
alam sekitar ke atas cadangan projek ini, perkara ini sedang dalam penelitian pihak
Jabatan Alam Sekitar.

Oleh yang demikian, kelulusan akhir bagi cadangan pembinaan Lapangan
Terbang Pulau Tioman baharu hanya akan dipertimbangkan apabila kajian NASP
telah disiapkan dan pematuhan kepada semua syarat yang ditetapkan oleh agensi-
agensi kerajaan yang lain, sepertimana yang dinyatakan dalam laporan-laporan
teknikal tersebut. Sekian, terima kasih.

Tuan Loke Siew Fook [Seremban]: Tuan Yang di-Pertua, sebelum saya
mengemukakan soalan tambahan, izinkan saya untuk merakamkan salam takziah
kepada keluarga Allahyarham Lt. Colonel (Rtd) Fajim Juffa Mustafa Kamal, yang
terkorban dalam satu nahas udara di Ipoh dua hari yang lalu. Semoga roh
Allahyarham dicucuri rahmat.

#1020

Tuan Yang di-Pertua, soalan tambahan. Saya menerima jawapan Yang
Berhormat Menteri tadi. Pendek kata bahawa belum ada keputusan terhadap
cadangan pembinaan lapangan terbang di Tioman ini. Akan tetapi rata-ratanya kita
baca dalam laporan media, seolah-olah cadangan itu telah pun diluluskan dan akan
dibina di Tioman. Itu yang menyebabkan ramai yang concern bahawa, adakah ia
memberikan kesan kepada alam sekitar. Saya harap Yang Berhormat Menteri dapat
memperjelaskan perkara ini apabila ada laporan-laporan media sebegitu supaya
tidak ada confusion dalam kalangan orang ramai.

Keduanya Tuan Yang di-Pertua, saya hendak tanya juga bahawa,
kebelakangan ini saya lihat ada banyak kerajaan negeri yang membuat
pengumuman terhadap pembinaan lapangan terbang, seolah-olah kerajaan negeri
ada kuasa terhadap pembinaan lapangan terbang dan bukannya datang daripada
Kementerian Pengangkutan.

Saya bagi contoh satu pengumuman oleh Yang Amat Berhormat Menteri
Besar Pahang baru-baru ini yang mengumumkan bahawa Lapangan Terbang
Antarabangsa Kuantan di Gebeng akan dibina dan beroperasi tahun 2026 dengan
kos RM2 bilion yang menggunakan PFI.

Saya pernah menjawat jawatan Menteri Pengangkutan- saya tahu lapangan
terbang ini memerlukan kelulusan khususnya daripada CAAM- siapa yang jaga
menara trafik udara, siapa yang menjaga landasan lapangan terbang itu semuanya
di bawah CAAM. Bukannya kerajaan negeri boleh sesuka hati membuat
pengumuman itu. Jadi saya berharap Yang Berhormat Menteri, apabila ada laporan-

laporan media seperti ini dapat memberikan penjelasan supaya ia tidak memberikan
