DR. 3.8.2022 48

[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali
yang ketiga, disokong oleh Timbalan Menteri Kesihatan | (Dato’ Dr. Haji Noor Azmi
bin Ghazali) dan diluluskan]

01220

RANG UNDANG-UNDANG EKSAIS (PINDAAN) 2022
Bacaan Kali Yang Kedua dan Ketiga

12.20 tgh.

Timbalan Menteri Kewangan II [Tuan Haji Yamani Hafez bin Musa]: Tuan
Yang di-Pertua, saya mohon mencadangkan suatu akta untuk meminda Akta Eksais
1976 dibacakan kali kedua sekarang.

Tuan Yang di-Pertua, saya mohon untuk menguraikan setiap fasal dalam
rang undang-undang ini yang mengandungi 11 fasal seperti berikut —

Fasal 1 mengandungi tajuk ringkas dan kuasa Menteri untuk menetapkan
tarikh permulaan kuat kuasa akta yang dicadangkan.

Fasal 2 bertujuan memindahkan seksyen 91DC, dan 91K subseksyen
13(1)(b), 19(1)(d), 19A(1)(e), 47(2) dan 67(3A)(b) bagi menggantikan perkataan, “in
the prescribed form” dengan perkataan, “in the form and manner as determined by
the Director General.”

Ini merupakan pindaan am bagi memberi kuasa kepada Ketua Pengarah
Kastam untuk menentukan bentuk dan cara akuan dibuat berhubung perkara tertentu
seperti tuntutan pulang balik wang terlebih bayar, tuntutan pulang balik duti eksais
bagi barang dan eksport semula dan kaedah pemakluman bagi tuntutan semula
barang sitaan.

Fasal 3 bertujuan meminda subseksyen 5A(1) bagi memberi kuasa kepada
Ketua Pengarah untuk menentukan bentuk dan cara permohonan yang boleh dibuat
bagi tujuan mendapatkan ketetapan Kastam.

Fasal 4 bertujuan meminda subseksyen 16(2) bagi memotong perenggan
dua berhubung bentuk dan cara ditetapkan bagi pengiraan duti eksais yang kena
bayar dan ini memandangkan penilaian dan penentuan nilai duit eksais telah pun kita
peruntukkan di bawah seksyen 85(2)(bd).

Fasal 5 bertujuan meminda seksyen 19B bagi memberi kuasa kepada Ketua
Pengarah untuk menentukan bentuk dan cara akuan tuntutan pulang balik duti eksais

yang telah dibayar bagi tujuan eksport semula ke luar negara dan tidak dibawa
