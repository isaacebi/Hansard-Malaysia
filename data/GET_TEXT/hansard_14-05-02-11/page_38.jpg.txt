DR. 3.8.2022 32

Jadi ini sangat penting, dan kita sedang uar-uarkan dalam sosial media dan
media-media elektronik dan cetak yang kita sebut tadi, dan KKM juga melalui
Facebook-nya dan berharap masalah yang ditimbulkan oleh yang katakan bahaya
dan sebagainya, tidak timbul. Ini kerana kita sudah melalui benda ini. Kita sudah
melalui- memang ada AEFI ataupun side effect yang ringan, itu semua orang tahu.
Sedikit demam, sedikit bengkak, biasa. Cucuk lah katakan. Akan tetapi yang serius
memang sangat-sangat kurang dan keperluan dos penggalak- booster dose ini
adalah sangat-sangat penting untuk melindungi rakyat Malaysia.

Saya terlupa hendak pesan tadi, hendak bagi tahu juga bahawa, barisan
hadapan- frontliners memang patut ambil, dan mereka yang hendak pergi ke luar
negara kerana kursus kah, sukan kah, dia mesti ambil second dose untuk melindungi
diri dia. Terima kasih Yang Berhormat. Very good.

Tuan Yang di-Pertua: Okey, Yang Berhormat Dato’ Sri Abdul Azeez bin
Abdul Rahim.

9. Dato’ Sri Abdul Azeez bin Abdul Rahim [Baling] minta Menteri
Pembangunan Luar Bandar menyatakan, apa usaha kementerian membantu
melahirkan usahawan Orang Asli dan sejauh mana bantuan yang diberikan mampu
menggalakkan pendapatan mereka.

Timbalan Menteri Pembangunan Luar Bandar | [Dato’ Sri Abdul Rahman
bin Mohamad]: Terima kasih Tuan Yang di-Pertua. Terima kasih Yang Berhormat
Baling.

Pada tahun 2022, Jabatan Kemajuan Orang Asli telah diperuntukkan
sebanyak RM2 juta untuk membantu usahawan perseorangan, perkongsian dan
koperasi Orang Asli. Bantuan yang diberikan dalam bentuk geran, kursus, latihan
serta program-program untuk usahawan dan koperasi Orang Asli. Pemberian Geran
Bantuan Usahawan Orang Asli maksimum berjumlah RM55 ribu dalam bentuk
peralatan dan pembinaan premis perniagaan kepada usahawan Orang Asli.

Selain itu, Program Sokongan Pengukuhan Keusahawanan Luar Bandar
(SPKLB) juga menyediakan geran berjumlah RM5,000 kepada setiap usahawan
Orang Asli. Geran yang disediakan berbentuk bantuan premis, peralatan dan modal
pusingan. Untuk makluman Yang Berhormat, sehingga tahun 2021 seramai 941
orang usahawan Orang Asli yang telah dibantu oleh pihak jabatan. Daripada jumlah
ini seramai 629 orang usahawan Orang Asli bergiat aktif dalam perniagaan mereka.
#1130

Manakala sehingga Mac 2022, seramai 411 orang usahawan Orang Asli telah
berjaya meningkatkan pendapatan mereka sehingga 15 peratus daripada jumlah

keseluruhan pendapatan.
