DR. 3.8.2022 91

negeri? Ini kKerana kerajaan negeri juga memainkan peranan di dalam kita cuba
merancakkan lagi aktiviti pelancongan.

Pulau Pinang sekarang sudah pun menjadi tempat tumpuan ramai. Saya lihat
ketika saya balik ke Pulau Pinang minggu lalu dan sebelum itu dan memang sedia
kala ramai pelancong dari luar negara telah mula berkunjung dan beristirahat di
Pulau Pinang. Saya setuju dengan Yang Berhormat Pontian, walaupun kita
berbincang tentang isu kutipan cukai pelancongan, kita masih lagi dalam peringkat
dasar.

Soalan yang saya ingin gunakan ataupun ulangi dalam kesempatan ini
adalah, berapa kali kah Yang Berhormat Menteri Kewangan pernah melawat ke
Pulau Pinang bagi tujuan mengatasi masalah-masalah yang dihadapi oleh
pelancong-pelancong? Berapa kali pernah Timbalan Menteri hadir? Takkan perkara-
perkara pokok itu pun mereka tidak dapat jawab, pegawai-pegawai tidak dapat bantu.
Kalau Ahli-ahli Yang Berhormat, Menteri Kewangan sendiri tidak pernah lawat ke
Pulau Pinang, tidak tahu masalah yang dihadapi oleh pemain-pemain industri dan
pengusaha-pengusaha hotel, macam mana kita ingin menyelaraskan kutipan cukai
ini?

Saya risau baru-baru ini dalam pelancaran jentera pilihan raya Barisan
Nasional di Kepala Batas, saya tidak nampak Menteri Kewangan, Timbalan-timbalan
Menteri pun saya tidak nampak. Akan tetapi satu misi dilancarkan iaitu menawan
balik Pulau Pinang daripada Kerajaan DAP dan Pakatan Harapan. Tidak apalah. Biar
mereka cubalah.

Akan tetapi yang lebih penting daripada itu, apa inisiatif yang diambil oleh
kerajaan sekarang, oleh Menteri Kewangan sekarang, oleh Timbalan-timbalan
Menteri untuk datang melawat Pulau Pinang melihat kepada masalah pengusaha-
pengusaha hotel, untuk mengetahui masalah yang dihadapi oleh mereka? Ini
persoalan saya.

Saya berharap Timbalan-timbalan Menteri yang hadir di Dewan ini dan
Menteri yang tidak hadir, dapat menjawab soalan yang saya bangkitkan. Saya tidak
mahu tempoh kutipan ini digunakan. Kita risau Tuan Yang di-Pertua, Tuan Yang di-
Pertua merupakan seorang bekas anggota kanan PDRM. Undang-undang ini ada
tetapi boleh disalahgunakan. Janganlah kerana rata-rata penduduk di Pulau Pinang
ini menyokong Pakatan Harapan, Yang Berhormat Menteri menyalahgunakan kuasa
untuk mengenakan cukai-cukai yang berlebihan untuk tempoh-tempoh yang
berlebihan.

Inilah kerisauan yang ingin saya bangkitkan di Dewan yang mulia ini sebagai

Ahli Parlimen dari Pulau Pinang. Macam manakah Menteri akan menggunakan
