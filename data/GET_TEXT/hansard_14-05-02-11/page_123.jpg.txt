DR. 3.8.2022 117

mungkin kalau ke Turki sekitar RM3,000 hingga RM4,000 sahaja, sekarang RM6,000
hingga RM7,000 untuk kelas ekonomi. Business sampai RM18,000.

Ertinya inilah masa dia untuk kerajaan memberi ruang untuk rakyat bernafas,
tangguh sekejap aktiviti cukai ataupun levi yang dikenakan kepada rakyat dan ambil
lah ruang lain untuk kita mengambil pendapatan bagi negara kita. Saya menyokong.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Kuala Nerus. Sekarang saya jemput Yang Berhormat Timbalan

Menteri Kewangan untuk menjawab. 10 minit.

5.12 ptg.

Timbalan Menteri Kewangan | [Dato’ Indera Mohd Shahar bin Abdullah]:
Bismillahi Rahmani Rahim. Assalamualaikum warahmatullahi wabarakatuh. Saya
bagi pihak Kementerian Kewangan mengucapkan berbanyak-banyak terima kasih
kepada tiga Ahli Yang Berhormat yang bertanya berkaitan pindaan Akta Levi
Pelepasan. Yang Berhormat Tebrau, Yang Berhormat Rasah dan Yang Berhormat
Kuala Nerus. Sesungguhnya pandangan Ahli-ahli Yang Berhormat sudah pasti
memberi ruang dan peluang untuk Kementerian Kewangan memberi penjelasan
berkaitan pindaan dan perkara-perkara yang tidak melibatkan pindaan.

Untuk makluman Yang Berhormat Tebrau yang membangkitkan isu berkaitan
levi yang diterima. Untuk makluman Ahli Yang Berhormat, saya ingin recap baliklah
atau revisit tentang apa sebenarnya kadar levi pelepasan yang kita kenakan kepada
mod udara, mereka yang meninggalkan Malaysia tidak kepada sama ada air atau
darat.

Saya yakin kita telah wartakan Akta Levi Pelepasan pada tahun 2019 iaitu
pada 31 Julai 2019. Untuk kelas perniagaan dan kelas pertama dalam ASEAN kita
kenakan RM50, selain negara-negara ASEAN RM150, untuk ekonomi kita kenakan
hanya RM8 kepada mereka yang kelas penumpang peringkat ekonomi RM8 dalam
negara ASEAN dan di luar negara ASEAN RM20.

Jadi, disebabkan pandemik COVID-19 yang melanda negara kita dan seluruh
negara, jumlah yang dapat kita kutip ini juga menjawab soalan daripada Yang
Berhormat Rasah dan saya akan pergi juga kepada Yang Berhormat Kuala Nerus
adalah berjumlah kutipan levi adalah pelepasan sebanyak RM202,449,225 bermula
daripada 1 September 2019 sehingga 6 Julai 2022.

Yang Berhormat Rasah ada bangkitkan berkaitan kalau tidak ada pandemik
COVID-19 berapakah jumlah kutipan? Semasa Kerajaan PH membentangkan rang
undang-undang ini dan ketika itu kajian dibuat, simulasi jangkaan kutipan levi bagi

levi pelepasan adalah lebih hampir RM500 juta bagi satu tahun. Bermakna apabila
