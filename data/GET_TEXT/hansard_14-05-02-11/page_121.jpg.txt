DR. 3.8.2022 115

Jadi saya mohon Yang Berhormat Timbalan Menteri, sahabat saya ketika
menggulung nanti, minta berikan statistik untuk tahun 2019, 2020, 2021 dan separuh
pertama untuk 2022. Ini sebab kita hendak tahu berapa pendapatan yang dapat
dijana untuk negara kita. Saya masih ingat ketika ia mula-mula dibentangkan untuk
menjadi akta pada tahun 2019, saya antara yang bangun menyokong ketika itu dan
berharap ia dapat membantu negara untuk menjana pendapatan tambahan dan saya
difahamkan banyak negara asing turut mempunyai levi ini. Kita bukan negara yang
awal, kita sebenarnya antara negara yang kiranya sudah lambat sudah
melaksanakan levi ini.

Jadi saya hendak tanya juga Yang Berhormat Timbalan Menteri, berapakah
negara asing lain yang ada melaksanakan levi pelepasan, levi yang sama
sepertimana negara kita dan yang terakhir iaitu apakah ada pertimbangan ataupun
cadangan daripada pihak kementerian sendiri sama ada saya tidak tahu untuk naik
ataupun turunkan kadar levi yang dikenakan terhadap levi pelepasan ini. Ini sebab
kita tahu levi pelepasan ini boleh menjana keuntungan untuk negara. Jadi, perlu-
adakah ada cadangan dari kerajaan untuk naik atau turun?

Okey, akhir sekali hasil kutipan daripada levi ini digunakan untuk apa? Kita
hendak tahu. Boleh atau tidak sama ada ia digunakan untuk industri aviation, industri
penerbangan ataupun boleh digunakan sebagai dana ataupun peruntukan
pembangunan untuk apa-apa yang difikirkan oleh kerajaan. Itu sahaja Tuan Yang di-
Pertua. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih

Yang Berhormat Rasah. Seterusnya, Yang Berhormat Kuala Nerus.

5.07 ptg.

Dato’ Dr. Mohd Khairuddin bin Aman Razali [Kuala Nerus]:
Assalamualaikum warahmatullahi wabarakatuh. Terima kasih kepada Tuan Yang di-
Pertua. Allah Taala berfirman dalam surah Al-Mulk ayat 19 [Membaca sepotong ayat
Al-Quran] “Tidakkah kamu lihat pada burung di atas kamu yang sedang terbang
mengepak dan menutup sayapnya tidak ada megahnya melainkan ar-Rahman iaitu
Allah ialah dengan sesuatu itu Maha Melihat’.

Saya menyokong penuh hasrat Kementerian Kewangan untuk meminda Akta
Levi Pelepasan ini untuk kita selaraskan dengan keadaan semasa hari ini di kala
berlakunya krisis kesihatan awam ataupun lebih kita namakan hari ini sebagai
COVID-19. Akan tetapi perlu kita pergi kepada tujuan. Tujuannya adalah untuk kita
gunakan semaksimumnya kuasa yang diberikan menerusi pindaan ini pada Menteri

ataupun sesiapa sahaja yang diberikan kuasa untuk kita merangsang kembali
