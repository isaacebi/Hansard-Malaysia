DR. 3.8.2022 25

Walaupun produk asing tetapi ia didaftarkan di sini dan kita daftarkan di
bawah MylPO sebagai produk di bawah GI di bawah MyIPO. Jadi untuk hendak
mengelakkan daripada produk lain yang claim bahawa itu daripada— katakan wine
daripada Perancis dengan nama yang sama, tiba-tiba di sini ditiru untuk menyatakan
wine Perancis juga tetapi ia bukan dari Perancis. Jadi itu untuk menjamin keaslian,
ketulenan dan juga memastikan ia tidak dicounterfeit ataupun ditiru di sini. Terima
kasih Tuan Yang di-Pertua.

Tuan Yang di-Pertua: Terima kasih.

Datuk Haji Hasanuddin bin Mohd Yunus [Hulu Langat]: Soalan tambahan,
Hulu Langat.

Tuan Yang di-Pertua: Yang Berhormat Kepong yang bangun dahulu tadi.
Maaf.

Tuan Lim Lip Eng [Kepong]: Terima kasih Tuan Yang di-Pertua. Saya
hendak tanya, sebelum sebarang peraturan atau undang-undang tentang harta
intelek produk geografi ini dicadangkan atau dilancarkan, adakah kementerian
berbincang dengan pihak Majlis Peguam Negara? Terima kasih.

Dato’ Rosol bin Wahid: Terima kasih sahabat saya Yang Berhormat
Kepong. Sebenarnya jika ia berkait dengan undang-undang, kita berbincang. Akan
tetapi kita lebih mengadakan advokasi dengan pengeluar ataupun punca tempat ia
dihasilkan.

01110

Contohnya macam beras Bario. Jadi kalau didaftarkan— sebab syarat
pendaftarannya ia mengambil masa agak lama iaitu enam bulan untuk kita siasat,
untuk kita menyelidik supaya tidak ada pertindanan dan ia GI ini cuma boleh diapply
oleh badan komuniti ataupun oleh koperasi atau persatuan, bukan individu.

Oleh sebab itu, ia mengambil masa yang agak lama untuk kita siasat agar
sekali kita daftarkan, tidak ada lagi tuntutan yang bertindih terhadap permohonan
tersebut. Saya rasa menjawab apa yang ditanya oleh Yang Berhormat Kepong.
Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat Subang, Tuan Wong
Chen.

8. Tuan Wong Chen [Subang] minta Menteri Kesihatan menyatakan apakah
usaha dan bajet yang sedang digerakkan untuk meningkatkan lagi kadar vaksinasi
dalam kalangan kanak-kanak berumur 5 hingga 11 tahun memandangkan kadar
semasa kanak-kanak yang lengkap divaksin adalah sangat rendah.

Timbalan Menteri Kesihatan | [Dato’ Dr. Haji Noor Azmi bin Ghazali]:
[Membaca sepotong ayat Al-Quran] Terima kasih Tuan Yang di-Pertua. Terima kasih

Yang Berhormat Subang.
