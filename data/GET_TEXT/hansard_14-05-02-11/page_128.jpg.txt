DR. 3.8.2022 122

Perbahasan saya ringkas sahaja. Yang Berhormat Timbalan Menteri, saya
menyokong RUU ini tetapi ada beberapa perkara untuk Yang Berhormat Timbalan
Menteri menjawab. Pertama, berapakah bilangan kenderaan barangan yang telah
masuk dan keluar dari Malaysia dari tahun ke tahun, dari tahun 2016 hingga 2021?
Sekiranya tidak ada jawapan buat masa sekarang boleh memberi jawapan secara
bertulis, Yang Berhormat Timbalan Menteri.

Kedua, berapakah jumlah levi yang dikutip dari tahun 2016 hingga tahun
2021? Sama juga, kalau tidak ada maklumat yang sedia ada boleh bagi jawapan
secara bertulis kepada saya.

Ketiga, negara manakah di Asia Tenggara yang mengenakan levi kenderaan
barangan seperti yang dikenakan atau dilakukan oleh negara kita?

Terakhir, adakah ia mempunyai kesan material terhadap kutipan hasil negara
kita jika kita memansuhkan levi ini memandangkan negara kita sedang mengalami
kenaikan harga barang dan mengenakan levi ini kepada kenderaan yang membawa
masuk barang kepada negara kita akan meningkatkan kos pengangkutan dan itu
akan juga meningkatkan kos penghasilan barang-barang.

Jadi, itu merupakan soalan daripada saya. Sekiranya tidak ada jawapan
kerana maklumat tidak ada dalam tangan, boleh memberi jawapan secara bertulis.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Tebrau. Sila Yang Berhormat Timbalan Menteri untuk menjawab,

lima minit.

5.28 ptg.

Timbalan Menteri Kewangan | [Dato’ Indera Mohd Shahar bin Abdullah]:
Tuan Yang di-Pertua, saya ucapkan terima kasih kepada Yang Berhormat Tebrau
kerana amat meminati Kementerian Kewangan. Setiap pindaan daripada awal tadi,
Yang Berhormat Timbalan Menteri Kewangan II sehingga sekarang, beliaulah
menjadi orang yang sangat setia dengan Kementerian Kewangan.

Tidak elok kalau saya tidak jawab perkara-perkara yang dibangkitkan dalam
tempoh masa yang ada walaupun pertanyaan itu kalau kita lihat Standing Order 36(1)
hanya membincangkan perkara yang dipinda tetapi disebabkan perkara ini, saya
harus memberi sedikit penerangan.

Untuk makluman Yang Berhormat, akta ini diwujudkan pada tahun 1983.
Apabila Akta Levi Kenderaan Barang-barang diwujudkan pada tahun 1983, sudah
pasti ia tidak bolehlah kita melihat bahawasanya dengan pengenaan levi ini ia telah

berlaku lama dan inflasi yang agak meruncing barulah keadaan ketika ini. Walaupun
