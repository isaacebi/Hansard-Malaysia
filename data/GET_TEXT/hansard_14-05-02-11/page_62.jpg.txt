DR. 3.8.2022 56

dengan mengehadkan aktiviti transshipment rokok di pelabuhan tertentu sahaja dan
mengenakan cukai bagi rokok yang diimport bagi tujuan eksport semula sebelum
dibenarkan duty drawback dengan izin.

Langkah tegas ini adalah sebagai salah satu usaha serius kerajaan untuk
mengurangkan ketirisan hasil cukai akibat penyalahgunaan kemudahan bebas cukai
yang sukar dikawal. Pada masa yang sama, kerajaan akan melaksanakan banyak
lagi langkah membanteras penyeludupan rokok haram dengan meneguhkan laluan
sempadan yang rapuh, meningkatkan kerjasama antarabangsa dan perkongsian
maklumat serta risikan melangkaui sempadan bagi menangani isu penyeludupan.

Daripada aspek percukaian, kerajaan akan terus menjalankan kajian dari
semasa ke semasa berhubung kadar cukai rokok dan produk tembakau selaras
dengan amalan di peringkat antarabangsa untuk tidak menggalakkan penggunaan
produk yang mendatangkan kemudaratan kepada pengguna.

Datuk Seri Dr. Haji Dzulkefly bin Ahmad [Kuala Selangor]: Timbalan
Menteri, kalau boleh saya mencelah? Kuala Selangor.

Tuan Haji Yamani Hafez bin Musa: Boleh, boleh.

Datuk Seri Dr. Haji Dzulkefly bin Ahmad [Kuala Selangor]: Ya, dalam
peredaran dan perkembangan teknologi terutama daripada segi teknologi Al dan
juga apa yang disebut sebagai blockchain Tuan Yang di-Pertua dan Timbalan
Menteri, sejauh manakah untuk kita kenal pasti keupayaan track and trace mengikut
blockchain technology supaya setiap supply chain itu dapat dipantau dan apa pun
dari segi ketirisan dan chain of custody kalau dengan izin saya sebut istilah itu kalau
mungkin tidak tepat tetapi dapat dikawal dengan blockchain. Itu adalah pertanyaan
saya, Timbalan Menteri. Sila jawab.

Tuan Haji Yamani Hafez bin Musa: Terima kasih Yang Berhormat Kuala
Selangor. | think technology Al and blockchain ini is the future, masa depan untuk
perkara ini tetapi kita belum sampai di tahap itu. Namun begitu, kita juga telah
meningkatkan perkara seperti pengurusan risiko dengan mewujudkan unit-unit
analisa risiko untuk membuat profiling dan targeting di negeri dan ibu pejabat seperti
Customs Verification Initiative dengan izin dan National Targeting Center.

Kita akan lihat menggunakan teknologi yang terkini seperti yang dicadangkan
oleh Yang Berhormat Kuala Selangor menggunakan blockchain dan Al serta
menyediakan program-program bagi tujuan konsultasi kepada industri dan
meningkatkan program kesedaran dan pematuhan kepada masyarakat.

Daripada aspek percukaian, seperti saya cakap tadi kerajaan akan terus
menjalankan kajian dari semasa ke semasa berhubung kadar cukai rokok dan produk
tembakau selaras dengan amalan di peringkat antarabangsa untuk tidak

menggalakkan penggunaan produk yang mendatangkan kemudaratan kepada
