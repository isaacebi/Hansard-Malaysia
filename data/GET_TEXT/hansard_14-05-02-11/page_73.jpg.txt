DR. 3.8.2022 67

bebas, menukar kontena dan kandungannya atau dengan menghantar barangan ke
destinasi yang berbeza daripada yang diisytiharkan.

Keadaan ini boleh menyebabkan ketirisan hasil kutipan cukai negara,
membuka risiko kepada keselamatan orang awam dan keselamatan negara.
Bolehkah Yang Berhormat Menteri menjelaskan langkah-langkah yang telah
dilaksanakan untuk mengatasi masalah yang diterangkan di atas. Tebrau sedia
menyokong rang undang-undang ini sekiranya Yang Berhormat Menteri boleh
memberi jawapan yang memuaskan kepada soalan saya. Terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Tebrau. Dipersilakan Yang Berhormat Sepang.

2.47 ptg.

Tuan Mohamed Hanipa bin Maidin [Sepang]: Terima kasih kepada Tuan
Yang di-Pertua kerana membenarkan saya untuk berbahas mengenai Rang undang-
undang Zon Bebas (Pindaan) 2022 ini. Tuan Yang di-Pertua, saya mungkin bahas
daripada segi philosophy dahulu, floor itu.

Tuan Yang di-Pertua, kalau kita lihat daripada akta ini sesuai dengan
namanya ‘zon bebas’ secara prinsipnya ada perbahasan dalam ilmu perundangan
mengenai kenapakah sesetengah undang-undang ini berbentuk discriminatory.
Sebagai contoh, zon bebas ini ada pengecualian cukai dalam hal tertentu seperti
excise duty, seperti cukai jualan, cukai perkhidmatan dan sebagainya.

Jadi, ini menimbulkan satu perbincangan di kalangan masyarakat
perundangan. Akan tetapi, itulah realitinya mengenai perundangan di mana memang
ada di sana wujudnya beberapa keadaan yang dilihat sebagai ada elemen
diskriminasi. Ini termasuk dalam Parlimen ini juga.

Di Parlimen ini kita tahu bahawa semua daripada kita ini adalah tidak tertakluk
kepada undang-undang fitnah ataupun defamation law. We are protected under
absolute privilege defense. Satu pembelaan yang agak kuat daripada segi
perundangan. Kerana ada diskriminasi ini? Ini kerana, tujuannya untuk
melaksanakan beberapa objektif tertentu. Sebagai contoh di Parlimen ini apabila
adanya pengecualian itu untuk memastikan semua Ahli Parlimen dapat bercakap,
berbahas dalam keadaan tanpa rasa gentar dan tanpa rasa takut — without fear and
favor

Tuan Yang di-Pertua, mana-mana undang pun ada biasanya ada salah guna.
Jadi, dalam konteks Akta Zon Bebas 1990 ini, saya ingin bertanya kepada pihak
kementerian, saya tahu bahawa lazimnya yang menjadi isu dalam zon bebas ini ialah

isu penyeludupan yang mengurangkan hasil negara. Jadi, saya hendak tanya oleh
