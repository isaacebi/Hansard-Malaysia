DR. 3.8.2022 124

saya kemukakan masalah kepada Majlis bagi kepada Majlis bagi diputuskan.
Masalahnya ialah rang undang-undang ini dibaca kali yang kedua sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada
Dewan sebagai Jawatankuasa]

[Majlis bersidang dalam Jawatankuasa]

[Timbalan Yang di-Pertua (Dato’ Mohd Rashid Hasnon) mempengerusikan
Jawatankuasa]

[Fasal-fasal dikemukakan kepada Jawatankuasa]

Fasal-fasal 1 hingga 2 -
Tuan Pengerusi [Dato’ Mohd Rashid Hasnon]: Sila.

5.32 ptg.

Tuan Karupaiya a/l Mutusami [Padang Serai]: Terima kasih Tuan
Pengerusi, saya hendak tanya contohnya kalau kenderaan itu bawa barang dari
Malaysia pergi ke Singapore. Okey, Malaysia akan kena levi dan juga kalau pergi
Singapore, Singapore pun kena bayar levi.

So, bagaimana? Adakah itu satu masalah pada ejen-ejen yang uruskan dan
juga apabila kita eksport barang-barang daripada negara kita pergi ke luar negara?
Terima kasih Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang
Berhormat Padang Serai. Patutnya kena rujuk mana, fasal 1 kah fasal 2? Sila, Yang

Berhormat Timbalan Menteri.

5.33 ptg.

Timbalan Menteri Kewangan | [Dato’ Indera Mohd Shahar bin Abdullah]:
Itu sebab saya beritahu ia tidak melibatkan fasal-fasal, cuma Yang Berhormat sudah
pasti reciprocal itu akan berlaku, saya tidak nafikan perkara itu Yang Berhormat.
Maknanya, pihak Malaysia kenakan dan pihak sana kenakan.

Sama juga seperti kita sepertimana yang saya sebutkan tadi, kalau
kenderaan itu bermuatan atau tidak, meninggalkan Malaysia, RM200 kita akan
kenakan dan bila RM100, kenderaan tersebut masuk ke Malaysia, juga kenakan
RM100.

Akan tetapi, maknanya keluar RM200. Kalau mereka masuk ke Malaysia
RM100. Saya ingat itu buat masa sekarang kadar itu kadar yang relevan dan
sekiranya ada pandangan Yang Berhormat yang mungkin dikatakan sebab itu

menyebabkan harga naik, kita akan kaji Yang Berhormat. Terima kasih Yang
