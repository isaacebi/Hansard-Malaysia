DR. 3.8.2022 87

Justeru itu, saya ingin bertanya beberapa perkara kepada kementerian iaitu
dalam usaha membantu sektor pelancongan kembali pulih dengan lebih cepat,
adakah kerajaan bercadang untuk memberi pengecualian cukai kepada pemilik
premis perniagaan dan juga pengendali pelancongan sehingga tahun 2024?

Untuk meningkatkan average length of stay (ALOS) yang mana kalau kita
tengok daripada data, biasanya pelancong datang menginap di negara kita sebanyak
enam hari. Jadi adakah kerajaan akan menjalankan strategi taktikal dari segi
pemasaran iaitu misalnya memberikan diskaun tertentu kepada mereka yang
menginap lebih daripada enam malam?

Seterusnya, berapakah jumlah agensi pengembaraan yang kini sedang
beroperasi? Tadi saya sebut 90 peratus tutup kedai. Jadi, berapakah yang baru dan
juga berapakah yang lama kembali beroperasi oleh kerana keadaan sekarang ini
semakin pulih sedikit? Saya juga ingin tahu berapa banyak kah kesalahan yang boleh
dikompaun kalau ikut daripada akta yang sebelum ini sebanyak 17 jenis kesalahan
boleh dikompaun?

Jadi, berapa banyakkah kesalahan ini telah dilakukan sejak Mac 2020
sehingga kini? Jika ada, berapa banyakkah kutipan kerajaan daripada kesalahan ini?
Adakah kerajaan memberikan diskaun ataupun pengecualian tertentu untuk semua
kesalahan ini sepanjang COVID-19?

Soalan saya yang lain ialah apakah usaha kerajaan bagi menggalakkan
pelancongan domestik? Tadi saya sebut kenyataan World Tourism bahawa
pelancongan akan pulih pada tahun 2024 yang kebanyakannya didorong oleh
pelancongan domestik. Saya hendak tahu apakah inisiatif kerajaan untuk
menggalakkan perkara ini?

Saya ingin menarik perhatian Yang Berhormat kepada situasi pelancongan
ke Langkawi misalnya kerana semasa kerajaan mahu membuka gelembung
pelancongan ataupun tourism bubble ini, kita jadikan Langkawi sebagai sebuah
tempat yang pertama. Cuma kalau kita tengok ke Langkawi ini, ada banyak cara
hendak ke Langkawi.

Pertama ialah melalui kapal terbang dan melalui feri. Feri ini yang paling dekat
ialah daripada kawasan saya iaitu Kuala Perlis. Akan tetapi kita tengok jumlah
kapasiti kenderaan untuk mengangkut penumpang atau pelancong ke Langkawi ini
terhad sama ada penerbangannya tidak cukup banyak ataupun feri itu tidak cukup
kerap.

Ini menyebabkan walaupun kita buka, ia tidak boleh memenuhi segala
permintaan. la bukan apa, bila pelancong buat tempatan penginapan secara online
khususnya tetapi mereka menghadapi masalah untuk sampai ke destinasi

pelancongan mereka. Jadi, ini sudah tentulah menjejaskan tahap kepuasan
