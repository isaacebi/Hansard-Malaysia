DR. 3.8.2022 47

Secara keseluruhannya, pindaan kepada Akta 235 ini adalah kita boleh
melihat bersifat positif dan ianya sebenarnya akan memberi manfaat kepada
pembayar cukai dalam menyempurnakan obligasi mereka di bawah Akta 235 dan
perundangan subsidiarinya. Dengan pindaan apa yang kita panggil kebanyakannya
ini juga berkaitan dengan prescribe form kepada bentuk dan cara yang boleh
ditentukan oleh ketua pengarah dan pelbagai jenis barang kastam yang digunakan
pada masa ini yang tidak lagi ditetapbkan di bawah peraturan sebaliknya boleh
diterbitkan dalam bentuk ketetapan umum yang disiarkan melalui portal rasmi
Jabatan Kastam.

Secara tidak langsung ia memudahkan pihak industri untuk membuat rujukan
secara berpusat. Sekiranya terdapat apa-apa perubahan kepada butiran dan borang
tersebut sekali dengan peredaran masa, pengemaskinian borang juga lebih mudah
dan cepat dilaksanakan.

Sebelum saya mengakhiri tentang ini, di samping itu juga saya ingin buat
kenyataan di sini yang peruntukan kuasa kepada Yang Berhormat Menteri itu
sebenarnya untuk melanjutkan tempoh serta mengubah terma dan syarat itu
ditetapkan juga bukan memberikan kuasa mutlak kepada Menteri untuk sewenang-
wenangnya untuk memberi lanjutan tempoh atau mengubah secara suka-suka terma
dan syarat tersebut.

Sebaliknya lanjutan tempoh hanya dilaksanakan seperti yang saya katakan
tadi berdasarkan keperluan pembayar cukai kita ketika berlakunya kecemasan awam
dan kesihatan awam. Manakala perubahan terma dan syarat hanya dilaksanakan
selepas ada konsultasi dengan pihak industri itu sendiri dan juga berdasarkan
perakuan serta semakan terperinci oleh Jabatan Kastam. Tuan Yang di-Pertua, saya
mohon mencadangkan. Terima kasih.

Dato’ Ramli bin Dato’ Mohd Nor [Cameron Highlands]: Ahli-ahli Yang
Berhormat, sekarang saya kemukakan masalah kepada Majlis bagi diputuskan.
Masalahnya ialah rang undang-undang ini dibaca kali yang kedua sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada
Dewan sebagai Jawatankuasa]

[Majlis bersidang dalam Jawatankuasa]

[Dato’ Ramli bin Dato’ Mohd Nor (Cameron Highlands) mempengerusikan
Jawatankuasa]

[Fasal-fasal dikemukakan kepada Jawatankuasa]

[Fasal-fasal 1 hingga 16 diperintahkan jadi sebahagian daripada rang
undang-undang]

[Rang undang-undang dimaklumkan kepada Majlis sekarang]
