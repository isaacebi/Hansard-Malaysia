DR. 3.8.2022 108

Tuan Haji Yamani Hafez bin Musa: Tidak. Kita mengatakan yang ia
merupakan satu kesalahan dan kita akan mengambil tindakan undang-undang
kepada mereka yang tidak berdaftar. Kepada Yang Berhormat Jelutong tadi, kita
ambil maklumlah tentang keprihatinan beliau ke atas industri pelancongan dan
pembangunan, khususnya di Pulau Pinang.

Untuk makluman, Kementerian Kewangan sama ada melalui Menteri
Kewangan atau Timbalan Menteri dan pegawai-pegawai berkaitan sebenarnya telah
mengadakan beberapa siri libat urus bersama industri negeri Pulau Pinang,
khususnya dalam penyediaan bajet. Termasuklah dengan mengadakan perjumpaan
dengan Ketua Menteri Pulau Pinang sendiri.

Namun, kita ambil maklum dengan cadangan Yang Berhormat dan kita akan
bawa ke peringkat kementerian dengan isu-isu yang ditimbulkan sebentar tadi dan
kita akan ambil maklum.

Tuan Sanisvara Nethaji Rayer a/l Rajaji [Jelutong]: Yang Berhormat
Timbalan Menteri. Soalan saya adalah spesifik. Adakah Yang Berhormat Timbalan
Menteri dan Yang Berhormat Menteri pernah lawat ke Pulau Pinang?

Tuan Haji Yamani Hafez bin Musa: Pernah.

Tuan Sanisvara Nethaji Rayer a/l Rajaji [Jelutong]: Yang Berhormat
Timbalan Menteri pernah lawat?

Tuan Haji Yamani Hafez bin Musa: Ya, kita pernah lawat.

Tuan Sanisvara Nethaji Rayer a/l Rajaji [Jelutong]: Terima kasih.

Tuan Haji Yamani Hafez bin Musa: Kita makan durian di Balik Pulau juga.
Itu yang terbaiklah di Malaysia. So, we know where is the best durian di Malaysia.
Sorry ya, Pahang punya.

Tuan Sanisvara Nethaji Rayer a/l Rajaji [Jelutong]: Baguslah, at /east kita
tahu bahawa Yang Berhormat Timbalan Menteri adalah seorang yang ambil berat
kerja, bukan hanya lawat Pulau Pinang semasa pelancaran jentera pilihan raya
sahajalah. Terima kasih.

Tuan Haji Yamani Hafez bin Musa: Okey. Yang Berhormat Kangar dan
Yang Berhormat Kubang Pasu tanya, adakah kerajaan berhasrat melanjutkan
pengecualian cukai pelancongan. Kita mengambil maklum pandangan Yang
Berhormat. Namun, pengenaan cukai pelancongan tidak menjejaskan pelancong
tempatan kerana ia dikenakan kepada pelancong asing dan kadar yang dikenakan
juga adalah minimum. Pelancong yang merupakan warga Malaysia dan pelancong
yang merupakan pemastautin tetap Malaysia seperti yang saya katakan tadi,
dikecualikan oleh cukai pelancongan.

Yang Berhormat Tebrau ada tanya soalan tentang sama ada_ cukai

pelancongan dikenakan kepada Airbnb. Akta Cukai Pelancongan yang telah dipinda
