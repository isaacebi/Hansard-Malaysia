DR. 3.8.2022 69

yang telah pun diputuskan oleh mahkamah yang melibatkan kes-kes di mana pihak
yang melaksanakan undang-undang terlibat dalam kes-kes rasuah.

Kedua Tuan Yang di-Pertua, sebagi penutup. Hendak tanya kepada pihak
kerajaan. Oleh kerana undang-undang ini, kita meletakkan bahawa undang-undang
ini dia kata zon bebas ini di luar Malaysia, seperti mana kata Yang Berhormat Tebrau
tadi. Jadi saya tanya, adakah kita menghadapi masalah daripada segi legal dispute?
Apakah undang-undang yang terpakai untuk mengawal sebarang transaksi di zon
bebas itu? Dan yang juga makna apa yang dikatakan di sini makna emergency itu.

Hendak tanya, adakah emergency termasuk juga kalau kes-kes seperti mana
berlaku kes, satu kes yang termasyhur, Ampal-American company melawan
Kerajaan Egypt. Ini kes yang popular. Kalau kita biasa buat kes arbitration, kita tahu
kes ini. Di mana dalam kes ini pihak syarikat Amerika ini diberikan— dipanggil
exempt— syarikat pengecualian cukai, tax-free company. Akan tetapi syarikat ini
antaranya bila mereka menjalankan perniagaan, mereka diserang dalam kes yang
melibatkan Arab Spring. 13 kali diserang yang mengakibatkan akhirnya berlakunya
satu dispute. Adakah itu masuk emergency atau tidak emergency? Jadi hendak
tanya kepada pihak kerajaan, apakah definisi sebenar emergency ini? Sekian, terima
kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Sepang. Memandangkan Yang Berhormat Kuala Nerus tidak ada di

Dewan, tempatnya diambil oleh Yang Berhormat Sik.

2.54 ptg.

Tuan Ahmad Tarmizi bin Sulaiman [Sik]: Assalamualaikum warahmatullahi
wabarakatuh. Terima kasih Tuan Yang di-Pertua. Saya bersama membahas pindaan
Akta Zon Bebas 1990 dan ada beberapa perkara yang ingin saya bangkitkan
khususnya dalam fasal 48B yang akan ada buat pindaan iaitu kuasa penuh Menteri
dan nasihat Ketua Pengarah dari semasa ke semasa untuk membuat satu keputusan
dalam satu terma dan syarat dalam tujuan akta ini. Jadi soalan saya, adakah ada
satu ruang ataupun limitation kepada Menteri ini untuk melaksanakan satu terma
yang baharu yang sudah pasti perlu dilihat jika ada ruang yang sangat luas sehingga
kita tidak dapat memastikan bahawa terma ataupun syarat yang akan dikenakan itu
membebankan khususnya para perdagangan kita di zon bebas ini.

Kedua, Tuan Yang di-Pertua. Saya ingin membangkitkan berkaitan dengan
zon perdagangan bebas khususnya di negeri Kedah iaitu di Bukti Kayu Hitam.
Bagaimanakah perkembangan zon bebas ini khususnya dari segi transaksi jual beli

selepas kita lihat kesuraman yang sangat kritikal apabila berlaku PKP sebelum ini
