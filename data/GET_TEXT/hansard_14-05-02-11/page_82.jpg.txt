DR. 3.8.2022 76

Serian dan sebagainya, semua ini soalan yang sangat penting yang patutnya dijawab
oleh Yang Berhormat Menteri Kewangan.

Akan tetapi kita lihat semua rang undang-undang hari ini dijawab oleh Yang
Berhormat Timbalan Menteri. Yang Berhormat Timbalan Menteri tidak ada kuasa
seperti Menteri. Adakah ini kerana Barisan Nasional memang hendak hantar dia
sekarang turun padang, pergi ke Selangor untuk menjadi poster boy Barisan
Nasional dalam PRU yang akan datang?

Sepatutnya ini menunjukkan dia tidak bertanggungjawab dan tidak patut
dijadikan calon Menteri Besar Selangor.

Dato’ Seri Panglima Bung Moktar bin Radin [Kinabatangan]: [Ketawa]
Yang Berhormat Seputeh, sebetulnya dalam kerajaan ini, Timbalan-timbalan
Menteri, dia orang pun very high quality. Dia boleh jawab ini dan sebab itu Yang
Berhormat Menteri sudah authorize dia orang. Jawab kau punya jawapan memang
untuk memastikan bahawa rakyat menerima jawapan yang tepat pada ketika ini.

Soal poster boy itu dia punya hal lah. Kalau dia dapat, dapatlah. Oleh sebab
itu, kalau Yang Berhormat mahu dia, mintalah DAP sokong di Selangor. [Ketawa]

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Kinabatangan. Yang Berhormat Menteri, sila menjawab 15 minit.

3.17 ptg.

Timbalan Menteri Kewangan Il [Tuan Haji Yamani Hafez bin Musa]:
Terima kasih Tuan Yang di-Pertua. Izinkan saya merakamkan setinggi-tinggi
penghargaan terima kasih kepada semua sembilan Ahli Yang Berhormat yang telah
mengambil bahagian dalam perbahasan Rang Undang-undang Zon Bebas
(Pindaan) 2022.

Saya juga ingin merakamkan setinggi-tinggi penghargaan atas cadangan,
pandangan, perkongsian mereka serta idea dan teguran yang mereka beri. Biarpun
sebenarnya ia tidak berkaitan langsung dengan pindaan yang kita bincangkan di sini.
Akan tetapi dalam di antara semua ini, yang berkaitan langsung cuma Yang
Berhormat Padang Serai sahaja. Jadi saya jawab dahulu Yang Berhormat Padang
Serai kerana dia spesifik kepada pindaan seksyen 48A dan 48B.

Jadi Tuan Yang di-Pertua, Rang Undang-undang Zon Bebas (Pindaan) 2022
yang dicadangkan ini, sebenarnya ialah bagi meminda Akta Zon Bebas 1990, Akta
438 yang merupakan pindaan yang sama seperti yang telah kita cadangkan pada
awal tadi dalam Rang Undang-undang Kastam (Pindaan) 2022 iaitu masukkan dua
peruntukan baharu bagi memberi kelonggaran kepada pihak industri dan perniagaan
untuk melaksanakan obligasi yang perlu disempurnakan dalam tempoh tertentu

ketika berlaku kecemasan awam ataupun krisis kesihatan awam.
