DR. 3.8.2022 9

proses untuk menyempurnakan semua pematuhan kepada akta sepertimana yang
telah disyaratkan.

Jadi Yang Berhormat, betul saya mengambil maklum apa yang Yang
Berhormat katakan. Jadi ada juga kerajaan negeri yang umumkan ia akan pindah,
itu juga sebenarnya tidak betul. Ini kerana ia mesti mendapat kelulusan akhir baharu
boleh.

Dalam kes Tioman, ia masih lagi mendapat kelulusan dasar daripada MPFN.
Pematuhan kepada 10 laporan teknikal itu belum lagi dilaksanakan, belum lagi
dipatuhi. Maka bila sudah dapat kesemua ini baharulah AOL itu- baharu kita dapat
pertimbangkan mengikut prosedur yang telah ditetapkan. Terima kasih.

Tuan Loke Siew Fook [Seremban]: Yang Berhormat Menteri, tetapi MB
Pahang telah umumkan beroperasi tahun 2026 dalam laporan media- 2026. Kalau
kelulusan belum dapat, macam mana kata operasi 2026?

Datuk Seri Ir. Dr. Wee Ka Siong: Ya, Yang Berhormat. Cadangan mereka
yang kata tahun 2026 tetapi pematuhan pada proses dan prosedur tetap kena ada.
Dalam contoh- mungkin ada penggerak projek perlukan setahun atau dua untuk
melengkapkan semua proses dan selepas itu adalah pembinaan dengan PFI. Itu
telah dibincangkan dalam MPFN tetapi kita cuma bagi kelulusan dasar untuk
mulakan segala kajian dan pematuhan kepada akta. Terima kasih.

Tuan Yang di-Pertua: Ya, Yang Berhormat Tebrau.

Tuan Steven Choong Shiau Yoon [Tebrau]: Terima kasih Tuan Yang di-
Pertua. Oleh sebab isu ini melibatkan Johor, memandangkan Lapangan Terbang
Antarabangsa Senai bagi pendapat orang ramai tidak mencukupi untuk menampung
pelancong-pelancong kerana sudah dalam keadaan mengalami kesesakan di sana,
jadi adakah perancangan kerajaan untuk adakan lagi sebuah lapangan terbang atau
untuk membesarkan Senai International Airport supaya ia boleh menampung
pelancong-pelancong yang akan datang sekiranya China membuka kesempatan,
mengizinkan rakyat mereka keluar untuk melancong. Terima kasih.

Datuk Seri Ir. Dr. Wee Ka Siong: Terima kasih, dari Pahang sekarang
sampai ke Johor. Akan tetapi apa yang saya hendak katakan, Lapangan Terbang
Antarabangsa Senai ini sebenarnya melihat kapasiti yang ada sekarang agak
rendah. Ini kerana sebelum COVID-19 mungkin ada lagi penerbangan ke negara-
negara asing tetapi sekarang memang tidak ada.

Posisinya sebagai sebuah lapangan terbang yang berdekatan dengan
Singapura sebenarnya mengikut impian kita ialah 10 peratus daripada passengers
yang ada- trafik yang ada di Changi kalau kita tarik mereka masuk, itu cadangan

yang terbaik. Akan tetapi itu daripada segi perancangan sangat ideal.
