DR. 3.8.2022 43

2022. Saya juga ingin merakamkan penghargaan ke atas cadangan dan pandangan
mereka, syor dan rujukan dan idea serta semua teguran yang diberi.

Tuan Yang di-Pertua, Rang Undang-undang Kastam (Pindaan) 2022 yang
dicadangkan ini adalah sebenarnya bagi meminda Akta Kastam 1967 [Akta 235]
dengan tujuan untuk menambah baik perundangan percukaian negara selari dengan
perubahan semasa perniagaan.

Pindaan utama Akta 235 ini adalah berbangkit apa yang kita pelajari susulan
daripada pandemik COVID-19 di mana pelaksanaan Perintah Kawalan Pergerakan
(PKP) pada waktu itu telah mengehadkan banyak aktiviti dan operasi perniagaan.

Ini menyebabkan banyak pembayar cukai tidak dapat melaksanakan obligasi
mereka kalau di bawah akta ini. Jadi oleh itu, peruntukan baharu kita masukkan
dalam Akta 235 bagi membolehkan fasiliti tertentu diberikan kepada pembayar cukai
ketika berlakunya kecemasan awam atau krisis kesihatan awam.

Saya mungkin menjawab mana-mana yang saya rasa yang berkaitan dengan
perundangan kita hari ini. Yang Berhormat Pontian semalam sama juga dengan
Yang Berhormat Bukit Bendera bertanyakan tentang tafsiran apa itu kecemasan
awam. Adakah banjir di Baling, demonstrasi, tanah runtuh atau ribut? Apakah yang
ditafsirkan sebagai kecemasan awam?

Kecemasan awam ini Tuan Yang di-Pertua, kita tafsirkan sebagai kecemasan
yang melibatkan orang awam secara menyeluruh. Jadi semua yang dikatakan oleh
Yang Berhormat Pontian dan Yang Berhormat Bukit Bendera itu boleh kita
kategorikan sebagai kecemasan awam. Ada juga semalam Yang Berhormat Pontian
tanya tentang pengkorporatan kastam.

Saya mungkin tidak perlu jawab di sini kerana pengkorporatan kastam ini
tidak termasuk dalam apa yang kita bincangkan dalam rang undang-undang ini. Akan
tetapi mungkin saya boleh cakap yang cadangan ini adalah pada tahun 2018 dan
mungkin kita akan buat satu kajian secara holistik untuk masa akan datang untuk
melihat kalau perkara ini masih relevan atau tidak.

Yang Berhormat Hang Tuah Jaya semalam juga ada tanya tentang bentuk
dan secara suatu tuntutan pulangan barangan cukai yang dieksport semula dan
sama ada ia dilihat sebagai pendapatan. Apakah matlamat untuk undang-undang
ini? Sekiranya banyak diberikan kepada peniaga ketika pandemik, apakah pindaan
ini akan memberi pulangan yang lebih?

Pindaan ini tidak memberi kesan kepada kos dan industri kerana tiada
perubahan kepada tatacara tuntutan pulangan cukai. Sebaliknya, pindaan ini dibuat
supaya borang tuntutan pulangan cukai sebelum ini diwartakan melalui peraturan,
diterbitkan melalui ketetapan umum dan ini akan lebih memudahkan untuk pihak

industri membuat rujukan bagi memudahkan pelaksanaan dan rujukan pihak industri.
