DR. 3.8.2022 35

hendak membantu masyarakat Kensui di Baling ini sebenarnya. Terima kasih Yang
Berhormat Baling.

Datuk Haji Hasanuddin bin Mohd Yunus [Hulu Langat]: Tuan Yang di-
Pertua, Hulu Langat.

Tuan Ahmad Tarmizi bin Sulaiman [Sik]: Ada tambahan.

Datuk Haji Hasanuddin bin Mohd Yunus [Hulu Langat]: Terima kasih.

Tuan Ahmad Tarmizi bin Sulaiman [Sik]: Sik mohon juga soalan tambahan.

Datuk Haji Hasanuddin bin Mohd Yunus [Hulu Langat]: Usaha melahirkan
usahawan daripada kalangan masyarakat Orang Asli sangat penting dan tahniah
diucapkan kepada kementerian, khususnya JAKOA.

Orang Asli ketika mengambil hasil alam mereka mengambil dengan sopan.
Orang Asli dan mereka yang ada darah Orang Asli [Ketawa] mengambil hasil alam
dengan sopan, berpada dan berkadar tanpa merosakkan alam itu. Malah kalau kita
linat Mustafa Along, Pengerusi Jaringan Kampung Orang Asli Kelantan pernah
bertugas untuk menjaga daripada pencerobohan kayu balak di negeri Kelantan.

Soalan saya, dalam kita hendak mengusahakan usahawan mereka yang
akan mengambil daripada sumber hutan antaranya, geran khas untuk mereka biasa
tercabar di negeri-negeri. Adakah kementerian akan menjadikan urusan milik tanah
Orang Asli sebagai salah satu elemen dalam teras Pelan Pembangunan Orang Asli
(DPOA) itu? Sekian, terima kasih.

Dato’ Sri Abdul Rahman bin Mohamad: Terima kasih Tuan Yang di-Pertua,
terima kasih Yang Berhormat. Dari segi persoalan yang dibangkitkan melibatkan
tanah, sememangnya JAKOA sentiasa mempunyai satu draf pelan yang besar di
mana kawasan-kawasan yang terlibat dengan Orang Asli.

Akan tetapi persoalannya, banyak negeri yang kita telah dapat selesaikan,
persoalan yang ditimbulkan oleh Yang Berhormat tetapi ada juga negeri-negeri yang
masih belum dapat kita selesaikan. Ini kita tidak dapat selesaikan kerana
permasalahan tanah adalah tertakluk kepada kerajaan negeri.

Sekiranya kerajaan negeri tidak menjadi halangan kepada pihak JAKOA,
sudah pastilah kita dapat mendraf rangka pelan yang besar itu seberapa segera
tetapi untuk makluman, beberapa buah negeri telah dapat kami bantu dengan
seberapa segera dari segi yang kita bangkitkan sebentar tadi.

Untuk makluman Yang Berhormat, bahawa sebanyak 853 perkampungan
Orang Asli yang kita telah iktiraf oleh JAKOA dan sebanyak 251 buah kampung kita
telah wartakan dan di bawah Kanun Tanah Negara. Sebanyak 524 buah kampung
Orang Asli sedang dalam proses pewartaan. Sebagaimana yang saya katakan tadi,
yang melibatkan jutaan ringgit kita mengeluarkan belanja untuk mengenal pasti dan

membuat perancangan serta surveyor yang sedang menguruskan hal-hal ini.
