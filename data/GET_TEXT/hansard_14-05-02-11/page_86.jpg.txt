DR. 3.8.2022 80

Jadi, saya harap Tuan Yang di-Pertua, kalau boleh minta kita mengarahkan
pihak Yang Berhormat Timbalan Menteri menjawablah soalan-soalan kita supaya
kita berbahas ini.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Yang Berhormat.

Tuan Mohamed Hanipa bin Maidin [Sepang]: ...Dapat respons yang lebih
pada menjawab daripada pihak sana. Sekian, terima kasih.

Dato’ Ramli bin Dato’ Mohd Nor [Cameron Highlands]: Yang Berhormat
Sepang telah menyampaikan apa yang isi patinya. Yang Berhormat Jelutong pun
sudah.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
satu lagi. Satu lagi, memandangkan Tuan Yang di-Pertua adalah orang yang begitu
adil, tegas dan lebih hebat mengendalikan sidang Dewan...

Dato’ Ramli bin Dato’ Mohd Nor [Cameron Highlands]: Saya hanya
melaksanakan tugas sahaja.

Tuan Sanisvara Nethaji Rayer a/l Rajaji [Jelutong]: ...Kita berbahas
tentang satu rang undang-undang melibatkan kewangan negara. Yang Berhormat
Menteri Kewangan tidak hadir, barangkali sibuk dengan tugas beliau sebagai
Bendahari Barisan Nasional Selangor.

Dua Yang Berhormat Timbalan Menteri hadir. Soalan saya, pernah mereka
melawat Pulau Pinang? Tahu atau tidak di mana zon bebas? Itu pun tidak boleh
jawab? Ini kah standard Yang Berhormat Menteri? Yang Berhormat Menteri cap
ayam lah ini.

Dato’ Ramli bin Dato’ Mohd Nor [Cameron Highlands]: Yang Berhormat,
| think Yang Berhormat Jelutong telah menyampaikan point Yang Berhormat.

Saya bagi /ast sekali pada Yang Berhormat Seputeh, after this ! will close.

Puan Teresa Kok [Seputeh]: Tuan Yang di-Pertua, saya hanya cadangkan
Tuan Yang di-Pertua mengarahkan Yang Berhormat Timbalan Menteri minta Yang
Berhormat Menteri Kewangan bagi jawapan kepada Yang Berhormat Serian, kepada
Yang Berhormat Jelutong, bagi Yang Berhormat Kinabatangan dan juga lain.

Ini kerana memang Yang Berhormat Timbalan Menteri tidak mampu jawab
semua ini, jadi jawab secara bertulislah.

Dato’ Ramli bin Dato’ Mohd Nor [Cameron Highlands]: Baik, Yang
Berhormat Timbalan Menteri, ambil maklum- mereka Ahli-ahli Yang Berhormat yang
lain jika tidak dijawab di dalam Dewan ini, silakan jawab secara bertulis.

Tuan Sanisvara Nethaji Rayer a/l Rajaji [Jelutong]: Terima kasih Tuan
Yang di-Pertua. Hebat!
