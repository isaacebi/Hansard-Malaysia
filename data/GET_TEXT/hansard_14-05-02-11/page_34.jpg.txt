DR. 3.8.2022 28

Yang Berhormat, kita sudah ada vaksin. Kita menunggu lengan-lengan dan
kita yakin ibu bapa akan memberikan keputusan yang baik, berubah fikiran untuk
memberikan kebenaran untuk anaknya diberikan suntikan vaksin. Ini yang kita
teruskan dan saya sudah sebutkan tadi, Tuan Yang di-Pertua bahawa anak-anak
yang sudah ambil first dose.

Hari ini kita tengok 42.3 peratus mengejar dengan cepat dos pertama 49
peratus. Jadi kita minta mereka ini datang cepat dan buat keputusan pergi. Saya
sebut tadi mana-mana klinik kesihatan yang berdekatan. Mana-mana PPV yang
berdekatan. Buat temu janji dan kita akan berikan vaksin. Terima kasih Yang
Berhormat Subang.

Tuan Yang di-Pertua: Yang Berhormat Pontian, silakan.

Datuk Seri Haji Ahmad bin Haji Maslan [Pontian]: Terima kasih Tuan Yang
di-Pertua. Kelmarin 3,213 kes, lapan kematian. Jadikan kematian 35,977. Saya
hendak bertanya Yang Berhormat Timbalan Menteri ini. COVID-19 ini makin baik kah
makin teruk?

Kedua, tidak ada kaitan. Akan tetapi kalau tidak boleh jawab, tidak apa. Cacar
monyet ini Singapura sembilan kes, Thailand dua kes, Filipina satu kes. Apakah
langkah-langkah yang dibuat di Malaysia untuk memastikan kita berada dalam
keadaan berjaga-jaga? Terima kasih.

Dato’ Dr. Haji Noor Azmi bin Ghazali: Terima kasih Tuan Yang di-Pertua.
Terima kasih Yang Berhormat Pontian. Pertama, data itu data yang satu hari bulan
itu. Satu hari bulan saya akan baca sekejap lagi.

Kedua, yang monyet itu. Kita tangguh dulu, itu di luar daripada topik pada hari
ini. Cacar monyet itu.

Tuan Yang di-Pertua, terima kasih kepada Yang Berhormat Pontian yang
bertanya. Angka kematian yang saya sebut still at single digit. We are worried ada
satu hari 10 kes. Saya sentiasa meneliti perkara ini sebab apa bimbang akan kes
yang meningkat hari ini. Kita tahu bahawa BA.4, BA.4.1, BA.5 mempunyai
persamaan daripada segi transmissible, dari segi ketinggian penularannya. Akan
tetapi tidak ada data-data yang menyebabkan keterukannya atau the seriousness of
the problem.

Jadi hari ini, kita tengok kes semakin naik, berada di sekitar 3,000 kes, 4,000
kes dan kemasukan ke hospital seperti yang saya tadi meningkat. Jadi apa yang kita
telah lakukan ini ialah kita telah buat kesiapsiagaan di hospital dan sebagainya. Itu
masih terkawal. Kita juga telah memberikan Paxlovid, Evusheld sebagai rawatan
awal untuk kes-kes yang berisiko tinggi ataupun umur yang sangat tinggi yang boleh

membahayakan nyawa hari ini.
