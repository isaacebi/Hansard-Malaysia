DR. 3.8.2022 68

sebab isu penyeludupan ini berlaku, bermakna di sana wujudnya masalah daripada
segi penguatkuasaan undang-undang.

Kita tahu bahawa penguatkuasaan undang-undang diberikan kepada
Kastam. Saya hendak tanya kepada pihak Yang Berhormat Menteri, apakah
halangan besar kepada pihak Kastam untuk melaksanakan tugas mereka sehingga
mereka mungkin gagal untuk memastikan penyeludupan tidak berlaku. Kalau
berlakunya kes-kes di mana mereka dapat merampas harta-harta penyeludupan,
memang dimasukkan dalam surat khabar, masuk dalam TV dan sebagainya. Itu
supaya hendak menunjukkan mereka telah buat kerja.
= 1450

Saya difahamkan bila berlakunya rampasan terhadap rokok haram, rokok
seludup, dapat menyelamatkan wang kerajaan lebih kurang RM20 juta, maka
dimasukkan dalam televisyen dan sebagainya dan dikatakan dalang-dalang telah
ditahan juga. Akan tetapi selepas itu, saya dengar ada lagi dalang lain pula. Jadi
saya tanya kepada pihak kerajaan, apakah halangan sebenar yang menyebabkan
penguatkuasaan undang-undang ini menjadi halangan? Adakah di sana juga berlaku
juga kes-kes rasuah?

Tuan Yang di-Pertua, ini bukan satu perkara yang bukan saya reka. Akan
tetapi inilah masalah perundangan. Undang-undang yang baik macam mana pun
kalau kita gagal memastikan pihak yang berdasarkan undang-undang ini benar-
benar ia ada integriti, ia akan menyebabkan undang-undang itu tidak dapat berjaya
dilaksanakan dengan berkesan.

Tuan Yang di-Pertua, kita lihat sebagai contoh, Amerika pernah buat satu
undang-undang yang hebat dipanggil Volstead Act kerana untuk memastikan
mereka dapat menyelesaikan masalah penagihan arak. Akan tetapi kongres yang
membuat undang-undang itu Volstead Act itu, akhirnya kongres itu juga yang
mengharamkan undang-undang itu. Oleh kerana apa Tuan Yang di-Pertua,
antaranya kerana undang-undang itu telah gagal untuk melaksanakan
penguatkuasaan dengan berkesan kerana pihak penguatkuasaan itu terlibat dengan
corruption. Mereka yang bekerjasama dengan A/ Capone. Tuan Yang di-Pertua
boleh tengok filem Untouchable di mana penguatkuasaan undang-undang tidak
dapat berjaya kerana adanya unsur-unsur kerjasama antara pihak yang langgar
undang-undang dengan pihak penguat kuasa undang-undang. Kita mengharapkan
mereka untuk jaga undang-undang tetapi mereka yang terlibat rasuah dalam
melaksanakan undang-undang ini.

Jadi saya harap pihak kerajaan dapat menerangkan, adakah kita juga

menghadapi masalah yang sama. Kalau ada, hendak tanya berapa banyakkah kes
