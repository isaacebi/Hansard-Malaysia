DR. 3.8.2022 24

Untuk makluman, petunjuk geografi boleh dimohon oleh seseorang yang
menjalankan aktiviti:

(i) pengeluar di kawasan atau tempat, wilayah atau negeri

pengeluar. Maknanya di situ sahaja; dan

(ii) pihak yang berwibawa seperti badan kerajaan, badan

berkanun yang mengurus selia atau mempunyai kaitan
langsung dengan produk petunjuk geografi tersebut.

Adapun berkaitan dengan alatan muzik tempatan boleh didaftarkan sebagai
petunjuk geografi dengan syarat ia mempunyai industri pembuatan dengan ciri-ciri
pembuatan kraf yang unik yang terdapat pada alatan tersebut serta mempunyai
cerita dan sejarah yang tersendiri.

Tiga petunjuk geografi terdiri daripada alat muzik tempatan yang telah
didaftarkan di bawah MyIPO ialah:

(i) gong matunggong Kudat;

(ii) gambus Johor; dan

(iii) rebana Perak.

Adapun Sape’ Sarawak sebagaimana yang ditanya oleh Yang Berhormat
Betong merupakan satu alat muzik yang unik untuk negeri Sarawak tetapi sehingga
hari ini, alat tersebut belum lagi didaftarkan. Saya telah minta jasa baik daripada
Yang Berhormat untuk mendaftarkan Sape’ Sarawak ini sebagai satu daripada
petunjuk geografi dengan MylPO. Terima kasih Tuan Yang di-Pertua.

Datuk Haji Hasanuddin bin Mohd Yunus [Hulu Langat]: Hulu Langat.

Tuan Yang di-Pertua: Terima kasih. Yang Berhormat Rasah bangun dahulu.

Tuan Cha Kee Chin [Rasah]: Terima kasih Tuan Yang di-Pertua. Saya
meneliti jawapan daripada Yang Berhormat Timbalan Menteri ketika menjawab
soalan asal tadi yang mengatakan 160 petunjuk geografi telah didaftarkan dengan
92 adalah untuk tempatan. Maknanya 68 adalah tempat ataupun negara asing.

Saya hendak tanya, apakah justifikasi nama-nama tempat asing itu
didaftarkan? Apakah ia melibatkan produk dari luar ataupun produk daripada
usahawan tempatan yang mana boleh membantu usahawan tempatan berkenaan
dengan hal ini? Apakah ada kekangan untuk mendaftarkan petunjuk geografi untuk
lokasi dari luar itu? la sama dengan tempatan ataupun berbeza? Terima kasih.

Dato’ Rosol bin Wahid: Terima kasih sahabat saya Yang Berhormat Rasah.
Sebenarnya ia sama dan banyak produk asing yang didaftarkan itu ialah wine agar
ia tidak ditiru ataupun tidak dicounterfeit oleh tempat lain. Jadi, kebanyakan yang
daftar dengan kita sebagai petunjuk geografi untuk makanan ataupun untuk produk

asing ini kebanyakannya wine. Contohnya dari Perancis, Itali dan sebagainya.
