DR. 3.8.2022 92

kuasanya? Apakah kelonggaran-kelonggaran pelepasan yang akan diberikan oleh
beliau?
=1600

Saya di sini mengambil kesempatan ini untuk sekali lagi menyeru kepada
Menteri-menteri dan Timbalan Menteri, saya ulangi Titah Duli Yang Maha Mulia Seri
Paduka Baginda Yang di-Pertuan Agong untuk kurangkan berpolitik. Lihat kepada
masalah yang dihadapi oleh rakyat dahulu. Jangan pergi lancar jentera Barisan
Nasional di Selangor, di Pulau Pinang. Beri tumpuan dan perhatian kepada masalah
yang dihadapi- kesejahteraan rakyat. Timbalan Menteri okey, Timbalan Menteri ada
gaji.

Saya ada pengundi-pengundi penarik beca yang bergantung kepada
pelancong di luar negara yang merayu, yang meminta saya membawa suara. Saya
bangun di sini, walaupun Akta Cukai Pelancongan 2017, saya telah diminta oleh
mereka untuk membawa perkara ini kepada kerajaan sekarang. Kalaulah betul
kerajaan Keluarga Malaysia, tolonglah ambil kira nasib penarik-penarik beca, nasib
pemandu teksi, pemandu bas, pengusaha-pengusaha hotel dan kurangkan
berkempen. Beri tumpuan kepada masalah yang dihadapi oleh rakyat. Sekian, terima
kasih.

Dato' Ramli bin Dato' Mohd Nor [Cameron Highlands]: Terima kasih Yang

Berhormat Jelutong. Seterusnya dipersilakan Yang Berhormat Kuala Krai.

4.01 ptg.

Tuan Abdul Latiff bin Abdul Rahman [Kuala Krai]: Bismillahi Rahmani
Rahim. Terima kasih Tuan Yang di-Pertua yang memberi ruang kepada Kuala Krai
untuk sama-sama membahaskan Rang Undang-undang Cukai Pelancongan
(Pindaan) 2022 pada petang ini.

Pindaan yang dibuat hari ini berkaitan dengan 69A yang bertujuan untuk
memberi kuasa Menteri melanjutkan tempoh untuk melakukan sesuatu perbuatan
atau benda yang perlu disempurnakan. Saat penting terutama ketika sektor
pelancongan negara kita menghadapi masalah ataupun krisis seperti yang kita alami
dalam tempoh dua tahun sebelum ini iaitu dalam krisis pandemik COVID-19.

Manakala seksyen 69B yang akan memberi kuasa Menteri untuk menambah
atau memotong apa-apa terma Akta 791 tanpa dibawa kepada Kabinet. Saya pada
asasnya menyokong pindaan ini namun saya bimbang pindaan ini akan menjadikan

Menteri mempunyai kuasa yang terlalu banyak.

[Timbalan Yang di-Pertua (Dato' Mohd Rashid Hasnon) mempengerusikan
Mesyuarat]
