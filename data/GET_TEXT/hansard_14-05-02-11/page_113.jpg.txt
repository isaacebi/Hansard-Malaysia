DR. 3.8.2022 107

Melalui Bajet 2022, Kementerian Pelancongan telah diperuntukkan sejumlah
RM1.1_ bilion bagi membiayai perbelanjaan pelancongan seperti naik taraf
kemudahan pelancongan, melaksanakan aktiviti bagi menarik kemasukan semula
pelancong asing dan tempatan serta membantu pengusaha pelancong tempatan.
Sehingga Jun 2022, sejumlah RM541 juta telah dibelanjakan bagi tujuan tersebut.

Yang Berhormat Beaufort tanya soalan tentang jumlah hasil cukai
pelancongan di Sabah bagi tahun 2022 sehingga Jun 2022. Jawapannya, RM82,811
juta. Ada juga soalan Yang Berhormat Beaufort yang menanyakan berapa lama kah
tempoh yang akan diberikan. Tempoh yang munasabah akan diberikan bergantung
pada situasi krisis yang dihadapi pada ketika itu. Yang Berhormat Kangar juga
bertanya tentang berapa kesalahan yang boleh dikompaun yang telah dilakukan
sejak bulan Mac. Berhubung dengan kesalahan yang boleh dikompaun, maklumat
ini akan kita berikan secara bertulis.

Yang Berhormat Kuala Krai ada bertanya, adakah cukai pelancongan
dikenakan ke atas sewaan bankuet. Tidak. Cukai pelancongan hanya dikenakan
kepada pelancong asing yang menginap di pengendali penginapan yang berdaftar di
bawah Akta Cukai Pelancongan 2017. Yang Berhormat Kuala Krai juga tanya
bagaimana jika pengendali itu tidak berdaftar dan tidak memohon untuk berdaftar.

Sebagaimana yang diperuntukkan di bawah akta, ia merupakan satu
kesalahan dan tindakan undang-undang boleh diambil. Yang Berhormat Kuala Krai
juga bertanya, adakah cukai pelancongan ini dikenakan di dalam zon bebas. Cukai
pelancongan juga dikenakan dalam kawasan zon bebas.

Yang Berhormat Kubang Pasu tanya mengapa hanya pelancong luar negara
sahaja yang dikenakan cukai pelancongan. la kerana pada masa ini, kita telah
membuat keputusan untuk pelancong tempatan diberikan pengecualian seperti apa
yang kita dengar daripada Yang Berhormat Kota Melaka dan Yang Berhormat Kuala
Nerus tadi. Kalau boleh, mereka mahu pengecualian ini diberikan sehingga
RM5,000.

Dato’ Muhammad Bakhtiar bin Wan Chik [Balik Pulau]: Yang Berhormat
Timbalan Menteri, nak satu kepastian. Tadi Yang Berhormat Timbalan Menteri sebut
bahawa hotel-hotel yang tidak didaftar di bawah Akta Industri Pelancongan (AIP),
tidak semestinya mereka bayar cukai pelancongan. Tadi Yang Berhormat Timbalan
Menteri ada sebut itu.

Tuan Haji Yamani Hafez bin Musa: Ya, yang tidak berdaftar.

Dato’ Muhammad Bakhtiar bin Wan Chik [Balik Pulau]: Maksudnya, hotel
ini, kalau mereka nak escape daripada bayar cukai pelancongan, mereka berdaftar

dengan PBT tapi mereka tidak daftar dengan AIP. Adakah itu yang dimaksudkan?
