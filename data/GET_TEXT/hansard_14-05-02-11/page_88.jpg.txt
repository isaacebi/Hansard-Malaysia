DR. 3.8.2022 82

Ketiga, bolehkah dinyatakan definisi “kecemasan awam’, atau “krisis
kesihatan awam” yang disebut dalam jawapan pada Peringkat Dasar- kesihatan
awam. Jadi, pohon dijelaskan dan juga definisi “kecemasan awam.”

Kedua, dalam fasal 48B(1) dalam terma dan syarat yang dikenakan menurut
akta ini, Yang Berhormat Menteri boleh atas nasihat Ketua Pengarah. Pointnya ialah,
“atas nasihat Ketua Pengarah’ iaitu perubahan kepada terma dan syarat atas nasihat
Ketua Pengarah.

01530

Akan tetapi dalam seksyen 48B(4) dalam seksyen yang sama ini. Jika terma
dan syarat itu pada mulanya dikenakan oleh Ketua Pengarah atau pihak berkuasa
menurut akta ini, terma dan syarat sebagaimana diubahsuai oleh Menteri hendaklah
disifatkan dikenakan oleh Ketua Pengarah atau pihak berkuasa mengikut mana yang
berkenaan. Kalau kita melihat kepada atas nasihat Ketua Pengarah, maknanya
Ketua Pengarah memberi nasihat kepada Menteri, maka Menteri menurut akta ini
yang dalam pindaan yang dicadangkan 48B(1) ini Menteri boleh mengubahsuai
terma dan syarat.

Akan tetapi bagaimana boleh berlaku ditakdirkan Menteri tidak menerima
nasihat Ketua Pengarah kerana kadang-kadang datangnya arahan Menteri dia
datang atas nama arahan Menteri, maka dia tidak terima nasihat Ketua Pengarah
itu. Jadi bagaimana hendak disesuaikan di antara 48B(1) dengan 48B(4)? Terima
kasih Tuan Pengerusi.

Tuan Pengerusi [Dato’ Ramli bin Dato’ Mohd Nor (Cameron Highlands):
Yang Berhormat Menteri.

Tuan Mohamed Hanipa bin Maidin [Sepang]: Tuan Pengerusi, boleh?
Tuan Pengerusi.

Seorang Ahli: Yang Berhormat Sepang, Yang Berhormat Sepang.

Tuan Mohamed Hanipa bin Maidin [Sepang]: Sini.

Tuan Haji Yamani Hafez bin Musa: Seksyen 48...

Tuan Mohamed Hanipa bin Maidin [Sepang]: Terima kasih Tuan
Pengerusi. Saya hendak cakap pendek sahaja. Tuan Pengerusi, saya hendak
berbahas mengenai pindaan kepada 48A ini. Tadi saya telah bangkitkan di peringkat
dasar, tetapi tidak dapat jawapan yang begitu memuaskan.

Saya tanya kepada pihak Yang Berhormat Menteri, perkataan public
emergency - adakah ia bergantung kepada satisfaction of the Minister dengan izin,
ataupun macam mana kita hendak reconcile dengan peruntukan di bawah Perkara
150 Perlembagaan di mana dikatakan dengan berkaitan emergency ini mesti
diputuskan oleh atas satisfaction of Yang di-Pertuan Agong. How to reconcile that,

satu.
