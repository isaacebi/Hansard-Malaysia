DR. 3.8.2022 89

berkaitan pelancongan dan perhotelan “gulung tikar’ sejak Perintah Kawalan
Pergerakan (PKP) dilaksanakan antara Mac hingga Oktober tahun 2020.
Berdasarkan rekod Suruhanjaya Syarikat Malaysia (SSM) yang membabitkan 109
buah syarikat berkaitan penginapan dan perhotelan dan 95 buah syarikat berkaitan
agensi pelancongan, tempahan, serta aktiviti berkaitan dengan ejen pelancongan.

Tentulah dengan keadaan yang sedemikian ini mereka mengalami kerugian
dan apa-apa juga yang perlu dibayar seperti cukai tentunya tidak dapat mereka
membayar kerana tidak ada pendapatan. Malah mereka berhadapan dengan
kerugian yang sangat besar.

Justeru, saya mengalu-alukan pindaan yang dibentangkan pada hari ini yang
memberikan kuasa untuk melanjutkan tempoh yang seperti mana di bawah seksyen
baru 69A ini. Pertanyaan saya berapa lama tempoh yang akan diberikan ini?
Bagaimana kementerian dapat memastikan tempoh yang diberikan berasas dan
rasional dengan erti kata lain pemain industri tidak mengambil kesempatan dalam
kesempitan. Adakah tempoh ini juga dapat diberikan kepada mereka dengan cara
yang boleh memberikan manfaat kepada mereka?

Ini kerana kita tahulah dengan keadaan yang begitu kesempitan itu,
keperluan kita memberikan pertimbangan yang sewajarnya kepada pemain industri
ini adalah amat penting sekali. Kita tidak mahu mereka terus hilang daripada industri
ini. Kita mahu mereka dapat kembali dengan kita berada dalam era sekarang iaitu
endemik ini, maka mereka dapat bangkit semula dan meneruskan usaha dalam
bidang industri pelancongan ini.

Akan tetapi kalau kita memaksa mereka untuk cepat membayar dan
sebagainya tentulah ini juga akan menambah bebanan kepada mereka. Kita kena-
still berusaha memikirkan bagaimana berada “di dalam kasut” mereka, dengan izin,
in their shoes ya. Sekiranya tempoh masa perlanjutan yang diberikan itu adalah
melebihi tempoh yang sepatutnya, adakah denda akan diberikan? Ini soalan saya.
Adakah kesalahan ini boleh dikompaun?

Pindaan ini pada pendapat saya sangat bertepatan dan sesuai dengan
keadaan negara kita, terutamanya dalam cabaran menghadapi pandemik COVID-
19. Satu keadaan yang memanglah semua tahu, sesuatu yang unpredictable and
beyond kita punya imagination.

Tuan Yang di-Pertua, saya juga ingin bertanya, adakah cukai ini dapat dikutip
oleh negara Sabah sendiri? Kalau untuk negeri Sabah lah. Pendapatan yang dapat
di negeri Sabah, adakah boleh dikutip oleh negeri Sabah? Saya melihat Sabah juga
di antara negeri kalau dalam industri pelancongan domestik, kita bersyukurlah dalam
tempoh-tempoh walaupun masih lagi perjalanan kita terhad, namun pelancongan

domestik telah dapat membantu usahawan-usahawan kita dan mereka yang terlibat
