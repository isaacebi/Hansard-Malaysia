DR. 3.8.2022 97

lebih mesra pelancong untuk memastikan pelancong suka datang ke negara kita.
Sebab sepertimana mereka, kita tak suka kalau pergi ke negara-negara di luar, kita
tertakluk kepada banyak bayaran cukai. Tidak kiralah cukai apa pun sebab manusia
secara umumnya tidak suka kepada cukai ini. Jadi, saya ingin bertanya apakah
kesan besar kepada industri pelancongan apabila kita memperkenalkan cukai-cukai
ini.

Ketiganya, saya hendak tanya kepada pihak kerajaan. Kita tahu bahawa
cukai dikutip oleh Kementerian Kewangan dan pernah dijanjikan bahawa cukai ini
akan dikembalikan semula kepada kerajaan-kerajaan negeri. Saya ingin minta
penjelasan daripada pihak Menteri, boleh tidak berikan butiran-butiran, berapa
banyak negeri-negeri telah pun menerima cukai-cukai ini. Kalau ada yang belum lagi
dibayar, kenapa tidak dibayar dan sebagainya?

Keempatnya Timbalan Menteri, bercakap tentang cukai pelancongan ini,
saya ingin bercakap tentang Parlimen sayalah, Parlimen Sepang sebab Parlimen
Sepang ini the only Parlimen yang ada dua airport peringkat antarabangsa.
Maknanya ia pintu masuk pelancongan. Memang sepatutnya Sepang ini dimajukan
sebab orang sampai ke Sepang ini orang lihat— orang pergi Malaysia orang melalui
Sepang dulu.

Tuan Yang di-Pertua, untuk makluman Tuan Yang di-Pertua, saya pernah
pergi Venezuela. Orang Venezuela tidak kenal Malaysia tetapi mereka kenal Sepang
sebab apa— bukan kata sayalah. Ini kerana mereka kenal Formula 1 (F1).

Dato’ Sri Haji Tajuddin bin Abdul Rahman [Pasir Salak]: Boleh minta
ihsan sikit?

Tuan Mohamed Hanipa bin Maidin [Sepang]: Ini Malaysia— jangan soalan
Indonesia ya? Jangan soal fasal Indonesia.

Dato’ Sri Haji Tajuddin bin Abdul Rahman [Pasir Salak]: Eh! Tidak habis-
habis.

Timbalan Yang di-Pertua [Dato' Mohd Rashid Hasnon]: Sila Yang
Berhormat Pasir Salak.

Dato’ Sri Haji Tajuddin bin Abdul Rahman [Pasir Salak]: Saya hendak
minta ihsan sikit. Saya tidak termasuk dalam senarai berucap. Jadi, saya ada satu
benda hendak minta kalau boleh Yang Berhormat masukkan dalam ucapan Yang
Berhormat. Boleh? Tolong saya sikit. laitu resort Pasir Salak sudah terbiar begitu
lama. Sudah hendak rosak hancur sudah.

Dulu bila kerajaan negeri buat dahulu, / think they spent about RM40 million
to RM50 million. Very nice by the riverside. Akan tetapi selepas itu pihak yang
berkenaan sama ada pelancong negeri ataupun pelancong pusat tidak ambil tahu.

No maintenance, no nothing.
