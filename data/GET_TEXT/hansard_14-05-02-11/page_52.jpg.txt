DR. 3.8.2022 46

box seperti yang dinyatakan di bawah Butiran 8 Jadual Pertama dan perintah yang
sama. Itu yang mungkin akan mengelirukan kedua-dua tempat.

Dato’ Wira Haji Amiruddin bin Haji Hamzah [Kubang Pasu]: Timbalan
Menteri, mohon sikit. Terima kasih. Saya hendak lanjutkan daripada yang tadi itu
yang permit import untuk bakau itu. Kalau dapat Timbalan Menteri berbincang
semula saya rasa kalau permintaan kepada kayu bakau ini memang tinggi di
Malaysia, sama ada untuk membuat piles, bakau piles untuk pembinaan ataupun
membuat arang.

Jadi, kalau kita dapat benarkan import itu berlaku, kita dapat pastikan bahawa
hutan bakau kita yang sepatutnya kita preserve di Malaysia ini dapat kita preserve
untuk menjadi penebat kepada hakisan pantai dan sebagainya. Jadi, kalau dapat
dibincangkan semula, biar masuk dari Indonesia atau mana dan preserve yang kita
punya sebab permintaan itu ada. Preserve yang kita punya, benarkan yang di luar
dibawa masuk. Terima kasih.

Tuan Haji Yamani Hafez bin Musa: Terima kasih kepada Yang Berhormat.
Tuan Yang di-Pertua, mungkin saya tidak perlu bincang terlalu panjang rungkaikan
tentang perkara ini sebab ianya sebenarnya tidak berhubung dengan akta yang saya
akan buat ini. Jadi, walaupun Yang Berhormat memberi penjelasan yang agak baik
tetapi kita rasa kena stick dengan apa yang kita bincang.

Kita juga ambil kira apa yang dikatakan oleh Yang Berhormat Padang Serai
tadi di mana pemilik lori dan pemilik muatan dibawa sekali dan ditahan dan disita
selama enam bulan, ada yang lebih setahun atau sehingga kes mahkamah selesai.
Kita akan ambil kiralah cadangan beliau ini. Biarpun ini juga tidak termasuk di dalam
apa yang kita bincangkan pada hari ini.

Akan tetapi apa yang disentuh oleh Yang Berhormat Padang Serai ialah
tentang kuasa, ia juga berkaitan dengan Yang Berhormat Bukit Bendera tentang
kuasa Menteri yang seksyen 145C dan seksyen 145D di mana Menteri mempunyai
kuasa-kuasa tertentu untuk mengubah atau memanjangkan masa.

Sebenarnya perkara ini Tuan Yang di-Pertua ialah untuk memudahkan
pelanggan kita importer dan exporter untuk memberikan mereka ruang untuk
membayar cukai ketika kecemasan. Kita juga buat perubahan bagi kuasa dalam
seksyen 145D ini perubahan daripada segi butiran itu.

Ini kerana kadang-kadang ada masanya kalau pelanggan itu menyimpan
barang mereka di satu gudang A dan tiba-tiba ada banjir besar berlaku dan mereka
tidak boleh bawa barang mereka ke gudang A. Jadi untuk mempercepatkan proses,
Yang Berhormat Menteri boleh memberi kelulusan untuk mereka pindah barang
untuk ke gudang B. lanya sebenarnya bukan untuk menyalahgunakan kuasa tetapi

ianya untuk memudahkan.
