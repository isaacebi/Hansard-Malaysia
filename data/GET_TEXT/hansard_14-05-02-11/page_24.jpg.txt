DR. 3.8.2022 18

Tuan Wan Ahmad Fayhsal bin Wan Ahmad Kamal: Yang Berhormat Pasir
Mas sahabat saya, saya setuju. Sudah tentu kepercayaan kepada Tuhan merupakan
satu perkara yang paling penting dalam kita membina masyarakat. Sebarang
perkara, semua agama menolak sebarang amalan yang boleh merosakkan
kesihatan. Semalam kita berbincang tentang rokok dan hari ini kita bertanya tentang
arak. Jadi, kalau kita boleh menyokong Yang Berhormat Menteri Agama atas dasar
kesihatan pun sudah memadai bagi saya. Terima kasih.

Tuan Yang di-Pertua Yang Berhormat: Terima kasih. Yang Berhormat
Datuk Dr. Shahruddin bin Md Salleh, silakan.

6. Datuk Dr. Shahruddin bin Md Salleh [Sri Gading] minta Menteri Sumber
Manusia menyatakan, apakah solusi kementerian dalam mengurangkan kadar
pengangguran negara seperti paras pandemik pada kadar 3.5 peratus.

Menteri Sumber Manusia [Datuk Seri Saravanan a/l Murugan]: Terima
kasih Tuan Yang di-Pertua. Izinkan saya menjawab pertanyaan Yang Berhormat Sri
Gading bersekali dengan pertanyaan nombor 48 daripada Yang Berhormat Pasir
Gudang berkaitan isu pengangguran.

Tuan Yang di-Pertua, berdasarkan statistik tenaga buruh oleh Jabatan
Perangkaan Malaysia, semasa pandemik COVID-19, kadar pengangguran negara
telah mencatat rekod yang tertinggi iaitu 4.9 peratus pada Januari 2021. Daripada
usaha-usaha yang diambil oleh kerajaan, kini kadar pengangguran telah menurun
kepada 3.9 peratus pada Mei 2022.

Walaupun begitu, kadar pengangguran ini masih belum kembali ke tahap
sebelum pandemik iaitu 3.2 peratus. Bagi meningkatkan kadar penyertaan tenaga
buruh serta mengurangkan kadar pengangguran, kerajaan telah mempergiatkan
usaha mengadakan pelbagai program seperti berikut.

Pertama, melaksanakan Program JaminKerja-Insentif Penggajian yang akan
memanfaatkan pencari kerja dari seluruh negara. Program ini merupakan satu
insentif kKewangan yang diberikan kepada majikan yang membuat pengambilan
baharu mulai 1 Januari 2022 dalam kalangan perantis, graduan, golongan mudah
terjejas termasuk OKU, bekas tentera, bekas banduan, warga emas serta
penganggur am. Sehingga 29 Julai 2022, sebanyak 120,237 kerja telah berjaya
ditempatkan melalui pelbagai aktiviti yang dilaksanakan oleh kementerian melalui
PERKESO.

Sebagai kesinambungan kejayaan Program Perantisan pada tahun 2021,
JaminKerja-Insentif Penggajian telah menjalankan program ini dengan pemberian

insentif RM900 sebulan untuk tempoh enam bulan kepada majikan yang mengajikan
