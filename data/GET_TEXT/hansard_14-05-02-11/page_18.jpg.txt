DR. 3.8.2022 12

Ketua Menteri Sarawak ketika itu sekarang Premier Sarawak telah pledge untuk
membiayai separuh dari RM400 juta ini. Tolong ambil perhatian.

Tuan Yang di-Pertua: Terima kasih, Yang Berhormat. Ya.

Datuk Jonathan bin Yasin: Pandangan daripada...

Tuan Yang di-Pertua: Yang Berhormat Papar.

Tuan Haji Ahmad bin Hassan [Papar]: Ya.

Datuk Jonathan bin Yasin: ...Apa yang telah disebutkan oleh Yang
Berhormat Serian tadi akan diambil kira.

Tuan Yang di-Pertua: Ada soalan?

Tuan Haji Ahmad bin Hassan [Papar]: Ya, ada-ada. Terima kasih Tuan
Yang di-Pertua, soalan saya ialah mohon nyatakan status terkini cadangan
pengwujudan sebuah Pusat Pemeriksaan Imigresen, Kastam, Kuarantin dan
Keselamatan (ICQS) antara sempadan negeri Sabah ini di Serudong-Kalabakan,
Tawau dan adakah kementerian akan menghantar semula permohonan kepada Unit
Perancang Ekonomi dan Kementerian Kewangan bagi kelulusan? Ini kerana ICQS
ini sangat sesuai dan strategik tempatnya dan ia akan membuka banyak lagi aktiviti-
aktiviti ekonomi setempat di Tawau.

Kalau ia dipindahkan maka ia akan membuka banyak ruang perniagaan dan
juga pekerjaan untuk orang-orang di Tawau. Terima kasih.

Datuk Jonathan bin Yasin: Terima kasih soalan daripada Yang Berhormat
Papar. Kita tahu bahawa pentingnya tentang menubuhkan ICQS di Serudong-
Kalabakan. Namun, jawapan secara detil terhadap soalan yang dikemukakan saya
tidak ada dan soalan ini kami akan jawab secara bertulis, Tuan Yang di-Pertua.

Tuan Yang di-Pertua: Terima kasih. Yang Berhormat Tuaran.

4. Datuk Seri Panglima Wilfred Madius Tangau [Tuaran] minta Menteri
Perdagangan Dalam Negeri dan Hal Ehwal Pengguna menyatakan adakah
kementerian bercadang untuk mengiktiraf Association of International Certified
Aesthetician (AICA) untuk self-regulate industri kecantikan di negara ini.

Timbalan Menteri Perdagangan Dalam Negeri dan Hal Ehwal Pengguna
[Dato’ Rosol bin Wahid]: Bismillahi Rahmani Rahim. Assalamualaikum
warahmatullahi wabarakatuh. Terima kasih Tuan Yang di-Pertua. Terima kasih
sahabat saya dari Tuaran yang ingin mengetahui berkaitan dengan Association of
International Certified Aesthetician (AICA).

Tuan Yang di-Pertua, buat masa ini KPDNHEP sedang dalam menyemak
semula dan membuat penambahbaikan terhadap garis panduan industri kecantikan

yang dikeluarkan pada tahun 2013 dengan mengadakan beberapa sesi libat urus
