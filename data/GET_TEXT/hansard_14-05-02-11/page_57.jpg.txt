DR. 3.8.2022 51

Saya ingin tahu, apa langkah-langkah seterusnya dibuat oleh Kastam.
Misalnya, pada 16 Februari tahun ini, Kastam Kelantan merampas 2.5 juta batang
rokok seludup bernilai RM496 ribu. Pada 7 April, Kastam Terengganu merampas 747
ribu batang rokok seludup bernilai RM503 ribu. Saya kira ini merupakan satu
masalah yang serius.

Satu lagi, selain daripada rokok seludup yang merupakan- Malaysia
merupakan pengguna rokok seludup yang paling tinggi dalam dunia dan tentunya
Kastam menghadapi perkara ini dengan sukar sekali.

Minyak masak di Thailand sekitar RM9 sekilo tetapi di Malaysia cuma RM2.50
sekilo. Jadi tentu penyeludupan telah dan sedang berlaku. Ini satu lagi kerja
Pasukan Kastam daripada segi penyeludupan.

Pada 9 Jun 2022, Thailand telah membuat keputusan yang negara pertama
dalam Asia mengeluarkan ganja daripada senarai narkotik. Ini menyebabkan satu
ancaman kepada Kastam. Kastam Malaysia tentu berhadapan dengan masalah
penyeludupan. Di Thailand, ganja boleh ditanam di rumah.

Kerajaan Thailand memberi satu juta pokok ganja untuk ditanam bagi tujuan
perubatan kepada rakyat mereka. Di Malaysia, hukuman gantung kepada mereka
yang mengedar dadah ganja jika lebih 200 gram.

Jadi tentunya sempadan Malaysia itu menyebabkan Pasukan Kastam kita
sukar mengawal daripada segi penyeludupan ganja. Bukan hanya rokok seludup
dihadapi oleh Kastam untuk dihadapi tetapi juga minyak masak dan pokok ganja. Ini
menyebabkan Kastam itu tentunya perlu ditingkatkan segala peralatan untuk
memastikan penyeludupan boleh dikurangkan.

Walaupun demikian, kita merakamkan ucapan terima kasih kepada Kastam
pada tahun 2020 mengutip RM38.67 bilion bagi negara dan rakyat. Tahun 2021
mengutip RM42.5 bilion untuk negara dan rakyat. Terima kasih.

#1230

Dato' Ramli bin Dato’ Mohd Nor [Cameron Highlands]: Memandangkan

Yang Berhormat Hang Tuah Jaya tiada, saya teruskan kepada Yang Berhormat

Tebrau.

12.30 tgh.

Tuan Steven Choong Shiau Yoon [Tebrau]: Terima kasih Tuan Yang di-
Pertua. Izinkan saya sertai perbahasan ya, RUU Eksais (Pindaan) 2022. Saya ingin
menyokong pindaan RUU ini tetapi saya ada beberapa perkara ingin dapat
penjelasan dari Yang Berhormat Timbalan Menteri.

Saya mendapat perkhabaran berlakunya tindakan peniaga kereta yang

diimport tidak meletakkan jumlah duti eksais dan duti import yang dibayar ke atas
