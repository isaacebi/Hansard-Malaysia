DR. 3.8.2022 3

pengurusan sisa makanan di punca di peringkat industri
komersial dan institusi serta garis panduan rawatan sisa
makanan di punca di peringkat komersial dan institusi; dan

(iii) meneroka potensi pelaksanaan kaedah rawatan sisa di punca

ataupun treatment at source seperti anaerobic digester dan
machine compost yang mana penggunaan_teknologi-
teknologi ini mampu untuk merawat sisa makanan di
peringkat punca.

Selain daripada itu, KPKT melalui SWCorp Malaysia juga melaksanakan
kempen kesedaran melalui communication, education dan public awareness.
Kempen Hargai Makanan, Elak Pembaziran yang menumpukan empat perayaan
utama. Kempen inisiatif Komuniti Sifar Sisa (KOSIS) di perumahan-perumahan PPR
yang menggalakkan aktiviti kitar semula di samping memberikan ganjaran kepada
penduduk PPR yang menghantar sisa kitar semula dan sisa makanan yang telah
diasingkan.

Terakhir, penyediaan bahan promosi pendidikan dan kesedaran melalui
penerbitan risalah dan e-poster. Semua inisiatif yang dilaksanakan oleh KPKT ini
adalah seiring dengan sasaran Matlamat Pembangunan Mampan 12.3 iaitu
mengurangkan separuh sisa makanan global perkapita pada peringkat runcit dan
pengguna serta mengurangkan kerugian makanan ataupun food loss sepanjang
rantaian pengeluaran dan bekalan termasuk kerugian pasca penuaian menjelang
tahun 2030. Terima kasih.

1010

Tuan Yang di-Pertua: Terima kasih. Silakan Yang Berhormat Kemaman.

Tuan Che Alias bin Hamid [Kemaman]: Terima kasih Tuan Yang di-Pertua.
Terima kasih Yang Berhormat Menteri atas jawapan yang diberi dan juga atas inisiatif
yang telah diambil oleh pihak KPKT.

Soalan tambahan saya iaitu sejauh manakah usaha sama antara pihak
kementerian, khususnya Kementerian Perumahan dan Kerajaan Tempatan (KPKT)
dengan Kementerian Sains, Teknologi dan Inovasi (MOSTI) dalam mewujudkan
teknologi pengkomposan sisa makanan secara lebih efektif, selamat dan mudah
dalam menyelesaikan isu berkaitan pembaziran ini? Terima kasih.

Tuan Yang di-Pertua: Terima kasih.

Dato’ Sri Reezal Merican bin Naina Merican: Baik, terima kasih Yang
Berhormat. Saya hendak jelaskan sedikit. Memang ia merupakan satu cabaran yang
agak besar kepada KPKT dalam membuat pengurusan sisa pepejal terutamanya

sisa makanan.
