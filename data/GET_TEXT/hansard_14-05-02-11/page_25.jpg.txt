DR. 3.8.2022 19

golongan perantis lepasan sekolah, graduan berumur 18 tahun hingga 30 tahun
dalam jawatan eksekutif.

Golongan perantis ini ditawarkan kontrak enam bulan dengan bayaran gaji
mula berjumlah RM1,500. Berdasarkan statistik, jumlah pekerja yang telah mendapat
manfaat daripada program perantisan JaminKerja-Insentif Penggajian setakat 29
Julai 2022 adalah seramai 5,932 orang.

Kerajaan turut meluaskan Program Sistem Insurans Pekerjaan Elaun
Mencari Pekerjaan+ (SIP EMP+) kepada golongan bukan pencarum bagi membantu
mereka dalam usaha mendapatkan pekerjaan baharu. Setakat 29 Julai 2022,
seramai 1,487 orang pencari kerja telah diluluskan permohonannya bagi program ini.

Selain itu Tuan Yang di-Pertua, kerajaan juga meluaskan Sistem Insurans
Pekerjaan, Elaun Mencari Pekerjaan kepada pencarum yang tidak layak mendapat
Elaun Mencari Pekerjaan SIP. Sehingga 29 Julai 2022 pula, seramai 19,234 orang
pencari kerja telah diluluskan permohonannya bagi program ini. Kerajaan juga
melalui HRD Corp. telah menubuhkan placement centre yang berperanan sebagai
platform untuk memadankan pekerjaan dengan peluang pekerjaan yang sedia ada
oleh majikan.

Sehingga 31 Julai 2022, sebanyak 43,930 pekerjaan tersedia melalui
platform ini di mana lebih 6,000 orang pekerja telah berjaya mendapat pekerjaan
dalam pelbagai sektor seperti perkhidmatan, perkilangan, buruh, runcit serta lain-lain
lagi. Daripada jumlah tersebut, sebanyak 60 peratus ataupun 3,600 orang pekerja
adalah daripada golongan belia dan sebahagian besar memperoleh gaji sebanyak
RM2,000 ke atas.

Tuan Yang di-Pertua, kerajaan juga telah melancarkan Insentif Penjana
HRDF dengan memperkenalkan lima skim yang terdiri daripada Place & Train,
dengan izin, B40 Development, SME Development, Industri Revolusi 4.0 dan Gerak
Insan Gemilang.

Skim-skim ini diwujudkan dengan tujuan untuk membantu rakyat termasuk
golongan belia dan graduan dalam mendapat pekerjaan, pekerjaan sendiri dan
menambah serta meningkatkan kemahiran mereka. Setakat 31 Julai 2022, sebanyak
85,527 orang pelatih telah mengikut skim-skim yang melibatkan penempatan pekerja
dan pekerjaan sendiri. Sekian, terima kasih.

Tuan Yang di-Pertua: Yang Berhormat Sri Gading.

Datuk Dr. Shahruddin bin Md Salleh [Sri Gading]: Terima kasih Tuan Yang
di-Pertua, terima kasih Yang Berhormat Menteri. Saya kira saya nak ucap tahniah
kepada Yang Berhormat Menteri, antara Menteri yang rajin datang ke Dewan

menjawab soalan. Walaupun kadang-kadang soalan itu panas tetapi Yang
