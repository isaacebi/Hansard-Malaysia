DR. 3.8.2022 96

4.11 ptg.

Tuan Steven Choong Shiau Yoon [Tebrau]: Terima kasih Tuan Yang di-
Pertua. Izinkan saya turut serta perbahasan Rang Undang-undang Cukai
Pelancongan (Pindaan) 2022.

Tuan Yang di-Pertua, kerana pembahas yang sebelum ramai sudah
membahaskan, jadi banyak poin yang saya hendak sentuh, sudah disentuh oleh Ahli-
ahli Yang Berhormat sebelum saya. Akan tetapi, saya juga hendak bagi emphasize
kepada— kemungkinan dua perkara sahaja.

Tebrau sudi menyokong RUU ini, namun mengemukakan dua atau tiga
perkara sahaja. Saya minta Timbalan Menteri kalau boleh senaraikan jumlah cukai
pelancongan yang dikutip dari Januari 2017 hingga 30 Jun 2022. Kalau boleh, sila
nyatakan bagaimana wang itu digunakan untuk membangunkan__ industri
pelancongan. Senaraikan berapa inisiatif berimpak tinggi yang dilaksanakan kepada
Dewan yang mulia ini.

Seterusnya, adakah kementerian bercadang untuk mengenakan cukai
pelancongan kepada hotel dan pengendali Airbnb kerana ia dianggap tidak adil
kepada hotel-hotel yang berdaftar yang perlu mengenakan cukai pelancongan ini?
Jadi akan menjadikan kadar sewa mereka lebih tinggi berbanding dengan mereka
yang tidak berdaftar.

Jadi, akhirnya pengecualian cukai pelancongan yang berkuat kuasa mulai 1
Julai 2020 hingga 31 Disember 2022. Adakah pengecualian ini akan dilanjutkan lagi
atau akan dikenakan cukai pada kadar yang lebih tinggi selepas 31 Disember 2022?

Minta Timbalan Menteri menjawab soalan-soalan saya. Jadi, Tebrau ingin
menyokong RUU ini. Terima kasih.

Timbalan Yang di-Pertua [Dato' Mohd Rashid Hasnon]: Terima kasih

Yang Berhormat Tebrau. Seterusnya, saya menjemput Yang Berhormat Sepang.

4.14 ptg.

Tuan Mohamed Hanipa bin Maidin [Sepang]: Terima kasih Tuan Yang di-
Pertua kerana sudi memberi saya izin untuk berbahas. Tuan Yang di-Pertua, saya
ingin berbahas mengenai seksyen 69A. Saya ingin bertanya kepada pihak Menteri,
adakah pada masa akan datang, kerajaan ataupun pihak kementerian bercadang
untuk memberikan tafsiran dalam akta ini mengenai makna sebenar public
emergency. Ini sebab kita lihat dalam seksyen 69A ada menyebut public emergency
tetapi tidak ada tafsiran. Itu yang pertama.

Keduanya, saya hendak tanya kepada pihak kerajaan. Kita tahu bahawa

dalam aspek pelancongan ini sebaik-baiknya kita cuba kenakan polisi-polisi yang
