DR. 3.8.2022 102

Perkara terakhir yang saya hendak sebutkan adalah berkenaan dengan
seksyen 69B yang baharu yang dimasukkan selepas seksyen 69A tadi iaitu
berkenaan dengan ‘nasihat Ketua Pengarah’ kepada Yang Berhormat Menteri, dan
selepas itu Menteri boleh buat keputusan. Adalah jelas bidang kuasa dan kuasa ada
di tangan Menteri- itu jelas. Cuma setakat mana nasihat yang diberikan oleh Ketua
Pengarah wajib ataupun hendaklah dipatuhi oleh Menteri. Saya mohon satu
penjelasan berkenaan dengan perkara ini sebab ia sangat mustahak.

1630

Sebab, kalau Ketua Pengarah bagi pandangan ataupun nasihat yang lain,
Menteri mungkin ada pendirian yang lain, mungkin ada pihak lain yang memberikan
nasihat. Jadi, which one prevail? Mana satu yang perlu diberikan keutamaan dalam
hal ini?

Jadi, beberapa perkara ringkas ini saya mohon penjelasan daripada Yang
Berhormat Timbalan Menteri ketika menggulung nanti. Sekian, terima kasih, Tuan
Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih

Yang Berhormat Rasah. Seterusnya saya jemput Yang Berhormat Kota Melaka.

4.30 ptg.

Tuan Khoo Poay Tiong [Kota Melaka]: Terima kasih Tuan Yang di-Pertua
memberi peluang saya untuk mengambil bahagian dalam membahaskan Rang
Undang-undang Cukai Pelancongan (Pindaan) 2022. Saya hanya ada tiga perkara.

Pertama, ingin minta kementerian memberi maklumat ataupun statistik
tentang jumlah kutipan daripada cukai pelancongan ini sejak tahun 2018 hinggalah
kini supaya kita boleh linat keberkesanan kutipan cukai pelancongan ini. Itu perkara
yang pertama.

Kedua ialah berkaitan dengan pembahagian penggunaan hasil daripada
kutipan cukai pelancongan ini. Adakah ia masih lagi kekal kepada 50:50? Ertinya,
jumlah kutipan 50 peratus kembali kepada kerajaan negeri dan bakinya 50 peratus
kekal di Kerajaan Persekutuan. Jika ya, ingin tanya, baki 50 peratus yang dipegang
oleh Kerajaan Pusat itu adakah akan digunakan secara khusus untuk tujuan-tujuan
tertentu untuk sektor pelancongan? Itu perkara yang kedua.

Ketiga, memandangkan hari ini kita berbincang tentang sektor pelancongan
dan juga tentang percukaian, saya ada satu cadangan tentang pelepasan cukai
pendapatan untuk tujuan perbelanjaan untuk pelancongan domestik yang telah
diperkenalkan oleh Kementerian Kewangan pada tahun 2021 dan 2022 sebanyak

RM1,000 untuk menggalakkan rakyat Malaysia untuk melancong di domestik.
