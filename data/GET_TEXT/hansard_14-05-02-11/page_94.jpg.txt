DR. 3.8.2022 88

pelancong dalam mereka hendak bercuti dan juga menjejaskan pihak pengendali
pelancongan, sama ada agensi pengembaraan ataupun pemilik premis dan juga
penginapan dalam memberikan perkhidmatan yang terbaik.

Jadi, saya minta pihak kementerian untuk memerhatikan perkara ini kerana
ini masih berlaku sehingga sekarang. Jadi apabila feri terhad, pelancong yang datang
tidak dapat memaksimumkan kepuasan mereka apabila mereka terpaksa mengambil
feri yang paling awal sedangkan sepatutnya dia boleh check-out selepas pukul 12.
Jadi, perkara-perkara ini sudah tentulah akan menyebabkan pelancong berfikir untuk
tidak menggunakan perkhidmatan pelancongan ini.

Terakhir, saya ingat pada tahun 2019 semasa pembentangan belanjawan,
Yang Berhormat Menteri Kewangan pada waktu itu menyebut bahawa kerajaan akan
melaksanakan perkongsian 50 peratus hasil kutipan cukai pelancongan yang akan
diberikan kepada kerajaan negeri. Jadi, berapakah jumlah yang diterima oleh setiap
negeri? Saya minta maklumat itu daripada kementerian. Sekian, terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Kangar. Dipersilakan Yang Berhormat Beaufort.

3.48 ptg.

Datuk Seri Panglima Hajah Azizah binti Datuk Seri Panglima Mohd Dun
[Beaufort]: Terima kasih Tuan Yang di-Pertua kerana memberikan saya peluang
untuk sama-sama membahaskan Rang Undang-undang Cukai Pelancongan
(Pindaan) 2022. Assalamualaikum warahmatullahi wabarakatuh.

Industri pelancongan merupakan sepertimana kita semua tahu sektor yang
penting dalam negara kita khususnya yang boleh membawa kepada pembangunan
ekonomi yang begitu baik kepada negara dan kepada semua yang terlibat dalam
bidang pelancongan ini.

Hal ini kerana industri ini banyak membawa kepada penyumbangan hasil dan
pulangan yang lumayan kepada sesebuah negara dalam aspek pendapatan negara
itu sendiri termasuklah untuk negeri saya Sabah kerana memang sebelum pandemik
ini berlaku, begitu ramai pelancong dari luar negara khususnya daripada China,
Jepun dan Korea yang datang ke negeri Sabah yang indah itu.

Sejak pandemik yang melanda dua tahun lalu, menjejaskan sepenuhnya
sektor pelancongan dalam negara kita. Kementerian Pelancongan, Seni dan Budaya
menganggarkan kerugian dalam industri berkenaan meningkat kepada RM165 bilion
pada tahun 2021 berbanding RM135 bilion pada tahun 2020.

01550
Jadi, ini menunjukkan bahawa memang banyaklah mereka yang terlibat

dalam sektor pelancongan ini yang sangat terjejas. Sebanyak 204 buah syarikat
