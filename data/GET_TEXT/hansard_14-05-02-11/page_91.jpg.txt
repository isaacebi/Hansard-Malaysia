DR. 3.8.2022 85

3.38 ptg.

Datuk Seri Haji Ahmad bin Haji Maslan [Pontian]: Tuan Yang di-Pertua,
pada peringkat dasar ini, sebenarnya Ahli-ahli Parlimen boleh membangkitkan apa
sahaja yang berkaitan mengenai cukai pelancongan. Maka saya ingin daripada
peringkat dasar ini menyatakan apa sahaja mengenai cukai pelancongan, iaitu
kaedahnya. Jadi Yang Berhormat Timbalan Menteri kena dibantu oleh pegawai-
pegawai Kementerian Kewangan di belakang, tetapi malangnya pegawai-pegawai
tidak ada ya. Jadi ini boleh secara online. Saya harap mereka bersedia untuk
menjawab apa juga peringkat dasar mengenai cukai pelancongan.

Saya hendak tanya yang pertama, berapa banyak cukai pelancongan yang
kita kutip? Itu soalan pertama, soalan basic. Cukai pelancongan ini dikenakan pada
pelancong asing. la dikenakan RM10 untuk semua kelas hotel dan ada juga caj
warisan sebanyak RM2. Saya hendak tahu berapa banyak caj warisan yang dapat
dan berapa banyak cukai pelancongan daripada pelancong asing ini yang diperoleh
pada tahun ini, pada tahun lepas dan pada tahun-tahun selepas ia dilaksanakan
2017.

01540

Jadi, kalau ada data boleh kongsi, 2017, 2018, 2019, 2020, 2021 dan 2022
ya. Satu lagi ialah penipuan cukai pelancongan. Ini juga saya mohon secara online,
minta pegawai-pegawai sediakan jawapan. Sebagai contoh, jika pelancong itu
menggunakan orang tempatan untuk mendaftarkan penginapan malamnya itu.
Kemudian, dibayar juga oleh orang tempatan. Sedangkan yang tidur di hotel itu ialah
pelancong asing yang sepatutnya membayar cukai yang berkaitan. Jadi, saya
hendak tahu berapa banyak insiden yang sebegini? Bagaimanakah cara untuk kita
mengatasi insiden seumpama ini?

Pada pandemik 2020, 2021 dan 2022 telah menyebabkan_ sektor
pelancongan ini terjejas amat teruk. Industri hotel hampir mati Tuan Yang di-Pertua.
Sebanyak 120 buah hotel tutup dan ada yang “gulung tikar’ sehingga sekarang. Saya
ingin bertanya, hilang pendapatan RM11.5 bilion, ini antara data-data yang kita
perolehi. Saya ingin tahu status 120 buah hotel yang “gulung tikar’ itu, sekarang
bagaimana? Apakah status terkini mengenai hotel yang “gulung tikar’?

Satu lagi yang ingin saya tanyakan ialah Yang Berhormat Menteri Kewangan
telah mengumumkan pada 9 Oktober 2021 dan saya ingin tahu setakat manakah
perkara ini dibelanjakan? Peruntukan-peruntukan ini, berapa banyakkah yang
dibelanjakan? RM1.6 bilion, tujuh inisiatif untuk meringankan sektor pelancongan
yang berkaitan dengan cukai pelancongan ini. Subsidi upah sebanyak RM600 juta
melibatkan 260 ribu orang majikan, 330 ribu orang pekerja, RM600 juta PENJANA,
RM85 juta bantuan khas, RM50 juta prasarana pelancongan, 738 buah hotel bajet,
