DR. 3.8.2022 27

tidak termasuk pembelian peralatan pakai buang, penyumber luaran pemberian
vaksin melalui pengamal-pengamal swasta yang’ diselaraskan’ oleh
ProtectHealth Corporation Sdn Bhd dan pengoperasian Pusat Pemberian Vaksinasi
(PPV). Sekian terima kasih.

Tuan Yang di-Pertua: Terima kasih. Yang Berhormat Subang.

Tuan Wong Chen [Subang]: Terima kasih Tuan Yang di-Pertua. Terima
kasih Yang Berhormat Timbalan Menteri. Yang Berhormat Timbalan Menteri nampak
passionate, bagus. Saya cuma hendak tanya kalau bajet kita besar RM267 juta tidak
termasuk yang peribadi, swasta itu. Kalau tidak digunakan sebab take up rate 50
peratus.

Bolehkah kerajaan— pilihlah cadangan saya ini senang di kawasan Subang
ini 51 buah sekolah. Kita bagi 23,000 test kit kepada sekolah-sekolah ini. Setiap
sekolah dapat 460 test kit. Can the government consider ambil bajet daripada ini
yang tidak digunakan untuk vaksin untuk diberi kepada pembelian test kit untuk
sekolah-sekolah kita. Sekurang-kurangnya kalau dia tidak hendak vaccinate,
sekurang-kurangnya buat testing yang regular.

Bagi saya senang. Sekarang harga, saya check pagi ini, harga self test kit ini
RM2.30. Jadi kalau kerajaan bagi pada 10,000 buah sekolah, 1,000 unit test kit RM23
juta sahaja. Boleh atau tidak kita cari sedikit wang ini, jangan bagi balik kepada MOF
lah. Gunakan untuk COVID-19, convert some of this into test kit. Terima kasih.

Tuan Yang di-Pertua: Terima kasih.

Dato’ Dr. Haji Noor Azmi bin Ghazali: Terima kasih Tuan Yang di-Pertua.
Terima kasih Yang Berhormat Subang, memang selalu ada idea-idea yang bernas.
Itu yang bagus Yang Berhormat Subang. Saya ada beberapa kali bermesyuarat
bersama-sama Yang Berhormat Subang. Dia akan cepat tanya dan soalan-soalan
dia banyak pasal figure. [Ketawa] Terima kasih Yang Berhormat Subang. Itu baik
sebenarnya. Satu idea yang datangkan.

Walau bagaimanapun, perbelanjaan ini jumlah ini telah dibelanjakan untuk
pembelian vaksin. Itu yang pertama saya hendak sebut.

Kedua, kita masih lagi menumpukan pada hendak cari lengan-lengan ini. Tadi
saya sebut bahawa yang pertama, kita masih lagi meneruskan usaha melalui segala
media untuk pujuk ibu bapa. Beritahu mereka penting. Beritahu mereka kes-kes
sekarang sudah naik. Sekarang ini kita ada BA.4, BA.5, kes kemasukan hospital
meningkat, penggunaan katil ICU meningkat, penggunaan ventilator meningkat dan
kita punya R-Naught pun satu lebih. Hari ini kadar positivity test kita pun sudah 8.4
peratus, yang tinggal cuma kematian sahaja, single digit. Lega sedikit yang itu. Jadi
kita hendak ibu bapa sedar perkara ini. Kita hendak teruskan usaha ini sebab kita

sudah beli vaksin.
