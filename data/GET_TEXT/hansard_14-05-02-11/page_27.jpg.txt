DR. 3.8.2022 21

Dato’ Haji Che Abdullah bin Mat Nawi [Tumpat]: Terima kasih Tuan Yang
di-Pertua. Selain daripada masalah pengangguran, masalah yang dihadapi oleh
anak-anak muda kita pada hari ini ialah masalah ketidaksepadanan pekerjaan. Jadi,
sejauh mana kementerian menyelesaikan masalah ketidaksepadanan pekerjaan
yang ditawarkan dengan latar belakang calon yang memohon pekerjaan pada waktu
ini.

Saya ingin memberi contoh, masih ramai calon lepasan ijazah yang terpaksa
memohon kerja-kerja sebagai kerani dan menerima pekerjaan tersebut oleh sebab
tidak ada kerja-kerja yang bersesuaian dengan kelayakan mereka. Jadi, setakat
mana tindakan kerajaan untuk mengatasi masalah ini? Terima kasih.

Datuk Seri Saravanan a/l Murugan: Tuan Yang di-Pertua, saya setuju
dengan apa yang diutarakan oleh Yang Berhormat Tumpat. Ini merupakan satu
masalah yang cukup kritikal, di mana mismatching khususnya daripada golongan
keluarga yang terdiri daripada generasi graduan pertama (first generation graduate),
di mana bidang yang dipilih adalah daripada segi peluang-peluang pekerjaan
memang kurang.

Maka, ini satu usaha kementerian sekarang untuk melahirkan kesedaran di
kalangan ibu bapa, khususnya the first generation graduate supaya mereka memilih
bidang-bidang yang ada peluang. Untuk meningkatkan ataupun mengatasi masalah
ini, Kementerian Sumber Manusia melalui agensi PERKESO dan HRDC, kita telah
mempergiatkan program-program reskilling dan upskilling supaya menyediakan
golongan ini untuk peluang-peluang pekerjaan yang sedia ada dalam sektor tersebut.

Tuan Khoo Poay Tiong [Kota Melaka]: Soalan tambahan, Tuan Yang di-
Pertua.

Tuan Yang di-Pertua: Yang Berhormat Kapar, Yang Berhormat Kota Melaka
bangun dahulu.

Tuan Khoo Poay Tiong [Kota Melaka]: Terima kasih Tuan Yang di-Pertua.
Sebelum saya tanyakan soalan, Yang Berhormat Menteri, tadi dalam jawapan,
JaminKerja mewujudkan berapa jumlah peluang pekerjaan? Tadi sebut terlalu cepat,
| tak dengar. JaminKerja, berapa peluang pekerjaan telah diwujudkan? Itu yang
pertama ya, penjelasan.

#1100

Soalan saya ialah, inisiatif JaminKerja ini memang satu inisiatif yang baik
tetapi jawapan yang saya terima pada awal Julai minggu pertama hanya sekadar
50,000 sahaja peluang pekerjaan diwujudkan sedangkan sasaran kita ialah 300,000.
RM2 bilion telah diperuntukkan tetapi berdasarkan kepada jawapan, hanya sekadar

RM25 juta telah digunakan. Ertinya tidak mencapai sasaran. Apakah masalahnya?
