DR. 3.8.2022 36

[Dato’ Ramli bin Dato’ Mohd Nor (Cameron Highlands) mempengerusikan
Mesyuarat]

Jadi setakat ini, tiada permohonan warta yang ditolak oleh pihak JAKOA
untuk membantu Orang Asli. Tiada, tiada kita tolak, semua kita bantu dan cuma
terserah kepada kerajaan negeri untuk proses menyegerakannya. Terima kasih
Yang Berhormat.

01140

Dato’ Ramli bin Dato’ Mohd Nor [Cameron Highlands]: Masa sudah
cukup. Yang Berhormat sekarang tamatlah sesi untuk waktu pertanyaan-pertanyaan
bagi jawab lisan pada hari ini. Terima kasih Yang Berhormat yang telah mengambil

bahagian.

[Sesi untuk Pertanyaan-pertanyaan bagi Jawab Lisan tamat]

RANG UNDANG-UNDANG
RANG UNDANG-UNDANG KASTAM (PINDAAN) 2022
Bacaan Kali Yang Kedua dan Ketiga

Aturan Urusan Mesyuarat dibaca bagi menyambung semula perbahasan
yang ditangguhkan atas masalah, “Bahawa Rang Undang-undang ini dibacakan kali

yang kedua dan ketiga sekarang.” [2 Ogos 2022]

Tuan Sanisvara Nethaji Rayer a/l Rajaji [Jelutong]: Peraturan mesyuarat.

Dato’ Ramli bin Dato’ Mohd Nor [Cameron Highlands]: Silakan Yang
Berhormat Jelutong.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
saya merujuk kepada Peraturan Mesyuarat 14(1)(i) Penerangan daripada Menteri-
menteri dan juga Peraturan Mesyuarat 18 iaitu berkenaan kepentingan orang ramai
yang berkehendak disegerakan.

Kelmarin, Tuan Yang di-Pertua telah membenarkan Yang Berhormat Menteri
Dalam Negeri memberikan penerangan mengenai isu pemerdagangan orang dan
migran. Saya berterima kasih kepada Tuan Yang di-Pertua. Saya juga ingin
berterima kasih kepada Yang Berhormat Menteri Dalam Negeri walaupun
kadangkala kita tidak bersehaluan dalam beberapa isu, kita perlu berterima kasih

atas keikhlasan beliau di dalam memberi penerangan.
