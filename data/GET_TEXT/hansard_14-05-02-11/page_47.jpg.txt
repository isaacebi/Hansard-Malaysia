DR. 3.8.2022 A

ataupun kelmarin juga Yang Berhormat Baling mengesahkan bahawa banjir lagi di
Baling.

Ada dia terjumlah kepada kecemasan awam yang disebutkan “public
emergency’? Saya hairan juga apabila beberapa bulan yang lalu, kita telah
mengungkai tujuh Ordinan Darurat. Kalau masih ingat kita ungkai- we peeled of tujuh
Ordinan Darurat. Kita tinggal lagi Ordinan Darurat untuk Grik dan juga Bugaya, belum
diungkai. Sama ada masih di Bugaya dan Grik masih ada public emergency lagi.

On paper dalam undang-undang masih lagi kerana masih belum diungkai.
Hairan juga Pilihanraya Kecil Bugaya tidak diadakan sekian lama. Walaupun kita
tahu COVID-19 sudah masuk endemik, tetapi tidak diungkaikan lagi. Terjumlahkah
kepada public emergency yang kita sebut dalam kesembilan- dalam rang undang-
undang ini? Sama ada pembayar cukai di kawasan-kawasan Grik dan Bugaya tidak
perlu membayar cukai yang sembilan undang-undang ini, cukai dan levi kerana ia
terjumlah kepada public emergency.

Tuan Yang di-Pertua, dan juga “public health crisis”- “krisis kesihatan awam”
tidak ditakrifkan secara jitu dalam sembilan rang undang-undang ini. Apa maksud
“public health crisis’? Maksud “public health crisis” mengikut standard Pertubuhan
Kesihatan Sedunia (WHO) maksudnya- Monkeypox sekarang- cacar monyet telah
diisytiharkan oleh WHO sebagai krisis kesihatan, maka ia akan terpakai juga untuk
Malaysia. Oleh itu pendrafan rang undang-undang kesembilan ini, menggunakan
secara subjektif memberikan kuasa subjektif kepada Menteri.

Sepatutnya takrif “public emergency” dan “public health crisis” ini perlu
dibawa ke Parlimen. Parlimen yang membuat keputusan sama ada- ada berlaku
“public emergency”, atau sama ada berlaku “public health crisis”.

Sekarang pula Eksekutif datang ke Parlimen, meminta supaya Yang
Berhormat Menteri boleh membuat keputusan untuk kedua-dua ini.

Saya mendapati bahawa waktu dahulu, Akta Langkah-langkah Sementara
Bagi Mengurangkan Kesan Penyakit Koronavirus 2019 (COVID-19) 2020 [Akta 829].
Akta yang besar yang membuat pindaan banyak akta rang undang-undang
sebagainya, recognized COVID-19 sebagai public health crisis. |tu perlu dibuat
sedemikian, kalau tidak perkara-perkara kecil, kawasan-kawasan kecil diisytiharkan
public emergency.

Saya juga meragui keperluan takrif tersebut kerana dia tidak perlu datang ke
Parlimen, tidak perlu pewartaan. Sama ada pewartaan diperlukan dalam akta, saya
tidak nampak keperluan itu. Sama ada keperluan untuk table letak atas meja
Parlimen, diwartakan, kemudian di atas meja Ahli Parlimen untuk memaklumkan
kepada Parlimen bahawa terdapat pengisytiharan public health emergency, public

health crisis.
