DR. 3.8.2022 73

Tuan Sanisvara Nethaji Rayer a/l Rajaji [Jelutong]: Kalaulah betul
kerajaan Keluarga Malaysia berilah perhatian kepada permintaan-permintaan rakyat
dari Pulau Pinang. Terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Jelutong. Berikutannya kalau ikut senarai adalah Yang Berhormat
Rompin tetapi memandangkan beliau tidak ada di Dewan saya mempersilakan Yang

Berhormat Serian.

3.05 ptg.

Dato’ Sri (Dr.) Richard Riot anak Jaem [Serian]: Ini Yang Berhormat Puan
Teresa Kok minat saya. [Ketawa] Terima kasih Tuan Yang di-Pertua kerana memberi
peluang kepada saya untuk membahaskan Rang Undang-undang Zon Bebas
(Pindaan) 2022.

Tuan Yang di-Pertua kita semua tahu bahawa terdapat 21 zon perdagangan
bebas di seluruh negara. Akan tetapi daripada 21 zon bebas, saya sebut
perdagangan-perdagangan bebas dan bukan zon perindustrian bebas. Tidak satu
pun terdapat di negeri Sarawak.

Maka Tuan Yang di-Pertua, saya masih ingat dalam bajet belanjawan negara
empat tahun yang lepas telah disebutkan dalam bajet ketika itu bahawa kerajaan
telah memikirkan telah mencadangkan untuk menubuhkan satu zon perdagangan
bebas ketika itu dan dicadangkan di Miri. Akan tetapi Tuan Yang di-Pertua sehingga
kini mimpi itu tinggal mimpi kita.

Tuan Yang di-Pertua dalam saya turut sama membahaskan rang undang-
undang ini, saya mohon kepada kementerian kepada kerajaan supaya menubuhkan
atau mewujudkan zon perdagangan bebas di negeri Sarawak. Cadangan saya ialah
supaya zon perdagangan bebas untuk Sarawak ini didirikan di kawasan atau di
border town yang dinamakan Tebedu iaitu di kawasan saya. Saya cadangkan
demikian kerana seperti mana yang kita semua tahu dan saya telah kerap kali
menyebut perkara ini iaitu tentang CIQS Tebedu.

Kita pun sudah mempunyai CIQS Tebedu dan saya percaya CIQS Tebedu
dengan terpindahnya ibu kota Indonesia dari Jakarta ke Nusantara empat, lima tahun
dari sekarang. Saya percaya bilangan pelancong yang bakal masuk Malaysia
menerusi Tebedu, menerusi Sarawak mungkin akan bertambah bukan satu kali
ganda, dua kali ganda, tiga kali ganda tetapi saya percaya lebih dari itu. Maka Tuan
Yang di-Pertua mewujudkan satu zon perdagangan bebas untuk Sarawak dan
terletak di border town di kawasan saya itu di Tebedu adalah saya percaya dan saya

yakin adalah satu usaha yang bakal menaikkan taraf sosioekonomi rakyat setempat.
