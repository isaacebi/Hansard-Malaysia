DR. 3.8.2022 34

pandai ini? Kawasan saya semalam banjir lagi di kawasan Orang Asti ini. Walaupun
banjir mereka terus cekal untuk melaksanakan tugasan untuk mencari rezeki.

Saya hendak tanya kepada Yang Berhormat Menteri, khususnya dalam
konteks kerajaan, masalah yang dihadapi sebenarnya ialah kaedah pemasaran atau
marketing produk-produk yang dihasilkan oleh Orang-orang Asli ini iaitu marketing
secara online. Apakah inisiatif kKementerian atau JAKOA dalam memastikan lebih
ramai usahawan terlibat dengan perniagaan dalam talian atau digital?

Hari ini, inilah cara penjualan yang mass product yang hari ini kalau tengok
anak gadis umur 23 tahun sudah jadi jutawan kerana jual produk kecantikan secara
online. Jadi, apalah kiranya pihak JAKOA dan kementerian, cari usaha, kebaikan
untuk membantu mereka dalam perniagaan online digital ini, saya yakin dan percaya
produk-produk Orang Asli ini sama sekali tidak akan pupus malah kita boleh
mengangkat darjat dan martabat Orang Asli seluruh negara. Terima kasih Tuan Yang
di-Pertua.

Dato’ Sri Abdul Rahman bin Mohamad: Terima kasih Tuan Yang di-Pertua.
Terima kasih Yang Berhormat Baling. Sebagaimana yang saya nyatakan tadi kita
mempunyai lebih kurang 900 lebih usahawan daripada keseluruhan masyarakat
Orang Asli yang kita kenal pasti.

Dari segi ini kita telah banyak melakukan kursus-kursus bimbingan
sebenarnya dan dari segi yang dinyatakan oleh Yang Berhormat Baling sebentar
tadi, kita telah mempromosikan produk-produk mereka ini melalui platform digital
seperti Shopee, Lazada, PrestoMall, YouTube, Youbeli, WOWSHOP.... [Tidak jelas]
Grab dan juga melalui StoreHub serta Big IT.

Ini salah satu bentuk yang kita bantu mereka, selain daripada kita meletakkan
juga pasaran-pasaran yang kita berada di Desamall umpamanya. Daripada segi
yang dinyatakan oleh Yang Berhormat sebentar tadi, kita lebih meneliti soal yang
daripada segi harga tadi sebenarnya. Ini juga seolah-olah kesan daripada orang
tengah umpamanya.

Akan tetapi walau bagaimanapun, daripada segi bantuan kita di peringkat
JAKOA, kita telah mengadakan begitu banyak kursus untuk memastikan mereka ini
lebih berkembang dan dari segi pandangan saya, sebagaimana yang kita lakukan
pameran usahawan Orang Asli di Perak baru-baru ini, ia mendapat satu kejayaan
yang amat besar yang kita lakukan.

Oleh sebab itu, bantuan daripada Ahli-ahli Yang Berhormat lebih mengenal
pasti perkara-perkara ini di kawasan seperti Yang Berhormat Baling, Kensui ini
adalah merupakan satu kaum yang memang kita kena melihat lebih jauh ke depan.
Mereka satu-satunya kaum yang saya berpendapat bertuah berada di Baling dan kita

memang hendak melihat sepenuhnya dan kita telah membincangkan bagaimana kita
