DR. 3.8.2022 84

memandangkan ia tertakluk kepada kuasa dan budi bicara Ketua Pengarah Kastam
untuk menetapkan bentuk dan cara suatu permohonan dibuat di bawah Akta 791.

Fasal 3 adalah bertujuan untuk memasukkan seksyen baharu 69A dan 69B
ke dalam Akta 791, seksyen 69A bagi memberi kuasa kepada Menteri Kewangan
untuk melanjutkan apa-apa tempoh sebelum tamat tempoh yang ditetapkan di bawah
Akta 791 atau perundangan subsidiarinya. Jika tempoh tersebut tidak dapat dipenuhi
oleh mana-mana orang disebabkan berlakunya kecemasan awam seperti bencana
alam atau krisis kesihatan seperti pandemik COVID-19. Seksyen 69B pula memberi
kuasa kepada Menteri untuk menambah, memotong dan mengubah terma dan
syarat yang dikenakan di bawah Akta 791 dengan syarat bahawa satu notis
makluman telah diberikan dahulu kepada orang terikat dengan terma dan syarat
tersebut.

Fasal 4 bertujuan untuk meminda seksyen 70 bagi memberi kuasa kepada
Menteri untuk menetapkan butiran dalam invois atau resit.

Tuan Yang di-Pertua, saya mohon mencadangkan.

Dato’ Ramli bin Dato’ Mohd Nor (Cameron Highlands): Ada sesiapa yang
menyokong?

Timbalan Menteri Kewangan | [Dato’ Indera Mohd Shahar bin Abdullah]:
Tuan Yang di-Pertua, saya mohon menyokong.

Dato’ Ramli bin Dato’ Mohd Nor (Cameron Highlands): Ahli-ahli Yang
Berhormat, masalah di hadapan Majlis ialah rang undang-undang bernama suatu
akta untuk meminda Akta Cukai Pelancongan 2017 dibacakan kali yang kedua
sekarang dan terbuka untuk dibahaskan. Mengikut senarai pembahas-pembahas
adalah seperti berikut dan jangka masa lima minit seorang.

(i) Yang Berhormat Pontian;

(ii) Yang Berhormat Kangar;

(iii) Yang Berhormat Beaufort;

(iv) Yang Berhormat Jelutong;

(v) Yang Berhormat Kuala Krai;

(vi) Yang Berhormat Kubang Pasu;

(vii) | Yang Berhormat Tebrau;

(vill) Yang Berhormat Sepang;

(ix) Yang Berhormat Balik Pulau;

(x) Yang Berhormat Rasah; dan

(xi) Yang Berhormat Kota Melaka;

Dipersilakan Yang Berhormat Pontian.
