DR. 3.8.2022 120

[Rang undang-undang dilaporkan dengan tidak ada pindaan; dibacakan kali
yang ketiga, disokong oleh Timbalan Menteri Kesihatan | (Dato’ Dr. Haji Noor Azmi
bin Ghazali) dan diluluskan]

01720

RANG UNDANG-UNDANG LEVI KENDERAAN BARANG-BARANG
(PINDAAN) 2022

Bacaan Kali Yang Kedua dan Ketiga

5.22 ptg.

Timbalan Menteri Kewangan | [Dato’ Indera Mohd Shahar bin Abdullah]:
Tuan Yang di-Pertua, saya mohon mencadangkan suatu akta untuk meminda Akta
Levi Kenderaan Barang-barang 1983 dibacakan kali yang kedua sekarang.

Tuan Yang di-Pertua, Rang Undang-undang Levi Kenderaan Barang-barang
(Pindaan) 2022 yang dicadangkan ini adalah bagi meminda Akta Levi Kenderaan
Barang-barang 1983, Akta 294 dengan memasukkan peruntukan yang baharu yang
bertujuan untuk menambah baik pentadbiran levi kenderaan barang-barang melalui
peruntukan yang membolehkan spesifikasi tertentu diberikan kepada pembayar
cukai dalam situasi berlakunya kecemasan awam atau krisis kesihatan awam seperti
pandemik COVID-19.

Tuan Yang di-Pertua, saya mohon untuk menghuraikan setiap fasal dalam
rang undang-undang ini yang mengandungi dua fasal seperti berikut.

Fasal 1 mengandungi “tajuk ringkas” dan kuasa Menteri untuk menetapkan
tarikh permulaan kuat kuasa akta yang dicadangkan.

Fasal 2 bertujuan memasukkan seksyen baharu 7A, dan 7B ke dalam Akta
294. Seksyen 7A memperuntukkan kuasa kepada Menteri Kewangan untuk
melanjutkan apa-apa tempoh sebelum tamat tempoh yang ditetapkan di bawah Akta
294 atau perundangan subsidiarinya.

Jika tempoh tersebut tidak dapat dipenuhi oleh mana-mana_ orang
disebabkan berlakunya kecemasan awam seperti bencana alam atau krisis
kesihatan awam seperti pandemik. Sebagai contoh Akta 294, telah menetapkan
bahawa tuntutan pembayaran balik levi kenderaan barang-barang yang terlebih
bayar atau tersalah bayar hendaklah dibuat dalam masa satu tahun selepas tarikh
pembayaran levi.

Dalam situasi berlakunya, kecemasan awam seperti bencana alam atau krisis
kesihatan awam yang berlarutan seperti pandemik, berkemungkinan pihak industri
tidak dapat mengemukakan tuntutan bayaran balik levi dalam tempoh yang

ditetapkan. Oleh itu, terdapat keperluan untuk melanjutkan tempoh tersebut bagi
