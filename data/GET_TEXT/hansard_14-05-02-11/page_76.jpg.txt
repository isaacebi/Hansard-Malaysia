DR. 3.8.2022 70

dan juga pandemik COVID-19 ini dan dilihat kesan yang sangat besar kepada
perniagaan di zon bebas Bukit Kayu Hitam.

Ketiga, Tuan Yang di-Pertua. Saya ingin bertanya berkaitan dengan kawasan
zon perdagangan bebas di Bukit Wang Kelian, Perlis yang sebelum ini telah pun
wujud untuk para pengunjung membuat peniagaan dan juga jual beli yang sangat
rancak. Namun, dalam senarai kemas kini dalam website Jabatan Kastam bahawa
zon bebas Wang Kelian sudah tidak disenaraikan.

Keempat, saya ingin bertanya bagaimana kerajaan memastikan bahawa
dalam khususnya lokasi zon perindustrian bebas dari segi kesamarataan dan
keseimbangan di antara negeri-negeri? Kita melihat dalam senarai yang ada. Di
Johor ada lapan lokasi zon perindustrian bebas, namun di beberapa negeri lain
termasuk negeri Kedah tidak ada zon perindustrian bebas. Di Penang ada dua dan
beberapa lagi negeri yang lain. Di Selangor dan termasuk di Melaka dan sebagainya.
Jadi soalan saya, adakah setiap kewujudan zon perindustrian bebas ini diambil
inisiatif awal oleh kerajaan negeri itu sendiri ataupun pihak berkuasa tempatan
ataupun pihak kementerian sendiri melihat satu garis panduan ataupun cadangan
awal yang akan dikeluarkan oleh kementerian sendiri bagi memastikan bahawa zon
perindustrian bebas ini, maknanya sama rata di seluruh wilayah kita untuk bagi
merancakkan dari segi pelbagai bidang industri kita.

Keempat Tuan Yang di-Pertua, dalam peraturan zon bebas ini maknanya
diletakkan bahawa pengecualian duty excise dan sebagainya. Jadi adakah pihak
kementerian melihat ketika mana khususnya dalam zon perdagangan bebas nampak
di kawasan perniagaan itu banyaknya masyarakat ataupun rakyat ini, dia
menumpukan untuk pergi membeli di sini kerana untuk membeli rokok dan alkohol
yang lebih murah. Jadi, adakah ini memberi kesan kepada kempen kesedaran kita
khususnya untuk kita mengurangkan generasi baharu ini daripada merokok dan juga
mengurangkan penggunaan alkohol di kalangan rakyat. Adakah juga zon bebas ini
perlu melihat lagi peraturan-peraturan ataupun cukai-cukai yang kita tidak kenakan
sebelum ini? Nampak memberi kesan yang negatif knususnya kepada isu-isu yang
berkaitan dengan kesihatan rakyat dan sebagainya.

Tuan Yang di-Pertua, itu sahaja yang dapat saya bersama bangkitkan dan
saya mohon untuk bersama menyokong pindaan ini. Terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Sik. Ingin saya menarik balik kepada berkaitan Kolej Sultan Hamid. Ketua
utama Kolej Sultan Abdul Hamid adalah juga nenda kepada Yang Berhormat Jerlun.

Seterusnya saya mempersilakan Yang Berhormat Jelutong.
