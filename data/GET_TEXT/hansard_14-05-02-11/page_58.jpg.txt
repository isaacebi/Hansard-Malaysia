DR. 3.8.2022 52

kereta-kereta yang diimport. Akta Kastam 1967 serta Akta Eksais 1976, bagi saya,
harus dipinda untuk mengehendaki jumlah duti eksais dan duti import yang dibayar
dinyatakan dan diletakkan dalam invois jualan peniaga untuk mengelakkan
pengisytiharan nilai dan kehilangan hasil kepada negara. Saya yakin sekiranya invois
akan menunjukkan perkara seperti harga barang, duti import, duti eksais dan juga
jualan, kerajaan boleh mengutip lebih tinggi cukai-cukai yang disebutkan.

Saya pun hendak tambah lagi satu isu kerana ada kebimbangan di industri
penjual-penjual kereta kerana pertukaran kaedah untuk kita mengirakan market
value untuk dikenakan duti eksais. Mereka bimbang harga kereta akan naik dengan
ketara selepas kaedah ini ditukar untuk mengira nilai atau va/ue untuk dikenakan duti
eksais. Jadi, minta penjelasan dari Yang Berhormat Timbalan Menteri supaya sektor
kereta di luar dapat diyakinkan dan dapat penjelasan apa sebabnya atau harus
digunakan dengan kaedah yang baharu untuk mengira value untuk dikenakan
dengan duti eksais. Itu sahaja daripada saya, terima kasih.

Dato' Ramli bin Dato" Mohd Nor [Cameron Highlands]: Terima kasih Yang

Berhormat Tebrau. Selanjutnya dipersilakan Yang Berhormat Kuala Selangor.

12.33 tgh.

Datuk Seri Dr. Haji Dzulkefly bin Ahmad [Kuala Selangor]: Terima kasih
Tuan Yang di-Pertua. Saya sebenarnya tidak bersedia untuk berbahas, sekadar
untuk menyatakan sokongan saya ke atas RUU Eksais (Pindaan) 2022 ini. Saya
memahami akan keperluan bertujuan utama untuk mengemas kini sistem cukai.
Tambahan atas post-pandemic dan keperluan terkini dengan meminda kuasa
Menteri dan Ketua Pengarah.

Meskipun saya sedikit mahu bertanya atas sebab mengapa kuasa itu perlu
diperbesarkan lagi? Apakah jauh lebih baik kalau ia punya satu oversight committee
sebagai satu governance yang lebih baik, best practice supaya wujud di sana
transparensi, supaya wujud di sana satu komiti yang boleh menimbang dari sudut
pelbagai pihak. More minds better than one. Jadi, itu pertanyaan saya supaya
perkara ini ia dapat pencerahan.

Adapun dari sudut pindaan-pindaan semua itu adalah saya kira bersifat
teknikal sama ada fasal-fasal yang dimasukkan di situ Fasal 2, Pindaan Am dan
sebagainya. Cuma, sejauh mana Tuan Yang di-Pertua hasil daripada amalan apa
yang dikatakan sebagai under declaration, khususnya dari segi kehilangan sumber
dan cukai akibat daripada apa yang dikatakan sebagai transfer mispricing ini under
reporting of imported goods seperti kereta dan sebagainya. Apakah ini adalah antara

punca kehilangan sumber cukai yang besar?
