DR. 3.8.2022 93

Dalam kesempatan ini, saya ingin menanyakan beberapa_ persoalan
berkaitan dengan RUU yang dibentangkan ini iaitu cukai pelancongan. Pertama,
adakah cukai pelancongan dikenakan ke atas sewaan bankuet, bilik bankuet atau
dewan bankuet, bilik mesyuarat dan sebagainya? Kedua, adakah pengenaan cukai
pelancongan sukarela ataupun wajib? Ketiga, bagaimana jika terdapat pihak yang
tidak berdaftar dan menjalankan aktiviti tanpa dimaklumkan kepada pihak
kementerian? Keempat, adakah hotel yang terletak di kawasan Zon Bebas Cukai
ataupun kawasan yang ditetapbkan Zon Bebas dikehendaki berdaftar untuk cukai
pelancongan ini?

Tuan Yang di-Pertua, pelancongan merupakan industri perkhidmatan utama
yang kian berkembang dan mendatangkan keuntungan yang besar dalam bentuk
tukaran asing serta menaikkan nama Malaysia di mata dunia. Dalam konteks dunia
pada hari ini, sektor pelancongan menjadi bidang yang penting dalam
menyumbangkan pendapatan negara. Banyak negara di dunia pada hari ini yang
hanya bergantung kepada industri pelancongan. Arab Saudi yang kaya dengan hasil
minyak kini terbuka kepada industri pelancongan.

Manakala, negara kita Malaysia sendiri merupakan destinasi pelancongan
tropika yang indah dan mempunyai potensi di Asia yang bukan sahaja dapat menarik
pelancong antarabangsa tetapi juga menawan warga tempatan khususnya pasca
pandemik. Saban tahun, jutaan pelancong sama ada pelancong luar atau pelancong
domestik mengunjungi tempat-tempat yang menarik di negara kita. Kemajuan sektor
pelancongan ini memberikan kesan yang positif kepada rakyat dan juga negara.

Tuan Yang di-Pertua, Kuala Krai sendiri merupakan antara kawasan utama
yang menjadi tumpuan pelancongan khususnya di negeri Kelantan melalui ‘Train to
Dabong’ contohnya yang menjadi antara produk pilihan pelancong domestik pada
hari ini. Bukan sahaja pelancong dari negeri Kelantan yang datang dan menaiki
kereta api untuk memenuhi cita rasa Train to Dabong ini tetapi dari seluruh negara.
Dari Johor pun ada naik kereta api dari Johor turun di Dabong, bermalam semalam
atau dua malam dan melawat beberapa tempat yang menarik dan balik ke negeri
masing-masing. Ini adalah satu perkara yang cukup menarik pada hari ini.

Terbaharu Tuan Yang di-Pertua, pembukaan Mini Zoo Kuala Krai pada 28
Julai 2022 iaitu hari Khamis yang lepas, mendapat sambutan yang sangat baik.
Selain itu terdapat pelbagai produk yang amat sesuai untuk diketengahkan bagi
menarik perhatian kedatangan pelancong ke Kuala Krai khususnya dan di Kelantan
serta Malaysia amnya.

Oleh sebab itu, saya juga mengharapkan supaya pihak kerajaan sama ada

memalui Kementerian Kewangan ataupun melalui Kementerian Pelancongan, Seni
