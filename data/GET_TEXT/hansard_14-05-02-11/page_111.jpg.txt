DR. 3.8.2022 105

Itu sahaja daripada saya. Terima kasih. Assalamualaikum warahmatullahi
wabarakatuh.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Kuala Nerus. Ahli-ahli Yang Berhormat, sekarang saya minta Yang

Berhormat Timbalan Menteri Kewangan untuk menjawab dalam masa 15 minit.

4.38 ptg.

Timbalan Menteri Kewangan Il [Tuan Haji Yamani Hafez bin Musa]:
Terima kasih, Tuan Yang di-Pertua. Terima kasih kepada semua Ahli Yang
Berhormat yang masih ada di sini. Ada 12 orang Ahli Yang Berhormat tadi yang
mengambil bahagian dalam membahaskan Rang Undang-undang Cukai
Pelancongan (Pindaan) 2022 dan beberapa Yang Berhormat telah memberi amaran
kepada saya untuk kita kena jawab soalan dia orang walaupun tidak berkaitan
dengan rang undang-undang.

Jadi, saya akan cuba jawab sebaik yang mungkin. Mana yang saya tidak
dapat jawab secara penuh, kita akan bagi secara bertulis. Kita tidak ikut turutan. Kita
akan ikut mana-mana data yang ada bersama saya untuk saya perjelaskan.

Pertamanya, Yang Berhormat Sepang dan beberapa Yang Berhormat yang
lain, mungkin Yang Berhormat Rasah, bawa soalan fasal kecemasan awam. Adakah
kita dalam masa akan datang akan buat pentakrifan baru tentang what is the
meaning of the word of “emergency”? | think kita tidak akan buat apa-apa pertukaran
untuk the word of “emergency” atau kecemasan awam. / think kecemasan awam
ini, krisis kesihatan awam ini, / think kita boleh katakan ia merujuk pada apa-apa
krisis yang diisytiharkan oleh Majlis Keselamatan Negara. So, if Majlis Keselamatan
Negara says it is a public emergency, then it is public emergency.

Yang Berhormat Pontian juga ada memberi maklumat adakah terdapat
keadaan di mana tempahan dibuat oleh orang tempatan untuk pelancong luar
negara, salah guna. Pada masa ini, kita tiada maklumat berhubung perkara ini.
Walau bagaimanapun, sekiranya keadaan ini berlaku, maklumat ini boleh disalurkan
kepada kita, kepada JKDM supaya tindakan lanjut dapat kita ambil.

01640

Beberapa orang Yang Berhormat juga bertanya tentang berapa_hasil
daripada cukai pelancongan ini.

Tuan Sanisvara Nethaji Rayer a/l Rajaji [Jelutong]: Yang Berhormat
Timbalan Menteri, soalan daripada saya, sudah tentu boleh jawab. Pernah Yang
Berhormat Timbalan Menteri dan Yang Berhormat Menteri lawat Pulau Pinang,

kawasan-kawasan ini?
