DR. 3.8.2022 37

Saya berterima kasih kepada Tuan Yang di-Pertua kerana selepas dirayu,
Tuan Yang di-Pertua telah membenarkan penerangan itu juga dibahaskan dan Yang
Berhormat Menteri Dalam Negeri juga telah memberi penjelasan di atas perbahasan.

Hari ini, saya bangun untuk merayu kepada Tuan Yang di-Pertua untuk
memutuskan kalau boleh meminta Yang Berhormat Tapah memberi penerangan di
atas beberapa isu yang melibatkan skandal PenjanaKerjaya terutamanya kerana
Parti MIC telah terpalit dan dituduh terlibat di dalam menyalahgunakan dana
PenjanaKerjaya.

Pada masa yang sama, Tuan Yang di-Pertua tahu bahawa isu melibatkan
kaum India sejak beberapa tahun, bukan sahaja daripada PenjanaKerjaya tetapi
sebelum ini isu penyalahgunaan MITRA, penyalahgunaan dana saham Maika,
saham Telekom dan isu berkenaan tanaman cili di bawah Naam juga melibatkan
kementerian pada masa itu Yang Berhormat Tapah ketika itu menjadi Yang
Berhormat Timbalan Menteri Belia dan Sukan, maafkan saya.

Saya di sini diminta sebagai Ahli Parlimen untuk merayu kepada Tuan Yang
di-Pertua untuk memberi peluang kepada Yang Berhormat Tapah menjelaskan.
Saya di sini tidak membuat sebarang tuduhan. Saya ingin menyatakan kepada Tuan
Yang di-Pertua.

Cuma, saya memohon Yang Berhormat Tapah menjelaskan, adakah Parti
MIC terlibat dalam menyalahgunakan dana PenjanaKerjaya? Saya difahamkan ini
melibatkan RM423 juta. Sebelum itu belum lagi selesai penyalahgunaan dana
MITRA, sekarang telah mula pula tuduhan-tuduhan dibuat oleh NGO yang
menyatakan bahawa Parti MIC terlibat di dalam menyalahgunakan dana
PenjanaKerjaya.

Jadi, saya merayu kepada Tuan Yang di-Pertua untuk memohon Yang
Berhormat Tapah sebagai satu-satunya wakil kaum India dalam kerajaan sekarang,
juga sebagai seorang Yang Berhormat Menteri dan Timbalan Presiden MIC memberi
penjelasan dan memberi kami peluang untuk membahaskan isu itu Tuan Yang di-
Pertua. Saya mohon petua atas perkara ini. Terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Yang Berhormat
Jelutong, daripada apa yang saya ketahui, Tuan Yang di-Pertua telah membenarkan
penerangan Yang Berhormat Menteri KDN semalam diberi ruang untuk MP- MP
minta penjelasan.

So, benda ini Yang Berhormat telah bangkitkan. Pohon nanti bagi saya buat
secara bertulis supaya jelas. Saya tidak boleh overrule The Speaker ya. That is very
clear, alright. | quite understand your predicament and | understand what you're trying

to adduce dengan izin di dalam Dewan ini. / will consider that.
