DR. 3.8.2022 123

inflasi sekarang ini baru berada di paras 2.5 peratus berbanding sebelum, awal tahun
iaitu 2.2 peratus.

Jadi apa yang penting Yang Berhormat, kenapa kita wujudkan objektif akta
ini kerana kita hendak pastikan logistik menggunakan pelabuhan tempatan. Itu
sebabnya kita kenakan antara Malaysia dan Singapura.

Kalau mereka mengeluarkan kenderaan meninggalkan negara kita melalui
darat sama ada bermuatan atau kosong, kita akan kenakan hanya RM200 Yang
Berhormat dan RM100 kita kenakan apabila memasuki Malaysia. Jadi, kalau hendak
dirangkumkan secara relatifnya tidaklah disebabkan RM200 dan RM100 ini
meningkatkan harga.

21730

Akan tetapi, walau bagaimanapun pandangan Yang Berhormat itu juga kita
akan lihat dan saya akan minta pihak kastam meneliti perkara yang dibangkitkan oleh
Yang Berhormat.

Berkaitan kutipan, berkaitan perkara-perkara ini saya akan bagi jawapan
secara bertulis. Sila.

Tuan Karupaiya a/l Mutusami [Padang Serai]: Tuan Yang di-Pertua, terima
kasih Yang Berhormat Timbalan Menteri. Saya hendak tanya, levi kenderaan ini
adakah untuk kenderaan baharu ataupun kenderaan second hand yang dibeli? Itu
yang satu nak clear.

Kedua, kadang-kadang kita beli kenderaan-kenderaan daripada rebuild yang
mana dibawa ke Malaysia dan juga dia rebuild dan dijadikan nombor baharulah
dalam nombor plat dia. Itu sahaja. Terima kasih Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Padang Serai.

Dato’ Indera Mohd Shahar bin Abdullah: Tuan Yang di-Pertua, yang
dibangkitkan Yang Berhormat Padang Serai tadi adalah perkara yang berlainan
dengan akta ini. Akta ini hanya mengenakan levi kenderaan barang-barang, bukan
kenderaan barang-barang. Kenderaan yang membawa barang-barang pergi keluar
dari Malaysia, itu yang kita kenakan levi.

Yang Berhormat maksudkan tadi adalah cukai jualan import dan duti import
yang dibawa, sama ada itu kenderaan yang pertama atau second hand. Itu perkara
yang berbeza. Sudah pasti perkara ini saya nanti jelaskan pada Yang Berhormatlah
perkara-perkara tersebut kerana ia tidak berkaitan dengan apa yang kita bincangkan.
Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih

Yang Berhormat Timbalan Menteri Kewangan. Ahli-ahli Yang Berhormat sekarang
