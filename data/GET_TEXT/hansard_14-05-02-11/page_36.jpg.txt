DR. 3.8.2022 30

ada sesiapa yang tidak datang untuk buat penilaian. Oleh sebab kita ini kebanyakan
umur sudah melebihi 40 tahun. Jadi saya hendak bagi tahu itu dahulu. Walaupun
soalan ini agak sedikit terkeluar. Kita senang berbincang tentang vaksinasi COVID-
19, tetapi yang pertamanya vaksinasi untuk influenza kita tidak bagi, diambil di
swasta. Okey baik.

Sehingga Minggu EPID 31/2022, saya baca sedikit- sebanyak tiga kluster di
jangkitan saluran pernafasan akut yang dilaporkan ke Crisis Preparedness and
Response Centre Kebangsaan. Ini menjadikan jumlah komuniti kluster- 279 kluster.
Peningkatan 197 kluster atau 240.2 peratus berbanding dengan jumlah komuniti
kluster yang dilaporkan bagi tempoh yang sama pada tahun lepas iaitu 80 kluster.

Daripada 279 kluster yang dilaporkan, 24 kluster telah disahkan sebagai
kluster influenza manakala 203 kluster bagi kategori kluster influenza-like illness (ILI),
dan 52 kluster URTI. Secara kumulatif, sehingga kini, sehingga hari ketiga minggu
EPID ke-31, 230 kluster dilaporkan berlaku di sekolah menengah dan rendah, 22
kluster di tadika, 11 kluster di institusi latihan dan kolej, tujuh kluster di rumah
persendirian, lima kluster berlaku di pusat jagaan, tiga kluster berlaku di tempat kerja
dan satu kluster berlaku di pusat pemulihan penagihan nakotik.

Secara kumulatif bagi tempoh yang sama juga, negeri-negeri yang
melaporkan kluster jangkitan saluran pernafasan akut yang tinggi adalah Perak
sebanyak 50, ataupun 17.292 peratus kluster, Selangor sebanyak 42 kluster dan
Wilayah Persekutuan Kuala Lumpur dan Putrajaya sebanyak 35 kluster.

Namun begitu, tiada kes kematian dilaporkan dari kesemua 279 kluster yang
telah direkodkan sepanjang tahun ini. Jadi terima kasih banyak-banyak. Saya
hendak ulang sekali lagi untuk influenza vaksin kita boleh ambil di tempat swasta dan
sebagainya. Terima kasih Tuan Yang di-Pertua.

Tuan Sanisvara Nethaji Rayer a/| Rajaji [Jelutong]: Tuan Yang di-Pertua.

Tuan Yang di-Pertua: Ya, pendek sahaja. Sebenarnya tiga sahaja boleh.

Tuan Sanisvara Nethaji Rayer a/l Rajaji [Jelutong]: Pendek sahaja. Terima
kasih Tuan Yang di-Pertua. Saya mengambil kesempatan ini untuk berterima kasih
kepada Tuan Yang di-Pertua, kepada Menteri Kesihatan dan Timbalan Menteri
Kesihatan dan juga kepada Datuk Dr. Muru atas langkah-langkah saringan yang
telah dijalankan. Ini menunjukkan keprihatinan kerajaan terhadap semua Ahli-ahli
Parlimen. Jadi kita merakamkan penghargaan.

Persoalan saya, mengenai dos penggalak- kita lihat bahawa ada banyak
berita yang menular dalam laman sosial yang lebih kurang tidak menggalakkan
mana-mana individu untuk mengambil dos penggalak. Jadi ada yang mengatakan
bahawa, ada kesan sampingan dan sebagainya. Ada yang menyatakan bahawa, kita

boleh menunggu sampai setahun dua. Jadi apa langkah-langkah yang akan diambil
