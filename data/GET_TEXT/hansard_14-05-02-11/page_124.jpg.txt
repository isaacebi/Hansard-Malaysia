DR. 3.8.2022 118

menghadapi masalah tidak dapat kita ke luar negara jadi kita tidak dapat kutip RM500
juta ini. Ke mana wang ini disalurkan?

Mengikut Perlembagaan Persekutuan, mana-mana hasil yang kita kutip kita
mesti masukkan ke dalam Akaun Hasil Disatukan dan sudah pasti Kementerian
Kewangan bukan sahaja bergantung harap levi pelepasan untuk kita memastikan
sektor pelancongan ini dapat kita perkasakan.

Apatah lagi semasa tempoh pandemik COVID-19 berlaku dua tahun yang
lalu, sektor pelancongan ini adalah antara sektor yang terbesar terkesan. Itu
sebabnya banyak semasa tadi dalam cukai pelancongan, banyak perkara-perkara
yang dibangkitkan oleh Ahli-ahli Yang Berhormat sudah pasti akan menjadi perhatian
pegawai-pegawai di Kementerian Kewangan.

Yang Berhormat Kuala Nerus membangkitkan, adakah kita akan lakukan
pengecualian. Yang Berhormat, sepertimana yang telah saya nyatakan tadi kadar
levi yang ditetapkan- ekonomi rakyat ini Yang Berhormat adalah golongan-golongan
yang B40, pertengahan M40. Kita hanya kenakan RM8 sahaja Yang Berhormat untuk
mereka bergerak ke negara-negara ASEAN dan hanya RM20 negara yang luar
daripada negara ASEAN.

Kita juga kalau tengok daripada segi yang lain, kita kenakan levi ini Yang
Berhormat untuk memastikan mereka perhebatkan pelancongan domestik dan kalau
mereka rasa di negara kita ini sudah mempunyai keindahan yang mereka ingin capai.
Sudah pasti kita mengharapkan dia banyak pergi kepada dalam negeri yang ada di
negara kita. Sila, Yang Berhormat.

Dato’ Dr. Mohd Khairuddin bin Aman Razali [Kuala Nerus]: Yang
Berhormat Timbalan Menteri, sedikit lagi soalan. Saya faham tambahan RM8 yang
asal RM43 tambah RM8 jadi RM43 untuk ASEAN. Perbetulkan kalau saya silap.

Timbalan Yang di-Pertua [Dato’ Mohd Rashid Hasnon]: Sila, Timbalan
Menteri.

Dato’ Indera Mohd Shahar bin Abdullah: Yang Berhormat, ia dua. Yang
Berhormat kena faham. Caj dekat tiket itu ada dua. Satu caj penerbangan yang sedia
ada, yang kita panggil sebagai passenger service charge. |tu dia bayar kepada
pengendali lapangan terbang. Yang bayar kepada kerajaan hanya Akta Levi
Pelepasan, RM8. Domestik Yang Berhormat, di bawah passenger service charge
(PSC) - domestik RM11, antarabangsa ASEAN RM35, antarabangsa selain ASEAN
RM73 dan ada lagi satu servis caj yang dikenakan atas regulatory service charge
yang dikenakan oleh MAVCOM hanya RM1 sahaja Yang Berhormat.

Jadi kalau kita hendak ambil di peringkat ASEAN- RM35 campur dengan
RM8, campur dengan RM1, itulah jumlahnya Yang Berhormat. Saya rasa kadar itu

amat—kerana yang paling penting sepertimana Yang Berhormat sebutkan tadi, cukai
