DR. 3.8.2022 13

dengan pemain-pemain industri dan Kementerian Kesihatan Malaysia termasuklah
dengan AICA.

Selain itu, cadangan penambahbaikan garis panduan industri kecantikan ini
adalah selaras dengan peranan KPDNHEP sebagai kementerian yang
bertanggungjawab terhadap industri yang tidak dikawal selia. Ertinya, mana-mana
industri yang tidak dikawal selia semuanya tertakluk ataupun di bawah penyeliaan
kita.

Untuk meningkatkan lagi pembangunan industri kecantikan di negara ini,
kementerian juga mengalu-alukan sebarang cadangan, pandangan_ untuk
penambahbaikan, untuk diperhalusi oleh pihak kementerian secara menyeluruh
dengan menerusi penglibatan KKM, Jabatan Tenaga Kerja dan juga badan-badan
NGO serta pemain industri untuk memastikan industri ini berkembang pesat selari
dengan perkembangan hebat di peringkat global. Kementerian juga menggalakkan
industri kecantikan untuk berkembang ke arah se/f-regulated selaras dengan pelan
hala tuju Kementerian Perdagangan Dalam Negeri dan Hal Ehwal Pengguna 2022
hingga 2025.

Walaupun begitu, memandangkan industri ini melibatkan prosedur dan aktiviti
yang berkaitan dengan keselamatan pengguna seperti rawatan invasif serta bukan
invasif, kementerian akan dan telah mengadakan perbincangan lanjut bersama KKM
dan juga badan-badan yang berkaitan untuk mencari kaedah terbaik dalam
mengawal industri Kecantikan ini.

Tuan Yang di-Pertua, sememangnya semua manusia ini mahu kecantikan,
mahu sihat dan mahu bahagia. Lantaran itu kita bukan sahaja berbincang dengan
AICA, kita juga berbincang dan melakukan libat urus dengan Persatuan Industri
Kecantikan Malaysia (PIKMM) untuk memastikan apa yang akan kita rancang ini
tidak memberi sesuatu yang buruk kepada pengguna. Terima kasih Tuan Yang di-
Pertua.

Tuan Yang di-Pertua: Terima kasih. Yang Berhormat.

Datuk Seri Panglima Wilfred Madius Tangau [Tuaran]: Terima kasih Yang
Berhormat Timbalan Menteri atas jawapan yang komprehensif tadi. Industri
kecantikan adalah bernilai lebih RM1 bilion. Menghampiri RM2 bilion sebenarnya,
begitu besar dan sudah lebih 40 tahun industri ini tidak ada undang-undang asas,
spesifik to regulate. Kita juga sedar bahawa peratusan aduan setiap tahun berkenaan
dengan kes-kes dalam industri ini daripada pengguna. Ini bererti bahawa
memerlukan satu regulatory mechanism.

Dalam hal ini, di mana-mana dunia belum ada negara yang meregulate ini
oleh kerajaan tetapi dibuat secara self-regulate. Adakah Yang Berhormat merasa

bahawa there is urgent need untuk mengadakan sistem to regulate ini di Malaysia
