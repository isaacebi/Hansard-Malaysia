DR. 3.8.2022 50

Dato’ Ramli bin Dato' Mohd Nor [Cameron Highlands]: Ahli-ahli Yang
Berhormat masalah di hadapan Majlis ialah rang undang-undang bernama suatu
akta untuk meminda Akta Eksais 1976 dibacakan kali kedua sekarang dan terbuka
untuk dibahaskan.

Berikut senarai pembahas-pembahas yang akan membahaskan perkara ini.
Yang Berhormat Pontian; Yang Berhormat Hang Tuah Jaya; Yang Berhormat
Tebrau; Yang Berhormat Kuala Selangor; dan Yang Berhormat Tumpat.

Lima minit dimulakan dengan Yang Berhormat Pontian.

12.25 tgh.

Datuk Seri Haji Ahmad bin Haji Maslan [Pontian]: Terima kasih Tuan Yang
di-Pertua. Sebenarnya pindaan ini hampir serupa dengan pindaan yang baharu
sahaja kita luluskan dan pindaan ini juga akan serupa dengan RUU yang kita akan
luluskan beberapa siri pada hari ini.

Namun, saya ingin menyatakan di sini, merujuk kepada fasal 2(e), disebut
tentang barang-barang yang disita dan pelepasan barang-barang yang disita. Fasal
2(f) disebut Pulau Langkawi dan Pulau Tioman. Fasal 10 disebut kenderaan, vesel,
kapal udara, Pulau Labuan. Fasal 11 disebut kenderaan vesel, kapal udara, Pulau
Pangkor. Fasal 6 disebut antaranya mengilang tembakau atau liquor yang
memabukkan.

Jadi dari situ kita dapat maklum bahawa tentulah perkara-perkara yang disita
ataupun pemulangan barang-barang yang disita, penjualan barang-barang yang
disita dengan kuasa-kuasa Ketua Pengarah Kastam ini tidak dapat lari daripada isu
utama yang dihadapi oleh Kastam iaitu hal-hal penyeludupan.

Apa yang diinginkan dalam pindaan ini ialah untuk memastikan Ketua
Pengarah Kastam mempunyai kuasa-kuasa yang tertentu atas budi bicaranya
mengikut akta ini bagi memberikan kelonggaran-kelonggaran yang tertentu apabila
berlaku bencana alam, berlaku pandemik COVID-19-19 baru-baru ini misalnya.

Saya ingin membuat beberapa fakta yang ada di tangan saya ini mengenai
penyeludupan. la berhubung kait tentang Kastam, ia berhubung kait dengan barang
yang disita sebagai mana yang dinyatakan dalam fasal-fasal di sini.

Ada empat buah pulau bebas cukai. Disebut oleh Ketua Pengarah Kastam
bahawa penyeludupan di pulau bebas cukai turun enam peratus tahun lepas
berikutan keputusan kerajaan mengenakan duti eksais ke atas rokok dan produk
tembakau. Beliau juga menyebut bahawa rokok seludup telah sebabkan kerajaan
rugi kutipan cukai RM5.1 bilion. Juga ada disebut, semalam saya juga menyebut
enam batang daripada 10 batang rokok yang ada di negara ini merupakan rokok

seludup.
