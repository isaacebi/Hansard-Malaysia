DR. 3.8.2022 8

suatu gambaran yang tidak betul kepada pihak luar, kepada orang ramai seolah-olah
lapangan terbang ini sesuka hati boleh dibina.

Saya tahu bahawa ada kajian menyeluruh untuk melihat keperluan lapangan-
lapangan terbang di seluruh negara. Jadi saya harap, dan saya tetap bertanya,
adakah Lapangan Terbang Kuantan itu juga setakat cadangan dan belum
diputuskan. Terima kasih.

Tuan Yang di-Pertua: Terima kasih. Sebenarnya soalan yang pertama itu
mengenai penerangan melalui surat khabar itu tidak dibenarkan. Peraturan
Mesyuarat 23, “Sebarang pertanyaan tidak boleh ditanya mengenai betul atau
tidaknya laporan surat khabar.”

Tuan Loke Siew Fook [Seremban]: Saya bukannya tanya betul atau tidak.
Saya cuma minta Yang Berhormat Menteri supaya beri penjelasan sekiranya ada
laporan-laporan media yang tidak tepat- menggambarkan gambaran yang tidak
tepat. Terima kasih.

Datuk Seri Ir. Dr. Wee Ka Siong: Terima kasih Tuan Yang di-Pertua. Terima
kasih Yang Berhormat Seremban yang memang arif tentang soal pelesenan yang
perlu diperoleh sebelum sesuatu lapangan terbang boleh beroperasi. Memang betul
Yang Berhormat telah kata tadi, lapangan terbang ini sebenarnya di bawah kuasa
Kerajaan Pusat di mana kita melihat dua aspek.

Pertama ialah, kita mestilah mendapat kelulusan Menteri untuk menubuhkan
aerodrome. |tu mengikut akta yang ada. Apabila kelulusan diberi, baharulah syarikat
ini atau mana-mana pemaju penggerak projek ini boleh memohon Aerodrome
Operating License (AOL), dan melalui dua aspek.

Pertama, kena melalui MAVCOM; dan kedua, Pihak Berkuasa Penerbangan
Awam (CAAM). Jadi untuk mendapatkan AOL, itu kena melalui dua proses ini- jadi
ia seiring. Kalau tak dapat AOL bermaksud airport itu tidak boleh beroperasi, itu
memang benar apa Yang Berhormat cakap.

Jadi apa Yang Berhormat kata tadi, ya betul. Pengumuman yang dibuat oleh
pihak Kerajaan Negeri Pahang sebenarnya ingin saya maklum kepada Dewan yang
mulia, pada penghujung tahun lalu melalui Majlis Perancangan Fizikal Negara, telah
dibincangkan pembentangan daripada pihak Pahang juga. Kita melihat Pahang ini
antara negeri yang kita tidak pernah membina lapangan terbang awam. Bermaksud
apa yang kita gunakan itu merupakan tempat kegunaan tentera.

Jadi dalam konteks ini, mesyuarat MPFN pada tahun lalu telah meluluskan
secara dasar dan perlu melalui proses sepertimana yang saya katakan- kelulusan
Menteri, selepas itu AOL. Ini dalam peringkat untuk penyediaan semua laporan

sepertimana yang telah disyaratkan. Jadi belum dapat kelulusan akhir tetapi dalam
