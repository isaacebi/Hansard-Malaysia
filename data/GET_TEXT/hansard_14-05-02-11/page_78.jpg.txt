DR. 3.8.2022 72

kepada Kerajaan Persekutuan minta Yang Berhormat Menteri Kewangan, Timbalan
Menteri-Timbalan Menteri datang melawat ke Pulau Pinang.

Berikan kemudahan-kemudahan sudah kita merayu berulang kali. Tidak ada
LRT, tidak ada MRT. Lapangan Terbang Antarabangsa Pulau Pinang keadaannya
teruk! Tandas-tandas pun teruk. Kemudahan-kemudahannya begitu teruk. Di zon
perindustrian bebas di Bayan Lepas, kita juga memerlukan kemudahan-kemudahan
yang lebih mantap lagi. Ini ada juga berita yang mengatakan akan ada lapangan
terbang yang baru di Kulim. Tiada masalah. Akan tetapi ini juga adalah berita yang
menyebabkan kegusaran di Pulau Pinang.

Jadi saya menggunakan kesempatan ini untuk meminta ini banyak masalah
di Pulau Pinang tetapi kerajaan yang ada sekarang lebih cenderung untuk
membincangkan pelantikan Timbalan Perdana Menteri. Masalah rakyat di Pulau
Pinang tidak diberi perhatian.

Saya lihat Yang Berhormat Larut pada hari ini mengumumkan akan berjumpa
dengan Perdana Menteri untuk bincangkan pelantikan Timbalan Perdana Menteri.
Macam mana dengan nasib penarik beca di Pulau Pinang yang bergantung kepada
pelancong-pelancong yang datang ke Pulau Pinang, pemandu-pemandu teksi di
Pulau Pinang, pengusaha-pengusaha hotel di Pulau Pinang.

Tuan Ahmad Tarmizi bin Sulaiman [Sik]: Yang Berhormat Jelutong boleh
sedikit. Tadi Yang Berhormat Jelutong sebut kata Kedah akan bina airport baru di
Kulim dan di sebut kegusaran. Adakah Yang Berhormat Jelutong menganggap
bahawa airport itu memberi ancaman kepada Pulau Pinang ataupun Pulau Pinang
sendiri tidak dapat menguruskan airport yang ada oleh kerajaan negeri itu sendiri?

Tuan Sanisvara Nethaji Rayer a/l Rajaji [Jelutong]: Terima kasih Yang
Berhormat Sik. Itu soalan cepuk emas saya tidak boleh jawab. Akan tetapi saya boleh
beritahu Tuan Yang di-Pertua kemudahan yang ada di Pulau Pinang ini makin lama
makin teruk. Kerajaan negeri cuba membantu sedaya upaya tetapi kita lihat bahawa
sejak kebelakangan ini dewasa ini, Kerajaan Persekutuan seolah-olah tidak
mengendahkan nasib kepada penduduk-penduduk Pulau Pinang terutamanya yang
bergantung kepada aktiviti pelancongan di Pulau Pinang. Jadi saya menggunakan
kesempatan ini merayu kepada Tuan Yang di-Pertua cuba nasihatkan kepada Yang
Berhormat Menteri janganiah sibuk dengan jawatan beliau sebagai bendahari
Barisan Nasional Selangor, kepada Yang Berhormat Larut tolonglah minta Perdana
Menteri.

Tuan Ahmad Tarmizi bin Sulaiman [Sik]: Tidak payah mention lah Yang

Berhormat Jelutong. Sudah lari tajuk itu.
