DR. 3.8.2022 6

dijadikan sumber kuasa elektrik dan yang selebihnya the residual boleh digunakan
sebagai biofertiliser.

Namun pada waktu sekarang, memang tidak ada langsung investment dan
saya membuka pintu seluas-luasnya. Pada waktu sekarang ada dua proposal sudah
sampai and I’m trying to have... [Tidak jelas] dengan izin untuk melihat kejayaan ini
sebab kalau berjaya ini berlaku, pertama, tahap recycling naik. Saya punya agenda
Zero Waste to Landfill dapat dilaksanakan dan yang paling penting perbelanjaan
kerajaan juga akan menurun dan menjadikan pengurusan ini jauh lebih lestari.
Terima kasih.

Tuan Yang di-Pertua: Terima kasih. Yang Berhormat Tuan Loke Siew Fook.
Silakan.

2. Tuan Loke Siew Fook [Seremban] minta Menteri Pengangkutan
menyatakan sama ada Lapangan Terbang Pulau Tioman baru yang dicadangkan
oleh sebuah syarikat swasta telah mendapat kelulusan dasar dari kerajaan dan
apakah projek tersebut berdaya saing dan memenuhi kriteria kelestarian alam
sekitar.

Menteri Pengangkutan [Datuk Seri Ir. Dr. Wee Ka Siong]: Tuan Yang di-
Pertua, untuk makluman Ahli Yang Berhormat Seremban, mesyuarat Majlis
Perancangan Fizikal Negara (MPFN) Ke-36 (Bil. 3/2020) pada 27 Oktober 2020
antara lain telah bersetuju secara dasar dengan cadangan pembinaan Lapangan
Terbang Pulau Tioman yang baharu tertakluk kepada keperluan untuk menyediakan
beberapa laporan teknikal seperti Laporan Penilaian Impak Alam Sekitar (EIA),
Laporan Penilaian Impak Sosial (SIA), Laporan Penilaian Impak Trafik (TIA), Marine
Risk Assesment, Coral Mapping Studies dan Land Disturbing Pollution Prevention
and Mitigation Measures antara lain.

Mesyuarat MPFN tersebut juga telah memutuskan bahawa cadangan ini
perlu diangkat semula untuk pertimbangan majlis. Kementerian Pengangkutan ingin
menjelaskan bahawa sehingga kini, tiada kelulusan diberikan untuk menubuhkan
aerodrom berhubungan cadangan pembinaan Lapangan Terbang Pulau Tioman
yang baharu sepertimana yang diperuntukkan di bawah Peraturan-peraturan
Penerbangan Awam (Pengendalian Aerodrom) 2016.

Dalam hubungan ini, cadangan pembinaan Lapangan Terbang Pulau Tioman
yang baharu juga adalah tertakluk kepada hasil kajian Pelan Strategik Lapangan
Kebangsaan (NASP) yang telah bermula pada Mac 2022 lalu. Kajian ini akan
mengambil masa selama 18 bulan untuk disiapkan dan meliputi kesemua 42 buah
lapangan terbang sedia ada termasuk cadangan pembinaan lapangan-lapangan

terbang baharu.
