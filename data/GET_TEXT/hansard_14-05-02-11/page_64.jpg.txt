DR. 3.8.2022 58

boleh membuat keputusan demikian. Bagi saya, kalau dibuktikan pun bahawa bila
kita naikkan cukai rokok ini menjadi mahal menggalakkan contraband ini masuk lagi
banyak, lagi baik supaya agensi penguatkuasaan kita ini akan lebih cergas dalam
membanteras perkara ini. Saya minta pandangan daripada Yang Berhormat Menteri.
Terima kasih.

Tuan Haji Yamani Hafez bin Musa: Pandangan itu kita akan ambil kira tetapi
sebenarnya perkara yang kita bincang ini sudah di luar konteks pindaan akta ini.
Mungkin saya teruskan juga kepada Yang Berhormat Tumpat tentang prosedur
tuntutan pulang balik.

Pindaan ini tidak memberikan kesan kepada prosedur semasa kepada
industri dan tidak melibatkan apa-apa kos kerana tiada perubahan kepada tatacara
tuntutan pulangan cukai sebaliknya pindaan ini kita buat supaya borang tuntutan
pulangan cukai sebelum ini diwartakan melalui peraturan diterbitkan melalui
ketetapan umum dan ini akan lebih mudahkan untuk pihak industri membuat rujukan.

Dia juga sentuh tentang jumlah pelesen eksais rokok dan produk tembakau.
Terdapat 16 buah syarikat ketika ini yang telah dilesenkan oleh Kastam untuk
mengilang rokok dan produk tembakau.

Dato’ Seri Utama Haji Mukhriz Tun Dr. Mahathir [Jerlun]: Yang Berhormat
Timbalan Menteri, boleh saya tanya?

Tuan Haji Yamani Hafez bin Musa: Okey, boleh.

Dato’ Seri Utama Haji Mukhriz Tun Dr. Mahathir [Jerlun]: Tidakkah
dirasakan bahawa antara sebabnya masalah penyeludupan rokok ini masih lagi tidak
dapat ditangani dengan baik ialah kerana tidak dikuatkuasakan pelesenan bagi
premis-premis yang menjual rokok. Oleh sebab kita tidak tahu rokok yang dijual itu
katalah di restoran dan sebagainya puncanya daripada mana.

Keduanya ialah rokok yang tidak berhasil ini, yang diseludupi masuk ini
bukannya rokok palsu. Dia sebenarnya rokok yang datangnya dari kilang-kilang yang
memang pun sudah berlesen. Jadi, nyata di sini bahawa kalaulah sebilangan
daripada rokok yang dijual itu adalah yang tidak memberi hasil kepada kerajaan, ia
juga masih lagi datang dari kilang-kilang yang telah pun dilesenkan oleh kerajaan.

Dato’ Wira Haji Amiruddin bin Haji Hamzah [Kubang Pasu]: Sebelum
jawab yang itu, saya hendak patah balik tadi tentang apa yang dibangkitkan oleh
Yang Berhormat Tumpat itu, tentang pemulangan cukai terlebih bayar dan
sebagainya. Walaupun yang saya hendak bagi contoh ini bukan dalam kes yang ini
tetapi dalam kes yang lain iaitu SST.

Jadi, terdapat kes di mana terlebih bayar sebab dakwaan-dakwaan tertentu
yang dibuat oleh pihak yang menilai cukai itu dan akhirnya pembayar cukai ini yang

kemudiannya memanglah terpaksa membayar lebih daripada sepatutnya dan bila
