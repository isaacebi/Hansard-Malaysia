DR. 3.8.2022 83

Kedua, kenapakah kita tidak letakkan satu definisi yang jelas apa makna
public emergency itu? Oleh sebab Tuan Pengerusi, kalau kita lihat dalam kes...
[Tidak jelas] tidak silap saya, termasuk definisi emergency ini begitu luas. Banjir,
kemarau dan sebagainya. Jadi dalam konteks akta ini, adakah kita ingin mengambil
definisi yang sama, atau macam mana? Sekian, terima kasih.

Tuan Pengerusi [Dato’ Ramli bin Dato’ Mohd Nor (Cameron Highlands)]:
Yang Berhormat Menteri, silakan jawab.

Tuan Haji Yamani Hafez bin Musa: / think yang kita punya both similarity
ialah bagaimana kita tafsirkan kecemasan awam. Kecemasan awam ini adalah
kecemasan yang melibatkan orang awam secara menyeluruh seperti bencana alam
dan sebagainya. Perkataan yang ditanyakan oleh Yang Berhormat Sepang fasal
reconciliation of law itu kita akan bagi jawapan secara bertulis, because /’m not in the
position of legal expert to provide you the answer. Kita juga akan memberi jawapan
secara bertulis untuk bagaimana kalau Menteri tidak terima nasihat Ketua Pengarah.
Itu juga perkara yang kita hendak tengok kalau ada precedent tidak, yang Menteri
tidak terima nasihat Ketua Pengarah. Terima kasih Tuan Pengerusi.

[Fasal-fasal 1 dan 2 diperintahkan jadi sebahagian daripada rang undang-
undang]

[Rang undang-undang dimaklumkan kepada Majlis sekarang]

[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali
yang ketiga, disokong oleh Timbalan Menteri Kesihatan (Dato’ Dr. Haji Noor Azmi
bin Ghazali) dan diluluskan]

RANG UNDANG-UNDANG CUKAI PELANCONGAN
(PINDAAN) 2022

Bacaan Kali Yang Kedua dan Ketiga

3.36 ptg.

Timbalan Menteri Kewangan II [Tuan Haji Yamani Hafez bin Musa]: Tuan
Yang di-Pertua, saya mohon mencadangkan suatu akta untuk meminda Akta Cukai
Pelancongan 2017 dibacakan kali yang kedua sekarang.

Tuan Yang di-Pertua, saya mohon untuk menghuraikan setiap fasal dalam
rang undang-undang ini yang mengandungi empat fasal seperti berikut.

Fasal 1 mengandungi tajuk ringkas dan kuasa Menteri untuk menetapkan
tarikh permulaan kuat kuasa akta yang dicadangkan.

Fasal 2 bertujuan untuk memotong subseksyen 66(3) bagi memperjelaskan

bahawa penggunaan borang yang salah bukan merupakan suatu kesalahan
