DR. 3.8.2022 109

pada tahun 2021 telah pun memasukkan Airbnb sebagai pengendali.
Bagaimanapun, pelaksanaannya hanya dilaksanakan pada 1 Januari 2023. Saya
juga ditanya, adakah kadar cukai akan dinaikkan selepas tempoh pengecualian.
Kadar cukai kita kekalkan selepas tamat tempoh pengecualian.

Yang Berhormat Rasah bertanya, setakat mana Ketua Pengarah akan
menasihat kepada Menteri. Ketua Pengarah akan menasihatkan Menteri mengenai
keadaan-keadaan yang memerlukan pengubahsuaian terma dan syarat berdasarkan
rundingan, juga bersama pihak industri. Yang Berhormat Balik Pulau juga bertanya
kadar cukai flat rate yang tidak adil berbanding lima star hotel dan pelancong yang
menginap di short term rental tidak pula dikenakan cukai.

Kadar rata cukai pelancongan sebanyak RM10 sebilik satu malam tidak
menjejaskan pengendali premis penginapan kerana ia ialah kadar minimum dan
tidak memberi beban kepada pelancong asing yang turut mendapat kelebihan
daripada kadar tukaran mata wang. Akta Pelancongan 2017 telah dipinda pada tahun
2021 untuk memasukkan pengendali platform yang menyediakan khidmat tempahan
premis penginapan seperti Airbnb dan lain-lain platform seumpamanya, namun ia
akan dilaksanakan pada 1 Januari 2023.

Yang Berhormat Kubang Pasu juga bertanya sama ada kerajaan bercadang
untuk meningkatkan peratusan agihan cukai pelancongan kepada negeri. Selaras
dengan Perkara 97(1) Perlembagaan Persekutuan, kutipan cukai pelancongan
merupakan hasil Kerajaan Persekutuan dimasukkan ke dalam Kumpulan Wang
Disatukan Persekutuan. Pada masa ini, kita telah menyalurkan 50 peratus kepada
kerajaan negeri dan belum ada cadangan untuk kita meningkatkan peratusan
penyaluran tersebut, Yang Berhormat.
=1650

Dato’ Muhammad Bakhtiar bin Wan Chik [Balik Pulau]: Yang Berhormat
Timbalan Menteri, saya tanya berkenaan dengan, bagaimanakah dengan Wilayah
Persekutuan? Mereka antara kutipan tertinggi tetapi mereka tidak dapat satu sen pun
daripada Kerajaan Persekutuan. Mohon penjelasan.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Balik Pulau. Sila Yang Berhormat Timbalan Menteri.

Tuan Haji Yamani Hafez bin Musa: Ya, kita ambil maklum tentang perkara
itu. Kita pun- kenapa Wilayah Persekutuan tidak diberi 50 peratus. Kita akan beri
jawapan secara bertulis, kenapa perkara ini tidak berlaku. Banyak juga Yang
Berhormat menyentuh tentang seksyen 69A. Kita bagi contoh dalam perkara seperti
hal penghantaran penyata bagi tujuan pembayaran cukai pelancongan. Akta 791
telah menetapkan bahawa bayaran hendaklah dibuat dalam tempoh 30 hari selepas

tamat tempoh bercukai.
