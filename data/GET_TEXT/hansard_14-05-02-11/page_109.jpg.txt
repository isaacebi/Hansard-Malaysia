DR. 3.8.2022 103

Saya bagi satu contoh. Kalau kadar cukai pendapatan yang dikenakan
katakan ialah 20 peratus, maka nilai bersih sebenar yang mereka dapat nikmati
daripada pelepasan ini hanya sekadar RM200 sahaja. Jadi, saya hendak minta
supaya pihak kementerian boleh pertimbangkan untuk meningkatkan pelepasan
cukai pendapatan ini kepada RM5,000 supaya dapat menggalakkan lebih ramai
rakyat Malaysia melancong di Malaysia. Terutamanya pada tahun depan, kita jangka
pembukaan sempadan semula akan dibuka secara keseluruhan, maka boleh
dijangka ramai rakyat Malaysia akan melancong ke luar negara.

Jadi, bagaimana kita hendak memastikan supaya kita dapat mengekalkan
rakyat Malaysia untuk Cuti-cuti Malaysia ini supaya dapat membantu_ sektor
pelancongan tempatan? Jadi, saya rasa adalah penting kita mesti ada inisiatif untuk
kita menggalakkan rakyat Malaysia untuk melancong di dalam negara kita sendiri.
Jadi, saya harap supaya pihak kementerian boleh bagi pertimbangan ataupun komen
terhadap cadangan saya untuk kita meningkatkan pelepasan cukai pendapatan
untuk tujuan pelancongan domestik.

Dengan itu sekian, terima kasih, Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih,

Yang Berhormat Kota Melaka. Terakhir, saya jemput Yang Berhormat Kuala Nerus.

4.34 ptg.

Dato’ Dr. Mohd Khairuddin bin Aman Razali [Kuala Nerus]: Bismillahi
Rahmani Rahim. [Membaca sepotong doa] Terima kasih kepada Tuan Yang di-
Pertua.

Allah Taala berfirman... [Membaca sepotong ayat al-Quran] “Jalanlah kamu
di muka bumi dan lihatlah bagaimanakah keadaan mereka-mereka yang derhaka
kepada Allah Taala.”

Pelancongan ini adalah satu aktiviti yang besar yang menjana ekonomi bagi
negara. Bilamana berlakunya COVID-19 selama tempoh hampir dua tahun, kita
melihat bagaimana industri pelancongan adalah yang paling terjejas kerana manusia
tidak bergerak di peringkat domestik dan juga pelancong asing tidak masuk ke dalam
negara kita Malaysia.

Maka, pertama, saya harapkan untuk Yang Berhormat Timbalan Menteri
memberikan sedikit fakta tentang situasi kebangkitan semula sektor pelancongan ini
selepas mana kita telah mula membuka sempadan bagi negara kita dan rakyat sudah
mula bergerak ke seluruh Malaysia. Itu yang pertama.

Kedua, konsep cukai— saya faham bahawa rang undang-undang yang kita
bentangkan pada hari ini bertujuan untuk memberi satu ruang kepada Menteri untuk

mengisytiharkan apa sahaja yang penting bilamana berlakunya kecemasan awam
