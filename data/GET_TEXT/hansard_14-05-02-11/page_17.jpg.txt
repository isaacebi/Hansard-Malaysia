DR. 3.8.2022 11

#1030

Dato’ Sri (Dr.) Richard Riot anak Jaem [Serian]: Tuan Yang di-Pertua,
terima kasih Yang Berhormat Timbalan Menteri di atas penjelasan itu. CIQS Tebedu
telah diluluskan sepertimana yang disebutkan sebentar tadi dalam Rancangan
Malaysia Kedua Belas. Bagi saya amaun RM100 juta itu terlalu kecil. Terlalu kecil
untuk kita menaik taraf CIQS Tebedu.

Pada bulan Julai tahun lepas Yang Berhormat Menteri Dalam Negeri sendiri,
saya telah ikut rombongan beliau telah mengadakan lawatan kerja ke CIQS Tebedu
dan berkesempatan melihat apa yang ada di Bea Cukai Entikong iaitu lebih kurang
setaraf dengan CIQS kita di Tebedu.

Bila kita nampak apa yang ada di situ, Bea Cukai Entikong berongkos lebih
kurang RM500 juta iaitu hampir setengah bilion. Jadi Tuan Yang di-Pertua, saya
memang menerima penjelasan yang telah diberikan tetapi bagi saya RM100 juta
untuk menaik taraf CIQS Tebedu begitu kecil. Jadi, permintaan saya, saya minta
Yang Berhormat Timbalan Menteri membawa perkara ini kepada Yang Berhormat
Menteri, supaya dibawa ke kerajaan. Terima kasih.

Tuan Yang di-Pertua: Terima kasih.

Datuk Jonathan bin Yasin: Terima kasih atas saranan daripada Yang
Berhormat Serian. Kita memahami bahawa kita perlu menaiktarafkan seluruh CIQS
yang ada di sempadan-sempadan negara kita di mana negara-negara lain juga
sudah membangun CIQS mereka dengan begitu besar dan begitu moden.

Namun Yang Berhormat Serian, kita juga harus mengambil kira bahawa
banyak lagi tanggungjawab pihak kementerian yang mana beberapa CIQS lain juga
perlukan kewangan dana untuk menaik taraf CIQS-CIQS yang ada seperti yang pada
masa sekarang ini kita sedang proses untuk menambah baik CIQS di Serikin. Ini pun
sudah RM50 juta disediakan untuk tujuan ini.

Begitu juga di Telok Melano ada kos lebih kurang RM22 juta dan ini pun juga
memerlukan banyak komitmen daripada kerajaan negeri termasuk jalan dan juga
tentang bekalan di Ba'kelalan juga sedang dalam proses walaupun 40 percent sudah
siap. Namun, cadangan-cadangan serta saranan daripada Yang Berhormat Serian
kita akan bawa dalam kementerian sama ada kita dapat menunaikan, meningkatkan
lagi dana itu atau bagaimana. Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat. Ya, ringkas.
Sebenarnya tidak boleh berbahas Yang Berhormat.

Dato’ Sri (Dr.) Richard Riot anak Jaem [Serian]: Tuan Yang di-Pertua,
minta /ast. RM100 juta. Pada tahun 2017, ketika itu Kerajaan Barisan Nasional,
kerajaan telah mengumumkan bahawa CIQS Tebedu, perbelanjaan yang telah

diluluskan ketika itu adalah RM400 juta dan dalam pada itu Yang Amat Berhormat
