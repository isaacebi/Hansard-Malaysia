DR. 3.8.2022 113

yang telah mengutip levi pelepasan daripada penumpang udara yang meninggalkan
Malaysia tidak dapat remit bayaran levi pada Jabatan Kastam dalam tempoh yang
ditetapkan susulan sekatan perjalanan di bawah Perintah Kawalan Pergerakan.
21700

Situasi ini menyebabkan levi pelepasan hanya dapat dibayar selepas tamat
tempoh 30 hari dan tertakluk kepada pengenaan penalti lewat bayar. Dengan adanya
peruntukan baharu ini mengenai lanjutan tempoh, sekiranya berlaku kecemasan
awam atau krisis kesihatan awam di masa yang akan datang, Menteri boleh
melanjutkan tempoh penghantaran penyata dan bayaran levi melebihi 30 hari jika
terdapat kekangan untuk membayar cukai mematuhi tempoh yang ditetapkan
disebabkan Perintah Kawalan Pergerakan ataupun penutupan operasi perniagaan,
lanjutan tempoh boleh diberikan sebagai kelonggaran kepada pihak industri untuk
membuat bayaran levi tanpa dikenakan penalti lewat bayar.

Seksyen 62B pula memperuntukkan kuasa kepada Menteri untuk
menambah, memotong atau mengubah apa-apa terma dan syarat yang dikenakan
menurut Akta 813 dengan syarat bahawa suatu notis makluman diberikan terlebih
dahulu kepada orang yang terikat dengan terma dan syarat tersebut. Peruntukan ini
dimasukkan sebagai inisiatif untuk menyediakan fasilitasi kepada pihak industri
sekiranya terdapat keperluan untuk memohon pengubahsuaian terma dan syarat di
masa akan datang.

Pindaan Akta 813 secara umumnya, Tuan Yang di-Pertua, tidak menjejaskan
pengenaan Levi Pelepasan kepada penumpang udara yang meninggalkan Malaysia
dan tidak melibatkan implikasi kKewangan kepada kerajaan. Sebaliknya pindaan
bersifat positif, memberi kelonggaran tertentu kepada sektor penerbangan yang
berdaftar dan bertanggungjawab mengutip levi pelepasan dalam melaksanakan
obligasi di bawah Akta 813 dan perundangan subsidiarynya.

Tuan Yang di-Pertua, saya mohon mencadangkan.

Timbalan Yang di-Pertua [Dato’ Mohd Rashid Hasnon]: Siapa yang
menyokong?

Timbalan Menteri Kesihatan | [Dato’ Dr. Haji Noor Azmi bin Ghazali]:
Saya menyokong, Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Ahli-ahli Yang
Berhormat, masalah di hadapan Majlis ialah rang undang-undang bernama suatu
akta untuk meminda Akta Levi Pelepasan 2019 dibacakan kali yang kedua sekarang
dan terbuka untuk dibahas. Saya ada tiga Ahli Yang Berhormat untuk berbahas.
Pertama Yang Berhormat Tebrau, kemudian Yang Berhormat Rasah, kemudian
Yang Berhormat Kuala Nerus.

Saya jemput Yang Berhormat Tebrau. Lima minit.
