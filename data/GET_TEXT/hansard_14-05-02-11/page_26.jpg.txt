DR. 3.8.2022 20

Berhormat Menteri boleh jawab dengan tenanglah. Ini tak ada apa-apa, cuma hanya
mengatakan sedemikian.

Dilaporkan bahawa bilangan siswazah yang menganggur setakat tahun 2021
dianggarkan hampir 200 ribu. Belia antara 15 tahun hingga 24 tahun hampir 400 ribu.
Jadi, kedua-duanya lebih kurang dalam 600 ribu yang masih menganggur. Daripada
jumlah itu, kalau kita ambil 10 peratus sahaja pun, 60 ribu orang belia yang kita boleh
patutnya latih. Apa usaha-usaha kementerian dalam melatih belia ini, yang saya
sebutkan 60 ribu tadi di sektor-sektor ladang.

Ada tak institut-institut kemahiran belia, institut latinan yang dimiliki oleh
kementerian dalam melatih belia di sektor ini. Saya cuma hendak memberikan sedikit
latar belakang, saya masa sekolah dahulu kerja estet sawit. Dah tua ini pun masih
kerja kebun sawit. Tak ada masalah untuk dapat pendapatan lebih daripada
RM3,000. Tadi Yang Berhormat Menteri kata RM2,000. Jadi, saya nak tahu apa, di
mana institut-institut ini? Kalau boleh saya nak lawat, nak tengok apa program-
program latihan mereka.

Datuk Seri Saravanan a/l Murugan: Tuan Yang di-Pertua, saya ucapkan
terima kasih kepada Ahli Yang Berhormat. Kita lihat sektor perladangan merupakan
salah satu sektor yang memang peluang pekerjaan begitu luas. Walaupun sebelum
ini ada juga permintaan daripada majikan khususnya daripada sektor perladangan
untuk pengambilan pekerja asing, Kementerian Sumber Manusia_ melalui
MyYFutureJobs telah memberi peluang untuk warga tempatan dan lebih setahun
tetapi setakat ini, kita tak linhat minat daripada golongan belia. Walaupun, kita lihat
jika banding dengan sektor-sektor di mana yang disebut oleh Yang Berhormat tadi,
kita linhat daripada segi perumahan, daripada segi pendapatan, lebih baik daripada
sebelum ini.

Akan tetapi, masih ramai golongan belia kurang minat. Kementerian sedang
mengkaji bagaimanakah kita menggunakan Industri Revolusi 4.0 untuk memberi
latihan kemahiran kepada golongan belia yang boleh melibatkan dalam bidang ini.
Terima kasih.

Tuan Yang di-Pertua: Yang Berhormat Tumpat, silakan.

Dato’ Haji Che Abdullah bin Mat Nawi [Tumpat]: Terima kasih Tuan Yang
di-Pertua.

Dato’ Abdullah Sani bin Abdul Hamid [Kapar]: Tuan Yang di-Pertua, lepas
ini Kapar.

Datuk Seri Haji Ahmad bin Haji Maslan [Pontian]: [Bangun]

Tuan Yang di-Pertua: Yang Berhormat Tumpat.

Datuk Seri Haji Ahmad bin Haji Maslan [Pontian]: Yang Berhormat
Tumpat? Saya pun bangun dulu juga tadi.
