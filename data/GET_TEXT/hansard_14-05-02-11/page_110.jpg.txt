DR. 3.8.2022 104

ataupun krisis kesihatan awam seperti mana kita hadapi sekarang peringkat COVID-
19 dan semua yang dibentangkan hari ini pun menjurus ke arah benda yang sama.

Cuma, konsep cukai di dalam Islam ini kita ambil bilamana orang yang diambil
cukai itu mendapat untung. Cukai selepas menjana keuntungan. Hari ini kita faham
bahawa mereka yang terlibat dalam sektor pelancongan bahkan mereka yang pergi
melancong, mereka telah berhadapan dengan dua tahun kerugian. Untuk cover balik
kerugian dua tahun bukan dua tahun juga diperlukan untuk cover, bahkan lebih
daripada itu.

Maka, saya sangat menyokong bilamana kementerian mula melanjutkan
pengecualian cukai pelancongan sehingga ke akhir tahun 2022 ini. Akan tetapi,
harapan saya agar ia dilanjutkan lagi sehingga dua tahun. Erti, income negara tidak
perlu kita kutip sekarang daripada sektor pelancongan, dikutip daripada sektor yang
lain. Adapun pelancongan perlu diberi nafas untuk mereka bangkit. Biarkan
perlanjutan itu dalam tempoh dua tahun sekurang-kurangnya—

Bahkan, saya juga sokong pandangan Yang Berhormat Kota Melaka tadi,
pandangan yang sama, iaitu diberikan insentif cukai untuk mereka yang melancong.
Sekarang kerajaan bagi dalam sidang Bajet baru ini sebanyak RM1,000 sahaja.
Dicadangkan oleh Yang Berhormat Kota Melaka, RM5,000. Saya menyokong penuh
RM5,000 kerana, pertama sekali, bila dibuka sempadan, ramai yang akan mula
keluar negara. Bererti, limpahan dana kita yang ada mula keluar negara. Sepatut
yang kita utamakan ialah domestik kita.

Maka, perlu diberi satu rangsangan yang besar untuk rakyat bergerak di
peringkat domestik supaya hotel-hotel boleh bangkit, homestay boleh bangkit dan
semua sektor sampingan daripada pelancongan ini seperti kedai-kedai makan, apa
sahaja kedai-kedai business ini boleh bangkit balik. Maka, bagi saya, sangat perlu
untuk kementerian melihat perkara ini dan kita bawa untuk kemaslahatan rakyat kita.

Saya sebutkan tadi bahawa konsep cukai ini bilamana kita untung. Sekarang
memang ramai yang tidak buka dan terpaksa cover balik homestay mereka kerana
kerosakan. Dua tahun tidak ada penghuni yang datang. Penghuni lain, hantu jin yang
duduk di rumah yang tidak diduduki. Mereka perlu pulihkan balik rumah mereka.
Hotel-hotel yang terpaksa buang pekerja kena bangkit balik untuk mencari pekerja
yang baharu.

Ini semua adalah kerja-kerja besar memerlukan suatu pemulihan besar untuk
pelancongan. Maka, tentulah kita katakan bahawa untuk mengecualikan cukai ini
tidak cukup setakat hujung tahun bahkan mestilah tambah lagi dua tahun ataupun
apa sahaja tempoh yang sesuai untuk kita berikan kepada industri pelancongan kita

untuk bangkit semula dalam negara kita, insya-Allah.
