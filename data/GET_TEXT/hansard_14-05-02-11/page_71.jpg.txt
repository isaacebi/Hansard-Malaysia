DR. 3.8.2022 65

Dato’ Ramli bin Dato’ Mohd Nor [Cameron Highlands]: Ya?

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Saya tidak jadi untuk berbahas.

Dato’ Ramli bin Dato’ Mohd Nor [Cameron Highlands]: Tidak?

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Tidak bahas, ya.

Dato’ Ramli bin Dato’ Mohd Nor [Cameron Highlands]: Jika sedemikian,
saya jemput Yang Berhormat Padang Serai.

01440
2.40 ptg.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Saya dengan rendah hati ingin membahaskan Rang Undang-undang Zon
Bebas (Pindaan) 2022. Rang undang-undang ini akan memfokuskan kepada
beberapa pindaan dibuat dan penambahan seksyen dalam akta ini.

Zon bebas merupakan pemacu yang menyumbangkan kepada pertumbuhan
ekonomi negara dengan tidak perlu membayar beberapa cukai. Ini menjadikan ia
sebahagian yang paling diingini oleh mana-mana perusahaan dan perniagaan.

Sudah pasti zon bebas perlu dipastikan digunakan sebaik mungkin dalam
memberi manfaat kepada negara dan bukan tempat memberi kelebihan kepada
kroni-kroni untuk mengambil kesempatan. Maka, yang menjadi persoalan kepada
saya adalah mengenai penambahan beberapa seksyen seperti 48A dan 48B dalam
akta ini yang memberi kuasa kepada Yang Berhormat Menteri untuk membuat
beberapa perubahan terma atau syarat yang dikatakan bersesuaian.

Soalan saya kepada Yang Berhormat Menteri, apakah objektif dengan
memberi kuasa ini kepada Yang Berhormat Menteri dan siapa yang memastikan
kuasa ini diimbangi oleh orang lain? Ini persoalan yang besar kerana ia boleh
membawa kepada salah guna kuasa.

Mungkin Yang Berhormat Menteri akan menjawab soalan yang saya
tinggalkan ini dengan mengatakan ini bagi mengelakkan birokrasi dan sebahagian
tetapi apakah jaminan oleh Yang Berhormat Menteri bahawa tiada salah guna kuasa
yang berlaku. Kita tidak boleh benarkan sedikit pun ruang salah guna kuasa berlaku.
Maka, sebab itu perlu ada semak dan imbang pada setiap kuasa yang dimiliki oleh
penjawat awam agar keputusan dibuat demi kebaikan rakyat dan negara.

Saya berharap Yang Berhormat Menteri boleh menjawab persoalan yang
saya tinggalkan dalam perbahasan agar rakyat dan saya juga jelas apa jaminan
Yang Berhormat Menteri atas perkara yang saya bangkitkan. Terdapat keperluan
untuk semua perkara yang saya suarakan diambil serius dalam memastikan setiap

polisi atau langkah yang dibuat oleh kerajaan akan memberi manfaat secara
