DR. 3.8.2022 100

manfaat daripada cukai pelancongan ini. Sudahlah mereka kena sediakan pelbagai
borang dan sebagainya untuk dihantar kepada kastam.

Jadi, kita kerugian dari segi pungutan cukai yang tidak adil buat industri hotel
negara ini di mana hanya pelancong yang menginap di hotel perlu membayar cukai
pelancongan tetapi pelancong yang menginap di short-term rental (STA) penginapan
sewa jangka pendek tidak mempunyai peraturan untuk membayar disebabkan
syarikat mereka tidak berpangkalan dalam negara kita.

Jadi, saya sarankan kepada Menteri Kewangan, Kementerian Kewangan
supaya regulate this OTA. Please regulate them, dengan izin, sebab Traveloka,
Agoda tidak berpangkalan di sini jadi kita hilang hasil daripada cukai iaitu currency
outflow.

Tuan Yang di-Pertua, peratusan kutipan cukai antara hotel dikutip secara
pukul rata. Tadi sudah mentioned tadi, bagaimana hotel lima bintang itu, dan hotel
satu bintang mempunyai rate yang sama iaitu RM10. Jadi, bayangkan apabila hotel
lebih kecil- tiga bintang, dua bintang, satu bintang dan tidak ada bintang langsung,
perlu mengutip kadar yang sama dengan hotel empat bintang, lima bintang tadi. Jika
kita mengambil peratusan, maka kita akan melihat bahawa hotel yang lebih kecil
mengumpul lebih banyak dan ini telah menyebabkan pelancong menolak untuk
menginap di hotel ini.

Kaedah kutipan cukai. Seterusnya cukai pelancongan ini dikutip mengikut
malam, bilik tetapi bukan bilangan pax atau bilangan orang dalam bilik. Kami
mencadangkan cukai tersebut dikutip melalui airport ataupun melalui departure levy
sebab saya lebih cenderung untuk mencadangkan supaya cukai pelancongan ini
diganti terus dengan departure levy yang lebih berkesan, yang lebih fair sebab
departure levy itu bergantung kepada passenger bukan bergantung kepada jumlah
malam dia duduk ataupun jumlah hotel yang dia duduk.

Jadi, kita harap supaya Kementerian Kewangan dapat menilai semula cukai
pelancongan ini di mana ia tidak memenuhi objektif dan supaya ia dapat- kemudian
dapat direview balik supaya departure levy ini dibuat yang lebih efektif kerana
departure levy ini, pada sesiapa yang terbang ke ASEAN ataupun luar negeri, akan
dikenakan departure levy. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Balik Pulau. Seterusnya saya jemput Yang Berhormat Rasah;
kemudian diikuti oleh Yang Berhormat Kota Melaka; dan yang terakhir Yang
Berhormat Kuala Nerus.

Sila Yang Berhormat Rasah.
