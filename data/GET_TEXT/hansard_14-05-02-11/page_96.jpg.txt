DR. 3.8.2022 90

dalam bidang pelancongan ini, hotel-hotel dan sebagainya. Ramai yang datang dari
dalam negeri Sabah sendiri dan juga di dalam negara kita yang datang ke negeri
Sabah.

Akan tetapi, satu perkara yang menjadi kekangan kepada- sekarang ini saya
linat ialah, dan saya ingin kerajaan untuk melihat ini, bahawa harga untuk ke Sabah-
kalau ke Langkawi itu dia boleh naik bot, boleh pakai kereta. Akan tetapi kalau Sabah
ini, kalau daripada Semenanjung Malaysia mesti menggunakan kapal terbang. Jadi,
kapal terbang ini tiketnya sekarang kita dapati harganya semakin mahal pula,
semakin meningkat.

Jadi ini juga akan menjadi satu permasalahan untuk kita mendapatkan-
sudahlah kita belum dapat lagi pelancong dari luar negara, daripada China, Jepun
dan Korea baharu bermula sikit-sikit. Akan tetapi dari dalam negara pun nanti mereka
akan susah nak ke Sabah disebabkan harga tambang kapal terbang itu terlalu tinggi.

Kita amat mengharapkan, melalui pelancongan ini akan menambah baik lagi
ekonomi negeri Sabah dan dalam masa yang sama seperti harapan saya tadilah,
supaya cukai pelancongan ini apabila dibayar oleh mereka yang terlibat dalam
industri ini akan dapat memberi juga keuntungan kepada negeri Sabah. Terima
kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Beaufort. Dipersilakan Yang Berhormat Jelutong.

3.55 ptg.

Tuan Sanisvara Nethaji Rayer a/l Rajaji [Jelutong]: Terima kasih Tuan
Yang di-Pertua. Saya juga mengambil bahagian dalam rang undang-undang ini
kerana Pulau Pinang- Pulai Mutiara, memang terkenal dengan aktiviti pelancongan.

Semasa PKP dan masalah yang menghadapi negara kita ketika kita bergelut
dengan wabak COVID-19, seperti yang dikatakan oleh Yang Berhormat Pontian tadi
dalam industri pelancongan ramai yang telah terjejas. Bukan sahaja pengusaha-
pengusaha hotel tetapi juga penarik-penarik beca, pemandu teksi, pemandu bas dan
rata-rata semua yang berkait rapat dengan industri pelancongan telah pun menerima
tamparan yang begitu hebat.

Persoalan saya kepada Timbalan-timbalan Menteri yang hadir dan Menteri
yang tidak hadir adalah berapa kali kah mereka pernah mengadakan perjumpaan
dengan pengusaha-pengusaha hotel, penarik-penarik beca, pemandu-pemandu
teksi, pemandu-pemandu bas untuk mengetahui masalah yang dihadapi oleh
mereka? Kutipan cukai ini senang.

Akan tetapi saya juga hendak mengulangi persoalan Yang Berhormat Kangar

tadi, berapakah peratusan daripada kutipan cukai ini akan dikongsi dengan kerajaan
