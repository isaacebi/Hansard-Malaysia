DR. 3.8.2022 116

ekonomi rakyat. Apa yang kita bincang adalah cukai ataupun levi pelepasan. Kita
ambil income daripada rakyat.

Saya hendak ajak kita balik lihat pada prinsip cukai. Cukai ini diambil sebagai
pendapatan kerajaan. Pendapatan kerajaan diambil daripada aktiviti ekonomi yang
menjana pendapatan. Itu kuasa yang asas. Konsepnya kalau kita ambil dalam Al-
Quran [Membaca sepotong ayat Al-Quran] “Ambil daripada harta mereka, sedekah
atau zakat yang boleh menyucikan mereka dan boleh menyuburkan ekonomi
mereka’. |tu konsepnya. Akan tetapi di kala mana ia melibatkan bukannya
pendapatan, bukannya aktiviti ekonomi yang menjana pendapatan tetapi ialah
perbelanjaan.

Maka cukai melibatkan perbelanjaan juga boleh dikutip oleh kerajaan
berdasarkan kaedah [Membaca sepotong ayat Al-Quran] “Tindak tanduk pemerintah
bergantung kepada maslahat keperluan rakyat’. Akan tetapi bila kita bincang tentang
COVID-19, saya lihat kita telah pinda akta ini pada tahun 2019 dan dilaksanakan
bermula pada September 2020 ketika sedang berlaku COVID-19 dan tentu tadi
soalan diminta oleh Yang Berhormat Kota Melaka, banyak mana yang dapat dikutip
oleh kerajaan.

01710

Akan tetapi saya hendak pergi kepada bahawa sampai masa gunakan
pindaan ini untuk kita mengecualikan kerana ia melibatkan pendapatan rakyat yang
perlu keluar, yang rakyat keluar hari ini kerana pelbagai sebab yang keluar negara
menerusi udara kerana levi perlu melibatkan keluar negara menggunakan udara,
keluar kerana faktor pekerjaan, keluar kerana faktor keluarga, keluar kerana faktor
pelancongan ibadah, keluar kerana faktor perubatan.

Jadi di kala mana mereka keluarkan duit untuk perbelanjaan, dikenakan lagi
levi untuk ke luar negara, ke luar ASEAN hingga RM50 plus RM73 yang kita tambah
pada tahun 2019 dan untuk ASEAN ditambah sebanyak RM8 untuk kelas ekonomi
dan juga RM20 untuk kelas pertama.

Maka saya rasa sampai masa untuk kerajaan menjadikan ruang untuk kita
bangkit daripada ekonomi ini sebagai tax holiday. Ini waktu rakyat menikmati
pelepasan cukai yang banyak untuk mereka bangkit dan kerajaan untuk mendapat
pendapatan, kerajaan perlu ambil daripada sumber yang memberi- bersifat ekonomi,
bersifat memberi income kepada kerajaan, yang memberi pendapatan bukan
daripada perbelanjaan rakyat.

Ini pandangan yang saya rasa perlu dilontarkan di sini kerana rakyat
dibebankan dengan bayaran PSC lagi dan akhir-akhir ini kita tahu semua bahawa

kos tiket semuanya melambung tinggi, yang biasa keluar negara hanya sekitar
