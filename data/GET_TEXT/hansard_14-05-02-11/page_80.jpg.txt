DR. 3.8.2022 74

Tuan Yang di-Pertua di Tebedu kita sudah mempunyai satu kawasan yang
dinamakan Tebedu Industrial Estate. Walaupun saya menyebut dalam perbahasan
saya lebih kepada zon perdagangan tetapi saya percaya Tebedu Industrial Estate itu
yang bersangkut paut dengan perindustrian. Saya percaya itu pun boleh bangun.

Tuan Yang di-Pertua inilah hasrat saya. Inilah saya percaya hasrat kita di
Sarawak iaitu untuk kita di negeri Sarawak dapat satu kawasan yang dinamakan
kawasan atau zon perdagangan bebas.

01510

Tempatnya seperti mana yang saya telah sebutkan tadi, the best place would
be Tebedu, which is the border town of Sarawak dan pintu masuk kawasan Serian.
Terima kasih Yang Berhormat Seputeh, Puan Teresa. That’s why | said Yang
Berhormat Seputeh ini minat saya. [Ketawa] Thank you very much.

Dengan itu Tuan Yang di-Pertua, saya menyokong.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Serian. Saya mempersilakan Yang Berhormat Pasir Gudang.

3.10 ptg.

Tuan Hassan bin Abdul Karim [Pasir Gudang]: Terima kasih Tuan Yang
di-Pertua. Saya, Pasir Gudang ingin menyokong pindaan Akta Zon Bebas 1990 ini.

Hanya berkaitan dengan perkara ini, Yang Berhormat Timbalan Menteri,
diminta ambil perhatian, bahawa di Johor Bahru terdapat zon bebas di Stulang.
Tanah tapak zon bebas sekarang ini asalnya adalah milik kediaman masyarakat
Orang Asli kaum Seletar. Oleh kerana projek zon bebas itu, beratus buah keluarga
Orang Asli kaum Seletar ini telah dipindahkan secara paksa ke kampung Kuala
Sungai Masai dalam Parlimen Pasir Gudang.

Kes ini telah dibawa ke Mahkamah Tinggi Johor Baharu dan mahkamah
memutuskan kerajaan negeri dan jabatan-jabatan berkenaan perlu membayar
pampasan kepada mangsa, keluarga-keluarga Orang Asli kaum Seletar yang
sekarang tinggal di Kampung Kuala Sungai Masai.

Saya sebagai Ahli Parlimen Pasir Gudang dimaklumkan, sudah berapa
kerajaan bertukar keputusan mahkamah itu sebelum pilihan raya PRU14, saya
dimaklumkan sampai sekarang pampasan ke atas kaum Orang Asli Seletar itu masih
belum dibayar.

Jadi minta Yang Berhormat Timbalan Menteri berikanlah keadilan ini kepada
masyarakat Orang Asli yang sekarang tinggal di Parlimen Pasir Gudang, di Kuala
Sungai Masai. Terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Yang Berhormat

Pasir Gudang. Pembahas terakhir kita ialah Yang Berhormat Kinabatangan.
