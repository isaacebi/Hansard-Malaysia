DR. 3.8.2022 1

MALAYSIA
DEWAN RAKYAT
PARLIMEN KEEMPAT BELAS
PENGGAL KELIMA
MESYUARAT KEDUA
Rabu, 3 Ogos 2022
Mesyuarat dimulakan pada pukul 10.00 pagi
DOA

[Tuan Yang di-Pertua mempengerusikan Mesyuarat]

JAWAPAN-JAWAPAN LISAN BAGI PERTANYAAN-PERTANYAAN

Tuan Yang di-Pertua: Assalamualaikum warahmatullahi wabarakatuh,
selamat pagi, salam sejahtera. Saya menjemput Yang Berhormat Kemaman, Tuan
Che Alias bin Hamid. Silakan.

1. Tuan Che Alias bin Hamid [Kemaman] minta Menteri Perumahan dan
Kerajaan Tempatan menyatakan hasrat kementerian untuk mewujudkan satu akta
berhubung dengan isu pembaziran makanan di Malaysia yang setiap tahun semakin
membimbangkan.

Menteri Perumahan dan Kerajaan Tempatan [Dato’ Sri Reezal Merican
bin Naina Merican]: Terima kasih Tuan Yang di-Pertua. Saya mohon izin sebelum
saya menjawab soalan Jawapan Lisan pada pagi yang mulia ini, saya hendak
mengambil kesempatan hanya ringkas untuk pertama, mengucapkan tahniah
kepada pasukan badminton kita yang memenangi pingat emas ketiga di
Commonwealth.

Juga pencapaian seorang anak muda Malaysia, Muhammad Azeem Mohd
Fahmi di Cali, Colombia yang telah memecahkan rekod 100 meter, 10.09 saat dan
menamatkan tempat kelima dalam kejohanan dunia mengatasi pelari-pelari dari
Jepun. Tahniah kepada Azeem, tahniah kepada KBS dan Menteri.

Tuan Yang di-Pertua, untuk makluman Abhli-ahli Yang Berhormat,
Kementerian Perumahan dan Kerajaan Tempatan kini dalam peringkat akhir untuk
mengemukakan dasar dan hala tuju baharu bagi pengurusan sisa pepejal negara
dengan visi yang jelas iaitu untuk mempercepatkan peralihan daripada konsep
pengurusan sisa pepejal secara ekonomi linear kepada ekonomi kitaran sebagai

mana yang telah digariskan dalam Bab 8, RMKe-12.
