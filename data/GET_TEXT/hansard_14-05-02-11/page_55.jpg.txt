DR. 3.8.2022 49

masuk ke dalam negara melalui mana-mana pelabuhan Kastam atau lapangan
terbang.

Fasal 6 bertujuan meminda subseksyen 20(1) bagi memberi kuasa Ketua
Pengarah untuk menentukan bentuk dan cara lesen eksais dikeluarkan bagi aktiviti
penyulingan dan penapaian minuman keras serta aktiviti perkilangan tembakau atau
liquor yang memabukkan.

Fasal 7 bertujuan meminda 23(1) bagi memberi kuasa kepada Ketua
Pengarah untuk menentukan bentuk dan cara pengurusan permit oleh pegawai yang
hak bagi tujuan memindahkan barangan berduti dari satu buah tempat kawalan
eksais seperti tempat penyulingan, bruari, kilang eksais atau gudang berlesen.

Fasal 8 bertujuan memasukkan seksyen baharu 44AA dan 44AB ke dalam
Akta 176. Seksyen 44AA memberi kuasa kepada Menteri Kewangan untuk
melanjutkan apa-apa tempoh sebelum tamat tempoh yang ditetapkan di bawah Akta
176 ataupun perundangan subsidiarinya jika tempoh tersebut tidak dapat dipenuhi
oleh mana-mana orang disebabkan berlakunya kecemasan awam seperti bencana
alam atau krisis kesihatan awam seperti pandemik COVID-19.

Manakala seksyen 44AB memberi kuasa kepada Menteri untuk menambah,
mengubah atau membatalkan terma dan syarat yang dikenakan di bawah Akta
ataupun perundangan subsidiarinya dengan syarat bahawa satu Notis Makluman
telah diberikan terlebih dahulu kepada orang yang terikat dengan terma dan syarat
tersebut.

Fasal 9 bertujuan meminda subseksyen 85(2)(bc) dengan memotong
keseluruhan perenggan berhubung penggunaan borang yang ditetapkan di bawah
peraturan-peraturan eksais. Subseksyen 85(2)(e) turut dipinda bagi memberi kuasa
kepada Menteri untuk membuat peraturan bagi menetapkan borang yang hendak
digunakan bagi tujuan pelaksanaan eksais di bawah seksyen 35, Akta 176.

Fasal 10 dan fasal 11 bertujuan meminda seksyen 90C dan 91W bagi
memberi kuasa kepada Ketua Pengarah untuk menentukan bentuk dan cara
pengikraran yang boleh dibuat bagi tujuan mengangkut keluar barangan dari pulau
bebas cukai ke kawasan utama kastam.

Pindaan lain yang tidak dinyatakan secara khusus adalah pindaan bersifat
kecil atau consequential in nature.

Tuan Yang di-Pertua, saya mohon mencadangkan.

Dato’ Ramli bin Dato’ Mohd Nor [Cameron Highlands]: Ada sesiapa Yang
Berhormat yang menyokong?

Timbalan Menteri Pertanian dan Industri Makanan II [Datuk Dr. Nik
Muhammad Zawawi bin Haji Salleh]: Tuan Yang di-Pertua, saya mohon untuk

menyokong.
