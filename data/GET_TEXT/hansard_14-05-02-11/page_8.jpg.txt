DR. 3.8.2022 2

Pelaksanaan ekonomi kitaran ini berupaya meningkatkan nilai keseluruhan
rantai pengurusan sisa pepejal termasuk sisa pepejal makanan yang akan
mengurangkan penghantaran sisa ke tapak pelupusan. Semestinya, bagi
memastikan peralihan kepada ekonomi kitaran berjalan dengan sistematik dan
teratur, perlunya ada satu buah kerangka perundangan yang menyeluruh merentasi
keseluruhan rantaian pengurusan sisa pepejal serta melibatkan semua industri
terlibat dan semua negeri di Malaysia.

Atas visi besar inilah KPKT sedang dalam tindakan melaksanakan semakan
terhadap Akta 672 bagi mengukuhkan elemen ekonomi kitaran secara keseluruhan
dan untuk maklumat, penguatkuasaan Akta 672 ketika ini telah mencakupi semua
jenis sisa pepejal terkawal termasuklah sisa makanan.

Namun pelaksanaan akta ini hanyalah terhad kepada sektor isi rumah dan
industri komersial dan institusi serta sektor pembinaan di negeri-negeri yang hanya
menerima pakai Akta 672 sahaja. Namun, tidak merentasi kesemua_ sektor
pembuatan makanan atau industri makanan secara keseluruhannya serta hanya
melibatkan sebanyak tujuh buah negeri sahaja.

Oleh itu, menerusi semakan semula akta yang sedang dilaksanakan ketika
ini kementerian berhasrat untuk memberikan tumpuan untuk mengkaji kaedah untuk
memantapkan lagi pengurusan sisa makanan supaya ia lebih sistematik dan dapat
dilaksanakan secara menyeluruh.

Kerjasama perkongsian maklumat daripada pelbagai pihak adalah amat
penting bagi menghasilkan satu perundangan baharu yang lebih berkesan. Sebagai
permulaan, kementerian dengan kerjasama Kementerian Alam Sekitar Jepun
sedang membangunkan garis panduan pengurusan sisa makanan. Dengan
kerjasama ini, kementerian akan dapat mengambil the best practices dalam
memastikan wujudnya perundangan khusus dan menyokong pengurusan sisa
makanan yang lestari.

Sebagai peneraju transformasi pengurusan sisa pepejal ke arah ekonomi
kitaran, KPKT juga komited melaksanakan inisiatif-inisiatif bagi memantapkan
pengurusan sisa pemakanan seperti berikut:

(i) menganggotai Regional Working Group yang dianjurkan oleh

United Nations Environment Programme (UNEP) bermula
2021 bagi membangunkan food waste index untuk
menyasarkan penurunan sisa makanan di premis kediaman
serta penyediaan makanan dan peruncitan;

(ii) membangunkan tiga garis panduan berkaitan pengurusan

sisa makanan iaitu garis panduan pengendalian rawatan dan

pengurusan sisa makanan di punca, garis panduan
