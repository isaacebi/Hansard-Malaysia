DR. 3.8.2022 59

rayuan dibuat mengambil masa yang terlalu lama dan akhirnya terpaksa membawa
kes ini bukan sahaja ke tribunal tetapi ke mahkamah dan akhirnya mahkamah
membenarkan.

Jadi, saya ingat kita perlu membezakan di antara pembayar cukai yang
sangat ingkar dengan mereka yang very cooperative membayar, dan bila terlebih
bayar janganilah mengambil masa yang terlalu lama untuk memulangkan terlebih
bayar itu kerana ini merupakan sebahagian daripada dia punya rolling capital untuk
dia melakukan- jadi saya minta itu jugalah diberi perhatian oleh pihak kementerian.
Terima kasih.

Dato’ Ramli bin Dato’ Mohd Nor [Cameron Highlands]: Yang Berhormat
Timbalan Menteri saya bagi tiga minit, sila gulung.

Tuan Haji Yamani Hafez bin Musa: Baik, Tuan Yang di-Pertua. Kita ambil
maklum cadangan...

Dato’ Ramli bin Dato’ Mohd Nor [Cameron Highlands]: Yang mana tidak
dijawab itu bertulis ya.

Tuan Haji Yamani Hafez bin Musa: Baik, kita ambil cadangan baik daripada
Yang Berhormat Kubang Pasu tadi untuk tidak memberi perhatian kepada mereka
yang tidak ingkar ini. Kita bagi satu kemudahan kepada mereka yang tidak ingkar.
Kepada Yang Berhormat Jerlun tadi, pelesenan premis-premis rokok itu, MOF
difahamkan terdapat cadangan daripada pihak Lembaga Kenaf dan Tembakau
Negara untuk melesenkan premis yang menjual produk tembakau dan kita akan
dapat kepastian mengenai perkara ini.

Daripada pihak Kastam kita akan buat semakan yang lebih terperinci dengan
16 pelesen yang sedia ada dan kalau boleh mungkin Yang Berhormat Jerlun boleh
bagi bukti yang boleh membantu Jabatan Kastam tentang possibility mereka yang
berlesen ini yang akan member illicit rokok itu. Kalau tidak seperti yang saya katakan
kepada Yang Berhormat Kuala Selangor ia adalah sebagai satu konspirasi teori
semata-mata tanpa bukti.

Secara keseluruhannya pindaan kepada Akta 176 ini Tuan Yang di-Pertua
adalah bersifat positif yang akan memberi manfaat kepada pembayar cukai dalam
menyempurnakan obligasi mereka di bawah Akta 176 dan _ perundangan
subsidiarinya dan dengan pindaan prescribed form yang ditentukan oleh ketua
pengarah Pelbagai jenis borang eksais digunakan pada masa ini tidak lagi perlu
ditetapkan di bawah peraturan sebaliknya boleh terbitkan dalam bentuk tetapan
umum yang disiarkan melalui portal rasmi Jabatan Kastam.

Secara tidak langsung ia akan mudahkan pihak industri untuk membuat
rujukan secara berpusat dan sekiranya terdapat apa-apa perubahan kepada butiran

dalam borang tersebut selari dengan peredaran semasa dan pengemaskinian
