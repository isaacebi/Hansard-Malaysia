DR. 3.8.2022 54

dalam perbahasan pada hari ini bagi meminda Akta Eksais 1976 (Pindaan) 2022,
suatu akta yang berfungsi bagi meminda dan menyatukan undang-undang
berhubung dengan eksais dalam Malaysia.

Tuan Yang di-Pertua, Fasal 2 dalam pindaan baharu ini menyentuh
berkenaan tuntutan pemulangan balik apa-apa wang yang terlebih bayar atau
tersalah bayar dan memerintahkan supaya dipulangkan balik wang itu jika dibuktikan
dengan memuaskan hati ketua pengarah bahawa wang itu terlebih bayar atau
tersalah bayar sebagai duti eksais, surcaj, penalti, fi atau wang lain atau sebagai
sewa gudang atau sebagai apa-apa caj lain yang dibawa akta ini.

Soalan saya, apakah punca wujudnya wang terlebih bayar itu atau tersalah
bayar oleh pembayar cukai eksais? Adakah ia berpunca dari kurangnya kefahaman
berkenaan prosedur oleh pembayar cukai atau prosedur yang mengelirukan?
Setakat ini berapa lama kah jangka masa tuntutan pemulangan balik duit itu
diproses? la penting bagi memastikan pihak pembayar duti itu tidak menunggu masa
dengan lama.

Tuan Yang di-Pertua, seterusnya berkenaan Pindaan Am di seksyen 47(2)
yang menyebut bahawa “Pindaan ini memberi Ketua Pengarah kuasa_ untuk
menentukan bentuk dan cara permohonan untuk mengkaji semula suatu keputusan
Ketua Pengarah oleh mana-mana orang yang terkilan dengan keputusan yang dibuat
oleh Ketua Pengarah dalam ruang lingkup akta ini.” Saya ingin mengetahui apakah
bentuk dan cara permohonan bagi mengkaji semula keputusan Ketua Pengarah
sebelum ini mempunyai kelemahan sehingga ia memerlukan pindaan pada waktu ini.
=1240

Saya juga ingin tahu, adakah tidak berlaku percanggahan kepentingan
apabila kita lihat di sini ketua pengarah diberi kuasa untuk menentukan cara dan
bentuk permohonan mengkaji semula keputusan yang dibuat oleh beliau.

Tuan Yang di-Pertua, seterusnya saya ingin menyentuh berkenaan cadangan
pindaan subseksyen 20(1) Akta 176 untuk memberi ketua pengarah kuasa untuk
menentukan bentuk dan cara sewaktu lesen untuk menyuling, menapai ataupun
selainnya mengilang apa-apa barang-barang berduti atau mengilang apa-apa
tembakau atau liquor yang memabukkan yang dikeluarkan oleh ketua pengarah.

Kita maklum bahawa liquor yang memabukkan dan tembakau adalah
merupakan produk kawalan yang mempunyai kesan sosial kepada masyarakat.
Sehubungan itu, saya ingin mengetahui berapa banyak kah lesen untuk menyuling,
menapai ataupun selainnya mengilang apa-apa barang berduti atau mengilang apa-
apa tembakau atau liquor yang memabukkan yang telah dikeluarkan oleh ketua

pengarah sehingga kini dan apakah bentuk kawalan yang dikenakan oleh ketua
