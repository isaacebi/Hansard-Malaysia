DR. 3.8.2022 4

Untuk makluman Dewan yang mulia ini, pada waktu sekarang negara
menjanakan hampir 38,000 metrik tan sehari. Daripada jumlah tersebut, hampir 45
peratus adalah terdiri daripada janaan sisa-sisa pepejal daripada makanan. Ini juga
berlaku di hampir semua negara ASEAN. Malahan kalau di Indonesia, dia mencecah
60 peratus. Kalau di negara Philippines, 55 peratus. Kalau di Thailand, 64 peratus,
demikian juga di Vietnam. Pattern ini menunjukkan keadaan yang sama. Barangkali
orang Asia, Tuan Yang di-Pertua, dengan sisa-sisa nasi kandar, mi goreng,
menyebabkan sisa itu menjadi lebih.

Jadi, cabaran utama adalah pada soal treatment. Oleh sebab itu, saya
sedang menyediakan pengurusan ataupun hala tuju yang baharu untuk melihat
kerjasama bukan hanya dengan MOSTI sahaja, malahan dengan KASA dan juga
dengan KPDNHEP. Sisa makan ini berlaku dalam dua hal. Satu setelah mana ia
dibuang dan sebelum. Ada edible waste dan non-edible waste.

Mengikut laporan Future Institute yang dikeluarkan di Australia, kita punya
edible waste masih mencecah hampir lapan peratus dan mungkin inisiatif yang
pernah dibuat oleh kerajaan terdahulu iaitu food security waktu itu oleh Datuk Seri
Saifuddin Nasution bin Ismail, saya rasa boleh juga digunakan sebagai kerjasama
rentas untuk mengurangkan sisa-sisa makanan dan menjadikan pengurusan sisa
pepejal di Malaysia, terutama membabitkan sisa makanan in diuruskan secara lebih
lestari. Terima kasih.

Tuan Yang di-Pertua: Yang Berhormat Sungai Petani.

Dato’ Johari bin Abdul [Sungai Petani]: Terima kasih Tuan Yang di-Pertua.
Yang Berhormat Menteri, apabila kita bertemu dengan hotel-hotel dan juga fast food
outlet, saya ada mencadangkan di kawasan saya apa kata kalau mereka handover
leftover itu kepada saya untuk saya uruskan.

Cuma isu yang mereka sebut ialah mereka takut kerana mereka takut salah
undang-undang, mereka takut ada kementerian ataupun PBT akan ambil tindakan
terhadap mereka. Jadi, apakah di peringkat ini sementara kerajaan hendak
menggubal undang-undang dan juga apa jua kaedah, tetapi bolehkah memberikan
at least kepada PBT supaya membenarkan fast food outlet dan juga hotel-hotel ini
boleh collaborate dengan contohnya pihak Parlimen ataupun ADUN supaya /eftover
yang bagus ini kita berikan kepada orang miskin. Terima kasih. Knususnya di masjid-
masjid.

Dato’ Sri Reezal Merican bin Naina Merican: Terima kasih. Sepertimana
yang saya sebut tadi, waste dia ada dua jenis Yang Berhormat. Kalau waste
makanan, waste ada banyak tetapi waste makanan ini ada dua. Satu edible waste,
satu non-edible waste. Non-edible waste dia sudah makan, dia buang, tidak boleh

guna. Perkara yang edible waste ini ia adalah benda yang belum lagi terlunas atau
