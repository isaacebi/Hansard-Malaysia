DR. 3.8.2022 38

Tuan Sanisvara Nethaji Rayer a/l Rajaji [Jelutong]: Terima kasih Tuan
Yang di-Pertua. Thank you very much Sir.

Dato’ Ramli bin Dato’ Mohd Nor [Cameron Highlands]: That is very clear
under Peraturan Mesyuarat 14.

Okey, kita teruskan dengan urusan Majlis seterusnya. Saya persilakan Yang
Berhormat Tebrau untuk meneruskan perbahasan, bersambungan semalam

continuation. Silakan Yang Berhormat Tebrau.

11.45 pg.

Tuan Steven Choong Shiau Yoon [Tebrau]: Terima kasih Tuan Yang di-
Pertua. Tuan Yang di-Pertua, saya menyokong RUU untuk meminda Akta Kastam
1997 ini. Walau bagaimanapun, saya ingin mengambil kesempatan ini untuk
mengetengahkan beberapa perkara.

Pertama, adakah pihak Kastam tahu berapa banyak duti import yang hilang
disebabkan nilai barang yang kurang diisytinarkan, barangan seludup dan dengan
sengaja menggunakan kod tarif kastam yang mempunyai duti import sifar atau lebih
rendah?

Apakah langkah-langkah pencegahan yang diambil untuk mengurangkan
ketirisan hasil cukai negara? Saya pernah berhadapan dengan situasi di mana
pengimport yang dikeluarkan oleh suatu agensi tetapi barang tersebut adalah
barangan larangan di bawah Akta Kastam. Walaupun kita rasakannya tidak
sepatutnya berlaku, namun ia berlaku.

Situasinya ialah Lembaga Perindustrian Kayu Malaysia telah mengeluarkan
permit import yang membenarkan kayu bakau diimport dari Indonesia. Manakala
Kementerian Kewangan telah menyenaraikan kayu bakau dari Indonesia sebagai
barang terlarang. Bagaimanakah ini boleh berlaku? Bagaimanakah menyelesaikan
masalah yang dihadapi oleh pemegang AP kerana kedua-dua pihak berkuasa adalah
agensi kerajaan?

Gudang Pengilangan Berlesen atau Licensed Manufacturing Warehouse
(LMW) ialah kemudahan yang disediakan kepada pengilang yang mengeksport
keseluruhannya atau sebahagian besar barangan pengilangan mereka. Ramai di
kalangan pengilang tidak mengetahui kelebihan apabila_ kilang mereka
diklasifikasikan sebagai LMW walaupun kemudahan ini telah lama wujud. Malah,
ramai daripada pemilik LMW ini tidak mematuhi keperluan seperti mempunyai stor
yang betul dan penyimpanan rekod yang boleh menyebabkan lesen dibatalkan atau
menghadapi masalah pembaharuan kemudian.

Jabatan Kastam dan Eksais Diraja Malaysia perlu mengambil pendekatan

proaktif untuk mempromosikan LMW kepada pengilang yang berorientasikan eksport
