DR. 3.8.2022 44

Yang Berhormat juga tanya tentang pindaan ini memberi kuasa untuk Menteri
mengubah syarat notis yang munasabah diberikan. Bagaimanakah undang-undang
ini boleh memberi jawapan daripada aspek notis? Notis yang munasabah ini
diberikan bertujuan untuk maklumkan apakah perubahan syarat yang terlibat serta
memberi ruang dan masa yang munasabah kepada industri untuk bersedia bagi
melaksanakan syarat yang kita ubah suai.

Yang Berhormat juga tanya tentang apakah boleh kita takrifkan kepada
kecemasan apabila urusan yang melibatkan urusan kargo yang terbatas. Ini tidak
kerana kecemasan awam adalah merupakan keadaan yang di luar jangka yang
melibatkan orang awam secara keseluruhannya.

Yang Berhormat Tebrau tadi baru tanya tentang adakah pihak kastam tahu
berapa banyak duti import yang telah hilang disebabkan nilai barang yang kurang
isytihar.

Tuan Steven Choong Shiau Yoon [Tebrau]: Dengan izin, under declare dia
punya value import, jadi akan menyebabkan duti yang dikenakan kurang.

Tuan Haji Yamani Hafez bin Musa: Ya terima kasih Yang Berhormat
Tebrau. Terima kasih atas cadangan Yang Berhormat. Kementerian akan
mempertimbangkan cadangan yang dikemukakan. Kita tanya juga kepada pihak
JKDM, kastam dalam perkara ini. Mereka mengatakan mereka berusaha
mengurangkan ketirisan hasil yang disebut tadi.

Bagi tahun 2021 misalnya, kehilangan hasil yang melibatkan penyeludupan
dianggarkan sebanyak RM864.1 juta. Walau bagaimanapun, pada tahun berikutnya
jumlah ini telah dikurangkan sebanyak RM460.5 juta. Penurunan ini selari dengan
usaha-usaha yang diambil oleh kementerian dan JKDM dalam menangani isu
penyelewengan.

Oleh itu, saya rasa JKDM juga akan menyeru kepada industri dan masyarakat
untuk menyertai program-program kesedaran dianjurkan oleh JKDM dari semasa ke
semasa dan menyalurkan sebarang maklumat penyelewengan melalui portal aduan
yang disediakan. Seperti semua sedia maklum, bermula Januari hingga September
2022, JKDM juga telah menganjurkan program voluntary dan amnesty dengan
pelbagai insentif bagi menggalakkan syarikat tampil untuk membayar cukai dengan
betul.

Dato' Wira Haji Amiruddin bin Haji Hamzah [Kubang Pasu]: Yang
Berhormat Timbalan Menteri, mohon penjelasan sedikit. Terima kasih Yang
Berhormat Timbalan Menteri dan Tuan Yang di-Pertua.

Seperti yang disebutkan oleh Yang Berhormat Tebrau tadi, saya ingat salah
satu punca kehilangan hasil kita ialah pertamanya penyeludupan, of course. Itu tidak

diseludup langsung. Ini dia dibawa masuk melalui jalan yang betul tetapi dia declare
