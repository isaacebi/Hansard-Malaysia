DR. 3.8.2022 86

geran RM30 juta inap desa, geran pendanaan program sebanyak RM50 juta dan
aktiviti promosi sebanyak RM6O0 juta.

Kita kutip cukai pelancongan, mungkin sedikit sahaja dapat tetapi kita belanja
pada sektor pelancongan begitu banyak. Jadi, saya hendak tahu kesan daripada
belanja yang banyak yang diumumkan pada 29 Oktober 2021 ini, adakah dapat
memulihkan? Kita tahu setakat mana pemulihan yang dibuat dengan segala tujuh
inisiatif yang dikemukakan dan setakat mana daripada tujuh inisiatif itu dibelanjakan.
Jika tidak dibelanjakan, eloklah diguna untuk sektor-sektor lain, sektor inap desa atau
apa juga. Kalau tidak banyak cukai pelancongan ini, untuk apa kita kutip kalau tidak
banyak kita dapat dibandingkan dengan berbilion yang kita belanja untuk
memulihkan. Terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Pontian. Dipersilakan Yang Berhormat Kangar.

3.43 ptg.

Tuan Noor Amin bin Ahmad [Kangar]: Terima kasih Tuan Yang di-Pertua.
Saya ingin memulakan perbahasan tentang pindaan Akta Cukai Pelancongan 2017
ini dengan menceritakan sedikit senario yang sedang dihadapi oleh negara kita.

Sebelum pandemik COVID-19, pelancongan menyumbang kira-kira sekitar
15 peratus KDNK negara dengan kehadiran lebih 26 juta orang pelancong. Kita tahu
sektor ini sebagaimana disebut oleh Yang Berhormat Pontian tadi adalah sektor yang
paling terjejas semasa pandemik COVID-19 dan sehingga kini ia masih belum pulih
sepenuhnya.

Dalam kenyataan Jabatan Perangkaan, terimaan daripada _ sektor
pelancongan jatuh menjunam sehingga 72 peratus pada tahun 2020 sahaja kerana
pandemik COVID-19 iaitu kepada RM52.4 bilion berbanding sebanyak RM182.1
bilion pada tahun 2019. Sebanyak 90 peratus daripada 9,000 agensi pengembaraan
terpaksa beralih kepada bidang yang lain.

World Tourism hanya menjangkakan prestasi pelancongan hanya mungkin
akan kembali kepada prestasi prapandemik bermula pada tahun 2024 iaitu dua tahun
lagi. Jangkaan ini juga menjangkakan ia kebanyakan didorong oleh aktiviti
pelancongan domestik. Jadi jumlah perbelanjaan melalui pelancongan domestik
pernah berada pada tahap tertinggi pada tahun 2019 dengan jumlah sebanyak
RM103.2 bilion tetapi menjunam kepada RM40.4 bilion pada tahun 2020 dan RM18.4
bilion pada tahun 2021. Kejatuhan pelancongan menyumbang kepada defisit
perdagangan tertinggi dalam perkhidmatan iaitu defisit sebanyak RM60.7 bilion
berbanding defisit RM47.2 bilion pada tahun 2020.
