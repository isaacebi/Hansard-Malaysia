DR. 3.8.2022 26

Tuan Yang di-Pertua, Program Imunisasi COVID-19 Kebangsaan Kanak-
kanak (PICKids) telah dilancarkan pada 3 Februari 2022 di mana sehingga Kini,
sehingga 2 Ogos seramai 1.76 juta orang ataupun 49.8 peratus kanak-kanak berusia
lima sehingga 11 tahun telah menerima sekurang-kurangnya satu dos vaksin dan 1.5
juta orang ataupun 42.3 peratus telah melengkapkan dua dos vaksin COVID-19.
Manakala seramai 1,030 kanak-kanak dalam kategori moderate to severe
immunocompromised dengan izin telah mendapat dos ketiga bagi melengkapkan
vaksinasi primer sebanyak tiga dos.

Jadi, kalau kita lihat sekarang ini sudah enam bulan berlalu dan cuma
mencapai hampir-hampir 50 peratus. Apa yang saya lihat Tuan Yang di-Pertua, staf
ataupun kakitangan kesihatan buat kerja bagus. Sambutan ataupun kerjasama
daripada kerajaan negeri pun bagus. ProtectHealth buat kerja dengan baik. Pihak
swasta, klinik swasta dan juga hospital juga buat kerja yang baik. Akan tetapi lengan
tidak ada. The arms are not there dengan izin. Itu masalahnya yang timbul
menyebabkan sudah enam bulan belum pun mencapai 50 peratus semuanya.

Kesedaran ibu bapa memainkan peranan yang sangat penting untuk mereka
tahu bahawa kepentingan memberi vaksinasi, melindungi anak-anak dan juga
melindungi daripada jangkitan yang serius. KKM telah menjalankan beberapa usaha
sedang dan terus menjalankan beberapa usaha.

Pertama, memberi maklumat kepada orang awam melalui televisyen
umpamanya, media elektronik, media cetak dan media sosial mengenai jangkitan
dan juga komplikasi jangkitan dan juga kepentingan vaksin.

Kedua, ibu bapa digalakkan membawa anak-anak mendapat imunisasi di
klinik-klinik kesihatan berdekatan dengan rumah mereka, pusat pemberian vaksin
atau membuat temu janji melalui MySejahtera. Sehingga kini kita ada lagi 926 buah
pusat vaksin, fasiliti swasta dan juga 14 lagi pusat vaksin secara offsite.

Ketiga, menggalakkan ibu bapa melengkapkan dua dos vaksinasi kanak-
kanak mereka. Ibu bapa yang terlepas peluang mendapatkan dos kedua diminta
untuk menghubungi klinik kesihatan yang berdekatan bagi melengkapkan dos primer
anak-anak mereka. Ini kita hendak buat terbaik, bermakna tidak ada siapa yang akan
dipinggirkan, tidak ada siapa yang akan ditinggalkan. Kalau sebut hendak sahaja,
memang kita hendak bagi. Itu maksudnya.

Keempat, ibu bapa yang mempunyai anak dalam __ kategori
immunocompromised, sederhana ataupun teruk digalakkan untuk mendapatkan
vaksinasi dos tambahan di hospital atau klinik yang merawat anak mereka.

Tuan Yang di-Pertua, untuk makluman Ahli Yang Berhormat Subang,
sehingga 30 Jun 2022 sebanyak RM267.7 juta telah dibelanjakan bagi pembelian

vaksin COVID-19 kanak-kanak Comirnaty, formulary kanak-kanak. Perbelanjaan ini
