DR. 3.8.2022 60

borang juga akan lebih mudah dan lebih cepat untuk dilaksanakan. Tuan Yang di-
Pertua, saya mohon mencadangkan. Terima kasih.

Dato’ Ramli bin Dato’ Mohd Nor [Cameron Highlands]: Ahli-ahli Yang
Berhormat, sekarang saya kemukakan masalah kepada Majlis bagi diputuskan.
Masalahnya ialah bahawa rang undang-undang ini dibacakan kali yang kedua
sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada
Dewan sebagai Jawatankuasa]

[Masalah bersidang dalam Jawatankuasa]

[Dato’ Ramli bin Dato’ Mohd Nor [Cameron Highlands] mempengerusikan

Jawatankuasa]

Fasal-fasal 1 hingga 11 -

Tuan Pengerusi [Dato’ Ramli bin Dato’ Mohd Nor (Cameron Highlands)]:
Ada Ahli-ahli Yang Berhormat yang hendak bahas? Jika tidak, saya akan teruskan.

Datuk Seri Dr. Haji Dzulkefly bin Ahmad [Kuala Selangor]: Sedikit, Tuan
Pengerusi.

Tuan Pengerusi [Dato’ Ramli bin Dato’ Mohd Nor (Cameron Highlands)]:

Silakan, Yang Berhormat Kuala Selangor.

12.57 tgh.

Datuk Seri Dr. Haji Dzulkefly bin Ahmad [Kuala Selangor]: Tuan
Pengerusi, kalau saya minta supaya Yang Berhormat Timbalan Menteri memberikan
jaminan dalam fasal yang telah pun dipinda tersangkut dan terkait dengan fasal-fasal
3, 6 dan sebagainya.

Satu yang saya minta Yang Berhormat Timbalan Menteri memberikan
jaminan, apakah dan bagaimanakah kerajaan memastikan efficiency apabila kita
memberikan pemusatan kuasa kepada Ketua Pengarah? Bagaimanakah langkah-
langkah untuk mengelakkan ketirisan daripada pegawai-pegawai tertinggi kita ini
ataupun ketua pengarah itu sendiri? Itu satu yang saya minta untuk diberikan
pencerahan.

Tuan Pengerusi [Dato’ Ramli bin Dato’ Mohd Nor (Cameron Highlands)]:

Yang Berhormat Timbalan Menteri.

12.58 tgh.
Tuan Haji Yamani Hafez bin Musa: Kuasa-kuasa yang kita berikan kepada

Ketua Pengarah ini sebenarnya bukannya bersifat untuk memberi kuasa yang
