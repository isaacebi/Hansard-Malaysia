DR. 3.8.2022 45

benda lain yang hasil atau dutinya itu rendah tetapi sebenarnya dia membawa masuk
benda lain yang dutinya lebih tinggi. Di antara cara yang digunakan ialah untuk
mengesahkan perkara ini ialah melalui scanner.

Jadi saya hendak tanya, apakah perkembangan penggunaan scanner baharu
yang dibuat oleh JKDM. Adakah ini berjaya untuk mengurangkan insiden-insiden
tersebut? Salah satu daripada dulu yang jadi puncanya juga ialah scanner ini sengaja
dirosakkan dan mengambil masa lama untuk dibaiki yang menyebabkan berlakunya
ketirisan daripada hasil yang dapat kita kutip. Mohon penjelasan daripada Yang
Berhormat Timbalan Menteri. Terima kasih.

Tuan Haji Yamani Hafez bin Musa: Terima kasih kepada mantan Timbalan
Menteri Kewangan. Dia fasih tentang perkara ini because dia juga telah melalui
perkara yang sama. Kita telah membeli scanner baharu tetapi ia belum lagi diguna
pakai secara penuh kerana ia memerlukan test run dan latihan kepada pegawai-
pegawai kita memandangkan ia sistem dan scanner baharu. Kita menganggarkan
untuk menurunkan masalah-masalah penyeludupan ini dengan lebih ketara lagi
dalam masa-masa yang akan datang.

Tadi Yang Berhormat Tebrau juga ada sentuh tentang permit import.

Tuan Steven Choong Shiau Yoon [Tebrau]: Permit import untuk kayu
bakau ke Indonesia tetapi itu adalah satu perkara atau item yang dilarang di bawah
kastam. Jadi, ia bertindih.

01210

Jadi pengimport ini mereka tidak puas mengapa mereka diberi AP tetapi tidak
dapat diimport walaupun...

[Pembesar suara dimatikan]

Dato’ Ramli bin Dato’ Mohd Nor [Cameron Highlands]: Yang Berhormat
Tebrau, adab Parlimen sila berdiri bila bercakap, please.

Tuan Haji Yamani Hafez bin Musa: Tuan Yang di-Pertua, sebenarnya ini
tiada kena-mengena dengan kita punya itu. Akan tetapi kita tahu yang larangan
import yang dikenakan ke atas komoditi yang tertentu seperti yang selalunya
disenaraikan dalam Perintah Kastam (Larangan Mengenai Import) adalah
berdasarkan polisi larangan yang ditentukan oleh kementerian serta agensi
pengawal komoditi terlibat. Kementerian atau agensi yang mengeluarkan AP kepada
pengimport adalah tertakluk kepada senarai komoditi yang dibenarkan.

Sekiranya terdapat pengemaskinian terhadap senarai komoditi yang dilarang
seperti yang berhubung dengan pengimportan kayu bakau, ianya sebenarnya
memerlukan AP daripada MPIB. Namun, terdapat juga pindaan pada tahun 2017

yang mana kayu dilarang diimport secara mutlak dari Indonesia adalah jenis jogs dan
