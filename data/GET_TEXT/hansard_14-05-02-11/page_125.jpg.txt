DR. 3.8.2022 119

ini kita bagi untuk kita boost balik ekonomi sebab bantuan-bantuan tunai yang
kerajaan bagi tempoh hari juga melibatkan mereka-mereka, pekerja-pekerja dalam
sektor-sektor penerbangan. Terima kasih Yang Berhormat.

Ada juga yang bangkitkan adakah kita akan lakukan semakan. Yang
Berhormat Tebrau bangkitkan adakah kita akan lakukan semakan. Insya-Allah Yang
Berhormat, kadar semula kadar levi ini boleh dilaksanakan mengikut keperluan
semasa. Kita akan lihat momentum.

Saya dapat dimaklumkan oleh pihak MAHB, setakat Januari hingga Jun 2022
mencatatkan 20.25 juta penumpang di semua lapangan terbang di seluruh negara.
Akan tetapi kalau kita lihat Jun 2022 jumlah trafik antarabangsa KLIA adalah
melepasi paras sejuta penumpang buat kali pertama sejak pandemik. Pada bulan
Jun sahaja ia merekodkan 1.09 juta orang penumpang antarabangsa _iaitu
peningkatan 21 peratus berbanding bulan Mei.

Apa yang penting Yang Berhormat, Yang Berhormat juga ada bertanya
tentang negara mana yang melaksanakan levi pelepasan. We are not the only
country, Yang Berhormat. Australia, Austria, Kanada, China, Jerman dan banyak lagi
negara-negara yang lakukan. Itu sebabnya sebelum kita lakukan sebarang cukai,
kita sudah pastinya melihat best practices negara-negara yang telah dilaksanakan
dan apakah impak dan kesan kepada ekonomi negara. Saya ingat Yang Berhormat,
itu sahaja yang dibangkitkan oleh ketiga-ketiga Ahli Yang Berhormat.

Jadi saya sekali lagi bagi pihak Kementerian Kewangan mengucapkan terima
kasih atas kerjasama semua. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri Kewangan. Ahli-ahli Yang Berhormat, sekarang
saya kemukakan masalah kepada Majlis bagi diputuskan. Masalahnya ialah bahawa
rang undang-undang ini dibacakan kali yang kedua sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada
Dewan sebagai Jawatankuasa]

[Majlis bersidang dalam Jawatankuasa]

[Timbalan Yang di-Pertua (Dato’ Mohd Rashid Hasnon) mempengerusikan
Jawatankuasa]

[Fasal-fasal dikemukakan kepada Jawatankuasa]

[Fasal-fasal 1 dan 2 diperintahkan jadi sebahagian daripada rang undang-
undang]

[Rang undang-undang dimaklumkan kepada Majlis sekarang]

[Majlis Mesyuarat bersidang semula]
