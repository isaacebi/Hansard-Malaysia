DR. 3.8.2022 99

dan ia disalurkan untuk membangunkan prasarana, baik pulih infrastruktur,
mengusahakan dan mempromosikan inap desa serta mengembangkan lagi
ekopelancongan yang merupakan tarikan utama negara kita.

Namun begitu, tentang pengagihan cukai di setiap negeri, apabila cukai
pelancongan ini dikutip, semua negeri akan menerima lebih kurang 50 peratus
daripada cukai pelancongan yang dikutip. Namun begitu, salurannya mungkin tidak
adil kepada negeri-negeri seperti Perlis. Negeri Perlis 2018, menerima cuma RM20
ribu sahaja daripada cukai pelancongan ini.

Tidak adil juga pada Wilayah Persekutuan. Wilayah Persekutuan adalah
antara tempat ataupun negeri yang mempunyai kutipan yang paling tinggi daripada
segi cukai pelancongan. Namun, Wilayah Persekutuan tidak diberi sebab ia daripada
Persekutuan. Jadi, tidak adil kalau cukai pelancongan itu tidak disalurkan pada
Wilayah Persekutuan yang terdiri dari Labuan, Putrajaya dan juga Kuala Lumpur.
Elok diberi supaya mereka dapat membangunkan prasarana pelancongan di tempat
masing-masing.

Ada juga rakan-rakan saya menyentuh tentang penginapan sewa jangka
pendek ataupun short-term rental ataupun OTA, melalui OTA iaitu melalui Airbnb,
Avago, Traveloka dan sebagainya. Pungutan cukai daripada pelancong tidak dapat
dijalankan secara maksimum apabila mereka membuat tempahan melalui
penginapan jangka pendek seperti Airbnb. Cuba bayangkan kalau kita seorang
duduk sebuah bilik hotel, kita kena RM10 semalam di satu buah bilik dan mereka
yang enam, tujuh orang duduk Airbnb tidak payah bayar cukai pelancongan. Jadi, itu
tidak adil.

Yang Berhormat Kuala Selangor hendak mencelah? Silakan.

Datuk Seri Dr. Haji Dzulkefly bin Ahmad [Kuala Selangor]: Boleh saya
mencelah? Sedikit sahaja

Dato’ Muhammad Bakhtiar bin Wan Chik [Balik Pulau]: Masa 10 saat.

Datuk Seri Dr. Haji Dzulkefly bin Ahmad [Kuala Selangor]: Saya tak nak
berucap. Apakah ada cara-cara lain Yang Berhormat Balik Pulau untuk kita- daripada
hanya mengenakan RM10 across the board itu satu yang lebih progresif yang
tidaklah macam across the board? Saya kira itu satu pungutan yang regressive.
Pandangan Yang Berhormat Balik Pulau.

Dato’ Muhammad Bakhtiar bin Wan Chik [Balik Pulau]: Betul, masukkan
dalam ucapan.

Apa yang penting di sini bukan hanya flat rate RM10. Kalau bayangkan kalau
kita duduk budget hotel RM100 semalam, kita bayar RM10- 10 percent. Kalau kita
duduk Five Star Hotel, RM1,000, RM10 satu percent. Jadi ia tidak adil kepada budget

hotel yang rata-rata memberi rungutan, bagaimana mereka ini tidak mendapat
