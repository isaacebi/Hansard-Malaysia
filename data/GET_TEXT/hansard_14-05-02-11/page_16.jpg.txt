DR. 3.8.2022 10

Akan tetapi kedua daripada segi kapasiti kita lihat memang Lapangan
Terbang Antarabangsa Senai ini memang dalam keadaan sekarang yang jauh
mencukupi. Jadi belum ada keperluan kerana kita tidak boleh membina lapangan
terbang seperti kita bina kapal. Ini kerana ia memerlukan pertama, kita kena lihat
ruang udara.

Kedua, connectivity antara satu buah tempat ke tempat lain. Sekarang kita
gunakan KLIA, kecuali satu hari kalau itu sebagai satu hab penerbangan, baharulah
kita melihat keperluannya.

Kalau kita lihat KK contohnya. KK mempunyai banyak penerbangan
antarabangsa dan kita lihat daripada segi posisinya berlainan dengan apa yang
dapat kita linat di Senai. Jadi ada ruang untuk kita hendak tambah dan kita lihat
keperluan kalau airside perlu kita tambah, maka kita tambah atau terminal- kalau ada
kapasiti yang kita hendak tambah, kita akan tambah. Terima kasih.

Tuan Yang di-Pertua: Terima kasih. Yang Berhormat Dato’ Sri Richard Riot,

silakan.

3. Dato’ Sri Richard Riot anak Jaem [Serian] minta Menteri Dalam Negeri
menyatakan, apakah status terkini Projek ICQS Tebedu, yang telah diluluskan dalam
Rancangan Malaysia Ke-12.

Timbalan Menteri Dalam Negeri Il [Datuk Jonathan bin Yasin]: Terima
kasih Tuan Yang di-Pertua. Yang Berhormat Serian, projek naik taraf Kompleks
ICQS Tebedu telah diluluskan dalam RP1 RMKe-12 dengan nilai projek RM100 juta.
Peruntukan yang disediakan untuk tahun 2022 itu sebanyak RM500 ribu untuk kerja-
kerja awalan khususnya bagi pelantikan juru perunding.

Pihak JKR selaku agensi pelaksana projek ini kini dalam proses
melengkapkan- brief projek bersama pihak Jabatan Imigresen Malaysia,
berdasarkan hasil lawatan tapak yang diadakan pada Mei 2022 memandangkan
terdapatnya keperluan untuk perubahan skop projek kepada penggantian
sebahagian blok bangunan yang usang dengan yang baharu berbanding dengan
cadangan asal untuk menaik taraf bangunan sedia ada.

Pelantikan juru perunding bagi tujuan penyediaan reka bentuk dijangka dapat
dimuktamadkan selewat-lewatnya pada November 2022, sebelum dibentangkan
dalam Makmal Pengurusan- Value Management pada Februari 2023. Projek ini
seterusnya dijangka akan di tender pada Jun 2023 dengan tempoh penyiapan
selama 36 bulan. Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat, silakan.
