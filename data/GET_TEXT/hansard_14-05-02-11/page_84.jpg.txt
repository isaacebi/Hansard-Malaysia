DR. 3.8.2022 78

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
saya mohon maaf. Soalan-soalan yang telah saya tanya dalam kehadiran Tuan Yang
di-Pertua tidak dijawab?

Kalau macam ini macam mana? Apakah gunanya kita berbahas? Soalan
mudah saya, sama ada Yang Berhormat Timbalan Menteri-Timbalan Menteri dan
Yang Berhormat Menteri pernah lawat ke Pulau Pinang zon bebas? Itu pun tidak
dijawab. Kalau tidak lawat ke zon bebas, macam mana kita hendak mengadakan
langkah-langkah untuk kita mengatasi masalah-masalah yang dihadapi oleh orang-
orang yang berniaga di zon bebas?

Dato’ Ramli bin Dato’ Mohd Nor [Cameron Highlands]: Saya faham Yang
Berhormat.

Tuan Mohamed Hanipa bin Maidin [Sepang]: Tuan Yang di-Pertua, saya
minta kalau boleh Tuan Yang di-Pertua. Okey, okey.

Dato’ Ramli bin Dato’ Mohd Nor [Cameron Highlands]: Jadi, Yang
Berhormat biar saya- nanti kejap ya.

Peraturan Mesyuarat 36(1) seorang Ahli Dewan apabila membahaskan rang
undang-undang yang meminda akta induk ya, hanya perkara-perkara berkaitan rang
undang-undang itu sahaja yang dibenarkan bercakap dan tidak kepada perkara
melibatkan yang akta induk.

Walau bagaimanapun, saya serahkan kepada bila menjawab Yang
Berhormat Menteri akan menentukanlah dan perkara-perkara Yang Berhormat
nyatakan tadi, saya rasa boleh dicadangkan tulis kepada Dewan menyatakan,
dengan izin, your dissatisfaction, alright.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
terima kasih. Saya lihat Tuan Yang di-Pertua adalah seorang Tuan Yang di-Pertua
yang lebih handal untuk mengendalikan prosiding Dewan sebab saya lihat ketegasan
Tuan Yang di-Pertua begitu baik dan begitu berdisiplin sekali.

Saya perlu menyatakan di sini bahawa Tuan Yang di-Pertua lebih hebat
mengendalikan prosiding Dewan berbanding dengan Tuan Yang di-Pertua yang
seorang lagi itu...

Dato’ Ramli bin Dato’ Mohd Nor [Cameron Highlands]: Yang Berhormat.

Tuan Sanisvara Nethaji Rayer a/l Rajaji [Jelutong]: Akan tetapi, Tuan
Yang di-Pertua- sebab itu saya berani bangun untuk tanya Tuan Yang di-Pertua
untuk mengarahkan Yang Berhormat Timbalan Menteri Kewangan untuk menjawab
soalan asas. Takkan Yang Berhormat Timbalan Menteri tidak boleh jawab, sama ada
beliau lawat Pulau Pinang atau tidak?

Adakah beliau tahu Pulau Pinang, di manakah ada Pulau Pinang? Where is

Penang in the Federation of Malaysia?
