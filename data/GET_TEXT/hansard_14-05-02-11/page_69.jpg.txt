DR. 3.8.2022 63

Dato’ Ramli bin Dato’ Mohd Nor [Cameron Highlands]: Ada sesiapa Yang
Berhormat yang menyokong?

Menteri Luar Negeri [Datuk Seri Saifuddin bin Abdullah]: Tuan Yang di-
Pertua, saya mohon menyokong.

Dato’ Ramli bin Dato’ Mohd Nor [Cameron Highlands]: Ahli-ahli Yang
Berhormat, masalah di hadapan Majlis ialah rang undang-undang bernama suatu
akta untuk meminda Akta Zon Bebas 1990 dibaca kali yang kedua sekarang dan
terbuka untuk dibahas.

Mengikut senarai yang saya terima pada kali ini, mereka yang akan berbahas
adalah Yang Berhormat Pontian, Yang Berhormat Hang Tuah Jaya, Yang Berhormat
Tebrau, Yang Berhormat Sepang, Yang Berhormat Kuala Nerus, Yang Berhormat
Jelutong, Yang Berhormat Rompin dan Yang Berhormat Pasir Gudang. Dipersilakan
Yang Berhormat Pontian untuk memulakan Majlis.

Tuan Karupaiya a/l Mutusami [Padang Serai]: Tuan Yang di-Pertua,
masuk Padang Serai sekali.

Dato’ Ramli bin Dato’ Mohd Nor [Cameron Highlands]: Yang Berhormat

Padang Serai, saya akan pertimbangkan ya.

2.35 ptg.

Datuk Seri Haji Ahmad bin Haji Maslan [Pontian]: Tuan Yang di-Pertua,
sekali lagi dalam rang undang-undang ini untuk meminda Akta Zon Bebas, serupa
sahaja sebagaimana yang telah kita pinda dalam pindaan pada hari ini iaitu apakah
kuasa yang diberikan kepada Ketua Pengarah Kastam apabila berlakunya apa-apa
kecemasan awam atau krisis kesihatan awam berhubung dengan zon bebas dan
saya baca dalam laman web Kastam, zon bebas ini terbahagi kepada dua.

Yang pertama, perdagangan bebas. Yang kedua, perindustrian bebas.
Dalam perindustrian bebas ada 21 kawasan, Pelabuhan Pasir Gudang, Pelabuhan
Tanjung Pelepas 1, 2, 3. Tanjung Bin, Lapangan Terbang Antarabangsa Sultan
Ismail, Senai Airport City Fasa | dan Fasa Il, Batu Berendam Fasa I, II dan II. Tanjung
Keling, Melaka. Seberang Prai, Pulau Pinang, Bayan Lepas, Pulau Pinang.
Samajaya, Kuching, Jelapang, Perak, Kinta, Perak. Sungai Way, Wilayah
Persekutuan Kuala Lumpur, Hulu Klang, Port Klang Free Zone dan Teluk Panglima
Garang.

Sementara Zon Perdagangan Bebas, Stulang Laut, JB, Pelabuhan Pasir
Gudang, Pelabuhan Tanjung Pelepas, Pelabuhan Johor, Tanjung Langsat, Rantau
Panjang, Kelantan, Pengkalan Kubor, Kelantan, Dermaga Air Dalam, Pulau Pinang,
Kargo Emas, Pulau Pinang, Kompleks Kargo Udara, Pulau Pinang. Bukit Kayu
Hitam, Pekan Bukit Kayu Hitam, Pelabuhan Utara, Pelabuhan Barat, Pelabuhan
