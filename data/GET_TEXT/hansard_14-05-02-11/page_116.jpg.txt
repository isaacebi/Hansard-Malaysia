DR. 3.8.2022 110

Walau bagaimanapun, jikalau ada krisis kesihatan seperti pandemik, pihak
industri tidak dapat membuat bayaran cukai dalam tempoh yang ditetapkan.
Kesannya menyebabkan cukai yang dibayar selepas tamat tempoh tertakluk kepada
penalti lewat bayar.

Akan tetapi dengan adanya peruntukan baharu ini, sekiranya berlaku
kecemasan awam atau krisis keselamatan awam pada masa akan datang, Yang
Berhormat Menteri boleh melanjutkan tempoh tersebut melalui pengumuman rasmi
atau arahan kepada Ketua Pengarah. la sekali gus memberi ruang kepada pihak
industri untuk membuat semakan semula dan membuat bayaran tanpa penalti
walaupun dalam peruntukan semasa, tempoh tersebut telah berakhir.

Pindaan Akta 791 ini secara umumnya tidak melibatkan implikasi kewangan
kepada kerajaan sebaliknya ia adalah pindaan bersifat positif untuk memberi
kelonggaran tertentu kepada industri dalam melaksanakan obligasi yang ditetapkan
di bawah Akta 791 dan perundangan subsidiarinya. Tuan Yang di-Pertua, saya
mohon mencadangkan.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri atas jawapan itu.

Ahli-ahli Yang Berhormat, sekarang saya kemukakan masalah kepada Majlis
bagi diputuskan. Masalahnya ialah bahawa rang undang-undang ini dibacakan kali
yang kedua sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada
Dewan sebagai Jawatankuasa]

[Majlis bersidang dalam Jawatankuasa]

[Timbalan Yang di-Pertua (Dato’ Mohd Rashid Hasnon) mempengerusikan
Jawatankuasa]

[Fasal-fasal dikemukakan kepada Jawatankuasa]

Fasal-fasal 1 hingga 4 -

Tuan Pengerusi [Dato’ Mohd Rashid Hasnon]: Sila, ada yang hendak
tanya fasal-fasal 1 hingga 4. Sila Yang Berhormat Sepang.

4.52 ptg.

Tuan Mohamed Hanipa bin Maidin [Sepang]: Terima kasih kepada Tuan
Pengerusi. Saya hanya ingin bertanya kepada Yang Berhormat Timbalan Menteri
mengenai peruntukan seksyen 69B(2), dengan izin, saya membaca versi bahasa

Inggeris, “Before modifying the terms and conditions, notice must be given to the
