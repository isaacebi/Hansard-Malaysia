DR. 3.8.2022 15

kementerian kita, kepada Tuntutan Tribunal Pengguna, apa yang ditawarkan itu
hasilnya tidak sama.

Ini adalah kerana hari ini ada yang menggunakan secara invasif dan tidak
invasif. Itu ada some grey areas dengan izin Tuan Yang di-Pertua antara KKM
dengan kita yang mana dikatakan bahawa apa sahaja yang invasif contohnya
penggunaan /aser, ataupun botox, filler dan sebagainya. Banyak kes hendak
membesarkan buah dada ataupun payudara dan sebagainya, akhirnya kesannya
amat berbahaya kepada pengguna. Jadi sebab itu kita bergerak ke arah untuk
memastikan ia diregulasikan untuk memberi jaminan kepada pengguna dan dalam
masa yang sama tidak menjejaskan industri yang cukup pesat sekarang ini. Terima
kasih Tuan Yang di-Pertua.

Tuan Yang di-Pertua: Terima kasih. Yang Berhormat Dato Sri Hajah Rohani
binti Abdul Karim.

5. Dato Sri Hajah Rohani binti Abdul Karim [Batang Lupar] minta Menteri
Perpaduan Negara menyatakan bagaimanakah semangat bipartisan dapat dipupuk
dan diamalkan di kalangan pemimpin negara berbilang fahaman kerana pemimpin
adalah contoh terbaik model perpaduan dan pertelagahan pemimpin mengarah
kepada kehancuran negara.

Timbalan Menteri Perpaduan Negara [Tuan Wan Ahmad Fayhsal bin
Wan Ahmad Kamal]: Terima kasih Yang Berhormat Batang Lupar. Saya ingin
mengucapkan tahniah dan syabas kepada skuad badminton negara di Birmingham
yang menang pingat emas dan juga kepada Saudara Azeem Fahmi yang berjaya
memecahkan rekod 100 meter negara di Cali dan juga semua pemenang Sukan Para
di Solo.

Tuan Yang di-Pertua, Kementerian Perpaduan Negara memainkan peranan
sebagai peneraju Agenda Perpaduan Nasional yang bersifat inklusif merentasi
pelbagai golongan masyarakat demi Kemakmuran Bersama. Agenda _ ini
dilaksanakan melalui pelbagai usaha penyatu paduan untuk membina,
memperkukuh dan mengekalkan tapak integrasi sebagai landasan hubungan
muhibah di kalangan rakyat selari dengan Aspirasi Keluarga Malaysia.

Untuk itu Dasar Perpaduan Negara telah dihasilkan dengan menetapkan tiga
teras utama iaitu patriotisme dan demokrasi, yang mana teras ini usaha-usaha
dirangka untuk membina rakyat yang patriotik dan cintakan negara serta memahami
konsep demokrasi. Kedua ialah teras identiti nasional, matlamat membina sebuah
bangsa yang berjaya perlu seiring dengan usaha memperkukuh perpaduan penyatu
paduan dan kesepaduan sosial dalam kepelbagaian etnik dan agama serta

kerencaman budaya dan adat resam. Ketiga ialah teras ekosistem perpaduan yang
