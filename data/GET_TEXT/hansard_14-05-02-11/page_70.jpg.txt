DR. 3.8.2022 64

Selatan Selangor, Port Klang Free Zone, MIS Logistik Hab Selangor, Lapangan
Terbang Antarabangsa Kuala Lumpur, Tasik Kenyir, Pelabuhan Kuantan dan Pulau
Layang-layang.

Jadi di tempat-tempat yang ini, untuk perkongsian kepada Ahli-ahli Yang
Berhormat sekalian bahawa di tempat-tempat yang saya bacakan tadi daripada segi
barang dan perkhidmatan, mereka tanpa bayaran duti kastam. lItu satu. Yang kedua,
tanpa duti eksais. Yang ketiga, tanpa cukai jualan dan yang keempat, tanpa cukai
perkhidmatan. Ini adalah insentif-insentif yang kita berikan kepada pelabur dan juga
kepada syarikat-syarikat yang beroperasi di tempat-tempat itu. Pelabur datang ke
Malaysia ini, pertama kerana insentif cukai yang pelbagai yang kita berikan. Yang
kedua, kerana prasarana kita yang baik daripada segi jalan raya, daripada segi
udara, daripada segi pelabuhan, daripada segi online dan internet misalnya, itu
prasarana baik. Yang ketiga, kerana tenaga buruh mahir yang kita ada dan kita boleh
bekalkan selain daripada buruh-buruh yang lain dan yang keempat ialah kestabilan
politik.

Itu empat perkara kenapa pelabur datang. Masalah kita yang keempat itu,
kestabilan politik, tidak ada lagi di Malaysia. Daripada segi radar antarabangsa,
Malaysia termasuk dalam negara yang tidak stabil politiknya. Saya juga ingin
maklumkan di sini Tuan Yang di-Pertua, semalam CEO Lembaga Hasil Dalam
Negeri, Datuk Mohd Nizom Sairi menyebut bahawa 136 negara termasuk Malaysia
bersetuju untuk melaksanakan kadar cukai 15 peratus ke atas syarikat multinational
companies (MNCs). Ini telah dipersetujui oleh 136 buah negara. Apakah
maksudnya?

Maksudnya, jika diberi pengecualian cukai, negara asal boleh kenakan cukai
15 peratus kepada MNCs tersebut. Jika kita memberikan pengecualian cukai kepada
MNCs untuk melabur di Malaysia, 136 negara itu jika MNCs itu berasal daripada
mereka, mereka boleh mengenakan cukai kalau kita tidak kenakan cukai. Kesannya
amat besar kepada Malaysia. Saya ingin bertanya kepada Yang Berhormat Timbalan
Menteri, apakah langkah-langkah yang dibuat oleh Kastam dan Lembaga Hasil
Dalam Negeri dengan kenyataan ini bahawa apakah kaedah-kaedah baru untuk
menarik pelabur asing ke dalam negara kita yang akan dibuat oleh Kementerian
Kewangan atas sebab perkara yang amat penting yang akan dilakukan ini. Terima
kasih. Assalamualaikum.

Dato’ Ramli bin Dato’ Mohd Nor [Cameron Highlands]: Yang Berhormat
Hang Tuah Jaya.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Tuan Yang di-Pertua, saya mohon untuk panggil Ahli Yang Berhormat

yang lain.
