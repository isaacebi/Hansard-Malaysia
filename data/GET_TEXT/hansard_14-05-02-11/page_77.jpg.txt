DR. 3.8.2022 71

2.58 ptg.

Tuan Sanisvara Nethaji Rayer a/l Rajaji [Jelutong]: Terima kasih Tuan
Yang di-Pertua. Saya mengambil kesempatan ini untuk melontarkan beberapa
soalan kepada Yang Berhormat Timbalan Menteri. Kedua-dua Timbalan Menteri
hadir. Menteri Kewangan tidak hadir. Barangkali sibuk dengan jawatan baharu
sebagai Bendahari Barisan Nasional Selangor. [Ketawa]

Di Pulau Piang ketika Yang Berhormat Bagan menjadi Menteri Kewangan,
beliau telah pun mengumumkan bahawa satu zon bebas akan diwujudkan di
Pelabuhan Swettenham. Sejak kita dilanda dengan wabak COVID-19, untuk
makluman Tuan Yang di-Pertua, semua industri dan juga aktiviti berkaitan pelancong
di Pulau Pinang merudum. Soalan pertama saya kepada kedua-dua Timbalan
Menteri dan kepada Menteri Kewangan, berapa kali telah lawat Pulau Pinang ke zon
bebas ini?

01500

Pertamanya, adakah Yang Berhormat — Yang Berhormat dan Yang
Berhormat Menteri Kewangan tahu bahawa Pulau Pinang merupakan salah satu
negeri dalam Persekutuan Malaysia yang memerlukan bantuan untuk kita
memastikan infrastruktur dan juga kemudahan-kemudahan di zon bebas itu
dimantapkan dan dijadikan lebih baik?

Saya lihat bahawa Pulau Pinang dianaktirikan. Kita lihat Pulau Pinang
menjadi tempat tarikan pelancong. Kebanyakan pelancong yang masuk ada juga
yang datang melalui kapal layar di melalui Pelabuhan Swettenham. Ada yang
menggunakan jambatan. Kalau dahulu ada yang menggunakan feri sekarang feri
pun dah lingkup.

Maklumlah kerajaan sekarang tidak beri perhatian kepada perkhidmatan feri
di Pulau Pinang yang ikonik dahulu walaupun ketika Yang Berhormat Bagan menjadi
Menteri Kewangan beliau telah berikan dana sebanyak RM50 juta untuk memastikan
Penang Port akan mengekalkan perkhidmatan feri. Akan tetapi perkhidmatan feri
sudah lingkup. Ini zon bebas tidak diberi perhatian.

Untuk makluman Yang Berhormat Timbalan Menteri kalau kita hendak
melancarkan atau menggalakkan pelancong datang ke Pulau Pinang kita kena
pastikan kemudahan-kemudahan yang ada di situ. Pulau Pinang kalau Tuan Yang
di-Pertua saya jemput hari minggu ini Sabtu dan Ahad. Begitu teruk kesesakan lalu
lintas tiap-tiap hari minggu Sabtu dan Ahad.

Orang-orang Kedah masuk, Perak masuk. Kita tidak ada masalah kita tidak
menghalang. Akan tetapi masalahnya adalah kita memerlukan kemudahan-

kemudahan yang lebih baik. Saya menggunakan kesempatan ini untuk merayu
