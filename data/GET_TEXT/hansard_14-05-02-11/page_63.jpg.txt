DR. 3.8.2022 57

pengguna dan produk tersebut perlu dikenakan cukai yang tinggi bagi
mengurangkan kebolehdapatan di pasaran. Namun sebarang kajian ke atas
kenaikan kadar cukai rokok perlu juga kita ambil kira kesan perubahan harga rokok
terhadap isu penyeludupan rokok yang tidak sah di pasaran yang masih lagi sukar
ditangani.

Yang Berhormat Kuala Selangor juga ada bercakap kenapa kadar duti eksais
rokok tidak dinaikkan selepas tujuh tahun. Kerajaan akan terus menjalankan kajian
dari semasa ke semasa berhubung kadar cukai rokok dan produk tembakau selaras
dengan amalan di peringkat antarabangsa untuk tidak menggalakkan penggunaan
produk yang mendatangkan kemudaratan kepada pengguna dan produk tersebut
perlu kita kenakan cukai yang tinggi bagi seperti saya katakan tadi mengurangkan
kebolehdapatan di pasaran. Namun sebarang kajian atas kenaikan kadar cukai rokok
ini kita akan teliti dari semasa ke semasa. Ada juga...

Datuk Seri Dr. Haji Dzulkefly bin Ahmad [Kuala Selangor]: Timbalan
Menteri, kalau boleh saya tanya? Sejujurnya, apakah pernah dapat dikenal pasti
naratif ataupun dakwaan bahawa setiap kali kita menaikkan excise duty, maka
kegiatan black market ataupun control ban illicit cigarette itu kononnya rancak.
Sejauh mana sebenarnya sumbangan illicit cigarette itu sendiri dibekalkan oleh the
big manufacturer. Tidak perlu saya sebut namanya BAT, JTI, Philip Morris dan
sebagainya. Sejauh mana itu pernah didalami dan dikenal pasti secara forensik?
Terima kasih.

Tuan Haji Yamani Hafez bin Musa: Terima kasih Yang Berhormat Kuala
Selangor. Ini perkara yang dibangkitkan tadi oleh Yang Berhormat Setiawangsa
tentang big tobacco dan kalau kita buat other forensic study, kita belum ada buat
apa-apa forensic study tetapi kalau ada perkongsian maklumat yang lebih, kita
mengalu-alukan untuk perkongsian supaya kita boleh mengambil tindakan yang
sewajarnya. Ini kerana kalau tidak ada solid proof, mereka akan mengatakan ini
masih lagi sebagai satu konspirasi and it’s not a real thing. Jadi kalau ada bukti-bukti
kukuh, kita akan ambil tindakan yang sewajarnya untuk memastikan perkara ini dapat
kita kurangkan dari semasa ke semasa. Yang Berhormat Kubang Pasu.

Dato’ Wira Haji Amiruddin bin Haji Hamzah [Kubang Pasu]: Sedikit
sahaja. Terima kasih. Nanti sat Yang Berhormat Jerlun, Kubang Pasu dahulu. Saya
ingat tujuan dinaikkan cukai untuk rokok dan produk tembakau ini adalah supaya bila
dia terlalu mahal akan menjadi perkara menyebabkan perokok itu membuat
keputusan untuk meninggalkannya.

01250
Jadi, saya ingat tujuh tahun dibuat kajian tidak ada lagi, saya ingat ataupun

mungkin lobby daripada pengilang ini sangat kuat kot yang menyebabkan kita tidak
