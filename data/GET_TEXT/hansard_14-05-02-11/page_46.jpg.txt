DR. 3.8.2022 40

(ii) lori rosak kerana tidak jaga semasa rampas;

(iii) pemandu lori hilang pekerjaan;

(iv) pinjaman tidak dapat dibayar kerana tiada pendapatan; dan

(v) kerajaan tidak dapat mengutip hasil seperti road tax, bayaran

Puspakom dan lain-lain

Cadangan saya kepada Yang Berhormat Menteri, kalau boleh Yang
Berhormat Menteri tetapkan syarat dalam kes ini untuk menahan barang muatan
sahaja dan lori dilepaskan kerana pemilik lori tidak membuat apa-apa kesalahan.
Mereka hanya mendapat perkhidmatan sewaan sahaja.

Saya dapat melihat objektif pindaan ini tetapi saya percaya ada beberapa
perkara yang perlu dipertimbangkan agar kuasa itu tidak terletak pada satu orang
individu, tetapi kepada satu kumpulan untuk sistem semak dan imbang. Ada juga
beberapa isu yang perlu diberi perhatian oleh Yang Berhormat Menteri.

Terdapat keperluan untuk semua perkara yang saya suarakan dan diambil
serius dalam memastikan setiap polisi atau langkah yang dibuat oleh kerajaan akan
memberi manfaat secara maksimum kepada rakyat Malaysia. Terima kasih Tuan
Yang di-Pertua, terima kasih Yang Berhormat Timbalan Menteri.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Padang Serai. Dipersilakan Yang Berhormat Bukit Bendera.

11.53 pg.

Tuan Wong Hon Wai [Bukit Bendera]: Terima kasih Tuan Yang di-Pertua.
Saya turut ingin menyertai perbahasan berkenaan dengan pindaan Akta Kastam
1967.

Saya ingin menuju kepada seksyen 145C- “Power to extend period” dan juga
145 dan “Power to modified terms and condition.” Saya dapati dua seksyen baharu
ini dengan perkataan “extension of period” dan juga “terms and condition” telah
muncul dalam sembilan undang-undang yang telah disenaraikan dalam Order Paper
kita.

Bukan sahaja atas Akta Kastam, pindaan Akta Eksais 1976, pindaan Akta
Zon Bebas 1990, pindaan Akta Cukai Pelancongan 2017, pindaan Akta Levi
Pelepasan 2019, pindaan Akta Levi Kenderaan Borang Barang 1983, pindaan Akta
Levi Keuntungan Luar Biasa 1988, pindaan Akta Cukai Perkhidmatan 2018 dan
pindaan Akta Cukai Jualan 2018.

Saya tidak mahu ulang sembilan kali tetapi saya hanya ucap di sini. Saya
ingin mendapatkan penjelasan, apa maksud “kecemasan awam” yang telah
disenaraikan dalam sembilan rang undang-undang ini, sama ada banjir kilat- malam

semalam di Johor Bahru menyebabkan 500 buah kereta terbabas di Johor Bahru
