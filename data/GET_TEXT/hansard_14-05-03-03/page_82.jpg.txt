DR. 5.10.2022 77

yang mungkin berlaku daripada pembalakan yang akhirnya semua sedimen itu masuk itu—
sungai, Yang Berhormat Menteri, kita tak ada lagi dah hat jernih-jernih ini. Semua teh tarik
belaka. Jadi, semua itu dapat kita lihat secara menyeluruh yang merangkumi maknanya
agensi federal dan juga yang berada di negeri supaya ianya dapat dikawal dengan lebih baik
lagi. Saya suka untuk mencadangkan.

Timbalan Yang di-Pertua [Dato’ Mohd Rashid Hasnon]: Masa dah tamat.

Dato’ Wira Haji Amiruddin bin Hamzah [Kubang Pasu]: Jadi, Tuan Yang di-
Pertua, tak payah dok bagi warning dah. Saya pun nak berhenti di sini dan saya harap, insya-
Allah, perbincangan, perbahasan kita dan mungkin kelulusan yang kita beri ini tak sia-sialah.
Jangan ada siapa pula pergi sekat sekerat jalan lepas ini, tak jadi akta ini dan nak kena
bentang lain pula dalam sesi yang lain. Tak tahulah, kot kita boleh bentangkah, kot orang
lain pula bentang lepas ini. Kita tak jadi calon dah. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Kubang Pasu. Seterusnya saya jemput Yang Berhormat Tumpat.

3.23 ptg.

Dato’ Haji Che Abdullah bin Mat Nawi [Tumpat]: Terima kasih Tuan Yang di-
Pertua atas peluang yang diberikan kepada saya untuk mengambil bahagian dalam
perbahasan Rang Undang-undang Kualiti Alam Sekeliling (Pindaan) 2022 bagi meminda Akta
Kualiti Alam Sekeliling 1974.

Pindaan RUU ini menyaksikan beberapa denda dicadangkan untuk dinaikkan
sehingga jumlah yang besar seperti RM500,000 bagi meningkatkan ketakutan oleh
penjenayah alam sekitar daripada melakukan kesalahan kepada alam sekitar. Saya
sepertimana rakan-rakan dalam ucapan terdahulu menyokong dan bersetuju dengan usaha
ini kerana saya meyakini bahawa usaha yang melibatkan pencegahan atau deterrent, dengan
izin, sangat penting bagi memastikan semua pihak mengambil iktibar dan berhati-hati
daripada merosakkan alam sekitar kita.

Jadi, soalan saya. Satunya, sejauh manakah kempen kesedaran yang telah
direncanakan oleh kementerian bagi memastikan kenaikan denda dan hukuman dalam RUU
ini akan disebarluaskan kepada semua orang? Adakah Jabatan Alam Sekitar sudah memiliki
aset dan perjawatan yang mencukupi bagi menguatkuasakan dan menangkap pihak pesalah
alam sekitar seperti tertera dalam akta ini? Ini kerana selalunya isu yang besar ialah
mengenai penguatkuasaan. Walaupun kita ada undang-undang yang baik tetapi kegagalan
dalam penguatkuasaan menggagalkan usaha dan niat murni itu.

Tuan Yang di-Pertua, di sini saya juga ingin membangkitkan kepada Dewan ini
berkenaan dengan insiden pembuangan sisa kimia ke Sungai Kim Kim di Pasir Gudang pada
tahun 2019. la merupakan satu tragedi kepada negara di mana kejadian ini menyebabkan
seramai 1,000 orang dirawat dan 111 buah sekolah telah ditutup.

Pakar kesihatan memaklumkan mangsa telah terhidu bau kimia yang telah meresap

di udara dan seterusnya menyebabkan mangsa jatuh sakit. Gas terwap daripada bahan kimia
