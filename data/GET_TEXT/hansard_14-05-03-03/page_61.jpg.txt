DR. 5.10.2022 56

Cadangan penalti ini dengan mengambil kira kos pembersihan yang tinggi apabila
berlakunya pencemaran melibatkan perkara-perkara ini. Sebagai contoh, insiden
pencemaran Sungai Kim Kim pada Mac 2019 melibatkan kos pembersihan sungai dan
pelupusan buangan terjadual sebanyak RM6.4 juta.

Selain daripada itu, Lembaga Urus Air Selangor (LUAS) telah membelanjakan RM10
juta sepanjang tahun 2016 hingga tahun 2020 bagi menjalankan aktiviti pembersihan sungai
akibat pencemaran.

Pencemaran alam sekitar ini hanya mengancam keselamatan negara dan
kesejahteraan rakyat, bahkan ia turut mengganggu gugat kelangsungan aktiviti ekonomi
negara.

01240

Ketiga, hukuman penjara mandatori. Mewujudkan hukuman penjara mandatori tidak
lebih lima tahun bagi kesalahan pelupusan haram buangan terjadual, pencemaran air,
pematuhan keperluan laporan EIA. Akta sedia ada tidak menetapkan hukuman penjara
mandatori. Pindaan ini penting bagi membolehkan hukuman yang lebih tegas dikenakan
kepada pesalah dan penjenayah alam sekitar.

Tuan Yang di-Pertua dan Ahli Yang Berhormat sekalian, secara keseluruhannya
pindaan Akta Kualiti Alam Sekitar 1974 [Akta 127] melibatkan elemen kompaun, penalti,
peruntukan denda minimum dan maksimum supaya tindakan yang lebih tegas dapat diambil
ke atas pelaku dan pesalah yang menyebabkan pencemaran alam sekitar. Oleh itu, pindaan
Akta 127 ini bertujuan membolehkan hukuman lebih tinggi dikenakan kepada pesalah supaya
menjadi pengajaran agar pencemaran seumpama ini tidak berulang lagi pada masa akan
datang.

Tuan Yang di-Pertua, akhir kata kelulusan bagi rang undang-undang ini amat penting
dan ia dinanti-nantikan oleh semua pihak sama ada rakyat Malaysia ataupun kita semua
dalam Dewan yang mulia ini. Mudah-mudahan kita semua dapat sepakat untuk meluluskan
pindaan Akta 127 ini, sebaik-baiknya sebulat suara.

Tuan Yang di-Pertua, saya mohon mencadang.

Dato’ Ramli bin Dato’ Mohd Nor [Cameron Highlands]: Ada sesiapa Yang
Berhormat menyokong?

Timbalan Menteri Sumber Manusia [Datuk Haji Awang bin Hashim]: Saya
menyokong.

Dato’ Ramli bin Dato’ Mohd Nor [Cameron Highlands]: Ahli-ahli Yang Berhormat,
sebelum saya mulakan perbahasan saya ingin mengingatkan Ahli-ahli Yang Berhormat
kepada perkara Peraturan Mesyuarat 36(1) iaitu please perceive dan conceive atas apa yang
rang undang-undang yang hendak dibahaskan. Jika tidak diikuti, saya tidak teragak-agak
untuk invoke Peraturan Mesyuarat 37(2). Sebelum itu, saya akan membacakan senarai
setiap orang akan diberi masa lebih kurang 10 minit tetapi ada Jeeway dalam keadaan

tertentu.
