DR. 5.10.2022 76

Dato’ Wira Haji Amiruddin bin Haji Hamzah [Kubang Pasu]: Sila Yang Berhormat
Sungai Petani.

Dato’ Johari bin Abdul [Sungai Petani]: Terima kasih Tuan Yang di-Pertua.
Setujukah Yang Berhormat Kubang Pasu dengan saya, kalau saya katakan bahawa — Yang
Berhormat Kubang Pasu sebut tadi tentang education. Kita bukan sahaja harus memberikan
education kepada private parties atau individu, tetapi kerajaan-kerajaan negeri juga.
Kerajaan-kerajaan negeri juga selalunya dilihat jalan pintas. Bagaimana dia melihat,
bagaimana mudahnya untuk mencari duit, yang paling senang kes tebang balak, yang paling
senang sekali ialah jumpa bauxite atau apa, pi korek dahulu. Kemudian, buat research
kemudian. Ini isu-isu ini dan akhirnya yang berlaku, oleh kerana dia itu kerajaan negeri
ataupun autoriti, tidak kiralah kerajaan negeri kah ataupun dia itu GLC kah, ia dilihat sebagai
seolah-olah sebagai jalan pintas untuk menyelesaikan masalah. Akhirnya, yang menanggung
bukan kerajaan, tetapi rakyat di bawah. Apakah Yang Berhormat Kubang Pasu setuju supaya
ini harus dihentikan dengan serta-merta? Terima kasih.

01520

Dato’ Wira Haji Amiruddin bin Hamzah [Kubang Pasu]: Terima kasih Yang
Berhormat Sungai Petani. Kita reserve. Banyak sikit nak bincang itu. Mula 30 hari bulan ini,
kita ada sidang DUN. Yang Berhormat Sungai Petani, Yang Berhormat Jerlun, saya, kita
timbul lagi benda ini dalam sidang Dewan Undangan Negeri.

Last sekali— nak landing ini, Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Seminit setengah lagi.

Dato’ Wira Haji Amiruddin bin Hamzah [Kubang Pasu]: Ya, seminit setengah.
Terima kasih. Memang saya hendak pergi ke arah itu sebenarnya.

Kalau kita lihat di dalam pindaan yang dibuat ini dan sebagainya, banyak perkara ini
ia melibatkan kalau berlaku pencemaran dan sebagainya, ia merupakan pelaku-pelakunya
ialah daripada private iaitu industrial waste. Kebanyakannya ya, Yang Berhormat Menteri.
Akan tetapi, pencemaran alam sekitar ini seperti yang disebut oleh Yang Berhormat Sungai
Petani juga, banyak berlaku yang saya ingat sebahagiannya berada di luar bidang Jabatan
Alam Sekitar tetapi penguat kuasanya itu berada di peringkat negeri.

Oleh sebab itulah saya suka mencadangkan untuk memastikan bahawa pengawalan
ini adalah lebih komprehensif, makanya saya hendak cadangkan kalau kita boleh establish
apa yang dikatakan sebagai federal state commission for environment. Maknanya satu
suruhanjaya di peringkat federal yang merangkumkan juga daripada negeri supaya benda-
benda yang di peringkat negeri juga boleh dilihat oleh suruhanjaya ini yang kemudiannya—
mereka ini dilantik oleh Yang di-Pertuan Agong. Kemudiannya dapat kita mengawal dan
melihat pengawalan alam sekitar ini lebih menyeluruh termasuk lembangan-lembangan
sungai.

Saya rasa di peringkat negeri, boleh kata hampir semua negeri dah ada lembaga
urus air— kalau di Selangor, Lembaga Urus Air Selangor (LUAS), di Kedah ada Lembaga
Sumber Air Negeri Kedah (LSANK) dan sebagainya— supaya kita dapat lihat pencemaran
