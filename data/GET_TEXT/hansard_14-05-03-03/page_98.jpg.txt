DR. 5.10.2022 93

tidak mahulah sebut ada ketirisan dan sebagainya tetapi kita sama-sama maklum. Ada juga
gunakan orang kenamaan dan sebagainya untuk dapatkan kelulusan E/A report.
01620

Akhirnya - saya bukan hendak buat tuduhan tetapi ini hakikat yang saya rasa ramai
dalam kalangan Ahli-ahli Dewan sedia maklum. Saya bagi satu contoh, hendak bina
incinerator di kawasan yang kepadatannya tinggi di Negeri Sembilan yang dikelilingi oleh
banyak kilang memproses makanan, ada kawasan perumahan - yang terdekat bawah dua
kilometer, tetapi EIA report lulus.

Saya sendiri terlibat dalam bantahan dan akhirnya orang heret saya pergi mahkamah
sebab orang tidak puas hati dengan bantahan saya. Akan tetapi bagi saya, memperjuangkan
alam sekitar yang tidak tercemar adalah tanggungjawab kita bersama. Walaupun kita
terpaksa menanggung apa-apa risiko daripada pihak yang ada kekuatan daripada segi
kewangan untuk melakukan saman sivil di mahkamah.

Jadi, saya harap Jabatan Alam Sekitar selepas pindaan kita - Saya sokong pindaan
ini. Saya sebut secara terbuka. Lakukan yang terbaik. Pastikan kita benar-benar ada
kekuatan daripada segi bidang kuasa dan jika perlu untuk tambah kakitangan dan pegawai.
Mohon Menteri boleh benarkan ataupun Suruhanjaya Perkhidmatan Awam boleh benarkan
untuk menambahkan kekuatan yang sedia ada. Pastikan penguatkuasaan tersebut benar-
benar efektif dan berkesan dalam menjamin bahawa alam sekitar ini tidak terjejas dan tidak
dicemari.

Juga saya mencadangkan, di setiap Jabatan Alam Sekitar kalau boleh di negeri dan
daerah, setiap tempat ada hotline 24 hours setiap hari. la perlu diuar-uarkan kepada orang
ramai sebagaimana pihak berkuasa tempatan. Sebagaimana hotline untuk bencana alam dan
sebagainya. Ini untuk memudahkan orang ramai melaporkan sebarang kegiatan ataupun
aktiviti yang boleh mencemarkan alam sekitar.

Jadi, Jabatan Alam Sekitar selepas mendapat bidang kuasa tambahan ini - kita
setuju bagi bidang kuasa tambahan untuk kebaikan bersama tetapi perlulah meningkatkan
prestasi effectiveness masing-masing dan sama-sama kita memulihara alam sekitar yang
dikurniakan oleh Tuhan kepada kita dan generasi akan datang. Jadi, saya mohon penjelasan
daripada Yang Berhormat Menteri ketika menggulung nanti. Sekian, terima kasih Tuan Yang
di-Pertua.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Rasah. Dipersilakan Yang Berhormat Hang Tuah Jaya.

4.23 ptg.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Bismillahi Rahmani Rahim. Assalamualaikum warahmatullahi wabarakatuh. Terima
kasih Tuan Yang di-Pertua. Yang Berhormat Menteri dan Ahli-ahli Dewan.

Pergi ke kota menjelang malam,
Sambil membawa kain sulam,
