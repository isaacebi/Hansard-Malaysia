DR. 5.10.2022 124

sensitif, kawasan digazetkan sebagai zon penjagaan. Ini kawasan-kawasan yang mesti ada
proses EIA. Akan tetapi, tidak semua pembangunan perlukan EIA.

Tuan Khoo Poay Tiong [Kota Melaka]: Yang Berhormat Menteri. Melaka Gateway
adalah satu projek yang besar.

Dato’ Sri Tuan Ibrahim bin Tuan Man: Ya, ya.

Tuan Khoo Poay Tiong [Kota Melaka]: Melibatkan penambakan laut 1,366 ekar. la
sudah pasti dia perlukan laporan EIA.

Dato’ Sri Tuan Ibrahim bin Tuan Man: Ya.

Tuan Khoo Poay Tiong [Kota Melaka]: Akan tetapi jawapan daripada kementerian
dalam sesi yang lepas mengatakan mereka tidak sediakan laporan EIA. Jadi, saya hendak
cadang kepada kementerian kalau mereka tidak bagi laporan EIA sepatutnya ambil tindakan.
Buat siasatan minta mereka hentikan projek mereka sementara minta mereka sediakan
laporan EIA...

Dato’ Sri Tuan Ibrahim bin Tuan Man: Okey, untuk makluman...

Tuan Khoo Poay Tiong [Kota Melaka]: Dan telitikan laporan EIA tersebut sama ada
mereka ikut syarat yang ditentukan berdasarkan kepada akta sedia ada. Bukannya biarkan
begitu sahaja Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Okey terima kasih Yang
Berhormat Kota Melaka.

Dato’ Sri Tuan Ibrahim bin Tuan Man: Okey terima kasih. Masa saya tidak berapa
ada. Saya hendak sebut begini bahawa terkadang - saya sebut tadi bahawa kita ada berapa
penambahbaikan kepada EIA.

Terkadang satu proses dibuat melalui fasa. Penggunaan fasa dalam jumlah yang
kecil. Siap fasa satu ditambah fasa dua. siap fasa dua ditambah fasa tiga. Akan tetapi, jumlah
yang dia mohon itu ialah jumlah yang kecil, sikit, sikit. Akhirnya, jadi satu kawasan yang luas.

Saya fikir di bawah kelemahan yang ada dalam EIA sebagaimana yang disebut tadi
kita sedang meneliti supaya dapat kita atasi faktor-faktor tersebut. Ini Yang Berhormat minta
saya turun sekali ke Melaka Gateway untuk tengok. Kita harapkan sama ada saya kekal di
sini [Merujuk kepada blok Kerajaan] atau pun Yang Berhormat kekal di sana [Merujuk kepada
blok Pembangkang] ataupun siapa yang boleh kekal, ya. [Ketawa]

Tuan Khoo Poay Tiong [Kota Melaka]: Kira di sana di sini, kita sama-sama boleh
pergi lawat selepas pilihan raya. Ya.

Timbalan Yang di-Pertua [Dato’ Mohd Rashid Hasnon]: Ya.

Dato’ Sri Tuan Ibrahim bin Tuan Man: Ya, terima kasih.

Tuan Khoo Poay Tiong [Kota Melaka]: Kita masih boleh pergi.

Dato’ Sri Tuan Ibrahim bin Tuan Man: Yang Berhormat rasa, Yang Berhormat
boleh menang lagi. Terima kasih. Oh, saya ada maklumat terbaru tentang Melaka Gateway.

Untuk makluman Melaka Gateway telah buat secara mikro EIA. EIA secara eksekutif

dengan kerajaan negeri dan saya hendak jelaskan bahawa EIA perlu untuk projek-projek
