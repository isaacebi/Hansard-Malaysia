DR. 5.10.2022 23

mengatasi masalah yang terkini? Oleh sebab apa yang dibentangkan tadi secara umum.
Contohnya bukan berlaku di Parlimen Raub sahaja, mungkin di tempat lain juga
memandangkan musim tengkujuh kembali. Mungkin akan datang. Dalam erti kata lain, ia
mungkin melibatkan kerjasama daripada kementerian lain seperti JKR, KPKT, PBT serta PTG
setempat kerana sehingga kini ada sesetengah projek yang masih belum siap dan dimulakan
lagi seperti satu di Parlimen Raub. Jalan Padang Peri, Ulu Dong yang masih belum siap, ia
mengambil masa yang lama. Sudah lapan bulan belum siap-siap lagi akibat daripada banjir.

Contoh kedua, Jambatan Kampung Sol Pamah Kulat yang terputus dan terbiar akibat
banjir awal Januari 2021 sehingga kini belum diperbaiki. Begitu juga di Jambatan Kampung
Kuala Atok. Saya merasakan sekiranya bencana banjir besar ditakdirkan berlaku dalam masa
dua atau tiga bulan ini, ia boleh mengakibatkan kerosakan yang bertambah teruk kerana
laluan air tersekat.

Soalan tambahan ini, apakah pendekatan kementerian untuk bekerjasama atau turun
padang untuk melihat ataupun spot check di kawasan-kawasan yang telah dialami banjir.
Terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri.

Dato’ Sri Tuan Ibrahim bin Tuan Man: Terima kasih Yang Berhormat. Pertama
sekali secara spesifik perkara-perkara yang dibangkitkan tadi saya akan menjawab secara
bertulis sebab dia tidak ada data pada saya dan kolaborasi dengan pelbagai kementerian
akan kita buat. Sebahagian itu mungkin melibatkan pihak Jabatan Kerja Raya dan
sebagainya.

Untuk makluman tentang turun padang, saya telah pun turun kepada beberapa
negeri bagi melihat secara lebih dekat tentang persiapan yang telah pun dibuat oleh agensi
termasuk saya di Terengganu, di Kuala Lumpur beberapa kawasan-kawasan yang saya turun
sendiri melihat siap siaga dan saya juga telah pun mengarahkan Ketua Pengarah Jabatan
Pengairan dan Saliran memastikan semua aset dapat berfungsi dengan baik dan
diselenggara lebih awal sebelum berlakunya musim tengkujuh pada tahun ini.

Dengan sehubungan dengan itu, untuk makluman kita juga menambahkan kapasiti

pam bergerak di kawasan-kawasan yang berisiko banjir. Oleh sebab setengah-setengah isu

dia melibatkan kawasan yang apabila bekalan elektrik terpaksa dipotong dan kita terpaksa
menggunakan genset dan sebagainya.
01110

Jadi, ini kita laksanakan dan _ insya-Allah. Untuk makluman juga bahawa
Jawatankuasa Bencana Banjir yang dipengerusikan oleh KSN dan di peringkat daerah
dipengerusikan oleh pegawai daerah, turut sama mengambil perhatian kepada perkara yang
dibangkitkan oleh Yang Berhormat. Terima kasih.

Tuan Haji Yusuf bin Abd Wahab [Tanjong Manis]: Tanjong Manis.

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Menteri. Soalan tambahan yang kedua.
