DR. 5.10.2022 54

yang memohon tahu dan kalau dia hendak bawa ke mahkamah, dia tahu dia punya
tanggungjawab dia punya asas membawa perkara itu.

Saya telah beritahu semasa kita menerajui kerajaan, saya ada bagi tahu kepada
pegawai-pegawai, bahawa kalau kamu hendak menolak apa-apa permohonan, it’s okey
tetapi bagi alasan dengan sedalam-dalamnya supaya pemohon dapat tahu. Dia boleh rasa
sedikit satisfy, apakah keputusan itu betul atau tidak.

Datuk Seri Saravanan a/l Murugan: Tuan Pengerusi, saya beri jaminan perkara ini
akan dilakukan secara administrative sebab isu ini memang betul ramai apabila permohonan
mereka ditolak. Hanya satu perkataan dukacita ditolak. Ini perlu diperbetulkan.

Mereka yang telah terima perlu tahu kenapa, apakah sebab supaya mereka tidak
mengulang kesilapan yang sama. Terima kasih Yang Berhormat.

Tuan Pengerusi [Dato' Ramli bin Dato’ Mohd Nor (Cameron Highlands)]: Okey.
Ahli-ahli Yang Berhormat, masalahnya ialah bahawa pindaan yang dicadangkan oleh Yang
Berhormat Menteri Sumber Manusia dalam kertas pindaan hendaklah disetujukan.

[Pindaan dikemuka bagi diputuskan, dan disetujukan]

[Fasal 17 baharu sebagaimana dipinda diperintahkan jadi sebahagian daripada
undang-undang]

[Fasal-fasal 18 hingga 36 diperintahkan jadi sebahagian daripada rang undang-
undang]

[Rang undang-undang dimaklumkan kepada Majlis sekarang]

[Majlis Mesyuarat bersidang semula]

[Rang undang-undang dilaporkan dengan pindaan; dibacakan kali yang ketiga,
disokong oleh Timbalan Menteri Sumber Manusia (Datuk Haji Awang bin Hashim) dan
diluluskan]

RANG UNDANG-UNDANG KUALITI ALAM SEKELILING
(PINDAAN 2022)

Bacaan Kali Yang Kedua dan Ketiga

12.35 tgh.

Menteri Alam Sekitar dan Air [Dato’ Sri Tuan Ibrahim bin Tuan Man]: Bismillahi
Rahmani Rahim. Assalamualaikum warahmatullahi wabarakatuh dan salam sejahtera. Tuan
Yang di-Pertua, saya mohon mencadangkan iaitu satu rang undang-undang bernama suatu
akta untuk meminda Akta Kualiti Alam Sekeliling 1974 yakni Akta 127 dibacakan kali yang
kedua sekarang.

Tuan Yang di-Pertua dan Ahli-ahli Yang Berhormat sekalian. Akta Kualiti Alam
Sekeliling yakni Akta 127 merupakan suatu akta yang digubal untuk mencegah, menghapus,
mengawal pencemaran, membaiki alam sekeliling dan bagi maksud-maksud yang berkaitan

dengannya.
