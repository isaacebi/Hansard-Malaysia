DR. 5.10.2022 127

Fasal-fasal 1 hingga 30 —

Tuan Pengerusi [Dato’ Mohd Rashid Hasnon]: Sila. Ada Ahli Yang Berhormat
yang— Sila Yang Berhormat Pasir Gudang.

6.10 ptg.

Tuan Hassan bin Abdul Karim [Pasir Gudang]: Terima kasih Tuan Pengerusi
kerana membenarkan saya mengambil bahagian dalam peringkat Jawatankuasa.

Tuan Pengerusi, banyak disebut pada hari ini dalam pindaan undang-undang Akta
Kualiti Alam Sekeliling ini berkenaan Sungai Kim Kim. Sungai Kim Kim itu berada dalam
daerah Pasir Gudang. Yang Berhormat Menteri...

Tuan Pengerusi [Dato’ Mohd Rashid Hasnon]: Yang Berhormat, kalau boleh rujuk
mana perenggan dalam itu.

Tuan Hassan bin Abdul Karim [Pasir Gudang]: Ya. Saya ingin merujuk fasal 4, 6,
7, 13, 15, 18, 19, 25, 26 dan 29.

Tuan Pengerusi [Dato’ Mohd Rashid Hasnon]: Baik. Teruskan.

Tuan Hassan bin Abdul Karim [Pasir Gudang]: Fasal-fasal ini Yang Berhormat
Menteri, melibatkan pindaan-pindaan naik denda itu ya. Kemudian, ada hukuman minimum
diadakan dan hukuman penjara diadakan. Sebelum ini tak ada, sekarang ada.

Jadi, saya mewakili kawasan Parlimen yang terlibat dalam pencemaran udara yang
bersabit dengan pencemaran toksik kimia Sungai Kim Kim, mengucapkan terima kasih
kerana pindaan ini. Walaupun ada kelemahan dan kekurangan di sana sini, tetapi dengan
ada pindaan ini terhadap Akta 127 ini, daripada segi hukuman Akta Kualiti Alam Sekeliling ini
ada lebih berkesan, lebih tegas seperti bertaringlah, kuku ada, tindakan.

Hanya sedikit tambahan kepada Yang Berhormat Menteri dan kementerian, saya
berpendapat selain daripada hukuman ditingkatkan, tetapi ada beberapa perkara yang perlu
kementerian ambil perhatian. Saya menyedari hal alam sekitar ini bukan Kementerian Alam
Sekitar dan Air sahaja yang bertanggungjawab. la akan melibatkan kerajaan negeri dan majlis
perbandaran.

Isu yang saya nak sebutkan terutama dalam kawasan saya Pasir Gudang ialah
banyaknya kilang-kilang haram dan berlakunya pencemaran bahan kimia toksik yang
dibuang ke Sungai Kim Kim itu, ada yang datang dari kilang-kilang haram. Ini melibatkan
kerajaan tempatan tetapi maknanya kolaborasi antara Kementerian Alam Sekitar dan Air dan
pihak PBT itu penting.

Satu lagi Yang Berhormat Menteri iaitu kita bercakap tentang nak adakan alam
sekitar yang baik tetapi satu kawasan industri yang besar di Pasir Gudang, tidak ada loji
rawatan sisa kimia. Tak ada. Maknanya ni bukannya hasil buangan domestik. Ini kimia. Toksik
yang berjadual ini terpaksa dihantar dari Pasir Gudang ke Rasah, Negeri Sembilan.
Melibatkan kos yang tinggi. Jadi, pandangan saya ialah selain kita perbaiki hukuman-

hukuman dan denda ini— memang syabas, kita sokong. Akan tetapi perkara-perkara yang
