DR. 5.10.2022 101

pendakwaan ataupun pertuduhan terhadap mana-mana individu? Terima kasih Tuan Yang
di-Pertua di atas peluang yang diberikan. Saya mohon penjelasan.
Dato’ Ramli bin Dato' Mohd Nor [Cameron Highlands]: Terima kasih Yang

Berhormat Jelutong. Dipersilakan Yang Berhormat Kota Melaka.

4.49 ptg.

Tuan Khoo Poay Tiong [Kota Melaka]: Terima kasih Tuan Yang di-Pertua kerana
mengizinkan saya mengambil bahagian dalam rang undang-undang meminda Akta Kualiti
Alam Sekeliling 1974. Kalau kita lihat rang undang-undang ini, ia adalah berkaitan dengan
isu-isu pencemaran alam sekitar. Kalau kita teliti rang undang-undang ini, dia ialah ingin
menggunakan cara meningkatkan denda dan hukuman penjara untuk menakutkan pelaku
salah, supaya boleh menakutkan mereka jangan mencemar alam sekitar kita.

1650

Ini merupakan usaha yang baik untuk melindungi alam sekitar negara kita. Akan
tetapi, pengalaman memberitahu kita, menjadi satu persoalan sama ada dengan
meningkatkan denda dan hukuman penjara ini, adakah dia betul-betul boleh menakutkan
mereka untuk melakukan kesalahan?

Tuan Yang di-Pertua, saya ingin membangkitkan satu isu untuk menunjukkan realiti
di lapangan, apa yang berlaku di sana sekiranya kita ada satu undang-undang yang ketat
tetapi perlaksanaannya, penguatkuasaannya tidak dilakukan dengan baik maka adalah sia-
sia saja usaha kita. Apa yang saya hendak bangkitkan di sini satu isu iaitu di kawasan saya
Kota Melaka, projek yang dinamakan sebagai Melaka Gateway yang telah bermula pada
tahun 2014, satu projek penambakan laut seluas 1366 ekar.

Saya ingin menjemput Menteri dan pegawai di kementerian dan juga Jabatan Alam
Sekitar, kalau boleh kita boleh lawat ke tapak tersebut. Kalau hari ini kita pergi ke tapak projek
Melaka Gateway tersebut kita boleh lihat pencemaran begitu teruk sekali berlaku di sana.
Airnya keruh, saliran air terganggu menyebabkan banjir kilat. Airnya berbau busuk kerana
salirannya terganggu. Nelayan di kawasan sana sudah bertahun-tahun mengadu- membuat
aduan kerana penambakan laut tersebut, pencemaran telah berlaku, kawasan perikanan
mereka sudah terjejas, tangkapan ikan mereka sudah terjejas dengan teruk, tidak ada
bekalan ikan yang cukup.

Ini adalah berkaitan dengan security food yang kita selalu katakan. Di sana ada
sekumpulan nelayan yang besar keluar ke laut, tangkap ikan dahulukala tetapi oleh sebab
ada projek penambakan Melaka Gateway ini telah menyebabkan mereka telah terjejas
dengan begitu teruk.

Apa yang lebih menyakitkan hati kita Menteri iaitu pada sesi yang lepas di Parlimen,
saya ada tanya satu soalan, sama ada projek Melaka Gateway ini ada Laporan Impak Alam
Sekitar iaitu EIA Report? Jawapan yang diberikan oleh kementerian sungguh mengejutkan
kita semua- di mana jawapannya ialah Jabatan Alam Sekitar tidak menerima apa-apa

Laporan EIA daripada syarikat pemaju tersebut.
