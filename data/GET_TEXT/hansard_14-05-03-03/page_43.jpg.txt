DR. 5.10.2022 38

akan runding, buat collective agreement dan untuk tempoh agreement itu, dia sahaja yang
boleh uruskan semua oleh majikan dan bukan union yang lain. Saya minta itulah...

Dato’ Haji Salim Sharif [Jempol]: Mencelah sikit.

Tuan Haji Akmal Nasrullah bin Mohd Nasir [Johor Bahru]: Yang Berhormat
Menteri.

Tuan Sivarasa Rasiah [Sungai Buloh]: ...Sebagai satu pendekatan. Terima kasih.

Tuan Haji Akmal Nasrullah bin Mohd Nasir [Johor Bahru]: Sedikit susulan
daripada Yang Berhormat Sungai Buloh. Cuma hendak dapat kepastian sebab ada wakil-
wakil kesatuan yang bertanya. Jadi, adakah pemilihan kuasa rundingan itu ada kepada
kesatuan yang paling banyak anggota ataupun Yang Berhormat Sungai Buloh sebut tadi undi
sulit? Ini kerana perkara itu walaupun nampak lebih kurang sama tetapi berbeza.

Kalau undi sulit itu bermaksud kuasa itu diserahkan atau dipulangkan kembali kepada
pekerja tetapi yang dikhuatiri bila mana kalau ada kesatuan itu ditaja oleh majikan sebagai
contoh, tetapi ia sudah jadi pertandingan politik yang tidak sihat. Jadi, kalau boleh Yang
Berhormat Menteri cuba perjelaskan sekali lagi. Adakah seperti Yang Berhormat Menteri
sebut tadi atau panduan yang diberikan oleh Yang Berhormat Sungai Buloh? Terima kasih.

Dato’ Haji Salim Sharif [Jempol]: Sikit Yang Berhormat Menteri. Sikit, Jempol ya.

Datuk Seri Saravanan a/I Murugan: Terima kasih Tuan Yang di-Pertua, terima kasih
kepada Yang Berhormat Johor Bahru dan Yang Berhormat Sungai Buloh. Apa yang
dibangkitkan oleh Yang Berhormat Sungai Buloh adalah amat penting dalam pelaksanaan
akta ini. Proses menentukan hanya satu kesatuan boleh berunding telah dinyatakan di bawah
Akta Perhubungan Perusahaan 1967 dan proses penentuan akan dibuat melalui— saya
setuju dengan Yang Berhormat Sungai Buloh. Proses penentuan akan dibuat melalui undi
sulit oleh Jabatan Perhubungan Perusahaan dan kesatuan yang mendapat undi tertinggi
akan dapat hak untuk berunding tunggal. Terima kasih.

Dato’ Haji Salim Sharif [Jempol]: Ya, terima kasih Yang Berhormat Menteri. Rang
Undang-undang Kesatuan Sekerja seperti mana yang kita tahu bahawa hari ini akan
diluluskan, insya-Allah, dan akan dibawa ke Dewan Negara. Jadi, ada semalam
membangkitkan isu soal Yang Berhormat— ada beberapa Ahli Yang Berhormat
membangkitkan soal pembubaran Parlimen dalam masa _ terdekat dan persepsi
pembangkang dan asyik mengutuk dengan alasan PRU musim banjir. Adakah Yang
Berhormat Menteri maklum perkara ini akan menyebabkan banyak isu yang berkaitan tentang
kesatuan sekerja?

Datuk Seri Saravanan a/l Murugan: Terima kasih Tuan Yang di-Pertua. Walaupun
isu yang dibangkitkan oleh Yang Berhormat Jempol ada sedikit luar daripada akta tetapi
memang perkara itu telah pun dibangkitkan oleh Yang Berhormat Pokok Sena semalam.
Tuan Yang di-Pertua, ini adalah satu— kalau kita lihat membubarkan Parlimen dalam musim
banjir, bencana, ini semua adalah satu drama politik oleh seorang insan ajaib yang dikenali
sebagai Rafizi, yang hanya akan muncul enam hingga 12 bulan sebelum pilihan raya.

Selepas itu dia akan hilang.
