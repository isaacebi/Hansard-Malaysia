DR. 5.10.2022 120

Kementerian Pengangkutan. Yang menyebabkan bunyi bising kerana tukar ekzos dan
sebagainya. Saya fikir itu di bawah bidang kuasa MOT.

Perkara berikut, Yang Berhormat Kubang Pasu bangkitkan isu kacau ganggu pada
kesihatan awam. Kementerian bersetuju dengan Yang Berhormat Kubang Pasu bahawa kos
yang terlibat apabila berlakunya pencemaran lebih tinggi daripada apa yang kita senaraikan.

Cuma, asas pendakwaan itu, kita hendak gambarkan bahawa kenapa kita letak
RM10 juta? Sebenarnya kalau kita ukur impak atau kesan ini, ia lebih besar daripada RM10
juta. Akan tetapi, kita harus letakkan satu jumlah yang menggerunkan, menakutkan
walaupun sebenarnya kosnya lebih besar daripada itu.

Sebagai contoh, pencemaran Sungai Kim Kim, RM6 juta lebih. Selangor dengan
penutupan loji. Kos rawatan sungai sahaja dan baik pulih, itu belum termasuk kos
penghantaran air melalui tanker sepanjang loji-loji ditutup dan penghuni dapat air dengan
tanpa caj pada waktu itu. Maknanya, kos kita jauh lebih tinggi. Akan tetapi, dengan letak
angka RM10 juta, saya fikir daripada RM2,000 kompaun kepada separuh daripada kompaun
denda sebenar, ia telah sekurang-kurangnya ada nilai ketegasan kita dalam pelaksanaan
undang-undang tersebut. Inilah yang kita harapkan daripada pelaksana nanti. Insya-Allah.

Kementerian juga menyambut baik tentang cadangan Yang Berhormat Kubang Pasu
untuk menubuhkan suruhanjaya persekutuan dan negeri. Ini telah saya sentuhkan sebentar
tadi.

Yang Berhormat Papar menimbulkan isu pencemaran sungai yang menjejaskan
sumber air tempatan terutama untuk kawasan luar bandar. Kementerian akan terus
menjalankan penguatkuasaan secara bersepadu di seluruh negara dengan pelbagai agensi
termasuk pihak kerajaan negeri dan sebagainya.

Untuk makluman, sumber air terletak di bawah bidang kuasa kerajaan negeri. Akan
tetapi, pencemaran yang berlaku, puncanya adalah pelbagai sektor. Ada daripada sumber
penternakan yang dikeluarkan lesen oleh pihak Kementerian MAFI. Ada punca daripada
dumping site yang dikeluarkan oleh pihak KPKT. Bermakna, kita perlu satu kolaborasi
bersama.

Oleh sebab itu, bagi saya, alam sekitar ini ia merentasi agama, merentasi parti politik
dan merentasi sempadan negara. Kerjasama yang ditunjukkan ini sangat positif. Sebab itu
saya turun ke semua kawasan. Saya tidak peduli kawasan ini kawasan pembangkang atau
kerajaan sebab apabila kena pencemaran alam sekitar, kerosakan alam sekitar tidak memilih
anda pembangkang atau kawasan anda, kawasan_ kerajaan. Jadi, kita semua
bertanggungjawab bersama. Terima kasih banyak atas sokongan yang telah diberi selama
ini.

Di samping itu, tentang perkara khusus dibangkitkan oleh Ahli Yang Berhormat
Sepang— dia pun tidak ada. Saya fikir tidak perlu saya jawab.

Yang Berhormat Bukit Bendera— Yang Berhormat Bukit Bendera ada?

Tuan Wong Hon Wai [Bukit Bendera]: Ada, ada. Bukit Bendera ada.
