DR. 5.10.2022 57

Kita akan memulakan sebentar lagi dengan Yang Berhormat Bakri, kemudian Yang
Berhormat Kemaman, Yang Berhormat Kuala Kedah, Yang Berhormat Kuala Langat, Yang
Berhormat Tampin, Yang Berhormat Sik, Yang Berhormat Kubang Pasu, Yang Berhormat
Setiu, Yang Berhormat Bukit Bendera, Yang Berhormat Kalabakan, Yang Berhormat Kuala
Selangor, Yang Berhormat Sepang, Yang Berhormat Rasah, Yang Berhormat Hang Tuah
Jaya, Yang Berhormat Hulu Langat, Yang Berhormat Kota Melaka, Yang Berhormat Merbok,
Yang Berhormat Padang Serai dan Yang Berhormat Kangar.

Walau bagaimanapun mungkin ada variation dalam masa-masa yang tertentu
berpandu dengan atas permohonan yang diluluskan oleh Pengerusi. Kita mulakan dengan

Yang Berhormat Bakri, dipersilakan.

12.43 tgh.

Puan Yeo Bee Yin [Bakri]: Terima kasih Tuan Yang di-Pertua, kerana izinkan saya
untuk berdiri membahaskan pindaan Akta Kualiti Alam Sekeliling, Akta 1974. Tuan Yang di-
Pertua, pertama sekali Bakri ingin merekodkan rasa kecewa bahawa pindaan yang dibawa
oleh Kementerian Alam Sekitar dan Air (KASA).

Hal ini sebab sudah dua tahun Bakri tanya tentang pindaan akta ini tetapi apabila
saya baca pindaan yang dinanti-nantikan hanya ada pindaan atas hukuman denda, penjara
dan kompaun sahaja dan tidak ada pindaan yang komprehensif yang kita harapkan, yang kita
bahaskan dan kita tunggu-tunggukan. Jika hanya pindaan mudah ini kenapa kita perlu
mengambil masa dua tahun untuk pembentangan. Apakah bottleneck yang dihadapi oleh
kementerian?

Tambahan lagi kita memang tahu bahawa sudah ada banyak cadangan untuk
pindaan mudah yang terdapat, yang termaktub dalam laporan yang telah pun dibentangkan
kepada kementerian. Saya bagi satu contoh cukup. Contoh ini selepas insiden Sungai Kim
Kim, Akademi Sains Malaysia telah pun membentangkan laporan mereka yang bertajuk
‘Lesson From Sungai Kim Kim, Pasir Gudang’. Salah satu cadangan berkenaan dengan
AKAS ialah untuk mengubah tafsiran benda berbahaya kepada alam sekeliling ataupun lebih
dikenali sebagai environmentally hazardous substances.

Ini adalah pindaan yang sangat mudah. Hanya pinda tafsiran sahaja kepada bukan
sahaja mengikut senarai bahan kimia yang termaktub dalam perjanjian alam sekitar
antarabangsa seperti Rotterdam Convention, Stockholm Convention dan Minamata
Convention tetapi juga  sifat intrinsic bahan  tersebut seperti kebolehletupan,
kemudahbakaran, keupayaan untuk mengoksida, kehakisan, ketoksikan ataupun apabila
terkena air mudah terbakar, mudah toksik dan berbahaya ke lapisan ozon, bioakumulasi
dalam persekitaran dan sebagainya.

Ini adalah sangat mudah. Pindaan seperti ini yang sepatutnya kalau tidak ada masa
untuk pindaan komprehensif, pindaan mudah seperti pindaan tafsiran, pindaan seperti—

perlulah dibawa bersama. Oleh itu, saya sangat kecewa tetapi saya pun tahu bahawa
