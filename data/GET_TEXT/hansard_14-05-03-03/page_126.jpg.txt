DR. 5.10.2022 121

Dato’ Sri Tuan Ibrahim bin Tuan Man: Yang Berhormat Bukit Bendera
membangkitkan keperluan merujuk kepada Timbalan Pendakwa Raya tadi dan saya sebut
bahawa bagi mendapat izin sebelum kompaun dikeluarkan menyebabkan kelewatan. Itu
dibangkitkan tadi. Takut lewat tindakan kita di pihak JAS dalam mengambil tindakan ke atas
sesuatu kesalahan.

Bagi menjawab soalan ini, pihak kementerian ingin memaklumkan bahawa pindaan
dibuat kepada seksyen 45 Akta 127 selaras dengan Artikel 145(3) Perlembagaan
Persekutuan yang memperuntukkan bahawa kita perlu mendapat keizinan, kita rujuk dahulu
pada Timbalan Pendakwa Raya supaya kita tidak dicabar keputusan kita tersebut.
Keduanya, untuk mengelak kemungkinan-kemungkinan yang dibangkitkan isu rasuah, salah
guna kuasa kalau sekiranya direct diberi oleh pihak-pihak di peringkat kementerian. Jadi,
apabila kita merujuk dahulu, maka kita dapat elak perkara tersebut.

Keduanya, oleh kerana kompaun itu besar, jumlahnya besar, maka kita perlu dapat
pandangan daripada Timbalan Pendakwa Raya. Saya fikir ini mekanisme yang kita ambil
untuk protect beberapa perkaralah dan selaras dengan Perlembagaan Persekutuan.

Yang Berhormat Padang Rengas— banyak cadangan yang dikemukakan. Saya
menyambut baik.

Yang Berhormat Rasah?

Tuan Cha Kee Chin [Rasah]: Rasah ada.

Dato’ Sri Tuan Ibrahim bin Tuan Man: Terima kasih. Yang Berhormat Rasah
membangkitkan isu pindaan RUU ini akan dapat mempertingkatkan lagi penguatkuasaan
Akta 127 termasuknya pembakaran terbuka.

Untuk pembakaran terbuka ini, bukan semua pembakaran terbuka dikategorikan
sebagai satu kesalahan. Terdapat peruntukan di bawah pindaan seksyen 29A yang
mengkategorikan aktiviti bukan sebagai pembakaran terbuka seperti penyediaan makanan,
hal-hal yang melibatkan keagamaan, pembakaran tumbuh-tumbuhan berpenyakit dan
sebagainya. Saya fikir ini antara— kita sudah ada kecualikan supaya ketakutan masyarakat
nanti “Kalau saya bakar, saya kena saman’”, itu tidak timbullah.

Baik, di samping itu, saya juga ingin menjelaskan tentang apakah tindakan sekiranya
kesalahan berulang dilakukan. Tindakan terhadap pesalah yang berulang adalah penahanan
operasi, penahanan kelengkapan dan larangan serta perintah gantung lesen bagi premis
yang dilesenkan oleh JAS. Tindakan mahkamah juga boleh diteruskan bagi kesalahan-
kesalahan yang berulang ini. Bermakna, mana-mana pesalah yang melakukan tindakan
berulang, kita akan boleh gantung lesen, kita gantung operasi dan kita boleh bawa ke
mahkamah untuk pendakwaan.

Yang Berhormat Kangar juga membangkitkan nasib mangsa yang terkesan, adakah
manfaat pampasan. Di bawah seksyen 46E Akta 127, pesalah yang telah disabitkan, sebagai
tambahan kepada penalti, mahkamah boleh mengarahkan pihak yang melakukan kesalahan
untuk memberikan pampasan atas kerosakan yang dilakukan. Kita juga meneliti tentang

sesuatu loji terpaksa ditutup dan kerugian ditanggung oleh operator air. Pindaan ini
