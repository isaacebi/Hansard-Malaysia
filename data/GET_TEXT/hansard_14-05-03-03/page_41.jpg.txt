DR. 5.10.2022 36

berusaha untuk berada pada kedudukan terbaik dari segi pentadbiran, penganjuran aktiviti
sosial, pendidikan ataupun kebajikan.

Tuan Yang di-Pertua, kepelbagaian kesatuan dijangka akan memberi impak yang
baik terutamanya kepada pekerja yang memberikan kebebasan kepada pekerja untuk
menyertai atau menubuhkan kesatuan mengikut pilihan mereka sendiri. Bagi makluman
Dewan yang mulia ini, bagi memastikan keharmonian kesatuan dapat dikekalkan, sesuatu
kesatuan dibenarkan untuk mengehadkan keanggotaannya di mana seseorang pekerja yang
telah menganggotai kesatuannya tidak dibenarkan untuk menganggotai kesatuan sekerja
yang lain. Adalah menjadi harapan kerajaan dengan pindaan Akta 262 ini, ia akan
mewujudkan kesatuan sekerja yang lebih matang, progresif dan bersaing secara sihat bagi
memastikan faedah-faedah pekerja dapat ditingkatkan.

Bagi memastikan keharmonian pengurusan dapat dikekalkan, Akta Perhubungan
Perusahaan 1967 [Akta 177] telah terlebih dahulu dipinda dan diluluskan di Parlimen pada
19 Disember 2019 bagi memastikan hanya satu kesatuan yang diberi hak berunding tunggal
dengan izin sole bargaining rights dengan pihak majikan. Berhubung...

Tuan Haji Akmal Nasrullah bin Mohd Nasir [Johor Bahru]: Yang Berhormat
Menteri, boleh minta pencerahan? Tuan Yang di-Pertua, daripada segi dasarnya memang
saya bersetuju agar bila ada kepelbagaian ini, maka wujudnya persaingan sihat. Akan tetapi,
ada juga kebimbangan yang diutarakan dalam kalangan anggota ataupun jawatankuasa atau
union ketika ini bahawa sekiranya terdapat kesatuan yang baharu yang mungkin ditaja oleh
majikan - sebagai contoh kita tahu selama ini hanya satu badan tunggal yang terpaksa
berhadapan dengan majikan tersebut, sekarang ini lebih banyak.

Bagi saya, saya setuju. Kepelbagaian itu akan mewujudkan persaingan sihat. Akan
tetapi, bagaimana untuk kita meredakan kebimbangan kesatuan yang ada pada hari ini dan
pada masa yang sama supaya apabila Yang Berhormat Menteri sebut tadi ada satu kesatuan
tunggal yang akan berurusan dengan majikan atau ada kuasa nanti, bagaimana keputusan
itu ditentukan? Siapakah yang menentukan bahawa kesatuan tersebut yang mempunyai
kuasa berhadapan dengan majikan? Terima kasih.

Datuk Seri Saravanan a/l Murugan: Terima kasih Tuan Yang di-Pertua, terima kasih
Yang Berhormat Johor Bahru. Saya setujulah dengan apa yang pandangan. Ini adalah
menjadi bukan daripada Yang Berhormat tetapi ada juga apabila kita engage dengan
stakeholder, perkara ini telah pun dibangkitkan. Akan tetapi, kita menilai daripada segi
kebaikan dan keburukan maka kita memutuskan multiplicity adalah penting yang pertama
sebab ini mengikut [LO Convention 1987 yang memang menekankan pekerja ataupun tenaga
kerja perlu diberi ruang dan kebebasan untuk memilih kesatuan yang mereka ingin menyertai.

Kedua, hari ini kita linat - Yang Berhormat, /et me finish.

Tuan Sivarasa Rasiah [Sungai Buloh]: Sure.

Datuk Seri Saravanan a/l Murugan: Kedua Yang Berhormat Johor Bahru, kita lihat
hari ini apabila kita dalam usaha memohon tenaga kerja menyertai kesatuan, setakat ini tidak

melebihi lima peratus yang menyertai kesatuan. Salah satu sebab adalah mereka lihat
