DR. 5.10.2022 88

Cadangan saya supaya bahawa kita mungkin hadkan amaun-amaun tertentu.
Amaun-amaun yang kecil. Pegawai boleh menawarkan kompaun. Hanya amaun yang besar
beratus ribu, sampai berjuta baru perlu kelulusan Pendakwa Raya.

Kita tidak mahu bahawa Pegawai JAS lambat daripada segi penguatkuasaan, lambat
daripada segi kerana menunggu keizinan bertulis daripada Pendakwa Raya. Sebelum ini
tawaran kompaun boleh dibuat oleh Pegawai JAS, dan ini perlu mendapat penjelasan
daripada Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Masa sudah tamat Yang
Berhormat Bukit Bendera.

Tuan Wong Hon Wai [Bukit Bendera]: Saya meminta Yang Berhormat Menteri
untuk menjawab soalan yang saya telah bangkitkan. Sekian, terima kasih Tuan Yang di-
Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bukit Bendera. Seterusnya, saya jemput Yang Berhormat Padang Rengas
kemudian diikuti oleh Yang Berhormat Rasah. Sila Yang Berhormat Padang Rengas, 10

minit.

4.01 ptg.

Dato’ Seri Mohamed Nazri bin Abdul Aziz [Padang Rengas]: Terima kasih Tuan
Yang di-Pertua, memberikan kesempatan kepada saya untuk mengambil bahagian dalam
perbahasan ini.

Saya hendak mengambil- peringkat awal ini, hendak ambil kesempatan untuk
mengucapkan tahniah kepada Yang Berhormat Menteri dan juga kementerian, kerana telah
berjaya untuk membentangkan rang undang-undang ini, yang saya fikir iaitu bahawa
memandangkan soal alam sekitar ini merupakan soal yang sangat penting, yang dibahaskan
termasuk dalam COP26, dan COP27 yang akan datang ini.

[Dato' Ramli bin Dato’ Mohd Nor (Cameron Highlands) mempengerusikan
Mesyuarat]

Maka ini merupakan satu perkara yang positif dan baik. Mungkin dalam COP27 nanti
boleh dilaporkan bahawa tindakan-tindakan seperti ini telah pun dilakukan oleh Malaysia,
bagi menjayakan apa yang telah dirumuskan dalam COP26 dahulu.

Saya telah mendengar dengan teliti pandangan-pandangan daripada rakan-rakan,
Ahli-ahli Yang Berhormat yang membangkitkan beberapa perkara yang saya kira valid.

Namun, saya harap janganlah ia orang kata menyebabkan kementerian rasa morally
down, kerana pada saya ada undang-undang yang mungkin belum lengkap lagi- itu adalah
jauh lebih baik daripada langsung tidak ada undang-undang untuk kita membanteras perkara-
perkara yang ada kaitan dengan soal alam sekitar ini.

Tuan Yang di-Pertua, saya juga mendengar dengan teliti apa yang telah dibangkitkan
oleh Yang Berhormat dalam ulasan awal sebentar tadi tentang beberapa perkara yang akan
diambil, untuk memperkuatkan lagi usaha kita menjaga alam sekitar. Kenaikan denda ini
