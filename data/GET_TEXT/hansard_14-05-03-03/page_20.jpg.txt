DR. 5.10.2022 15

Bagi menguruskan kelestarian alam sekitar (environmental), dengan izin, dan
sumber asli dengan cekap, beberapa pendekatan kepada tatacara perolehan kerajaan telah
diperkenalkan. Antaranya, pelaksanaan Perolehan Hijau Kerajaan, dengan izin, Green
Government Procurement (GGP) semasa membuat perolehan bekalan dan perkhidmatan
serta penggunaan Sistem Binaan Berindustri (IBS). Perkara ini disokong dengan pematuhan
standard penarafan semasa pelaksanaan sesuatu projek pembinaan di bawah jabatan
teknikal serta penarafan hijau atau Malaysia Carbon Reduction and Environmental
Sustainability Tool (MyCREST) yang diperkenalkan oleh Jabatan Kerja Raya.

Di bawah tanggungan sosial, tatacara perolehan atau pemberian kontrak telah
menekankan kepada pematuhan dasar-dasar kerajaan sedia ada. Antaranya, dasar
penggunaan bahan atau barangan dan perkhidmatan tempatan yang bertujuan untuk
meningkatkan penglibatan industri pengilangan, pembuatan dan penyediaan perkhidmatan
tempatan dan dasar keutamaan kepada syarikat Bumiputera yang bertujuan untuk
mewujudkan perlindungan jaringan sosial kepada kumpulan sasar tertentu.

Selain itu, untuk makluman Yang Berhormat, kerajaan turut memperkenalkan
program PROTEGE yang bertujuan untuk membantu graduan menganggur membangunkan
keupayaan diri secara mempersiapkan dengan ilmu, kemahiran dan pengalaman bekerja,
seterusnya meningkatkan potensi diri dan peluang kebolehpasaran graduan. Syarikat yang
mendapat kontrak kerajaan diwajibkan untuk melaksanakan program POTEGE berdasarkan
penetapan nilai ambang dan sektor yang telah ditetapkan.

Usaha-usaha di pihak kerajaan secara tidak langsung dapat memberi galakan
kepada syarikat-syarikat untuk menunaikan tanggungjawab korporat sosial mereka serta
mencapai impak alam sekitar, sosial dan tadbir urus yang mampan. Terima kasih, Yang
Berhormat.

Timbalan Yang di-Pertua [Dato’ Mohd Rashid Hasnon]: Soalan tambahan
pertama. Sila.

Datuk Seri Dr Mujahid Yusof Rawa [Parit Buntar]: Terima kasih kepada Yang
Berhormat Timbalan Menteri yang membaca jawapannya itu tadi.

Isu yang dibangkitkan sekarang bukan isu CSR, bukan isu good governance yang
telah tertulis di dalam apa sahaja peraturan. Ini kerana kita tengok semua projek yang dibuat
memang tidak ikut standard pun.

Akan tetapi, apa yang saya hendak nyatakan di sini ialah macam mana kerajaan
berhadapan dengan institusi kewangan yang akhirnya akan mendanai projek-projek ini?
Maka, pendanaan sustainable financing ini, bagaimana kerajaan hendak pastikan bahawa di
sana ada ekosistem, bukan lagi sebagai satu tempelan tetapi the whole ecosystem itu
mestilah berpandukan kepada ESG?

Oleh itu, soalan saya, bagaimana kerajaan dalam konteks institusi kewangan, bagi
mengeluarkan apa sahaja pendanaan mestilah ia bercirikan kepada ketahanan alam sekitar
dan ketahanan sosial? Climate resilience dengan social resilience. Yang akhirnya apabila

diberi kontrak-kontrak dengan pendanaan ini, bukan sahaja projek itu mesti ikut tatacaranya
