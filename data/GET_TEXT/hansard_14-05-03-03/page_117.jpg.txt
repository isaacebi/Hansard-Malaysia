DR. 5.10.2022 112

berharap pihak kementerian dapat mempertimbangkan dan memperkemaskan apabila
pelaksanaan dijalankan pada masa akan datang.

Tuan Yang di-Pertua, kita faham bahawa akta ini bertujuan untuk mencegah,
menghapus, mengawal pencemaran dan membaiki alam sekeliling serta yang sewaktu
dengannya. Pindaan pada kali ini pula akan menaikkan kadar denda dan penalti minimum
dan maksimum dan secara kasarnya dilihat begitu tegas dan dapat menekankan daripada
isu ini berlarutan. Namun, saya mohon kementerian untuk memberikan perhatian terhadap
isu seperti berikut.

Tuan Yang di-Pertua, pertamanya isu penguatkuasaan. Setinggi mana pun denda
atau penalti atau hukuman yang dikenakan, sekiranya kita gagal daripada aspek
penguatkuasaan, ini diumpamakan tin kosong sahaja. Sebagai contoh di kawasan Hulu
Selangor, saya rasa Yang Berhormat Menteri sendiri dah ambil maklum surat permohonan
daripada pejabat saya untuk Hulu Selangor tiada pejabat cawangan Jabatan Alam Sekitar.
Yang terdekat hanya ada di cawangan Gombak. Hulu Selangor mempunyai lima zon
perindustrian utama yang melibatkan pelbagai sektor perkilangan terdiri daripada
perindustrian Perodua, perindustrian Sungai Choh, Zurah Industrial Park, Rasa, Mill Batang
Kali dan UMW Serendah.

Situasi begini, bagaimana kita nak pastikan penguatkuasaan ini dapat berjalan
dengan cekap dan pantas dengan adanya lima zon perindustrian? Pegawai alam sekitar perlu
pinjam daripada cawangan terdekat. Saya tak nafikan pegawai-pegawai daripada cawangan
Gombak begitu baik melaksanakan tanggungjawab mereka tetapi kita juga perlu
mempertimbangkan untuk jangka masa panjang, tanggungjawab pegawai untuk
melaksanakan tugasan mereka.

01730

Ini belum lagi isu kami menerima pelbagai aduan awam mengenai salah laku
pengilang-pengilang tersebut. Jadi, saya berharap Menteri sokonglah tumbuhnya cawangan
baru. Angkat permohonan kepada jabatan berkaitan untuk diluluskan. Hulu Selangor sebesar
negeri Melaka. Memang wajar ada pejabat cawangan alam sekitar supaya aduan dan
penguatkuasaan dapat dijalankan dengan efisien.

Tuan Yang di-Pertua, seterusnya perkara ini berkaitan dengan isu kedua iaitu
kerjasama dengan PBT. Kita faham, penguatkuasaan terdekat adalah kepada pihak PBT
yang ada di suatu daerah tersebut. Akan tetapi kita juga faham, PBT tiada bidang kuasa
dalam perkara untuk melibatkan EIA sebab PBT tiada kepakaran untuk menentukan sesuatu
aduan untuk diambil tindakan susulan. Lain lagi, jika buat penguatkuasaan secara bersepadu.

Satu isu lagi, apabila EIA telah diluluskan, perlu ada semakan berkala dijalankan
untuk memastikan pengilang-pengilang ini sentiasa mematuhi syarat-syarat yang ditentukan.
Jangan biarkan hanya ia disempurnakan apabila permohonan dibuat tetapi apabila dapat
kelulusan dan lesen, pemantauan berkala itu diabaikan.

Tuan Yang di-Pertua, yang terakhir berkaitan hukuman yang tinggi. Kadar denda dan

penalti yang tinggi ini ada baik dan buruknya. Baiknya apabila ini akan memberikan satu
