DR. 5.10.2022 58

mungkin ada apa-apa halangan yang dihadapi oleh kementerian yang saya ingin tahu apakah
halangan itu.

Banyak lagi contoh yang saya boleh bagi. So, untuk pindaan yang seterusnya saya
berharap bahawa kita tidak payah tunggu terlalu lama dan juga bahawa kementerian boleh
merujuk balik cadangan-cadangan dalam laporan-laporan yang kita ada. Jangan biarkan
laporan ini setakat dokumen sahaja dalam kementerian dan berdebu.

Bakri juga ingin menggesa kementerian untuk membawa satu pindaan yang lebih
komprehensif, yang boleh memasukkan elemen perubahan iklim, memasukkan elemen
sustainability, secular economy dengan izin, unsur bukan punitive. Sekarang kita sedang
bincang tentang punishment, tentang hukuman. Akan tetapi sekarang dalam environmental
law, the trend adalah ada satu anjakan paradigma di mana kita move bukan sahaja punitive
dan reaktif tetapi pencegahan, kesedaran, latihan dan sebagainya. Saya sedia untuk
memberi input kepada kementerian apabila diperlukan.

Daripada segi pindaan hukuman, Bakri juga ingin tahu apakah jumlah
penguatkuasaan AKAS pada tahun 2021 dan untuk dua suku yang pertama tahun 2022. Ini
adalah kerana walaupun kita ada perundangan yang ketat, yang berat tetapi kalau tidak ada
penguatkuasaan yang efektif, maka hukuman ini setakat hiasan juga.

Tuan Yang di-Pertua, Bakri juga ingin memberi beberapa cadangan kepada KASA
untuk menambah baik kawal selia alam sekitar dengan menggunakan sepenuhnya
peruntukan-peruntukan yang sedia ada. Walaupun tidak sempurna, walaupun ada banyak
pindaan yang saya harapkan tidak ada pinda tetapi dengan yang sedia ada kita boleh
membuat sesuatu untuk menambah baik kawal selia alam sekitar.

Pertama, menggunakan kuasa Menteri untuk membuat peraturan di bawah seksyen
51(1)(u) secara spesifik bagi melarang atau mengawal pengilangan, penstoran,
pengangkutan atau pemakaian atau penggunaan, pengeluaran, pelepasan, atau peletakan
ke dalam alam sekitar apa-apa benda berbahaya kepada alam sekeliling. Menteri boleh
menggunakan seksyen ini untuk mewajibkan pendaftaran ke MyEHS. Ini adalah sangat
penting supaya kita ada pangkalan data, bahan-bahan berbahaya yang sempurna di
Malaysia.

Ini adalah selaras dengan cadangan-cadangan yang saya telah pun bentangkan dan
telah pun bangkitkan banyak kali tentang chemical governance act. Kalau kita tidak boleh
akta ini, kalau kita boleh guna seksyen ini pun boleh kita mengawal selia bahan-bahan kimia
terutamanya penstoran dan pengangkutan mereka. Kalau kita boleh membuat demikian
dengan ada pangkalan data bahan-bahan kimia berbahaya, maka semasa kita menyiasat,
semasa kita membawa bukti kepada mahkamah kita boleh ada satu track record yang baik
dan sempurna. Ini akan meningkatkan penguasaan dan pendakwaan kepada mahkamah.

Oleh itu, saya berharap Menteri boleh mengambil pertimbangan ini kerana sekarang
MyEHS adalah dalam voluntery basis sahaja. Kalau boleh Menteri boleh gunakan kuasa di
bawah peraturan 51(1)(u) untuk menjadikan ia satu mandatori kepada semua yang

melibatkan diri dalam environmentally hazardous substance (EHS). Dengan data ini juga,
