DR. 5.10.2022 52

Jadi, saya minta mungkin— / tak tahu motif. Macam saya sebut, siapa yang datang
lobi untuk tukar ini? Daripada segi prinsip, ia reverse, dengan izin, the good position that was
there, dengan izin, di klausa 11 yang asal. Jadi, saya minta ini kalau boleh Yang Berhormat
Menteri pertimbangkan. Mungkin kita akan tangguh untuk makan tengah hari dalam
setengah jam. Ada masa, kita bincang dengan kementerian, pegawai-pegawai lain dan...
[Disampuk] Saya open. Hantar ke select committee, no problem. Sebab, bubar next week,
rang undang-undang ini akan jadi sia-sia anyway. Might as well refer to select committee,
right? So, refer-lah, no problem. But please, if you cannot refer, tarik balik inilah. Kekalkan
your own suggestion dalam blue copy. Don’t take us backward. Terima kasih.

Tuan Pengerusi [Dato' Ramli bin Dato’ Mohd Nor (Cameron Highlands)]: Okey,

Yang Berhormat Menteri jawab.

12.27 tgh.

Menteri Sumber Manusia [Datuk Seri Saravanan a/l Murugan]: Tuan Pengerusi,
kebetulannya kementerian tak pernah buat unilateral decision. Keputusan ini telah pun dibuat
kerana ada juga input-input daripada engagement dengan stakeholders daripada pelbagai
sektor.

Pindaan ini bertujuan menyelaraskan bahawa hanya anggota yang masih merupakan
pekerja mempunyai hak untuk mengundi dalam perkara mogok. Pindaan adalah untuk
menjaga keharmonian perusahaan. Pindaan ini juga selaras dengan tafsiran mogok di bawah
seksyen 2 Akta Kesatuan Sekerja yang mana pihak-pihak berkaitan mogok, party to the strike
adalah pekerja dan majikan.

Tuan Pengerusi, mogok adalah merupakan pertikaian perusahaan dan sepatutnya
hak untuk mogok hanya diberi kepada anggota yang masih merupakan sebagai pekerja.

Maka, saya akan ambil kira pandangan daripada Yang Berhormat. Biar kementerian
meneliti daripada segi relevan. Sekiranya perlu, kita daripada semasa ke semasa akan buat
perubahan ini. Perubahan ini pun berlaku setelah kita menunggu bertahun-tahun. So,
sekiranya ada kecacatan, saya bagi jaminan kita akan ratifikasikan keseluruhan.

Terima kasih.

Tuan Pengerusi [Dato' Ramli bin Dato’ Mohd Nor (Cameron Highlands)]: Ahli-
ahli Yang Berhormat, masalahnya ialah bahawa pindaan yang dicadangkan oleh Yang
Berhormat Menteri Sumber Manusia dalam kertas pindaan hendaklah disetujukan.

[Pindaan dikemuka bagi diputuskan; dan disetujukan]

[Fasal 11 sebagaimana dipinda diperintahkan jadi sebahagian daripada rang
undang-undang]

[Fasal 12 hingga 16 diperintahkan jadi sebahagian daripada rang undang-undang]
