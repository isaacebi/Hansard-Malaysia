DR. 5.10.2022 16

begitu tetapi yang memberi pinjaman pun kena strict dalam memastikan ekosistem dalam
syarikat tersebut dan dalam bank itu mesti menjadikan ESG sebagai dia punya ekosistem,
nadi yang menggerakkan pelaburan di masa hadapan.

Satu lagi yang terkait ialah bagaimana kerajaan melibatkan kumpulan hak asasi
manusia dan juga yang memperjuangkan alam sekitar untuk duduk di dalam ekosistem ini
sebagai rakan? Bukan sebagai orang yang— bagi pihak kerajaan, selalu menganggap
mereka ini sebagai penghalang— tetapi sebagai rakan kerana kita ada satu dasar iaitu ESG.

Jadi, mohon menjawab tanpa membaca. Terima kasih.

Timbalan Yang di-Pertua [Dato’ Mohd Rashid Hasnon]: Baik.

Dato’ Indera Mohd Shahar bin Abdullah: Terima kasih Ahli Yang Berhormat.
Semasa Yang Berhormat jadi Menteri pun saya nampak Yang Berhormat membaca jawapan.
Jadi, saya mengikut apa Yang Berhormat lakukan dahulu, tetapi elok saya menjawab dua
persoalan yang dibangkitkan daripada Yang Berhormat.

Pertamanya, Yang Berhormat bagi tahu tadi bagaimana kita institusi kewangan untuk
memberi galakan kepada ESG. Itu sebabnya dalam Bajet 2022, kalau Yang Berhormat masih
ingat semasa pembentangan bajet tempoh hari, kita telah meletakkan peruntukan di bawah
Low Carbon Transition Facility di bawah Bank Negara sebanyak RM1 bilion. Dalam proses
ini, kita membuat engagement kepada semua syarikat, bukan sahaja syarikat yang besar
tetapi syarikat PKS, untuk supaya mereka mempunyai keupayaan dan memahami
bagaimana kriteria yang telah kita letakkan. Bukan mudah untuk dapat pendanaan melalui
perkara-perkara yang telah disebutkan tadi iaitu ESG, tetapi kita lakukan RM1 bilion di bawah
Bank Negara Malaysia supaya ia memberi satu permulaan yang baharu untuk memastikan
kita memahami perkara-perkara ini.

Persoalan kedua yang dibangkitkan oleh Yang Berhormat adalah berkaitan NGO.
Saya ingat Yang Berhormat mungkin keliru dan tidak melihat apa yang telah Kementerian
Kewangan lakukan. Kita membuat engagement, Yang Berhormat, bukan sahaja dengan
pihak-pihak tertinggi tetapi kita membuat engagement dengan semua pihak NGO. Kita
mendapat.

Yang Berhormat, kertas konsultasi awam yang telah kita lancarkan pada bulan Ogos
untuk Bajet 2023 telah kita nyatakan begitu ringkas dan begitu padat tentang apa yang kita
hendak buat dalam ESG. Saya harap Yang Berhormat sempat baca. Akan tetapi, cadangan
telah ditutup pada 30 Ogos yang lalu. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Soalan tambahan yang kedua. Saya jemput Yang Berhormat Beaufort.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Terima kasih Tuan Yang di-Pertua. Saya ingin menyentuh tentang aspek sosial,
Yang Berhormat Timbalan Menteri.

Aspek sosial, pertamanya berkenaan dengan pekerja. Apabila kerajaan memberikan
kontrak-kontrak besar-besar, berbilion ataupun beratus-ratus juta yang akan melibatkan

pekerja, kita tahu bahawa pekerja ini ramai datangnya dari luar iaitu pekerja asing.
