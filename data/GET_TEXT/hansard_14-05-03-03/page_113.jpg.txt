DR. 5.10.2022 108

5.16 ptg.

Tuan Noor Amin bin Ahmad [Kangar]: Bismillahi Rahmani Rahim. [Kata-kata aluan
dalam Bahasa Arab][Berselawat]. Terima kasih, Tuan Yang di-Pertua. Lebih kurang 22 tahun
lalu saya ketika negara kita bercakap tentang perindustrian dan juga teknologi maklumat saya
mendapat tawaran untuk menyambung pelajaran dalam bidang perhutanan.

Jadi pada waktu itu saya sudah pastilah blur. Kita blur. Sebagai orang muda waktu
itu kita pun sebenarnya hendak terlibat nak jadi jurutera, nak jadi arkitek. Akan tetapi, apabila
kita dapat dalam bidang perhutanan ini kita tidak tahu apa kita hendak kerja nanti.

Akan tetapi, apabila saya mengikuti selama tiga tahun Pengajian Diploma
Perhutanan di UPM saya jatuh cinta dalam bidang ini dan kemudian saya menyambung
pelajaran dalam Bachelor Sains Perhutanan. Jadi, saya lama di UPM. Kemudian sehinggalah
pada tahun 2007 saya juga dilantik sebagai Ketua Fasilitator Kem Pendidikan Alam Sekitar
Kebangsaan.

Jadi, bagi saya sudah tentulah isu alam sekitar ini cukup menarik minat saya untuk
mendengar dan berbahas dan ia bukanlah isu yang baharu dan banyak sebenarnya yang
saya ingin perkatakan. Saya ucapkan tahniah kepada Yang Berhormat Menteri atas
pembentangan RUU ini dan insya-Allah saya juga akan menyokong. Cuma saya akan
membangkitkan beberapa perkara.

Saya fikir daripada dahulu pun sudah banyak isu alam sekitar ini dikatakan dan agak
kurang waras jika seseorang itu menolak tentang kepentingan alam sekitar. Kalau kita pergi
bertanya dengan masyarakat di luar sana semua orang akan kata isu alam sekitar penting.
Akan tetapi, sekiranya ditanya tentang keutamaan ke mana apa dahulu yang kita hendak buat
sudah tentulah isu alam sekitar ini selalu terperosok di bawah. Apabila hendak tanya sama
ada kita hendak selamatkan alam sekitar ataupun pembangunan, ramai yang mungkin
terpaksa memilih untuk pembangunan kerana pembangunan ini bercakap tentang pekerjaan,
bercakap tentang kemiskinan.

Jadi, sambil kita berbincang tentang RUU ini, kita mesti faham kerangka besar. Isu
alam sekitar ini tidak wujud dalam bersendirian ia wujud dalam kerangka pembangunan.
Pengakuan ini tidak semestinyalah macam saya sebut tadi tidak semestinya ditunjukkan
dalam amalan seharian. Walaupun orang bercakap alam sekitar penting, kita boleh lihat di
mana-mana orang buang sampah-sarap, orang buat pencemaran asap, pencemaran bunyi
malah yang lebih rumit lagi untuk kita kenal pasti ialah pembaziran tenaga.

Hari ini kita bercakap tentang perubahan iklim, tentang pemanasan global. Ini
melibatkan pencemaran terhadap pembaziran tenaga. Orang biar elektrik terbuka itu
menggunakan tenaga yang kita tidak nampak sebab orang kata proses ini tidak berlaku di
depan mata kita.

Dalam banyak keadaan, cara kita menangani masalah ini selalunya_ bersifat
menghukum. Semalam semasa hadir mendengar taklimat daripada kementerian mengenai

RUU ini saya hanya mendengar pindaan-pindaan yang dibuat bertumpu kepada aspek
