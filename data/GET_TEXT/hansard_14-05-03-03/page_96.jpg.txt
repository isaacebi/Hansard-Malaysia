DR. 5.10.2022 91

memasukkan subjek-subjek seperti ini kembali kepada kurikulum kita supaya ia di peringkat
sekolah rendah lagi dapat dilatinkan kita untuk cinta kepada alam sekitar. Terima kasih.
Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Padang Rengas. Dipersilakan Yang Berhormat Rasah.

4.13 ptg.

Tuan Cha Kee Chin [Rasah]: Terima kasih Tuan Yang di-Pertua atas peluang yang
diberikan kepada saya untuk turut serta dalam perbahasan untuk Rang Undang-undang
Kualiti Alam Sekeliling (Pindaan) 2022 pada petang ini.

Perkara pertama yang saya hendak sebut adalah berkenaan dengan pindaan kepada
seksyen 2 akta induk iaitu memasukkan takrifan “pembakaran terbuka”. Saya menyambut
baik kemasukan takrifan ini yang mana ia membolehkan satu skop pembakaran ataupun
pembaraan yang berlaku di udara bebas. Ini sesuatu yang saya rasa kita perlu mempunyai
satu inisiatif untuk memastikan tiada pembakaran terbuka oleh mana-mana pihak. Bukan
sahaja industri melalui perlepasan pembakaran daripada kilang haram dan sebagainya.
Bukan setakat itu sahaja tetapi daripada mana-mana individu, orang perseorangan yang telah
melakukan sesuatu.

Saya bagi contoh. Kalau di kawasan perumahan, ada orang bakar di tanah lapang.
Katakan tanah lapang itu, dia hendak tanam sayur sedikit. Itu okeylah kalau dia tidak
menjejaskan hak orang lain, tidak mendatangkan kacau ganggu dan sebagainya. Tidak apa.
Akan tetapi kalau selepas dia tanam, sisa-sisa tumbuhan dia bakar di situ. Apakah perkara
ini dibenarkan?

Jadi saya harap dengan kemasukan pembakaran terbuka, takrifan yang baharu ini,
ia akan membolehkan pihak Jabatan Alam Sekitar di semua tempat boleh ambil tindakan
yang sewajarnya. Sebab, kalau tidak ada tindakan yang disusuli oleh Jabatan Alam Sekitar
sebagai agensi yang terlibat, tidak ada makna pindaan pada hari ini walaupun disokong oleh
semua Ahli Dewan yang hadir pada hari ini.

Jadi, saya mohon— sebab di kawasan saya, saya hendak bagi tahu, bulan Julai saya
pernah tulis surat kepada Jabatan Alam Sekitar Negeri Sembilan berkenaan dengan
pembakaran terbuka di Taman Seremban Jaya. Sehingga hari ini, perkara itu masih berlaku.
Saya harap perkara ini— mungkin Yang Berhormat tidak payah jawab. Akan tetapi, paling
kurang, pegawai itu, saya mohon tindakan daripada Jabatan Alam Sekitar Negeri Sembilan
terhadap perkara ini.

Perkara kedua yang saya hendak sebut adalah saya meneliti pembentangan
daripada Yang Berhormat Menteri sebelum berehat tengah hari tadi iaitu berkenaan dengan
pindaan yang kita bicarakan pada hari ini. Saya dapati di seksyen 29A akta induk dipinda
keseluruhan, diganti dengan subseksyen (1) hingga subseksyen (5) yang baharu dan
seterusnya seksyen 29AA dibuang. Tadi dalam pembentangan oleh Yang Berhormat Menteri,
Yang Berhormat Menteri tidak sebut apakah sebabnya kenapa dua seksyen ini. Saya anggap

ia sebagai gabungan. Sebab itu seksyen 29AA itu dibuang dan seksyen 29A itu ditambah
