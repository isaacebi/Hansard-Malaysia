DR. 5.10.2022 28

Datuk Seri Haji Salahuddin bin Ayub [Pulai]: Terima kasih Tuan Yang di-Pertua.
Saya ingin mendapat penjelasan sekiranya libat urus itu juga diadakan di peringkat
international. Sebagai contoh Tuan Yang di-Pertua, DataFarming- suatu aplikasi pixxels
consolidation of hyperspectral satellite technology yang diguna pakai di banyak negara maju
yang membuktikan meningkatkan hasil pertanian.

Kedua, adakah ada sektor pertanian yang terlibat dengan semiconductor supply
chains disruptions di mana Taiwan dan China hari ini, banyak syarikat ini yang sedang giat?
Adakah Malaysia terutamanya MAFI, mengadakan libat urus dengan penglibatan syarikat-
syarikat antarabangsa ini? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pulai. Sila Timbalan Menteri, satu minit.

Datuk Seri Haji Anmad bin Hamzah: Terima kasih Tuan Yang di-Pertua. Terima
kasih Yang Berhormat. Ini adalah bekas Menteri Pertanian kita dulu, yang saya rasa
mempunyai banyak pengalaman.

Untuk maklumat Yang Berhormat, MAFI sebenarnya mengambil satu pendekatan
bagi memastikan supaya, apa juga penemuan baharu yang kita dapati, bukan sahaja dapat
digunakan dengan lebih efisien, bahkan kita mahu mendapatkan lagi banyak maklumat serta
kerjasama pintar, bukan sahaja dari dalam negara yang kita buat pada ketika ini, bahkan
untuk ke luar negara yang lain.

Pada ketika ini, kita mendapat kerjasama yang cukup baik sekali daripada banyak
badan perniagaan dan juga swasta dari luar negara yang bukan sahaja sudah menunjukkan
minat untuk menanam modal, bahkan untuk bersama-sama melibatkan diri bagi
mempertingkatkan lagi pengeluaran pertanian dalam negara kita.

Ketiganya, kesungguhan yang telah ditunjukkan oleh pihak swasta yang mahu
melibatkan diri dalam bidang pertanian, yang saya rasakan pada ketika ini, kita boleh buat
satu ujian yang terbaik, dan kita telah pun mendapatkan banyak cadangan untuk menanam
modal dan mereka telah menandatangani MOU yang kita yakin ia akan boleh di take offdalam
masa yang terdekat ini, terutamanya kepada pihak swasta yang ingin menanam modal yang
begitu besar sekali. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Timbalan
Menteri. Soalan tambahan seterusnya saya menjemput Yang Berhormat Hulu Rajang.

Datuk Wilson Ugak anak Kumbong [Hulu Rajang]: Saya ingin bertanya kepada
Yang Berhormat Timbalan Menteri, apakah pendekatan yang diambil oleh kementerian
dalam melaksanakan penyelidikan dan pembangunan R&D untuk meningkatkan produktiviti
pengeluaran dan penghasilan makanan negara kita? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Hulu Rajang. Silakan Timbalan Menteri, satu minit.

Datuk Seri Haji Anmad bin Hamzah: Terima kasih Tuan Yang di-Pertua, terima
kasih Yang Berhormat. Sebenarnya pada ketika ini, kita telah mewujudkan satu perkongsian

kepakaran di antara semua jabatan dalam kerajaan bersama-sama kolaborasi dengan
