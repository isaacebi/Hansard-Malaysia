DR. 5.10.2022 99

4.41 ptg.

Tuan Sanisvara Nethaji Rayer a/l Rajaji [Jelutong]: Terima kasih Tuan Yang di-
Pertua. Terlebih dahulu saya ingin merakamkan ucapan jutaan terima kasih kepada Tuan
Yang di-Pertua kerana walaupun pada asalnya saya tidak disenaraikan untuk berbahas tetapi
saya telah memohon dan Tuan Yang di-Pertua telah membenarkan. Saya ucapkan jutaan
terima kasih.

Tuan Yang di-Pertua, saya hanya ingin menarik perhatian Dewan yang mulia ini dan
Menteri kepada peruntukan-peruntukan mengenai penambahan kepada hukuman. Memang
ini adalah suatu perkara yang baik dan seperti yang telah dibahaskan oleh ramai daripada
Ahli-ahli Dewan Rakyat, saya fikir ini akan meningkatkan lagi tahap kesedaran dan juga ia
akan memperingati rakyat supaya tidak memperlekehkan undang-undang ini dan kita
sentiasa mengambil langkah-langkah untuk memastikan bahawa alam sekitar kita terjaga dan
terjamin bagi tujuan kita semua sebagai rakyat Malaysia.

Pada masa yang sama, saya ingin menarik perhatian Dewan yang mulia ini,
terutamanya kita juga melihat kepada peruntukan fasal nombor 13, fasal 25 yang bertujuan
untuk meminda seksyen 45 berkenaan dengan mendapat keizinan bertulis daripada
pendakwa raya terlebih dahulu, di mana pindaan ini bertujuan untuk menaikkan jumlah
tawaran kompaun daripada tidak melebihi RM2,000 kepada tidak melebihi 50 peratus
daripada jumlah denda maksimum yang diperuntukkan bagi setiap kesalahan.

Saya melihat kepada fasal ini dan saya menarik perhatian Yang Berhormat Menteri
kepada suatu kejadian yang berlaku baru-baru ini, di mana selepas berlakunya keputusan
melibatkan kes Yang Berhormat Pekan, kita lihat bahawa terdapat pihak-pihak yang
mengeluarkan kenyataan-kenyataan menyerang hakim yang terlibat, menyerang timbalan
pendakwa raya yang terlibat, sehinggakan kita lihat Yang Berhormat Pengerang kalau tidak
silap saya juga membuat satu ucapan semasa perhimpunan UMNO, di mana kenyataan-
kenyataan yang lebih kurang menghasut telah pun dikeluarkan.

Ramai daripada Ahli Yang Berhormat di sini telah pun menyatakan kerisauan kami
adalah, bolehkan undang-undang ini dikuatkuasakan without fear or favor dengan izin, tanpa
berat sebelah? Kalaulah dikatakan pada satu ketika nanti, saya lihat pihak-pihak yang terlibat
merupakan VVIP ataupun merupakan orang-orang kenamaan daripada parti-parti tertentu,
bolehkah Yang Berhormat Menteri, yang saya lihat bersungguh-sungguh membentangkan
undang-undang ini, yang telah mengambil langkah-langkah untuk menggubal undang-
undang ini, yang telah mengambil langkah-langkah untuk mendapat maklum balas daripada
semua pemegang taruh, dapat memberi syor bahawa undang-undang ini sudah semestinya
akan dikuatkuasakan without fear or favor, tanpa memberi apa-apa kelonggaran ataupun
keistimewaan kepada mana-mana pihak?

Saya juga berterima kasih, memang ini merupakan peluang yang baik kerana Tuan
Yang di-Pertua, saya difahamkan merupakan seorang pegawai pangkat atasan Polis Diraja

Malaysia. Saya juga difahamkan bahawa beliau merupakan seorang pendakwa, pernah
