DR. 5.10.2022 34

Yang Berhormat Kapar, rakan saya Yang Berhormat Ipoh Barat, Yang Berhormat Padang
Rengas, Yang Berhormat Setiu, Yang Berhormat Kemaman, Yang Berhormat Labuan, Yang
Berhormat Bukit Bendera, Yang Berhormat Sepang, Yang Berhormat Tuaran, Yang
Berhormat Klang, Yang Berhormat Sungai Buloh, Yang Berhormat Rasah dan Yang
Berhormat Padang Serai.

Yang Berhormat Pokok Sena telah membangkitkan isu pekerja gig tidak boleh
menubuhkan kesatuan sekerja. Untuk makluman Dewan yang mulia ini, pada masa ini,
pekerja ekonomi gig boleh menubuhkan kesatuan sekerja sekiranya mereka digaji di bawah
suatu kontrak perkhidmatan, dengan izin, contract of service dengan pihak majikan.

Walau bagaimanapun, bagi pekerja-pekerja ekonomi gig yang berada di bawah
kontrak untuk perkhidmatan, dengan izin, contract for service, mereka bukanlah seorang
pekerja menurut definisi Akta Kesatuan Sekerja 1959 [Akta 262]. Justeru, kerajaan pada
masa ini sedang meneliti dan mengkaji kebolehlaksanaan undang-undang dan dasar baharu
yang bersesuaian bagi mengawal selia sektor ekonomi gig yang semakin membangun dan
berkembang di dalam negara.

Tuan Yang di-Pertua, kita linat sektor gig economy ini merupakan satu hala tuju
baharu ataupun satu budaya baharu. Maka, kita akan meneliti dan memperhalusi untuk
memperkenalkan undang-undang baharu untuk memperkenalkan mereka.

Seterusnya, Yang Berhormat Ipoh Barat ada membangkitkan isu berkaitan
penubuhan kesatuan sekerja oleh pekerja asing yang dikatakan boleh mengurangkan isu
buruh paksa. Kementerian bersetuju dengan kenyataan Yang Berhormat Ipoh Barat ini dalam
usaha untuk meningkatkan keahlian kesatuan sekerja dalam kalangan pekerja tempatan dan
asing seterusnya meningkatkan perlindungan dan kebajikan pekerja.

01140

Tuan Yang di-Pertua, berkaitan isu pekerja parti politik yang dibenarkan memegang
jawatan di dalam kesatuan sekerja yang dibangkitkan oleh Yang Berhormat Sik tiada
keperluan untuk...

Tuan M. Kulasegaran [Ipoh Barat]: Yang Berhormat, sedikit. Ini mengenai
dibenarkan menubuhkan kesatuan sekerja oleh pekerja asing. Saya hendak tambah sedikit
Yang Berhormat. Semasa kita menerajui kerajaan, kita ada buat cadangan iaitu - was the
last stage di mana kita ada beritahu kepada majikan-majikan supaya semua pekerja asing
yang datang ke negara ini mereka akan diberi taklimat mengenai apakah peranan mereka
jika mereka menjadi ahli kesatuan sekerja atau tidak. Juga, semua — in a very simple term
hak mereka. Ini kerana seperti yang kita maklum, ramai antara mereka apabila mereka lepas
dari luar negara itu dia tidak arif dalam hal-hal ini. Adakah itu merangkumi dalam peranan
kementerian?

Datuk Seri Saravanan a/l Murugan: Tuan Yang di-Pertua, ini memang satu
cadangan yang perlu dikuatkuasakan oleh Kementerian Sumber Manusia sebab saya setuju
dengan apa yang dicadangkan oleh Yang Berhormat di mana ramai pekerja asing yang

masuk ke dalam negara kita. Walaupun kita ada peraturan-peraturan dan undang-undang
