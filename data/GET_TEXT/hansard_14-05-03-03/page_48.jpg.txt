DR. 5.10.2022 43

dalam daftar keanggotaan yang diuruskan oleh kesatuan sekerja sendiri. Oleh itu, sekiranya
data tersebut adalah data yang dikemas kini oleh kesatuan, sudah pastilah hanya mereka
yang masih hidup dan merupakan anggota kesatuan yang diambil kira.

Yang Berhormat Ipoh Barat juga membangunkan isu berhubung mengurangkan nilai
ambang (threshold) dengan izin, mogok supaya hanya 50 peratus anggota yang bersetuju
untuk menjalankan mogok. Kementerian mengambil maklum bahawa mogok ataupun sekat
masuk adalah merupakan salah satu hak yang dilindungi dalam Undang-undang Perburuhan.
Melalui pindaan ini, syarat mogok telah dikurangkan, di mana formula baru dalam pengiraan
undi sulit diperkenalkan iaitu keperluan kesatuan sekerja untuk memastikan 60 peratus,
walaupun sebelum ini 7.5 peratus, kini 60 peratus anggota berhak mengundi dalam cadangan
untuk mogok dan lebih suara, more than 50 percent ataupun daripada anggota yang
mengandungi tersebut. Oleh yang demikian, pindaan ini telah mengambil kira nilai ambang
(threshold) yang lebih rendah daripada peruntukan yang sedia ada.

Dato’ Abdullah Sani bin Abdul Hamid [Kapar]: Yang Berhormat Menteri,
pencelahan. Terima kasih.

Datuk Seri Saravanan a/l Murugan: Tuan Yang di-Pertua, memandangkan hanya
ada empat minit, last bagi Yang Berhormat Kapar.

Dato' Abdullah Sani bin Abdul Hamid [Kapar]: Ya. Ya.

Tuan Charles Anthony Santiago [Klang]: Saya juga ada satu soalan.

Dato' Abdullah Sani bin Abdul Hamid [Kapar]: Bilamana kita bercakap,
membicarakan soal qualified untuk mogok ini di bawah seksyen 40, tetapi dalam masa yang
sama kita mesti ada tempoh. Tempohnya ialah ketua pengarah mesti clarifykan bila dan
waktunya dibenarkan atas silent ataupun tidak. Jadi ini perlu diadakan sebab ia akan
memberikan ruang kepada kesatuan untuk siap-siaga dan juga majikan. Terima kasih Tuan
Yang di-Pertua.

Tuan Charles Anthony Santiago [Klang]: Yang Berhormat Menteri, terima kasih
Yang Berhormat Menteri dan Tuan Yang di-Pertua.

Sebenarnya dalam ucapan perbahasan saya semalam, saya telah cadangkan
kepada pihak kementerian supaya membatalkan seksyen-seksyen Jadual Keempat. Ini
adalah sebab kalau kita baca, any reading of Jadual Keempat, memberi satu gambaran
bahawa pemimpin-pemimpin dalam kesatuan sekerja akan menggugat Demokrasi
Berparlimen di Malaysia ataupun juga akan gugat demokrasi di Malaysia. Saya fikir ini
merupakan satu intimidasi kepada pemimpin yang sedia ada.

Oleh itu, saya cadangkan kepada pihak kerajaan supaya batalkan. Kita tidak ada
condition seperti ini, peraturan seperti ini untuk majikan, hanya untuk pekerja. Mengapa kita
takut kepada pekerja? Bila kita hendak tolong mereka, bila kita hendak meningkatkan
membership dalam kesatuan sekerja, dari lima peratus ke 25 peratus. Jadi, saya cadang
kepada pihak kerajaan supaya membatalkan ataupun kaji. Terima kasih Yang Berhormat

Menteri.
