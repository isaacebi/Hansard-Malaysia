DR. 5.10.2022 81

3.37 ptg.

Tuan Mohamed Hanipa bin Maidin [Sepang]: Terima kasih kepada Tuan Yang di-
Pertua kerana membenarkan saya untuk berbahas.

Tuan Yang di-Pertua, saya mungkin hendak bawa satu perspektif lain daripada apa
yang dibincangkan oleh kawan-kawan saya. Saya telah meneliti pindaan ini, Tuan Yang di-
Pertua. Boleh katakan hampir majoriti pindaan ini berkaitan dengan meminda dari segi
hukuman. Kalau kita lihat daripada perkataan ‘tidak melebihi’ ditukar kepada ‘tidak kurang’.
Ataupun dalam lain-lain istilah perundangan, dia kata kita memperkenalkan apa yang
dikatakan hukuman minimum sentence ataupun mandatory sentence.

Tuan Yang di-Pertua, saya tidak pastilah, saya hendak tanya kepada Yang
Berhormat Menteri. Sejauh manakah pihak Yang Berhormat Menteri telah membuat satu
engagement dengan semua stakeholders termasuk stakeholdersnya ialah para hakim yang
akan mendengar kes ini? Sebabnya, Tuan Yang di-Pertua, saya sudah banyak kali dalam
Dewan ini saya mengatakan teori hukuman minimum sentence ini adalah teori hukuman yang
sebenarnya tidak begitu baik.

Kerana apa, Tuan Yang di-Pertua? Saya akan bagi hujah-hujah saya. Sebab,
antaranya, Tuan Yang di-Pertua, bila kita perkenalkan minimum sentence ini, kita akan
menggalakkan orang untuk tidak mengaku salah. Sebabnya, Tuan Yang di-Pertua, bila kita
mengaku salah pun, hukuman sama. Oleh sebab itu para hakim kata— biasanya tuan hakim,
kita berikan discretion kepada hakim dari segi menghukum ini. Jangan kita ambil kuasa hakim
itu. Budi bicara itu jangan kita ambil. Bila kita rompak kuasa itu, hakim akan berada dalam
keadaan dilema.

Sebab, orang yang melakukan kesalahan ini, Tuan Yang di-Pertua, mereka mengaku
bersalah atas motivasi yang berbeza-beza. Saya hendak bagi contoh, Tuan Yang di-Pertua.
Kita katakan pemegang lesen. Pemegang lesen, Tuan Yang di-Pertua, mungkin satu syarikat
besar dia namakan satu orang-orang kampung sebagai pemegang lesen, sebenarnya
mereka the real culprit, tetapi orang kampung itu yang didakwa di mahkamah. Mereka apabila
didakwa, mereka kena hukuman minimum sentence, ia satu hukuman yang crue/ dan
inhuman.

Tuan Yang di-Pertua, sebab itu ada satu kes di mahkamah di Kanada, Supreme
Court of Ontario mengatakan hukuman minimum sentence adalah hukuman yang
bercanggah dengan perlembagaan. Oleh sebab itu, saya kata bahawa hukuman— saya
berbeza dengan kawan-kawan lain, minta maaf. Sebab, saya rasa bahawa hukuman—
apalagi kita mengenakan hukuman minimum sentence untuk denda, bukan untuk hukuman
penjara.

Kalau kita betul-betul hendak memperkenalkan hukuman yang bersifat deterrent,
Tuan Yang di-Pertua, deterrent hanya salah satu dari aspek philosophy hukuman,

sentencing, bukan segala-galanya.
