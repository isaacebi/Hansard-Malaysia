DR. 5.10.2022 21

telah saya baca. Masih saya ingat lagi. Pengumuman telah dibuat oleh Yang Berhormat
Menteri sendiri.

Soalan saya, adakah kita menjangkakan belanjawan tahun kali ini akan memberi
peruntukan yang lebih kerana tiap kali kita lihat bahawa olahragawan olahragawati,
kadangkala dari negeri-negeri termasuklah Pulau Pinang yang terpaksa bertanding dalam
sukan di luar negara perlu mendapatkan dana daripada NGO dan sebagainya. Oleh kerana
tidak cukup dana oleh pembiayaan oleh kerajaan dan kita sekarang lihat bahawa ada tiap-
tiap hari ada berita mengatakan bahawa Parlimen akan dibubarkan. Parlimen akan
dibubarkan. Jadi soalan saya dari mana kerajaan dapat duit untuk mengadakan pilihan raya?
Kalau tidak ada duit untuk membiayai olahragawan olahragawati kita. So adakah Yang
Berhormat Menteri. Saya lihat juga pendirian Yang Berhormat Menteri bahawa tidak setuju
dengan pilihan raya diadakan. So, minta jaminan.

Timbalan Yang di-Pertua [Dato’ Mohd Rashid Hasnon]: Yang Berhormat
Jelutong, soalannya fasal...

Tuan Sanisvara Nethaji Rayer a/l Rajaji [Jelutong]: Saya minta jaminan. Adakah
dalam belanjawan yang akan dibentangkan, sekiranya dibentangkan, bajet tambahan akan
diberikan kepada Majlis Sukan Negara bagi olahragawan dan olahragawati kita. Terima
kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Jelutong. Sila Yang Berhormat Menteri.

Dato’ Seri Ahmad Faizal bin Azumu: Terima kasih sahabat-sahabat saya daripada
Yang Berhormat Jelutong. Saya menyokong untuk kita meneruskan proses demokrasi pilihan
raya setiap lima tahun. [Ketawa] Don’t worry itu kita tetap akan pertahankan.

Dalam masa yang sama berkenaan dengan soalan yang Yang Berhormat. Saya fikir
ini adalah berita lama Yang Berhormat. Kalau kita masih ingat di dalam belanjawan untuk
tahun 2022 telah ditiadakan Program PODIUM iaitu untuk program atlet-atlet berprestasi
tinggi. Namun, saya telah membangkitkan perkara ini dan alhamdulillah kerajaan melalui
Kementerian Kewangan telah pun meluluskan sejumlah wang yang mencukupi untuk
meneruskan Program PODIUM untuk empat tahun yang akan datang dan ini mencukupi
untuk kita mencapai hasrat mendapatkan Olimpik emas yang pertama di Paris nanti. Masalah
144 orang atlet yang telah digugurkan ini ialah pada waktu peruntukan itu ditiadakan di dalam
bajet berkenaan. Namun, ia telah pun diselesaikan pada awal tahun ini. Terima kasih Yang
Berhormat.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Tiada soalan tambahan. Saya menjemput seterusnya Yang Berhormat
Tengku Zulpuri Shah bin Raja Puji, Raub.

6. Tengku Zulpuri Shah bin Raja Puji [Raub] minta Menteri Alam Sekitar dan Air
menyatakan nyatakan pelan dan tindakan perancangan awal oleh pihak Kerajaan Pusat bagi
menghadapi kemungkinan banjir besar berikutan fenomena La Nina, Monsun Timur Laut dan
taburan hujan di luar jangkaan.
