DR. 5.10.2022 1

MALAYSIA
DEWAN RAKYAT
PARLIMEN KEEMPAT BELAS
PENGGAL KELIMA
MESYUARAT KETIGA
Rabu, 5 Oktober 2022
Mesyuarat dimulakan pada pukul 10.00 pagi
DOA

[Timbalan Yang di-Pertua (Dato' Mohd Rashid Hasnon)
mempengerusikan Mesyuarat]

JAWAPAN-JAWAPAN LISAN BAGI PERTANYAAN-PERTANYAAN

1. Datuk Seri Dr. Shamsul Anuar bin Haji Nasarah [Lenggong] minta Menteri
Pembangunan Wanita, Keluarga dan Masyarakat menyatakan apakah usaha_pihak
kementerian bagi mengatasi masalah eksploitasi seksual kanak-kanak di alam maya
disebabkan oleh lambakan pelbagai aplikasi tidak bermoral atas talian yang berpotensi
merosakkan akhlak kanak-kanak ini di masa hadapan yang berisiko membawa kepada gejala
seks bebas dan masalah sosial yang lain.

Timbalan Menteri Pembangunan Wanita, Keluarga dan Masyarakat [Dato’ Hajah
Siti Zailah binti Mohd Yusoff]: Bismillahir Rahmanir Rahim. Assalamualaikum
warahmatullahi wabarakatuh dan salam sejahtera.

Tuan Yang di-Pertua, saya memohon untuk menjawab soalan ini bersekali dengan
soalan dari Yang Berhormat Batang Lupar yang bertarikh 7 November 2022, kerana
memandangkan pertanyaan dan isu yang dikemukakan adalah berkaitan.

Pendekatan yang digunakan oleh Kementerian Pembangunan Wanita, Keluarga dan
Masyarakat dalam mencegah jenayah seksual dalam talian terhadap kanak-kanak adalah
melalui program edukasi, pencegahan, intervensi dan perkhidmatan sokongan sosial
khususnya untuk keluarga dan kanak-kanak yang berisiko tinggi melalui pelbagai inisiatif
dalam isu ini seperti berikut:-

(i) kerjasama antara jabatan dan agensi kerajaan, iaitu penubuhan

Majlis Kebangsaan bagi Kanak-kanak yang dipengerusikan oleh
Yang Berhormat Menteri Pembangunan Wanita, Keluarga dan
Masyarakat. Di mana majlis ini dianggotai oleh wakil-wakil
kementerian, kanak-kanak dan individu yang mempunyai
kepakaran serta pengalaman dalam hal yang berkaitan dengan
kebajikan kanak-kanak;

(ii) menubuhkan Jawatankuasa Tindakan Bersepadu Pengurusan Isu-

isu Sosial Kanak-kanak di Media Sosial. Jawatankuasa_ ini

dianggotai oleh Polis Diraja Malaysia, Suruhanjaya Komunikasi dan
