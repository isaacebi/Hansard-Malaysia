DR. 5.10.2022 122

menyebabkan pesalah yang melakukan tindakan tersebut boleh menanggung kos termasuk
pembersihan sungai, termasuklah kos yang ditanggung oleh operator air. Kita harapkan
tindakan ini merupakan satu tindakan yang penting supaya mereka tidak sewenang-
wenangnya melakukan kerosakan tersebut.

Yang Berhormat Jelutong menyokong penuh rang undang-undang...

Tuan Noor Amin bin Ahmad [Kangar]: Yang Berhormat Menteri, sedikit. Sedikit
yang berkaitan tadi itu.

Dato’ Sri Tuan Ibrahim bin Tuan Man: Ya.

Tuan Noor Amin bin Ahmad [Kangar]: Mungkin dalam kes air, kita senanglah.
Kita tahu kalau ada kilang haram kah tidak haram kah, pencemaran dekat situ, kita senang
untuk kenal pasti pesalah. Akan tetapi, kalau macam pencemaran udara, misalnya kilang,
mungkin kedudukan kilang itu tidak sesuai, asapnya keluar hari-hari. Penduduk sekitar,
mungkin dia tidak terus sakit esoknya tetapi kesan daripada pencemaran itu untuk sekian
waktu, mungkin ada harinya bahan yang dalam asap ini yang tidak sesuai. Jadi, macam
mana kes macam itu kita hendak ambil tindakan untuk mangsa?

Dato’ Sri Tuan Ibrahim bin Tuan Man: Saya fikir kita perlu melalui proses
mahkamahlah supaya mahkamah dapat memutuskan bahawa punca. Sebab, kadang-
kadang apakah punca sakit itu berpunca daripada asap ataupun faktor-faktor lain. Ini yang
perlukan penelitian lebih lanjut.

Walau bagaimanapun, bagi kami, kilang yang mengeluarkan asap, kita ambil
tindakan terus pada kilang tersebut dan sekiranya mahkamah memutuskan bahawa kilang
itu bersalah, bermakna bahawa kesan-kesan sampingan yang berlaku di sekitarnya ada
kemungkinan berpunca daripada kilang tersebut. Saya fikir ini di antara elemen yang boleh
dilihat nanti.

Tuan Noor Amin bin Ahmad [Kangar]: Itu satu, Yang Berhormat Menteri. Kedua
ini, harap tidak salah tafsir sebagai politiklah, sebab di Perlis ini banyak masalah air dan saya
tahu di Kelantan juga.
= 1800

Bagaimana pula dengan aset-aset kerajaan yang kita kata keluar air daripada paip
yang tidak bersih, tidak elok. Yang menjadi mangsa ini — Ini juga isu alam sekeliling. Jadi,
siapa yang patut bayar?

Dato’ Sri Tuan Ibrahim bin Tuan Man: Kita pernah dapat aduan tentang
pencemaran perubahan warna air kepada merah yang berpunca — ada yang buat tuduhan
bahawa dia datang daripada sistem kumbahan di bawah IWK.

Setelah kita buat siasatan dan kita sudah tangkap dan buat pendakwaan. Sebuah
kilang melepaskan pencemaran melalui lubang tandas dalam kilang tersebut dan terus
mengalir kepada sistem kumbahan.

Orang ramai menganggap bahawa ia berpunca daripada sistem kumbahan.
Sebenarnya dia punca kepada kilang-kilang. Apa yang kementerian sedang laksanakan

dalam perancangan untuk kita mewujudkan satu sistem di mana kawasan zon industri yang
