DR. 5.10.2022 24

Tuan Haji Yusuf bin Abd Wahab [Tanjong Manis]: Tanjong Manis soalan
tambahan banjjr.

Tuan Abdul Latiff bin Abdul Rahman [Kuala Krai]: Kuala Krai.

Timbalan Yang di-Pertua [Dato’ Mohd Rashid Hasnon]: Saya hendak pilih satu
dari Kelantan ini.

Dato’ Haji Che Abdullah bin Mat Nawi [Tumpat]: Tumpat.

Tuan Haji Yusuf bin Abd Wahab [Tanjong Manis]: Sarawak lah. Sarawak pun
banjir juga.

Tuan Abdul Latiff bin Abdul Rahman [Kuala Krai]: Kuala Krai awal lagi.

Timbalan Yang di-Pertua [Dato’ Mohd Rashid Hasnon]: Saya menjemput Yang
Berhormat Kuala Krai.

Tuan Abdul Latiff bin Abdul Rahman [Kuala Krai]: Terima kasih Tuan Yang di-
Pertua.

Tuan Haji Yusuf bin Abd Wahab [Tanjong Manis]: Yang Berhormat Kuala Krai
pula.

Tuan Abdul Latiff bin Abdul Rahman [Kuala Krai]: Terima kasih Yang Berhormat
Menteri. Soalan tambahan saya ialah mohon Yang Berhormat Menteri nyatakan, apakah
perancangan Kementerian Alam Sekitar dan Air (KASA) dalam pelaksanaan projek tebatan
banjir bagi mengguna pakai peruntukan tambahan secara off bajet sebanyak RM15 bilion
sepertimana yang telah diumumkan oleh Yang Amat Berhormat Perdana Menteri sebelum
ini. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Sila Menteri, satu minit.

Dato’ Sri Tuan Ibrahim bin Tuan Man: Terima kasih Yang Berhormat Kuala Krai
yang membangkitkan isu pelaksanaan projek-projek yang di bawah peruntukan off bajet yang
telah pun diumumkan oleh Yang Amat Berhormat Perdana Menteri.

Sebahagian besar projek yang dilaksanakan ialah merupakan projek jangka panjang.
la melibatkan beberapa projek utama, termasuk 40 projek tebatan banjir seluruh negara yang
melibatkan pembinaan struktur Sabo, naik taraf empangan, program ramalan dan amaran
banjir dan termasuk juga beberapa projek di bawah perancangan pembangunan seperti
Manual Saliran Mesra Alam (MSMA) bagi mengurangkan impak banjir di kawasan-kawasan
bandar.

Selain daripada itu, kita juga melaksanakan program pembinaan infrastruktur Sabo
bagi mengurangkan impak banjir debris ataupun kepala air yang banyak berlaku mutakhir ini.
Kementerian memperuntukkan satu jumlah besar bagi seluruh negara dilaksanakan projek
infrastruktur Sabo.

Di samping pembinaan empangan yang mempunyai dua dwifungsi. Satu, bekalan
air, yang kedua, tebatan banjir. Kita laksanakan di Melaka, di Selangor dan beberapa buah
negeri yang lain. Di samping itu, penambahbaikan amaran, amaran-amaran awal yang telah
kita laksanakan dan suka mengambil kesempatan ini di antara projek yang kita laksanakan

di bawah bajet ini ialah peningkatan tahap perlindungan bagi sistem saliran dan infrastruktur
