DR. 5.10.2022 27

Berhormat Kuala Nerus tidak ada dalam Dewan. Seterusnya saya menjemput Yang
Berhormat Dato’ Seri Haji Salahuddin bin Ayub, Pulai.

[Soalan No. 7 — YB. Dato’ Dr. Mohd Khairuddin bin Aman Razali (Kuala Nerus) tidak
hadir]

8. Datuk Seri Haji Salahuddin bin Ayub [Pulai] minta Menteri Pertanian dan Industri
Makanan menyatakan mengenai libat urus rentas badan penyelidik tempatan bagi usaha
inovasi pertanian moden untuk memperkasakan sistem pertanian pintar ‘smart-agro’ bagi
meningkatkan produktiviti dan kapasiti pengeluaran.
Timbalan Menteri Pertanian dan Industri Makanan | [Datuk Seri Haji Ahmad bin
Hamzah]: Terima kasih Tuan Yang di-Pertua, terima kasih Yang Berhormat. Kementerian
Pertanian dan Industri Makanan (MAFI) melalui jabatan dan agensinya telah melaksanakan
pelbagai penyelidikan serta hasil inovasi pertanian bagi meningkatkan produktiviti serta
kapasiti pengeluaran, termasuk penggunaan sistem pertanian pintar.
MAFI juga mengalu-alukan inisiatif libat urus dan kerjasama strategik dengan agensi
dan jabatan kerajaan, institusi pengajian tinggi, badan-badan penyelidikan tempatan serta
syarikat-syarikat swasta. Antara inisiatif libat urus dan kerjasama strategik yang melibatkan
MAFI adalah seperti berikut:
(i) pembangunan sistem Maklumat Geospatial Tanaman Padi (Sistem
MakGeoPadi) antara Jabatan Pertanian dengan agensi-agensi
Malaysia (MYSA) di bawah Kementerian Sains, Teknologi dan
Inovasi (MOSTI);

(ii) pembangunan projek biopintar iaitu projek pertanian pintar Smart In
Door Farming dengan izin iaitu dengan menggabungkan
bioteknologi dan aplikasi yang berasaskan Internet benda ataupun
internet of things (loT) hasil kolaborasi antara Bahagian Pemodenan
Pertanian MAFI dan Bioeconomy Corporation;

01120

(iii) penyelidikan pembangunan sistem kejuruteraan pertanian yang
berasaskan loT, dan teknologi 5G bagi sistem fertigasi tanaman
halia antara MARDI dan syarikat telekomunikasi- Maxis;

(iv) pembangunan garis panduan bagi sistem kilang tanaman hasil

kolaborasi MARDI, dan juga SIRIM Berhad.

Akhirnya, dalam hubungan ini, MAFI akan terus komited untuk mengambil langkah-
langkah yang lebih proaktif dalam usaha kita untuk menghasilkan inovasi pertanian moden
yang dapat menyumbang ke arah peningkatan produktiviti serta kapasiti pengeluaran. Terima
kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih. Soalan

tambahan pertama, sila.
