DR. 5.10.2022 13

kita sediakan untuk murid sekolah rendah kerana kita tidak ingin nanti akan ada satu tekanan
besar kepada murid untuk melihat bahawa Ujian Akhir Tahun ini sebagai satu ujian besar.
Subjek-subjek Teras seperti Bahasa Inggeris, Bahasa Melayu, Sejarah, Sains dan Matematik
ini sahaja yang kita sediakan- Subjek Teras. Jadi tidak timbul dan ini bukan soal perkauman
tidak ada mata pelajaran bahasa itu bahasa ini tidak ada. Apa yang kita hendak jelaskan
bahawa ia adalah berdasarkan Subjek Teras yang telah ada di sekolah yang kita sediakan.
Jadi itu yang penjelasan berkaitan dengan soalan apakah subjek yang disediakan.

Untuk sekolah menengah kita sediakan untuk keseluruhan subjek. Jadi itu bezanya
kerana apa, kerana kita ingin memastikan bahawa anak-anak di sekolah rendah ini apa yang
paling penting iaitu literasi dan numerasi dalam konteks Subjek-subjek Teras- perkara-
perkara asas untuk mereka bawa ke sekolah menengah kemudian. Itu tentang pilihan subjek
yang saya boleh jelaskan.

Tuan Nik Nazmi bin Nik Ahmad [Setiawangsa]: Soalan tambahan. Penting ini.

Tuan Syed Saddiq bin Syed Abdul Rahman [Muar]: Soalan tambahan dari Muar.
Sedikit, sedikit. Walaupun saya tidak pakai tie RMC, tetapi bolehlah.

Tuan Karupaiya a/l Mutusami [Padang Serai]: Soalan tambahan Padang Serai.

Tuan Nik Nazmi bin Nik Ahmad [Setiawangsa]: Soalan penting, pendidikan.

Tuan Karupaiya a/l Mutusami [Padang Serai]: Ini pendidikan- penting.

Timbalan Yang di-Pertua [Dato' Mohd Rashid Hasnon]: Saya bagi kepada Yang
Berhormat Muar.

Tuan Karupaiya a/I Mutusami [Padang Serai]: Yang Berhormat Menteri ada hari
ini boleh bagi jawab.

Tuan Syed Saddiq bin Syed Abdul Rahman [Muar]: Terima kasih. Yang
Berhormat Menteri, dua pertiga anak muda lepasan SPM berkata bahawa mereka lebih
sanggup untuk terus bekerja dalam sektor gig, dan tidak memasuki pendidikan pengajian
tinggi. Mereka katakan tiga perkara.

Pertama, kerana masa pembelajaran sangat lama, lima ke enam tahun tidak dapat
Ijazah; kedua, mereka kata bahawa mereka akan ada hutang pendidikan dari RM50 ribu ke
RM100 ribu selepas mereka jadi graduan; dan ketiga, apabila mereka bekerja, gaji sangat
rendah. Kebanyakan mereka yang menjawab soalan sama datang dari kelas pertengahan
atau B40 and they want quick wins.

Adakah wajar untuk kementerian selepas PT3 membenarkan anak-anak muda ini
untuk mendapat quick win tersebut, terus benarkan pengkhususan untuk mendapatkan high
Diploma selepas PT3, Tingkatan 4 dan Tingkatan 5 tidak melalui jurusan yang sama, bukan
setakat dapat sebelum ini certificate- as what happening now, terus berikan high Diploma.
Dalam tempoh masa dua tahun pengkhususan TVET, supaya bila mereka sudah berumur 18

tahun sudah ada high Diploma in their hands, dengan gaji minimum RM1,800 ke RM2,100.
