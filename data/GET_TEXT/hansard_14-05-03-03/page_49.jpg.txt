DR. 5.10.2022 44

Tuan Sivarasa Rasiah [Sungai Buloh]: Isu yang sama Tuan Yang di-Pertua,
berkaitan dengan Jadual Keempat. Saya pun ada mempersoalkan, ini ada perkataan yang
mengelirukan. Macam mana satu kesatuan sekerja boleh didakwa di bawah Penal Code,
seksyen 124 dan disabitkan? Konsep sabitan pada kesatuan sekerja (trade union) bagi saya
tidak wujud di dalam Penal Code. Wujud di bawah Akta Kesatuan Sekerja betul, tetapi dalam
Penal Code tidak ada. Penal Code kita tuduh individu, bukan kesatuan sekerja.

Jadi, saya sokong apa yang disebut oleh Yang Berhormat Klang. Kita masih ada
masa, kita akan masuk ke Jawatankuasa, minta dikaji semula. You boleh kekalkan for klausa,
Menteri ada kuasa untuk masuk kesalahan-kesalahan undang-undang lain dari semasa ke
semasa tetapi biar itu kosong dulu. Kalau kementerian bercadang masa depan hendak
masukkan apa-apa kesalahan, pada masa itu boleh buat pindaan. Yang Berhormat Menteri
boleh buat, tidak perlu rujuk kepada Parlimen. Terima kasih.

Datuk Seri Saravanan a/l Murugan: Terima kasih Tuan Yang di-Pertua. Seterusnya,
memandangkan masa tidak mengizinkan. Isu-isu Yang Berhormat Sik, Yang Berhormat Bukit
Bendera, Yang Berhormat Klang dan Yang Berhormat Sungai Buloh telah membangkitkan
rasional kesalahan-kesalahan di bawah Kanun Keseksaan yang dimasukkan sebagai
kesalahan yang membolehkan kesatuan dibatalkan pendaftarannya.

Pindaan ini menggambarkan seolah-olah kesatuan sekerja amat berbahaya kepada
negara, sedangkan kesatuan sekerja itu adalah untuk membela para pekerja. Pindaan
kepada Akta 262 dengan kemasukan Jadual Keempat sebagai salah satu alasan pembatalan
kesatuan adalah bertujuan untuk menunjukkan kesatuan sekerja tidak akan dibatalkan
dengan begitu mudah melainkan kesalahan yang dilakukan adalah berat dan serius.

Kita lihat Yang Berhormat, walaupun ada kesalahan di bawah Akta Perusahaan, ada
juga kesalahan-kesalahan yang dari segi penyelewengan wang dan sebagainya boleh juga
dirujuk kepada Kanun Keseksaan. Maka kita lihat, kita sudah serah kuasa kepada ketua
pengarah untuk membatalkan tetapi kita tidak mahu mana-mana ketua pengarah mengambil
kesempatan menyalahgunakan kuasa ini. Maka kita ada check and balance di mana
sekiranya kesilapan dari segi penyelewengan akan berlaku, mereka akan dihukum di
mahkamah dulu sebelum ketua pengarah.

Walau bagaimanapun, cadangan daripada Yang Berhormat Sungai Buloh dan Yang
Berhormat Klang akan diperhalusi dari segi pelaksanaan secara administratif. Sekiranya
perlu ataupun sepertimana yang dicadangkan oleh Yang Berhormat Sungai Buloh, kita
gunakan kuasa Yang Berhormat Menteri tanpa rujuk kepada Dewan yang mulia ini. Terima
kasih.

Tuan Yang di-Pertua, seterusnya...

Tuan Sivarasa Rasiah [Sungai Buloh]: Yang Berhormat Menteri, just the final point.

Datuk Seri Saravanan a/l Murugan: Ada 26 seconds saja lagi.

Tuan Sivarasa Rasiah [Sungai Buloh]: Okey, just one line. Chapter 6, chapter 6A
and chapter 6B tidak merangkumi CBT dan kesalahan rasuah semua. Semua ini adalah

berkaitan dengan seksyen 124 Penal Code, organized crime, terrorism, activities that remittal
