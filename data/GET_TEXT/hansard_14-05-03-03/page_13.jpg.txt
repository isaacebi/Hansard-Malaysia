DR. 5.10.2022 8

yang sedang kita laksanakan pada ketika ini di seluruh negara dalam semua kawasan, bagi
memastikan supaya kita berikan perhatian kepada golongan sasar ini.

Tindakan yang dibuat oleh kerajaan keduanya, untuk meningkatkan lagi ekonomi
nelayan ada beberapa aspek yang tak dapat saya sebutkan kerana begitu panjang sekali.
Bahkan pada ketika ini, memang itulah sebenarnya pendekatan yang dibuat oleh pihak
kerajaan bagi memastikan keperluan sasar kita, petani, penternak dan nelayan sentiasa
diberikan perhatian dan diberikan pembelaan bagi memastikan supaya golongan B40 ini
dapat ditingkatkan pendapatan mereka dan seterusnya dapat keluar daripada garis
kemiskinan.

Banyak skim yang dijalankan oleh kerajaan pada ketika ini dalam memastikan bukan
sahaja kita dapat meningkatkan pengeluaran, bahkan kita mahu kalau boleh apa juga produk
yang dihasilkan oleh petani-petani, penternak dan nelayan ini dapat membantu kepada
sekuriti makanan negara. Terima kasih Tuan Yang di-Pertua.

Datuk Seri Panglima Wilfred Madius Tangau [Tuaran]: Soalan tambahan dari
Sabah.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Saya buka soalan tambahan yang ketiga, sila Yang Berhormat
Tuaran.

Datuk Seri Panglima Wilfred Madius Tangau [Tuaran]: Terima kasih, terima kasih
Tuan Yang di-Pertua. Yang Berhormat Timbalan Menteri, soalan ini soalan tambahan saya
berkenaan dengan governance, Jabatan Perikanan Sabah dengan Jabatan Perikanan
Semenanjung dan juga Sarawak.

Saya ingin tahu sebenarnya, bagaimanakah daripada segi perancangan, daripada
segi budgeting dan daripada segi pelaksanaan program-program yang Yang Berhormat
sebutkan tadi, sebab di Semenanjung ini, ia autonomous daripada segi Jabatan Perikanan
Semenanjung, di Sabah juga autonomous. Jadi, bagaimana dapat dilaksanakan sebaik-baik
mungkin segala program dan bagaimana bajet itu dapat dicapai supaya apa yang didapati di
Semenanjung itu, di Sabah juga dapat. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Tuaran. Sila Yang Berhormat Timbalan Menteri.

Datuk Seri Haji Ahmad bin Hamzah: Perhubungan di antara Kementerian
Pertanian dan Industri Makanan (MAF1) Persekutuan dengan apa juga MAFI di negeri Sabah
dan Sarawak begitu erat sekali. Kita sentiasa berhubung, bahkan apa juga peruntukan
daripada Kerajaan Pusat disalurkan juga kepada Kerajaan Negeri Sabah dan juga Sarawak.
Kerajaan Sabah dan Sarawak juga ada mempunyai peruntukan daripada pihak kerajaan
negeri masing-masing yang dapat digunakan sebagai satu compliment kepada apa juga
peruntukan-peruntukan yang disalurkan daripada pihak Persekutuan. Terima kasih Tuan

Yang di-Pertua.
