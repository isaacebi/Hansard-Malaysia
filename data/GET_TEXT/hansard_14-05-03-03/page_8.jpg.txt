DR. 5.10.2022 3

seperti WhatsApp menjadi platform sosial media yang paling banyak digunakan dalam
advokasi kepada kanak-kanak dan membabitkan mangsa dalam lingkungan 18 tahun ke
bawah. Kalau kita ikut kepada laporan rekod PDRM, menunjukkan 30 peratus daripada 1,160
kes keseluruhan seksual di negara ini dilaporkan sejak 2017 membabitkan juga penggunaan
platform ini.

Saya rujuk juga kepada statistik Bahagian Siasatan Seksual Wanita dan Kanak-
kanak di D11 Jabatan Siasatan Jenayah, Bukit Aman menunjukkan bahawa setakat 18
September 2021 sebanyak 354 kes seksual membabitkan mangsa di bawah 18 tahun
mempunyai kaitan dengan penggunaan aplikasi WhatsApp ini. Sebanyak 322 kes lagi
berpunca daripada interaksi aplikasi-aplikasi lain. Ini menunjukkan bahawa peningkatan
berlaku.

Saya ucap terima kasih dengan kerajaan, dengan penubuhan pelbagai jawatankuasa
dengan melibatkan pelbagai agensi. Menjadi persoalannya, apakah kerajaan telah berpuas
hati? Bagaimana daripada segi pencapaian yang diperoleh kerajaan setakat ini? Apakah
sudah berpuas hati atau perlu ditingkatkan lagi? Terima kasih.

Timbalan Yang di-Pertua [Dato' Mohd Rashid Hasnon]: Terima kasih. Sila Yang
Berhormat Timbalan Menteri.

Dato’ Hajah Siti Zailah binti Mohd Yusoff: Terima kasih Yang Berhormat atas
keprihatinan Yang Berhormat, atas keselamatan kanak-kanak kita. Sebenarnya kerajaan
telah berusaha pelbagai cara untuk membendung dan tanggungjawab ini bukan semata-mata
tanggungjawab kementerian malah ia merentasi kementerian dan juga tanggungjawab ibu-
bapa, keluarga dan komuniti.

Antara program yang kita buat juga iaitu mewujudkan satu medium tindakan sekatan
terhadap media sosial yang tidak selamat dengan lebih cepat iaitu dengan jalinan kerjasama
dengan PDRM dan MCMC yang mana 400 laman sesawang yang berkaitan dengan pedofilia
dan pornografi kanak-kanak sudah disekat oleh Suruhanjaya Komunikasi dan Multimedia
sehingga Ogos 2022.

#1010

Kementerian kita juga bekerjasama untuk mengukuhkan dan memperkasakan juga
iaitu dengan kerjasama rapat dengan PDRM khususnya dalam D11 iaitu untuk Bahagian
Siasatan dan Seksual Kanak-kanak terutama yang berkaitan dengan siber. Kita juga
mengadakan forum-forum melalui program-program media untuk memberi kesedaran
kepada kanak-kanak tentang media sosial yang mempengaruhi kanak-kanak. Kalau tanya
puas hati, memang kita semua masih belum puas hati selagi perkara ini tidak dapat
dibanteras. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Soalan tambahan kedua, sila Yang Berhormat Hulu Langat.

Datuk Haji Hasanuddin bin Mohd Yunus [Hulu Langat]: Terima kasih. Saya
meneliti jawapan daripada Yang Berhormat Timbalan Menteri dan juga sahabat saya dari

Lenggong.
