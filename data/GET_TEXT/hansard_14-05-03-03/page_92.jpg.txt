DR. 5.10.2022 87

Begitu juga dengan hotel-hotel. Kalau tumpahan minyak di luar pantai perairan
Malaysia menyebabkan hotel-hotel operator terpaksa tutup operasi mereka untuk berbulan-
bulan kerana ada minyak dekat luar pantai dan ini juga perlu ada satu bentuk pampasan.

Oleh itu saya hendak tanya bagaimana dengan had RM10 juta sahaja. Bagaimana
dapat memenuhi kos-kos pembersihan pantai akibat tumpahan minyak. Sila jelaskan
international treaty yang kita tandatangani, sama ada terdapat ataupun insurans
antarabangsa yang kita telah tandatangani.

Sama ada boleh kita dapat balik supaya kerosakan ke atas alam sekitar yang tadi
Sungai Kim Kim di tepi pantai. Tumpahan minyak yang bukan untuk puluhan ribu sahaja,
berjuta-berjuta. Berjuta-juta, bukan sahaja pembersihan tetapi menyebabkan mata pencarian
nelayan, hotel operator akan terjejas.

Saya meminta skema, skema pampasan itu. Bagaimana dari segi pendedahan
denda oleh mahkamah yang tidak mencukupi untuk kerja-kerja pembersihan dan pampasan
kepada stakeholders.

Di sebut juga seksyen 34B, larangan terhadap penempatan peletakan buangan
terjadual. Seperti kita tahu juga RM10 juta. Sebenarnya kita perlu juga menubuhkan
Environmental Audit Committee iaitu Jawatankuasa Audit Alam Sekitar kerana kita lihat
bahawa perkara-perkara ini boleh kita membuat detection dengan lebih awal.

Ada syarikat yang sepatutnya diperlukan undang-undang menghantar buangan
terjadual ini kepada tapak-tapak pelupusan, berapa keluaran dia kemudian kena hantar ke
berapa kuantitinya.

Akan tetapi apabila tidak dibuat, kita boleh buat early detection. Sampai sekarang
kita tidak ada satu sistem early detection oleh Jabatan Alam Sekitar supaya perkara-perkara
ini dapat ditemui dengan lebih awal dan dapat diusahakan.

Saya juga melihat kepada- ada improvement ataupun penambahbaikan dari segi
larangan atas pembakaran terbuka seksyen 29A dengan definisi yang baharu, dengan satu
denda harian. Saya alu-alukan ini kerana kita memang ada individu ataupun pihak-pihak
perniagaan yang degil, yang terpaksa kita mengenakan denda harian. Satu hari denda harian
RM5,000 kerana kalau berpanjangan sejak berbulan-bulan, itulah perlu di kira dari segi denda
harian.
= 1600

Sebenarnya saya lihat Akta Kualiti Alam Sekitar yang dipinda ini is a long overdue
tetapi perlu ada penjelasan.

Satu seksyen lagi fasal 25, yang meminda seksyen 45. Sebelum ini Pegawai Jabatan
Alam Sekitar boleh mengeluarkan kompaun apabila terdapat kesalahan di bawah Akta Kualiti
Alam Sekitar. Boleh menawarkan kompaun- dikeluarkan oleh pegawai Jabatan Alam Sekitar.

Akan tetapi di bawah pindaan ini, semua tawaran kompaun perlu mendapat keizinan
bertulis daripada Pendakwa Raya terlebih dahulu. Itu satu yang luar biasa kerana sebelum

ini Pegawai JAS boleh mengeluarkan kompaun. Ini menambahkan birokrasi lagi.
