DR. 5.10.2022 75

mereka yang sengaja mengambil jalan mudah untuk melupuskan bahan-bahan toksik yang
terlarang ataupun berjadual ini. Sepatutnya dibuat dengan cara yang betul, yang mungkin
mereka kena keluar kos ya. Maka, mereka ambil jalan mudah untuk membuat perkara-
perkara yang menimbulkan kacau ganggu kepada masyarakat. Jadi, kita harap perubahan
yang telah dibuat ataupun pindaan yang dibuat ini benar-benar menjadi suatu deterrent,
dengan izin, kepada yang salah laku ini, yang dilakukan oleh mereka.

Jadi sementara kita mempunyai- ya lah, hukuman-hukuman yang dikatakan begini,
hendak sampai kepada peringkat itu pun, bukannya mudah ya. Kita hendak pastikan bahawa
kita dapat mengumpul bukti dengan baik, baharulah benda itu boleh dibawa dan didakwa.

Jadi, saya kira selepas pindaan ini dibuat dan sebagainya, saya rasa perlu segera
pihak Jabatan Alam Sekitar dan kementerian, untuk melihat kepada procedures untuk
memastikan bahawa apabila berlaku kesalahan-kesalahan yang telah ditakrifkan ini, dan
sebagainya, kita mempunyai SOP yang telah pun lengkap, memudahkan anggota-anggota
penguat kuasa dari Jabatan Alam Sekitar yang dalam ini juga disebut, hendak diberikan
pakaian seragam, yang boleh orang tengok itu orang naik gerun sikitlah. Kadang-kadang
tidak ada pakaian seragam lagi baik sebab mereka ingat orang biasa. Kadang apabila sudah
ada pakaian seragam ditengok itu, dia tidak buat sudahlah.

Jadi, supaya SOP bagaimana untuk memastikan salah laku yang dibuat ini akhirnya
dapat kita bawa ke muka pengadilan, dan berlakulah sama ada hukuman yang dikenakan.
Termasuk, saya amat sokong apabila ada penjara mandatori kepada kesalahan-kesalahan
yang sangat besar, beberapa kesalahan telah disebutkan itu. Saya ingat ini kita harap akan
menjadi suatu deterrent yang besar, supaya mereka mengatakan, kalau ada duit pun boleh
bayar, tidak boleh bayar sebab hukuman penjara itu mandatori.

Jadi, dalam hal ini saya juga echo rakan-rakan saya yang lain juga berbahas tadi
sementara ini hukuman punitif ini merupakan perkara-perkara yang patut ada tetapi yang
lebih berkesannya untuk kita educate, memberi pendidikan. Pendidikan ini saya ingat yang
sudah senior-senior ini kadang-kadang dia sudah ‘tidak makan’. Dia harus bermula daripada
anak-anak kita yang di bangku persekolahan. Mengajar kepada mereka, bagaimana bumi
yang Allah SWT wariskan kepada kita ini, wajib untuk kita menjaganya seperti pepatah yang
disebut itu, “Dunia ini tidak kita wariskan kepada anak cucu kita, generasi selepas kita.”

Kalau kita wariskan, kita dapat 10, kita wariskan kepada dia lapan. Okeylah itu, kan?
Dua lagi, rosak, habis. Akan tetapi kita tidak wariskan kepada mereka, kita pinjam daripada
mereka. Maknanya kalau kita dapat 10, bila kita pinjam ini, patut sekurang-kurangnya bagi
balik 10 dekat dia. Apa yang lebih baiknya kalau pinjam 10, ini bukan konsep qardhul hasan
lah, dia bagi pula upah oleh sebab saya pinjam 10, saya bagi balik 11 kepada kamu.

Jadi, maknanya environment ataupun alam sekitar yang kita hendak wariskan ini
bukan diwariskan, yang sebenarnya kita pinjam, dapat kita berikan balik kepada mereka
dengan keadaan yang jauh lebih baik daripada apa yang kita ambil daripada mak ayah kita
sebelum ini...

Dato’ Johari bin Abdul [Sungai Petani]: /[Bangun]
