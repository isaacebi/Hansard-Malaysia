DR. 5.10.2022 128

saya sebutkan itu mesti ada sebab yang dibuang ke Sungai Kim Kim itu ialah racun-racun
toksik kimia. Tengah-tengah malam seperti yang disebut oleh Yang Berhormat Menteri tadi,
dilepaskan.

Akhir sekali, undang-undang dan hukuman yang tinggi itu sahaja belum tentu kita
dapat menghukum mereka yang bersalah itu. Saya mengikuti penggulungan Yang Berhormat
Menteri dan perbahasan awal itu, menyedari bahawa pentingnya pegawai-pegawai
penyiasat, pegawai-pegawai Jabatan Alam Sekitar yang kompeten iaitu cepat bertindak,
sampel-sampel sebagai evidences supaya bila dibawa kes ke mahkamah, kes itu sangkut.
Dapat pertuduhan itu berjaya. Tak guna misalnya dia ada kes pertuduhan sampai 40 tetapi
lepas kerana kelemahan pegawai penyiasat dan lemahnya pendakwaan. Jadi, saya amat
gembira dengan ucapan Yang Berhormat Menteri bahawa aspek pendakwaan ini, pegawai-
pegawai penyiasat ini perlu dipandang berat.

Akhir sekali bagi pihak penduduk rakyat Pasir Gudang yang terjejas dengan
pencemaran udara ini dan kita yakin satu perubahan yang lebih baik dengan adanya pindaan
ini. Terima kasih Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat Pasir

Gudang. Sebelum saya sebut, ada Yang Berhormat Menteri ingin...

6.17 ptg.

Menteri Alam Sekitar dan Air [Dato’ Sri Tuan Ibrahim bin Tuan Man]: Saya beri
respons kepada apa yang dibangkitkan oleh Yang Berhormat Pasir Gudang.

Pertama sekali, kita mengalu-alukan pandangan tersebut dan saya telah jelaskan
bahawa perlunya pegawai-pegawai lebih kompeten dan dengan latihan dan sebagainya di
pihak kementerian selain kita menambah fasiliti.

Saya setuju bahawa fasiliti yang ada ini tidak mencukupi. Pihak kementerian telah
pun bercadang untuk mewujudkan lima lagi fasiliti untuk sisa berjadual ini termasuklah satu
di bahagian selatan, di Perak, kemudian di Kedah, di Selangor, di pantai timur dan satu di
Sabah. Dengan penambahan lima fasiliti ini, kita yakin bahawa ia lebih dekat bagi industri
untuk menghantar ke pusat pelupusan sisa kimia berjadual.

Di samping itu, ia memudahkan soal pembuktian. Soal pembuktian di mahkamah ini
juga melibatkan soal penghantaran bahan kita ke makmal kimia. Untuk makluman juga, kita
telah meningkatkan fasiliti kita di NAHRIM, supaya makmal kita juga diiktiraf sebagai satu
makmal yang boleh ditauliahkan untuk kita melengkapkan semua hasil pembuktian yang kita
bawa untuk kita percepatkan proses tersebut.

Di samping itu, suka saya menambah bahawa dua PBT di kawasan tersebut telah
pun diambil alih. Sekarang IWK telah pun mengambil alih tentang sistem kumbahan. Kedua,
kita juga bersama dengan UTM, telah membina Denai Sungai Kebangsaan di Sungai Kim
Kim bagi melestarikan sungai tersebut. Saya juga minta supaya semua kilang besar-besar

yang ada di sana juga bertanggungjawab untuk sama CSR mereka membantu supaya imej
