DR. 5.10.2022 90

Bukan kita hendak bayar dengan duit denda yang kita kutip, kita hendak bayar kos
pemulihan itu. Jadi saya hendak minta penjelasan. Saya tidak tahu. Saya merasakan iaitu
bahawa kalau syarikat itu telah melakukan satu kesalahan, denda, denda! Itu lain. Akan tetapi
tetap kos untuk memulihkan keadaan mesti dipertanggungjawabkan kepada syarikat, ini baru
betul. Ya, ini baru betul.

Jadi, saya perlu penjelasan daripada Yang Berhormat Menteri dalam hal ini, sebab
Yang Berhormat Menteri telah mengatakan itu bahawa kita menaikkan denda kerana kosnya
tinggi dan lain-lainlah, itu pertama.

Keduanya, saya rasa pada jangka panjang, soal alam sekitar ini kementerian- saya
harap dapat engaged dengan Kementerian Pendidikan, bukan Kementerian Pengajian
Tinggi, Kementerian Pendidikan, iaitu dimasukkan kokurikulum berkenaan dengan alam
sekitar. Pada hari ini, kita banyak bangkit masalah macam yang disebut oleh Yang Berhormat
Setiu sebentar tadi, buang sampah merata.

Ini ialah kerana tidak mendapat pendedahan pendidikan di sekolah rendah
berkenaan tentang betapa pentingnya alam sekitar itu.

1610

Kalau kita tidak memberikan pendidikan di sekolah rendah, pada long term-nya kita
akan kerugian kerana orang tidak akan faham dan mereka merasakan bahawa sampah ini
boleh buang di mana-mana sahaja. Asalkan tidak nampak di mata mereka, maka bersihlah.
Akan tetapi, dia merosakkan alam sekitar.

Dahulu masa saya bersekolah, dahulu saya ingat waktu darjah satu, darjah dua,
darjah tiga— sebenarnya pendidikan bukan sangat di peringkat bawah itu menekankan
tentang akademik. Saya mendapat pendidikan dengan satu subjek yang bernama nature
study. Nature study. Pada itu, saya seronok sahajalah, nature study ini, kerana dalam dia
punya ini dia akan suruh kita lebih mengetahui tentang daun, pokok, bunga, kadangkala ada
masanya di sekolah rendah dahulu, mereka suruh kita pergi cuci— ada rooster-lah.
Maknanya, satu kelas pergi ambil kutip sampah semua. Jadi, pada ketika itu, kita tidak faham
apakah tujuan yang sebenar dengan adanya nature study ini. Akan tetapi, sekarang baru
kita faham. Nature study ini ialah untuk mendekatkan kita dengan soal alam sekitar.

Jadi, itu sekolah rendah. Dahulu ada hygiene, di sekolah rendah dulu. Akan tetapi,
sekarang saya tengok sudah tidak ada dalam sistem pendidikan kita. Maka, inilah sebabnya
pada hari ini iaitu orang-orang kita tidak peduli tentang sampah, buang merata. Akan tetapi,
kalau kita diajar daripada kecil tentang nature study, maka sudah tentu kita akan sayang
kepada nature kerana daripada kecil kita dilatih begitu.

Jadi, saya ingat for long term, ini subjek-subjek seperti yang dahulu yang kita belajar
di sekolah rendah— nature study, hygiene— ini perlu diperhidupkan balik supaya in the long
term, kita akan dapat mendekatkan diri kita dengan betapa pentingnya alam sekitar ini.

Jadi, Tuan Yang di-Pertua, ini cadangan saya, pandangan saya dan saya harap

supaya kementerian akan dapat berurusanlah dengan Kementerian Pendidikan untuk
