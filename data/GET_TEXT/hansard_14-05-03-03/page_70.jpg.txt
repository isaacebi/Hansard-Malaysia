DR. 5.10.2022 65

Pertamanya, Jabatan Alam Sekitar dan kementerian perlu ada cukup kakitangan yang
terlatih, staf yang terlatih dan berdedikasi.

Keduanya, hendaklah penguatkuasaan, pengkajian dan juga keputusan itu dibuat
berdasarkan sains yang terbaru. Good science, the latest and the best reliable science. la
hendaklah sains yang terbaru. Ada bahan-bahan yang dahulu kita tidak tahu, sekarang kita
tahu Tuan Yang di-Pertua. Ada bahan-bahan, ribuan bahan industri yang dahulu ia dianggap
tidak berbahaya, tetapi sekarang diketahui bahan-bahan menyumbangkan kepada
pencemaran sungai, air dan alam sekitar. Ada bahan misalnya yang disebut bahan PFA iaitu
per- and polyfluoroalkyl itu benda yang baharu. Kalau kita tidak tahu itu dan tidak ada
kepakaran, maka para pencemar akan terlepas begitu sahaja.

Ketiganya kepakaran yang saya sebut tadi mesti ada pakar yang tertentu, yang boleh
dirujuk, yang ada autoriti itu mesti yang terbaik.

Keempat, kena ada alatan saintifik dan makmal yang tersedia. Ini kerana apabila
dijumpai bahan pencemar, dijumpai punca pencemaran boleh dianalisis dengan cepat
sebelum ia hilang. Ini kerana sesetengah bahan kimia itu sekejap sahaja hayatnya dalam
alam sekitar walaupun merosakkan.

Oleh sebab itu, maka kena ada Cawangan Jabatan Alam Sekitar di merata-rata
tempat yang berdedikasi. la tidak mudah tetapi kena ada.

Kelima, kenalah penguatkuasaan ini dilakukan seperti di kawasan yang lain without
fear or favour, dengan izin. la kena dilakukan tanpa takut, tanpa teragak-agak, tanpa malu-
malu, tanpa segan-segan dan tanpa berpihak without favour. Kalau itu tidak berlaku, tidak
boleh. Tidak ada makna kita buat. Without fear and favour, tanpa takut dan tanpa berpihak.

Akhirnya, apabila kita boleh kompaun juta-juta ringgit Tuan Yang di-Pertua, maka
saya rasa kecenderungan tarikan untuk rasuah itu akan tinggi. Seperti juga semua badan
penguatkuasaan lain, itu merupakan cabaran terbesar tetapi itu hendaklah sentiasa diambil
perhatian oleh Menteri yang menjaga, dan seluruh warga kementerian itu dan seluruh
anggota masyarakat.

Oleh sebab isu-isu dan kisah-kisah tawaran kompaun diselesaikan, dikurangkan
kompaun itu semua, apabila melibatkan jutaan ringgit akan berlaku.

Tuan Sanisvara Nethaji Rayer a/l Rajaji [Jelutong]: Yang Berhormat, saya...

Dr. Azman bin Ismail [Kuala Kedah]: Sekejap, sekejap. Sekejap saya akan beri
peluang.

01440

Jadi, rasuah itu mesti sentiasa diawasi dan sentiasa ditekankan dalam latihan
pegawai-pegawai penguat kuasa ini.

Akhirnya juga yang ketujuh, campur tangan politik dan VVIP. Sebahagian daripada
VVIP bukan politik pun, tetapi ia menyukarkan sebarang penguatkuasaan khususnya tentang
alam sekitar kerana ia melibatkan tanah dan lain-lain lagi. Jadi, itu berlaku di negara kita. la

bukan rahsia. Maka itu kena kita perhatikan juga.
