DR. 5.10.2022 60

Oleh itu, bagaimana kita boleh meningkatkan hasil kita adalah dari segi, kalau kita
boleh gunakan seksyen 51A, maka kita boleh menggunakan duit bayaran daripada pemaju
yang hendak kelulusan daripada JAS untuk menilai laporan mereka. Dengan ini kita bukan
sahaja boleh menilai dengan lebih komprehensif, kita juga ada sumber yang sama rata
dengan pihak swasta supaya there’s disproportionate resources antara kerajaan dan swasta.
Swasta sentiasa perunding- di swasta akan kata apa-apa laporan dengan tebal, kita tidak ada
masa untuk menilai dan sebagainya. Ini adalah kekangan kita. Saya memang tahu dan saya
berharap bahawa kita boleh, Menteri juga boleh menimbang cadangan saya.

Di samping itu, Bakri juga ingin menyeru kementerian untuk menukar garis panduan
supaya...

Dato’ Ramli bin Dato’ Mohd Nor [Cameron Highlands]: Yang Berhormat Bakri,
gulung.

Puan Yeo Bee Yin [Bakri]: Ya, last one. Ya. Supaya menjadikan Detailed
Environmental Impact Assessment (DEIA) boleh diakses oleh orang ramai termasuk NGO-
NGO alam sekitar, pihak-pihak berkepentingan, wakil rakyat dan sebagainya.

Tuan Yang di-Pertua, yang ter /ast. Saya tidak masalah untuk meningkatkan denda.
Akan tetapi saya khuatir untuk pindaan seksyen 45, mengkompaun kesalahan. Ini adalah
kerana ia telah dipinda cadangan pindaan ialah di mana kesalahan yang boleh dikompaun
dengan- yang ini adalah kompaunnya.

Maksimum kompaun yang boleh dikenakan kepada orang yang disyaki dengan
munasabah telah melakukan kesalahan akta ini suatu jumlah yang tidak melebihi 50 peratus
daripada denda maksimum oleh orang itu boleh dikenakan jika dia telah disabitkan atas
kesalahan ini. Ini maksudnya bahawa kementerian boleh mengenakan kompaun maksimum
RM65 juta kepada mereka yang disyaki salah. Memang kita tahu bahawa prosedur untuk
kompaun lebih senang daripada prosedur untuk mahkamah.

Oleh itu saya hendak tanya satu, apakah contoh akta-akta lain yang kementerian
boleh bagi, di mana kompaun boleh dibuat sebanyak RM65 juta. Contoh akta-akta yang lain.

Kedua, adalah apakah mekanisme yang akan diambil oleh kementerian supaya
untuk memastikan kompaun RM6 juta ini tidak akan disalah guna kuasa oleh pihak penguat
kuasa. RM5 juta satu angka yang sangat tinggi dan kalau kompaun sahaja kita boleh buat,
maka kita perlu ada mekanisme untuk memastikan tidak ada salah guna kuasa. Itu sahaja
yang saya hendak bangkitkan. Terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Bakri. Dipersilakan Yang Berhormat Kemaman.

12.25 tgh

Tuan Che Alias bin Hamid [Kemaman]: Assalamualaikum warahmatullahi
wabarakatuh dan salam sejahtera. Terima kasih Tuan Yang di-Pertua kerana memberi
peluang kepada saya untuk bersama-sama membahas Rang Undang-undang Kualiti Alam
Sekeliling (Pindaan) 2022 pada hari ini.
