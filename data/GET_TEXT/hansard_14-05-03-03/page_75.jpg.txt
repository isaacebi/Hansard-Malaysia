DR. 5.10.2022 70

menyebabkan penyakit dan menyebabkan masyarakat tidak selamat untuk
menggunakannya.

Sementara pencemaran di desa atau luar bandar selalunya disebabkan pembuangan
sampah yang tidak terkendali dengan baik. Masyarakat luar bandar membuang sampah
kadang-kadang mengikut pendekatan yang difikirkan yang sesuai dengan persekitaran
mereka. Kalau di bandar atau pinggir bandar, sampah atau bahan buangan dilakukan oleh
syarikat yang dilantik oleh kerajaan.

Walaupun apa yang dibicarakan itu yang saya sebutkan tadi tidak termasuk dalam
undang-undang yang hendak diluluskan. Namun, apa yang diperkatakan itu telah
menyumbang kepada proses pencemaran alam sekeliling. Persoalannya bagaimana sampah
atau bahan buangan di luar bandar? Apakah penduduk luar bandar boleh membakar atau
bagaimana mereka hendak mengurus persekitaran mereka untuk lebih nyaman dan bersih?

Apakah ada usaha yang dilakukan oleh kerajaan untuk menyahsampah dan bahan
buangan yang menyebabkan pencemaran itu? Apakah masyarakat luar bandar boleh
membakar secara terbuka secara kecil-kecilan juga dikenakan tindakan dalam undang-
undang yang akan kita luluskan ini?

Kita ketahui bahawa pindaan Akta Kualiti Alam Sekeliling ini dilakukan untuk
mencegah, menghapus, mengawal pencemaran dan membaiki alam sekeliling. Kita ucapkan
tahniah sifat kepedulian negara dalam usaha untuk menyahrakus tangan-tangan manusia
yang menyebabkan pelbagai bencana dan kerosakan alam sekeliling. Ini harus diurus
dengan baik dan terpimpin sama ada melalui pendidikan dan penguatkuasaan undang-
undang yang tegas.

Tampin tidak menjadi masalah untuk mendukung pindaan ini kerana ia berhasrat
untuk membina kelangsungan gaya hidup yang lebih sihat, mampan dan terjamin untuk
rakyat pada masa akan datang. Ini kerana Tampin melihat kepada Laporan Indeks Prestasi
Alam Sekitar Malaysia pada tahun 2022 di mana Malaysia di kedudukan ke-130 daripada 180
buah negara iaitu pada tangga 50 negara paling kotor di dunia.

Kalau kita bandingkan dengan Asia Tenggara, negara kita ketinggalan dari Brunei di
mana Brunei ditempatkan ke tempat 71. Thailand ke-108, malahan negara yang hendak
memohon untuk masuk ke Asia Tenggara, Timor-Leste tempat ke-129. Ini menunjukkan
bahawa Malaysia harus melihat masa depan negara yang bersih dan bebas daripada
pencemaran alam sekitar. Akta yang digubal ini suatu usaha yang wajar dilihat secara positif
dan bersama demi masa depan negara dan generasi akan datang.

Justeru itu, Tampin mencadangkan kerajaan mengkaji lebih mendalam punca
pencemaran alam sekitar, bukan hanya yang telah disebutkan tetapi mungkin disebabkan
yang lain. Adakah disebabkan keengganan rakyat untuk mematuhi undang-undang atau
ketidakmampuan rakyat ataupun usaha untuk mematuhi garis panduan yang telah
ditetapkan?

Tampin percaya pindaan untuk meningkatkan hukuman yang lebih berat kepada

salah laku yang melakukan pencemaran alam sekeliling boleh memberi impak besar dan
