DR. 5.10.2022 97

Terima kasih Tuan Yang di-Pertua atas peluang yang diberikan kepada Hang Tuah
Jaya.
Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Hang Tuah Jaya. Dipersilakan Yang Berhormat Hulu Langat.

4.33 ptg.

Datuk Haji Hasanuddin bin Mohd Yunus [Hulu Langat]: Terima kasih Tuan Yang
di-Pertua bertugas. Saya ingin memujuk diri saya dan memberi semangat kepada saya untuk
terlibat dalam perbahasan ini dengan menyebutkan sebuah hadis yang menggambarkan
kalau berlaku hari kiamat dan di tangan kita masih ada benih, maka tanamlah benih itu cepat-
cepat sekiranya kita mampu [Berucap dalam bahasa Arab].

Begitu juga ketika kami berbahas ini, kami juga bimbang entah bila berlaku hari
kiamat— Bukan hari kiamat, entah bila berlaku pembubaran, tetapi kami tetap bersemangat
untuk menyokong kakitangan Kementerian Alam Sekitar dan Air dan juga— Jabatan Alam
Sekitar yang bersungguh-sungguh untuk membentangkan RUU ini walaupun ia telah berusia
48 tahun tidak dipinda.

Sebelum Dewan yang mulia ini akan meluluskan soal berkaitan dengan Rang
Undang-undang Kualiti Alam Sekeliling (Pindaan) 2022 ini, saya ingin mengingatkan Yang
Berhormat Menteri ataupun Yang Berhormat Timbalan Menteri yang ada bersama dengan
kita, kena pastikan dahulu bahawa pegawai-pegawai pelaksana skim C itu mencukupi atau
tidak untuk melaksanakan RUU yang akan menjadi akta ini.

Saya nak cadangkan kementerian dan juga Jabatan Alam Sekitar kena lihat semula
perjawatan dan pergerakan kenaikan pangkat Gred C32, C38 dan C40 kerana mereka inilah
yang membuat kerja di lapangan. Siasat aduan serta melawat tapak-tapak yang penuh risiko
itu. Kalau kita lihat pejabat-pejabat cawangan, saya rasa sampai masanya perlu meliputi
seluruh daerah. Kalau tidak seluruh daerah pun, di daerah-daerah yang berdekatan yang
sangat penting, bukan hanya dua tiga cawangan dalam sesebuah negeri. Ini sangat penting.
Kalau tidak ada aduan dan_ siasatan, pegawai-pegawai berkenaan  sepatutnya
memperbanyakkan ceramah dan forum kesedaran alam sekitar dalam kalangan generasi
muda serta pelajar-pelajar sekolah seperti yang disebutkan oleh sahabat saya Yang
Berhormat Kubang Pasu dan juga Yang Berhormat Padang Rengas tadi.

Soalan saya, sejauh mana kementerian ini bersungguh-sungguh bersama dengan
Kementerian Pendidikan ataupun Kementerian Pengajian Tinggi menyusun modul untuk
diajarkan kepada generasi baharu tentang tanggungjawab dan seriusnya kita menjaga alam
sekitar? Kalau kita lihat tentang keperluan kenderaan Yang Berhormat Menteri dan juga Yang
Berhormat Timbalan Menteri, kalau kita lihat tentang kenderaan yang digunakan oleh JAS
ini, saya percaya kebanyakan kenderaan-kenderaan empat roda mereka telah usang dan
patut telah ditukar, maintenance-nya cukup tinggi.

Kementerian dan juga Jabatan Alam Sekitar juga kena pastikan tuntutan elaun lebih

masa pegawai-pegawai di lapangan dijaga dan sentiasa mencukupi. Kami tidak mahu
