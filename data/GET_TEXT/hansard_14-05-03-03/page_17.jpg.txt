DR. 5.10.2022 12

Timbalan Yang di-Pertua [Dato' Mohd Rashid Hasnon]: Sila, sila.

Puan Teo Nie Ching [Kulai]: Terima kasih, Tuan Yang di-Pertua. Soalan tambahan
saya. Saya menyokong segala usaha KPM untuk menjalankan pentaksiran secara holistik.
Akan tetapi untuk PBS ataupun PBD untuk berjaya dilaksanakan secara efisien, salah satu
prasyarat yang sangat penting iaitu bilangan murid yang ideal di dalam bilik darjah iaitu di
antara 20 orang hinggalah 25 orang. Jadi soalan saya kepada Yang Berhormat Menteri
adalah, berapa purata jumlah murid di dalam kelas di SK, SUK(C), SJK(T), dan juga SMK?
Ini supaya kita pastikan bahawa tidak ada kelas yang saiznya terlalu besar.

Kedua, tadi Yang Berhormat Menteri ada sebut bahawa KPM telah sediakan bank
soalan untuk menyediakan soalan setaraf, tetapi bukan semua subjek ada bank soalan ini.
Sebagai contoh Bahasa Cina untuk SJK(C), Bahasa Tamil untuk SJK(T) langsung tidak ada
bank soalan ini, walaupun telah diminta oleh guru-guru yang mengajar subjek ini di sekolah
SJK(C) dan SJK(T).

Jadi di sini saya hendak tanya, kenapa KPM apabila sedia bank soalan, bukan bank
soalan ini disediakan untuk segala mata pelajaran, tetapi nampak bahawa, ada mata
pelajaran yang ada bank soalan, ada mata pelajaran yang tidak ada bank soalan. Terima
kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Kulai. Sila, Yang Berhormat Menteri menjawabnya satu minit.

Datuk Dr. Mohd Radzi bin Md. Jidin: Terima kasih, Yang Berhormat Kulai. Pertama
sekolah berkaitan dengan pelaksanaan PBS tadi. Izinkan saya jelaskan di sini sekali lagi
bahawa PBS ini bukanlah sesuatu yang baru untuk sekolah menengah kita perkenalkan pada
tahun 2012, dan untuk sekolah rendah kita perkenalkan pada tahun 2011. Jadi perkara ini
telah dilaksanakan 10 tahun yang lalu, bukan sesuatu yang baru.

Jika kita bercakap tentang kekangan- sebagai contoh, kekangan dalam konteks
hendak laksanakan memerlukan murid dalam setiap kelas kurang 25 orang, dan sebagainya.
Ini menyebabkan sampai bila pun kita tidak dapat melaksanakan satu perubahan besar
kepada kaedah pengajaran dan pembelajaran dalam kelas. Oleh sebab itu dalam mana-
mana policy making in the world, dalam dunia ini, setiap polisi itu mempunyai kekangan
masing-masing, dan kita membuat keputusan berdasarkan constraint atau kekangan yang
ada.

Apa yang paling penting dalam konteks ini, memandangkan PBS ini telah ada sekian
lama, kita sedang meningkatkan usaha untuk melatih guru-guru bagi meningkatkan kreativiti
dan inovasi khususnya bagi meningkatkan kecekapan dan juga memastikan pengajaran
dalam kelas yang lebih ramai ini dapat dilaksanakan dengan efektif dan efisien.

Untuk menjawab berapa jumlah murid secara purata seramai umumnya 35 orang
dalam setiap kelas? Itu secara umum. Ada yang lebih ramai, ada yang lebih kurang.

Kedua, untuk menjawab soalan Yang Berhormat Kulai tadi berkaitan dengan subjek-
subjek. Pertama sekali subjek yang di sekolah rendah ini kita sebut sebagai Subjek Teras. la

tidak kira bahasa apa semua tetapi kalau subjek itu merupakan Subjek Teras yang itu yang
