DR. 5.10.2022 107

adalah satu ladang, Ladang Sera orang panggil. Akan tetapi, benda itu sudah ada di tepi jalan
dan mereka tinggal sampai sekarang. Akan tetapi parit itu sudah pusing dan jadi satu
masalah. So, apa yang kita cadangkan, bolehkah kita sama-sama JPS dengan pengurusan
tempat ibadat itu duduk bersama kita cari solution bagaimana kita hendak selesaikan
masalah itu.

Ini kerana, ini tempat ibadat. So, kita dua-dua pihak - tempat ibadat pun tidak mahu
pindah lain tempat sebab dia kata dia sesuai dengan itu. So, saya rasa Yang Berhormat
Menteri kita kena panggil JPS - sebab kita boleh pergi under tunnel. Tunnel underground
punya untuk pengaliran air. Tidak ada masalah. Ini kerana, kita kena ubahkan tempat ibadat
itu jadikan satu masalah kepada isu rakyat di sekeliling itu.

Oleh sebab itu sudah 100 tahun lebih tempat ibadat itu berada di situ sebelum wujud
hi-tech. Akan tetapi sekarang kita hendak bagi dia keluar. Tanah itu dia sudah beli dah tetapi
masalah yang JPS kata “you kena pindah”. Sebagai kerajaan kata suruh pindah tetapi mereka
tidak mahu pindah. Ini ulang-alik, ulang-alik dan satu masalah besar. Kalau boleh Yang
Berhormat Menteri turun satu hari kita lihat. Benda itu tidak susah cuma parit itu airnya bukan
laju tetapi bila hujan baru air itu laju.

Oleh sebab itu, kalau boleh kita buat underground habis — tempat ibadat itu dibina
atas tanah. Habis cerita tidak ada masalah. Akan tetapi, kita hendak ubah dan itu menjadi
satu isu yang besar di kawasan saya. So, saya rasa ini perlu diselesaikan dengan segera.
Tempat itu dekat dengan hospital dan ramai yang beribadat di situ sebab tidak ada tempat-
tempat yang lainlah untuk beribadat dan sebagainya.

Ini kerana, bagi saya penting tidak kira mana-mana sama ada masjid, sama ada
tokong Cina ataupun tempat ibadat orang India kita bagi keutamaan. Ini adalah keperluan
sebab dalam Rukun Negara pun kepercayaan kepada Tuhan itu perlu ada. So, kita tentukan
benda itu diselesaikan dengan cara win-win situation. Saya rasa Yang Berhormat Menteri
boleh arahkan JPS untuk buat tinjauan dan juga bagaimana kita hendak atasi masalah ini.

So, selain itu juga — agar kerja untuk memantau aktiviti pencemaran ini bukanlah
hanya dilakukan oleh kerajaan atau pihak berkuasa tempatan tetapi juga masyarakat sekitar.
Ini akan memperkukuhkan kerjasama antara dua kumpulan ini. Saya berdiri teguh dalam apa-
apa perkara yang diberikan iaitu kebaikan kepada rakyat tetapi ada beberapa persoalan yang
memerlukan perhatian agar rakyat lebih mendapat kebaikan daripadanya.

Terdapat keperluan untuk semua perkara yang disuarakan oleh saya agar rakyat
dapat lebih banyak kebaikan daripadanya. Apabila yang dibuat oleh kerajaan akan beri
manfaat secara maksimum kepada rakyat Malaysia. Marilah kita sama-sama menyokong
RUU ini supaya negara kita bersih, rakyat sihat dan semua generasi muda akan menikmati
apa yang kita buat hari ini. Sekian, terima kasih Tuan Yang di-Pertua.

Dato’ Ramli bin Dato' Mohd Nor [Cameron Highlands]: Terima kasih, Yang

Berhormat Padang Serai. Dipersilakan, Yang Berhormat Kangar.
