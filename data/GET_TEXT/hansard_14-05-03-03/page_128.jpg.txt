DR. 5.10.2022 123

melepaskan pencemaran dalam bentuk cecair dan sebagainya, mesti dapat diwujudkan satu
pusat rawatan terlebih dahulu.

Apa yang ada sekarang, katalah dulu industri ada 200 kilang. Pegawai kita terpaksa
monitor 200 kilang. Itu bebanan kepada anggota. Jadi, kalau sekiranya kita boleh wujudkan
semua kawasan industri mesti wujudkan sistem perlepasan industri berpusat, kita hanya
monitor satu sistem, dapat kenal pasti punca lebih awal dan kita terus ambil tindakan.

Saya fikir ini antara mekanisme yang kementerian sedang meneliti supaya pada
masa hadapan kita boleh kawal punca, satu punca. Manakala, pencemaran air dan
sebagainya di-monitor oleh Suruhanjaya Perkhidmatan Air Negara. Mana-mana operator air
melanggar syarat tersebut mereka boleh dikompaun ataupun didenda oleh pihak
Suruhanjaya Perkhidmatan Air Negara .

Timbalan Yang di-Pertua [Dato’ Mohd Rashid Hasnon]: Ada satu minit lagi Yang
Berhormat Menteri. Ada hendak rumuskan.

Dato’ Sri Tuan Ibrahim bin Tuan Man: Tuan Yang di-Pertua saya fikir. Saya ada
beberapa soalan lagi yang dibangkitkan.

Timbalan Yang di-Pertua [Dato’ Mohd Rashid Hasnon]: Silakan.

Dato’ Sri Tuan Ibrahim bin Tuan Man: Yang Berhormat Kota Melaka, Yang
Berhormat Merbok, Yang Berhormat dan sebagainya. Saya fikir ada beberapa muka surat
lagi ini.

Timbalan Yang di-Pertua [Dato’ Mohd Rashid Hasnon]: Saya bagi lima minit lagi.
Okey boleh, baik. Lima minit.

Dato’ Sri Tuan Ibrahim bin Tuan Man: Yang Berhormat Jelutong bangkitkan
tentang sokongan penuh Akta Rang Undang-undang 127. Saya mengucapkan terima kasih.
Yang Berhormat Jelutong pun tidak ada.

Timbalan Yang di-Pertua [Dato’ Mohd Rashid Hasnon]: Yang Berhormat Kuala
Langat silakan.

Dato’ Sri Tuan Ibrahim bin Tuan Man: Yang Berhormat Kota Melaka saya hendak
jawabkan dahulu soalan yang dibangkitkan.

Timbalan Yang di-Pertua [Dato’ Mohd Rashid Hasnon]: Sila.

Dato’ Sri Tuan Ibrahim bin Tuan Man: Menyentuh isu tadbir urus EIA, kementerian
menghargai keprihatinan Yang Berhormat dalam isu-isu alam sekitar terutama projek
penambak laut di Melaka.

Kementerian secara amnya menyokong supaya kerja-kerja bangunan harus
dirancang dengan teliti supaya ekosistem alam sekitar tidak terjejas. Apa yang dibangkitkan
oleh Yang Berhormat Kota Melaka tadi bahawa semua pembangunan mesti harus lestari.
Kita) memantau apabila ada aduan-aduan tersebut. Saya mengalu-alukan apa yang
dibangkitkan oleh Yang Berhormat supaya semua kerja bangunan mestilah mematuhi
piawaian yang ditetapkan. Walaupun tidak semua projek, tidak semua projek perlukan EIA.

Ada projek yang melibatkan kawasan sensitif alam sekitar macam dibangkitkan tadi,

kawasan yang ada kecerunan 35 darjah, kawasan yang digazet kan sebagai kawasan
