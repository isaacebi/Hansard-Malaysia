DR. 5.10.2022 96

01630

Tuan Yang di-Pertua, tadi juga dibangkitkan tentang pembakaran terbuka. Saya juga
senada dengan rakan-rakan yang lain. Kawasan saya ada taman, kawasan Tuan Yang di-
Pertua mungkin ada taman, ada kampung ya. Jadi, kadang-kadang di kampung ini mereka
ada MPKK. Kalau di taman ada rukun tetangga. Ini kadang-kadang mereka nak buat
pembakaran sikit-sikit ini. Bagaimana cara nak olah perkara ini supaya jangan nanti kita
luluskan undang-undang di sini akhirnya, yang kecil-kecil dulu ditangkap?

Ini saya nak minta jaminan Yang Berhormat Menteri. Apakah ada engagement
dengan rukun tetangga, dengan kampung, dengan penghulu dan sebagainya supaya ada
satu mungkin moratorium sebelum kita laksanakan, beri mereka kefahaman dulu, barulah
kita kemudiannya mengambil tindakan sekiranya ada yang secara terus-terang membuat
pembakaran terbuka yang menyebabkan kesan kepada kejiranan dan sebagainya. Ini kerana
kita tak mahu undang-undang ini akhirnya, dalam sementara kita nak menjaga alam sekitar
ini, ia menimbulkan sedikit kesusahan kepada golongan masyarakat di bawah. Jadi ini
perkara yang pada saya penting.

Ini perspektif yang lainlah Yang Berhormat Menteri. Saya sekadar mungkin nak
tengok Yang Berhormat Menteri punya pandangan. Di Indonesia baru-baru ini, ketika insiden
pergaduhan di stadium, ramai yang mati, 100 orang lebih, 180 orang yang meninggal, yang
maut kerana masalah terhidu asap. Ini kerana dia pakai bom asap, akhirnya ramai yang mati
kerana sesak. Saya nak kaitkan dengan pembakaran terbuka ini sebab Yang Berhormat
Menteri pun tahu, ketika kita pergi demonstrasi dulu, polis-polis ini pakai bom asap. Apakah
itu dianggap sebagai pembakaran terbuka? Sebab definisinya ialah pembaraan ya. Benda
bom asap ini baralah, pembaraan yang berlaku di udara bebas dan tidak dihalakan ke udara
bebas itu melalui serombong atau cerobong.

Tuan Yang di-Pertua tak pernah pergi demonstrasi. Kami berdua pernah pergi. Tahu
kena tembak dengan bom asap macam mana. Dia menimbulkan pembakaran terbuka. Jadi
saya ingin tanya kerana Yang Berhormat Menteri pun pernah ada pengalaman. Kalau itu
berlaku bermaksud, kita juga kena maklum kepada pihak polis, tak boleh lagi dah bom asap
ini. Kena guna pendekatan yang lain untuk pastikan bahawa kita juga hormat dan patuh
kepada penjagaan alam sekitar. Mungkin nampak remeh tetapi saya percaya kalau itu
berlaku, itu saya boleh anggap sebagai the low hanging fruit saya nampak. Mungkin pakai air
pemedih mata sahaja ataupun saya tak tahulah mungkin sekarang ini sebab dah tak banyak
demonstrasi. Kalau dulu saya boleh cerita lebih panjang.

Saya nak nyatakan Tuan Yang di-Pertua bahawa kita di barisan sebelah sini, sentiasa
memberikan dukungan terutamanya di dalam aspek memastikan alam sekitar atau alam
sekeliling kita dapat dijaga dengan baik. Malah baru-baru ini, saya nak nyatakan kepada Yang
Berhormat Menteri, Ketua Pembangkang membentangkan apa yang disebutkan sebagai
Script: For A Better Malaysia di mana dalam skrip itu ‘S’ yang pertama itu adalah sustainable
(kemampanan) yang mana kita juga memberikan tumpuan dan fokus kepada kemampanan.

Tentunya dalam konteks ini, alam sekeliling.
