DR. 5.10.2022 17

Bagaimanakah dapat memastikan bahawa kita menjaga daripada aspek sosialnya iaitu tidak
ada buruh paksa yang melibatkan human trafficking? Satu.

Kedua, kita juga mahu memastikan bahawa pekerja ini mesti datang daripada lokal,
tempatan kita, daripada negara kita Malaysia dan tidaklah kita mengharap daripada pekerja
asing ini. Apakah yang telah disediakan oleh kerajaan bagi memastikan bahawa kita
mempunyai pekerja tempatan yang mencukupi dan mereka ini bersedia untuk melakukan
kerja-kerja dalam negara kita dengan erti katanya bayaran yang diberikan kepada mereka ini
adalah yang mencukupi dan tidak menjatuhkan mereka ke peringkat sampai miskin tegar?
Terima kasih.

Dato’ Indera Mohd Shahar bin Abdullah: Terima kasih Yang Berhormat Beaufort
atas persoalan yang menyentuh perkara yang kedua dalam ESG iaitu sosial yang melibatkan
guna tenaga kerja.

Untuk makluman Yang Berhormat, masa kita lakukan GGP pada tahun 2013, tahun
2015, ia hanya merangkumi kepada lima kementerian sahaja.

#1050

Kemudian kita telah lakukan arahan pada 2016 supaya di-extend-kan kepada 12
kementerian dan agensi. Pada 2017, Kementerian Kewangan telah mengarahkan semua
kementerian dan agensi Kerajaan Persekutuan supaya meletakkan elemen ESG dan elemen
guna tenaga kerja seperti mana yang disebutkan oleh Yang Berhormat tadi yang merupakan
salah satu perkara yang menjadi asas dalam guideline yang telah kita lakukan.

Apa yang way forward? Ini yang penting. Way forward untuk GGP 3.0 seperti mana
yang telah saya sebutkan tadi yang terkait dengan kertas konsultasi awam untuk Bajet 2023
adalah kita telah besarkan sektor-sektor produk dan perkhidmatan yang dahulunya hanya
tertumpu kepada enam kumpulan sahaja. Sekarang ini, kita telah besarkan supaya ia
merangkumi kepada 40 kumpulan produk dan perkhidmatan. Ini kerana, apa sahaja tender-
tender, kontrak-kontrak kerajaan yang melibatkan 40 produk ini, ia mesti memberi keutamaan
kepada elemen ESG.

Kita telah menentukan bahawasanya perolehan 100 peratus kepada kumpulan-
kumpulan seperti peralatan ICT, lampu dalaman, kertas putih dan pencetak serba guna dan
penyaman udara mesti u/timate-nya 100 peratus. Terima kasih Yang Berhormat.

Timbalan Yang di-Pertua [Dato’ Mohd Rashid Hasnon]: Saya beri peluang. Sila
Yang Berhormat Teluk Intan.

Tuan Nga Kor Ming [Teluk Intan]: Terima kasih Tuan Yang di-Pertua yang
budiman. Sebuah kerajaan yang baik adalah kerajaan yang bertanggungjawab. Saya ingin
bertanya kepada Yang Berhormat Menteri tentang projek-projek gajah putih di depan mata
kita. Ini seperti projek banglo makan angin di Bukit Larut, monorel di Melaka, Kompleks
Sejarah Pasir Salak dan lain-lain lagi yang bagaikan bangkai gajah yang busuk dan telah pun
membazir jutaan duit rakyat.

Projek gajah putih ini, apakah resolusi kerajaan? Adakah kerajaan berhasrat supaya

melakukan forensic audit terhadap setiap projek gajah putih? Ini supaya mereka yang
