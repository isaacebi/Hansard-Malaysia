DR. 5.10.2022 33

Jelutong menulis kepada Pejabat Yang di-Pertua dan Yang di-Pertua akan menjawab
sewajarnya kepada Yang Berhormat Jelutong.

Tuan Sanisvara Nethaji Rayer a/l Rajaji [Jelutong]: Terima kasih Tuan Yang di-
Pertua atas makluman itu. Cuma, saya tanya perkara ini di Dewan Rakyat kerana— satu lagi
perkara. Ada berita yang telah tular bahawa ini adalah rancangan kerajaan sekarang untuk
mengekalkan taraf beliau sebagai seorang Ahli Parlimen dengan harapan kalau Barisan
Nasional memenangi pilihan raya nanti, beliau akan mendapat pengampunan dan beliau
akan dibenarkan kembali ke Dewan ini. Adakah perkara itu juga boleh disahkan?

Timbalan Yang di-Pertua [Dato’ Mohd Rashid Hasnon]: Saya tidak boleh
mengesahkan apa-apa, tidak ada dalam pengetahuan saya. Minta maaf, Yang Berhormat
Jelutong. Saya ingin teruskan dengan...

Tuan Sanisvara Nethaji Rayer a/l Rajaji [Jelutong]: Adakah Tuan Yang di-
Pertua— satu lagi perkara. Adakah apa-apa rancangan untuk memberikan pengampunan
kepada beliau oleh Kerajaan Barisan Nasional?

Timbalan Yang di-Pertua [Dato’ Mohd Rashid Hasnon]: Tidak dalam

pengetahuan saya, minta maaf. Terima kasih Yang Berhormat Jelutong, terima kasih.

RANG UNDANG-UNDANG
RANG UNDANG-UNDANG KESATUAN SEKERJA (PINDAAN) 2022

Bacaan Kali Yang Kedua dan Ketiga

Aturan Urusan Mesyuarat dibaca bagi menyambung semula perbahasan yang
ditangguhkan atas masalah, “Bahawa Rang Undang-undang ini dibacakan kali yang kedua
sekarang”. [4 Oktober 2022]

Timbalan Yang di-Pertua [Dato’ Mohd Rashid Hasnon]: Seterusnya saya ingin
menjemput Yang Berhormat Menteri Sumber Manusia untuk menjawab perbahasan.

Tempoh masa 30 minit.

11.37 pg.

Menteri Sumber Manusia [Datuk Seri Saravanan a/l Murugan]: Terima kasih Tuan
Yang di-Pertua. Bagi pihak Kementerian Sumber Manusia, saya terlebih dahulu
mengucapkan ribuan terima kasih kepada Ahli-ahli Yang Berhormat yang telah mengambil
bahagian dalam perbahasan Rang Undang-undang Kesatuan Sekerja (Pindaan) 2022.
Kementerian Sumber Manusia menghargai semua pandangan, saranan dan cadangan
mahupun teguran Ahli-ahli Yang Berhormat tersebut.

Seramai 15 orang Ahli Yang Berhormat telah membahaskan Rang Undang-undang
Kesatuan Sekerja (Pindaan) 2022 iaitu Yang Berhormat Pokok Sena, Yang Berhormat Sik,
