DR. 5.10.2022 119

Peningkatan ini hasil daripada kesedaran orang awam untuk membuat pelaporan
dan tindakan segera pihak penguat kuasa untuk pergi bertindak di tempat-tempat tersebut.
Saya fikir kombinasi inilah menyebabkan angka ini dapat kita tingkatkan, dan hukuman
pindaan ini sangat penting supaya kalau kita boleh tangkap ‘penjenayah alam sekitar’ dan
kompaun hanya RM2,000 sahaja, ia tidak mendatangkan perubahan sikap yang besar.

Maka itu pindaan ini sebahagian antara komponen bagi menambahkan kesedaran,
kegerunan kepada ‘penjenayah alam sekitar.’

Untuk makluman Yang Berhormat juga, usaha menjaga alam sekitar ini merupakan
usaha bersama, dan pihak kementerian dengan kerajaan tempatan, kerajaan negeri dan
sebagainya, kita sering kali mengadakan engagement bersama, supaya semua pihak dapat
kita gerakkan...

Tuan Ahmad Tarmizi bin Sulaiman [Sik]: Yang Berhormat Menteri sikit, mungkin
penjelasan. Sik di belakang, ya.

01750

Dato’ Sri Tuan Ibrahim bin Tuan Man: Ya.

Tuan Ahmad Tarmizi bin Sulaiman [Sik]: Tadi juga disebut berkaitan kekuatan
dan kapasiti pegawai-pegawai kita khususnya di Jabatan Alam Sekitar. Di Daerah Sik sendiri,
kita tidak ada pejabat yang khusus untuk pemantauan dan juga penguatkuasaan undang-
undang berkaitan alam sekitar ini. Pegawai-pegawai jauh datang dari Sungai Petani dan Alor
Setar dan ketika itu, ada kes-kes yang menyebabkan kita agak lambat untuk bertindak.

Apa yang saya sebut dalam perbahasan awal tadi ialah bagaimana kerjasama erat
dengan pihak berkuasa yang lain termasuk PBT, anggota polis dan sebagainya supaya
penguatkuasaan ini lebih berkesan dan cepat apabila berlaku kes-kes seperti yang saya
sebut juga tadi di Sik iaitu perlombongan haram REE yang berlaku. Terima kasih Yang
Berhormat Menteri.

Timbalan Yang di-Pertua [Dato’ Mohd Rashid Hasnon]: Sila, Yang Berhormat
Menteri.

Dato’ Sri Tuan Ibrahim bin Tuan Man: Baik, terima kasih Yang Berhormat Sik.
Saya mengakui bahawa di Sik tidak ada Pejabat JAS dan dia terpaksa datang dalam— saya
ingat di Kedah, kita ada empat atau lima pejabat sahaja di seluruh negeri Kedah.

Walau bagaimanapun, untuk makluman, kita telah menubuhkan Unit Cegah Jenayah
Alam Sekitar. Operasi kita sering kali dapat turun sama bersama dengan pihak polis dan kita
juga dapat kerjasama daripada RELA dan sebagainya untuk operasi. Akan tetapi, dalam
proses pendakwaan, pegawai JAS mesti hadir sama mengambil sampel pada waktu tersebut
dan inilah kekangan yang ada. Kita harapkan dengan jawapan saya tadi bahawa kita sedang
meneliti untuk penambahan kakitangan pegawai dan pejabat-pejabat ini, dapat kita
tingkatkan usaha tersebut.

Berhubung dengan juga perkara yang dibangkitkan oleh Yang Berhormat Sik tentang

pengubahsuaian kenderaan, ini di luar daripada bidang kuasa kementerian. Ini di bawah
