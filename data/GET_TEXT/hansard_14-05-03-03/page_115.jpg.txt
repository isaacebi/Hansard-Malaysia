DR. 5.10.2022 110

melupuskan sisa berjadual ini ataupun mungkin kerajaan sendiri menyediakan satu pusat
pelupusan sisa berjadual. Jadi dengan cara itu, dia tidak dapat mengelak.

Jadi kalau dia mendapat keizinan lulus untuk guna, jadi dia juga mesti exit door dia
sama. Dia mesti melalui juga satu proses semakan daripada agensi yang sama supaya kita
tahu bahawa sisa jadual yang digunakan ini tidak dibuang di tempat lain melainkan di tempat
yang disediakan. Boleh kita adakan insentif. Maksudnya kalau sisa berjadual itu dilupuskan
di tempat yang disediakan, kita boleh bagi mungkin 10 percent dia punya bayaran yang kita
kenakan itu, kita boleh bagi diskaun kepada dia.

Saya juga ingin mencadangkan beberapa tindakan proaktif daripada pihak kerajaan.
Tadi beberapa rakan saya dah sebut soal pendidikan yang saya rasa pendidikan ini luas dan
banyak. Saya sokong, tadi saya pun sebut saya dalam latar belakang pendidikan dalam
bidang ini cuma saya minta diperluaskan lagi ke peringkat yang lebih rendah. Pendidikan ini
satu perkara yang berterusan, cuma kesan pendidikan ini kita tak boleh tengok dalam masa
yang segera. Kalau kita ajar hari ini, tak semestinya esok dia terus faham sebab aspek alam
sekitar ini setengah-setengahnya adalah rumit.

Justeru itu, tindakan proaktif yang mesti dibuat khususnya melalui penglibatan
pegawai yang cekap dalam memberi input kepada pelbagai rancangan pembangunan. Suka
atau tidak, selain daripada sikap manusia, rancangan pembangunan juga adalah ancaman
besar kepada kualiti alam sekeliling. Tadi saya dah sebut di awal tadi. Imbangan diperlukan
kerana hampir mustahil untuk kita menolak pembangunan, namun pembangunan jenis
bagaimana yang kita perlukan.

Saya ambil beberapa contoh. Kalau kita tengok negara kita ini dalam menuju
kemajuan, kita banyak mengumumkan pelbagai projek. Ada berlaku buka tanah, ada berlaku
kita kata penyahwartaan hutan. Jadi, sejauh manakah kerajaan memastikan hutan-hutan
yang kita nyahwarta ini digantikan semula? Kalau kita belajar dalam bidang perhutanan, kalau
pengusahasilan maksud dia proses tebang pokok, kita ada proses tanaman semula. Akan
tetapi kalau dah dialihkan fungsinya, jadi bagaimanakah kita memastikan kawasan yang
sama luas diganti?

Saya bertanya ini kenapa. Ini kerana kalau kita ambil salah satu contoh isu yang
sebenarnya mungkin jadi bom jangka kepada kita iaitu hutan paya gambut. Pada tahun 1990,
kita ada lebih kurang 1 juta hektar hutan paya gambut. Sekarang ini hanya tinggal 0.37 juta
hektar. Pengurangan boleh kata dua per tiga hutan paya gambut sedangkan hutan paya
gambut ini kalau kita nak bercakap tentang climate change ataupun perubahan iklim, dia
menyerap dua kali ganda karbon tetapi kita diancam oleh penyusutan kawasan hutan paya
gambut ini. Jadi, apakah inisiatif kerajaan untuk mengganti sebab dia ambil masa yang
panjang untuk hutan paya gambut ini tumbuh semula?

Sebagai contoh, bila sesebuah kawasan perumahan dibuka— tadi saya cerita pasal
pembangunan. Adakah kita juga mengambil kira persoalan pencemaran udara? Kalau kita
tengok kawasan perumahan ini kadang-kadang ada yang terlalu dekat dengan jalan, ada

yang kita kata ada laluan orang kata kereta api dan sebagainya. Adakah ini juga mengambil—
