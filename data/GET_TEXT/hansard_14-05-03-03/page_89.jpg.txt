DR. 5.10.2022 84

makluman Yang Berhormat Kuala Kedah, majoritinya hukuman berbentuk denda mandatori,
bukan hukuman penjara. Kalau hendak penjara, penjara semualah, baru mandatori. Baru
betul-betul berkesan.

Akan tetapi kebanyakan saya katakan tadi— sebab itu saya kata Yang Berhormat
Kuala Kedah, untuk memegang lesen kita kenakan hukuman mandatori denda tidak efektif
sebab untuk pemegang lesen sepatutnya kita mensyaratkan pemegang lesen mestilah
pemegang lesen yang sebenarnya, bukan kita meletakkan macam orang kata Ali Baba dan
sebagainya. Maknanya kalau kamu hendak mohon lesen, syarikat kamu mesti letak nama
director daripada syarikat itu sendiri, tidak boleh lantik mana-mana orang sebagai Ali Baba
kamu.

Selepas itu, mestilah kalau sekiranya mereka bersalah, dikenakan hukuman penjara.
Saya setuju kalau hukuman penjara. Akan tetapi hukuman denda untuk pemegang lesen
tidak ada masalah, tidak akan memberikan kesan yang deterrent. Lagi satu untuk makluman
Yang Berhormat Kuala Kedah, deterrent adalah salah satu sahaja cara untuk kita memastikan
orang tidak melakukan kesalahan.

Jadi sebab itu Tuan Yang di-Pertua, untuk makluman Tuan Yang di-Pertua, dalam
hukum— saya ada prinsip undang-undang Islam. Hukuman fakzir ini berbentuk antaranya
memalukan dan sebab itu timbulnya kadang-kadang orang tidak puasa dibawa naik van
jenazah dan sebagainya. Sebenarnya itu ada unsur-unsur hendak memalukan orang sebab
kalau manusia ada rasa malu— kecuali ada seoranglah yang tidak malu iaitu Yang Berhormat
Pekan. Yang itu memang kami beyond repairlah, irreparable.

Akan tetapi kalau orang yang tahu malu Tuan Yang di-Pertua, mereka tahu mereka
ini penjenayah, mereka tidak akan berani tunjuk muka di khalayak ramai. Akan tetapi kalau
orang yang macam Yang Berhormat Pekan, beyond repair ini tidak boleh kita hendak
ubahkan. Ini orang yang memang tidak boleh repair dah, irreparable. Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Sepang. Seterusnya saya menjemput Yang Berhormat— tadi ada beberapa nama

telah saya panggil. Yang Berhormat Setiu.

3.47 ptg.

Tuan Shahrizukirnain bin Abd Kadir [Setiu]: Terima kasih Tuan Yang di-Pertua.
Assalamualaikum warahmatullahi wabarakatuh. Saya mengucapkan tahniah kepada
Kementerian Alam Sekitar dan Air (KASA) yang telah mengambil tindakan untuk menaikkan
denda kepada pesalah yang mencemarkan alam sekitar sehingga mencecah RM10 juta.

Tuan Yang di-Pertua, tidak dapat dinafikan kerosakan yang berlaku pada hari ini
adalah hasil daripada perbuatan tangan-tangan manusia sepertimana yang disebut oleh Allah
SWT dalam Surah Ar-Rum. [Membaca sepotong ayat Al-Quran] Suratul Rum, ayat 41. “Telah
jelas kerosakan di darat dan di laut disebabkan oleh perbuatan tangan manusia. Allah SWT
menghendaki agar mereka merasakan sebahagian daripada akibat perbuatan buruk mereka

agar mereka kembali ke jalan yang benar’.
