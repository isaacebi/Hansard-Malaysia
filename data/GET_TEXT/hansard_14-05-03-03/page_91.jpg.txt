DR. 5.10.2022 86

Pokoknya, walaupun kita tingkatkan penalti tersebut dengan hukuman penjara
mandatori, apa yang penting ialah pelaksanaan terhadap undang-undang ini. Saya bagi satu
contoh. Tiga bulan lalu, bulan Julai telah berlaku banjir di kawasan Baling. Kementerian
Tenaga dan Sumber Asli menerbitkan Laporan Kajian Bencana Geologi Banjir Puing 2022 di
Sungai Kupang, Baling Kedah.

Saya membangkitkan isu ini kerana terdapat satu clear evidence, keterangan yang
sangat jelas. Pelanggaran Akta Kualiti Alam Sekitar iaitu apabila EIA telah dibuat ialah untuk
penanaman department of environment director telah menyatakan bahawa telah jelas
bahawa EIA ialah untuk menggantikan dengan Timber Latex Clone Forest Farm pada
Gunung Inas.

Akan tetapi ditebang dijadikan musang king, pokok-pokok musang king. Satu
pelanggaran terhadap Environmental Impact and Assessment Report (EIA). Tiga bulan
selepas banjir tersebut, kita pun tidak dengar apa-apa pendakwaan di bawah Akta Kualiti
Alam Sekitar, tiga bulan sudah.

Saya bangkitkan isu ini kerana pembalakan di Gunung Inas, Baling menyebabkan
banjir lumpur bukan sahaja di sungai-sungai hilir, dari Baling sampai ke Sungai Muda yang
menjadi sempadan antara Kedah dan Pulau Pinang. Akibat banjir puing di Baling tersebut,
Pulau Pinang terjejas. Ada ratusan ribu penduduk terputus air. Ada satu hari, ada dua hari,
ada yang sangat teruk sampai enam hari.

Oleh itu apa yang berlaku di Baling juga akan menjejaskan negeri Pulau Pinang
kerana 90 peratus daripada air mentah kita, bergantung kepada tapisan air dari Sungai Muda
dan tiada pendakwaan. Pelanggaran akta dan tiada pendakwaan. Saya minta satu status
update berkenaan kes ini.

Saya lihat bahawa ada penalti dan memperkukuhkan penguntukan_ berkaitan
pembakaran terbuka dengan penalti kalau seksyen 32, seksyen 37, seksyen 41, seksyen 48A
dengan denda minimum RM5,000 sehingga RM10 juta.

Saya minta juga apakah guidance. Apakah rujukan kepada mahkamah dengan range
begitu besar RM5,000 sampai RM10 juta dan sama ada, ada panduan kepada pihak sistem
kehakiman, kerana kalau kita lihat sebelum ini, kalau berlaku seperti waktu dahulu Sungai
Kim Kim, dilaporkan usaha pembersihan RM6.4 juta.

Kalau berlaku seksyen 27, melepaskan minyak ke dalam perairan Malaysia dilarang.
Waktu dahulu pada tahun 2017, ada kes RM24 juta dibelanjakan untuk membersihkan
tumpahan minyak pada tahun 2017.

Persoalan saya ialah kalau tumpahan berlaku dalam perairan Malaysia. Kos yang
terlibat bukan sahaja usaha untuk pembersihan. Kos yang terlibat juga termasuk juga
pampasan perlu dibuat kepada nelayan kerana hilang mata pencarian, kalau usaha
pembersihan berminggu-minggu, berbulan-bulan. Maka nelayan akan terjejas, mata
pencarian akan terjejas dan pampasan itu juga perlu dimasukkan dalam kiraan kos

pembersihan.
