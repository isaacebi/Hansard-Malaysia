DR. 5.10.2022 53

Fasal-fasal 17 hingga 35 [Pindaan] - Penomboran Semula

12.29 tgh.

Menteri Sumber Manusia [Datuk Seri Saravanan a/l Murugan]: Rang undang-
undang dipinda dengan menomborkan semula fasal 17 hingga 35 yang sedia ada dalam rang
undang-undang masing-masing sebagai fasal 18 hingga 36 berbangkit daripada kemasukan
fasal baharu 17 ke dalam undang-undang. Terima kasih.

Tuan Pengerusi [Dato' Ramli bin Dato’ Mohd Nor (Cameron Highlands)]:
Masalahnya ialah bahawa pindaan sebagaimana yang tertera di dalam kertas pindaan oleh
Yang Berhormat Menteri Sumber Manusia yang telah dibentang sekarang dibuka untuk
dibahas.

[Tiada Perbahasan]

Tuan Pengerusi [Dato' Ramli bin Dato’ Mohd Nor (Cameron Highlands)]: Ahli-
ahli Yang Berhormat, masalahnya ialah bahawa pindaan yang dicadangkan oleh Yang
Berhormat Menteri Sumber Manusia dalam kertas pindaan hendaklah disetujukan.

[Pindaan dikemuka bagi diputuskan; dan disetujukan]

[Fasal-fasal 17 hingga 35 sebagaimana dipinda diperintahkan jadi sebahagian
daripada rang undang-undang]

#1230

Fasal 17 baharu [Pindaan] —

Datuk Seri Saravanan a/l Murugan: Tuan Pengerusi, rang undang-undang dipinda
dengan memasukkan fasal 17 baharu ke dalam rang undang-undang untuk meminda
subseksyen 34(2) Akta Kesatuan Sekerja 1959 ataupun Akta 262 untuk memperuntukkan
bahawa Ketua Pengarah hendaklah menolak untuk mendaftarkan pertukaran nama sesuatu
kesatuan sekerja jika pada pendapat Ketua Pengarah nama yang dicadangkan itu akan
menggalakkan perasaan niat jahat dan permusuhan antara ras, agama dan kerakyatan yang
berlainan.

Tuan Pengerusi [Dato' Ramli bin Dato’ Mohd Nor (Cameron Highlands)]:
Masalahnya ialah bahawa pindaan sebagaimana yang tertera di dalam Kertas Pindaan oleh
Yang Berhormat Menteri Sumber Manusia yang telah dibentang sekarang dibuka untuk
dibahaskan.

Tuan M. Kulasegaran [Ipoh Barat]: Terima kasih Tuan Pengerusi. Tuan Pengerusi,
saya hendak tambah sedikit. Kerap kali apabila.

Tuan Pengerusi [Dato’ Ramli bin Dato’ Mohd Nor (Cameron Highlands)]: Satu
minit, one minute, please.

Tuan M. Kulasegaran [Ipoh Barat]: Kerap kali apabila ada jawapan daripada mana-
mana kementerian. Dia akan bagi jawapan satu sentence sahaja. Ditolak atau diterima. Saya

harap dalam kes-kes macam ini, ada memberi senaraikan kenapa ia ditolak supaya pihak
