DR. 5.10.2022 92

baik. Saya anggap begitulah. Saya mohon penjelasan daripada Yang Berhormat Menteri.
Kenapa hendak dibuat ini? Apakah dengan adanya gabungan ini, ia akan membolehkan
skop yang lebih luas yang lebih efektif dari segi penguatkuasaan dan tindakan oleh Jabatan
Alam Sekitar dalam melaksanakan tugas mereka? Jika itulah niat untuk pindaan ini, saya
rasa kita semua wajar menyokong sebab ia adalah untuk kebaikan.

Tuan Yang di-Pertua, perkara seterusnya yang saya hendak sebut adalah saya
dapati beberapa seksyen dalam akta induk seperti seksyen 16 iaitu berkenaan dengan
pemegang lesen hendaklah mematuhi lesen, seksyen 18 iaitu premis yang ditetapkan
hendaklah dilesen, seksyen 19, seksyen 22, seksyen 23, seksyen 24, seksyen 25, seksyen
27 dan sebagainya, semuanya berkaitan dengan jumlah denda dinaikkan dan dengan ada
penjara mandatori.

Ya, kita nampak sudah tiba masanya tindakan yang lebih tegas. Kalau dua, tiga
tahun dahulu ada insiden di Sungai Kim Kim, selepas itu di Baling yang mengakibatkan
musibah banjir bukan sahaja kerosakan harta benda tetapi ia juga mengakibatkan ada nyawa
manusia yang terkorban. Kita ambil iktibar, pengajaran daripada apa yang berlaku. Kita
menyokong apa yang dicadangkan melalui pindaan ini sebab, bagi saya, sekiranya pindaan
ini boleh mendatangkan perasaan takut ataupun segan kepada mereka-mereka yang ada
cadangan, ada niat untuk mencemarkan alam, maknanya kita mencapai hasrat yang kita
harapkan. Sebab, alam sekitar ini, kita kena faham ia tidak boleh diganti dengan wang ringgit.

Tadi Yang Berhormat Padang Rengas ada sebut, bukan sebab dia bayar cukai lebih,
dia boleh cemarkan alam. Sebab, apabila cemarkan alam, kita nampak oh mungkin hutan
itu ditebang dan sebagainya. Bukan setakat itu. Akibatnya, ia akan mengakibatkan musibah
kepada manusia. la boleh mengakibatkan hakisan tanah. Tanah runtuh, sungai akan
menjadi lebih cetek dan sudah pastinya musim banjir. Ha, ini hujung tahun ini.

Saya rasa, Yang Berhormat, saya banyak kali pun sebut dengan Yang Berhormat,
bukan sahaja dalam Dewan, di luar sana banyak kali saya bincang dengan Yang Berhormat
fasal Sungai Linggi. Saya rasa kalau Yang Berhormat nampak muka saya, dia mungkin tidak
ingat Rasah tetapi dia ingat Sungai Linggi.

Itu antara yang saya rasa perkara-perkara yang boleh kita lakukan di peringkat
puncanya. Peringkat punca bukan JPS. Di peringkat penghujungnya JPS, sebab sungai.
Akan tetapi, puncanya Jabatan Alam Sekitar. Dan adalah menjadi tanggungjawab setiap
daripada kita untuk sama-sama membendung hakisan. Sebab, ia adalah kurniaan Tuhan
yang tidak boleh diganti. Bukan kita kutip cukai lebih, tax lebih dan selepas itu benda itu pulih
sepenuhnya. Tidak. Kerosakan yang terjadi akan kekal walaupun kita lakukan pelbagai
usaha selepas itu.

Jadi bagi saya— saya bagi contoh yang saya rasa perlu ada tambah baik daripada
Jabatan Alam Sekitar. Apabila Jabatan Alam Sekitar meluluskan environmental impact
assessment (EIA) report, laporan EIA, kena tegas. Saya tahu ada banyak syarikat pergi lobi

Jabatan Alam Sekitar. Dia punya lobi macam-macamlah. Apa itu macam-macam? Saya
