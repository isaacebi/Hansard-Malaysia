DR. 5.10.2022 29

institusi-institusi pengajian tinggi dan juga syarikat swasta, sama ada dalam negara ataupun
luar negara. Perkongsian kepakaran teknikal ini dapat membantu, pertamanya untuk mencari
penyelesaian dengan lebih cepat lagi. Itu yang pertama.

Keduanya, kita menumpukan perhatian kepada bidang R&D secara bersasar dan
berfokus kepada keperluan petani dan juga negara. Misalnya kajian yang untuk kita keluarkan
varieti-varieti padi, ataupun tanaman-tanaman yang bukan sahaja rentan penyakit, bahkan
boleh menghasilkan pengeluaran yang lebih tinggi lagi.

Ketiganya, kita melaksanakan verifikasi teknologi yang sedia ada, dan kita sesuaikan
kepada keperluan untuk semasa, kepada yang boleh diadaptasi ataupun diguna pakai oleh
petani-petani kita.

Seterusnya, terakhirnya, kita memperkenalkan kaedah baharu dalam pembangunan
varieti melalui bioteknologi seperti pengeditan genetik-genetik supaya kajian yang lebih
spesifik, yang berhubung dengan apa yang kita buat ketika ini, yang lebih sistematik, supaya
kita dapat mengelakkan pembaziran apa juga input-input pertanian. Terima kasih Tuan Yang
di-Pertua.

Dato’ Sri Hasan bin Arifin [Rompin]: Satu soalan lagi, Tuan Yang di-Pertua.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Hang Tuah Jaya. Pembangkang.

Timbalan Yang di-Pertua [Dato’ Mohd Rashid Hasnon]: Soalan tambahan ketiga,
saya beri peluang sebelah sini. Sila Yang Berhormat Hang Tuah Jaya.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Terima kasih Tuan Yang di-Pertua. Yang Berhormat Timbalan Menteri, seperti mana
kita sedia maklum, bila bulan Oktober, November, Disember ini kita akan berdepan dengan
musim hujan yang akan tentunya memberikan kesan kepada pekebun-pekebun kecil getah.
Kerajaan telah pun menyediakan Bantuan Musim Tengkujuh (BMT).

Saya ingin bertanyakan, daripada segi aspek soalan asas, soalan utama- soalan ini
iaitu berkait tentang inovasi ataupun sistem pertanian pintar ini. Adakah di sana terdapat
ikhtiar di peringkat kementerian Yang Berhormat, untuk kita mencadangkan beberapa jenis
tanaman yang mudah diusahakan oleh pekebun-pekebun kecil getah ini supaya di dalam
musim tengkujuh, mereka bukan sekadar bergantung kepada BMT ini tetapi mempunyai hasil
yang lain untuk membantu menambahkan pendapatan pekebun-pekebun kecil getah ini?
Terutamanya daripada aspek ini, MARDI lah khususnya. Apakah ada terdapat ikhtiar ini untuk
membantu daripada segi aspek itu? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Hang Tuah Jaya. Sila Timbalan Menteri, satu minit.

Datuk Seri Haji Ahmad bin Hamzah: Terima kasih Tuan Yang di-Pertua. MAFI pada
ketika ini sebenarnya kita menumpukan kepada satu pendekatan kepada pertanian pintar,
ataupun smart farming. Kalau dulu kita menggunakan cara-cara teknologi yang lama tetapi
pada ketika ini, kita beralih kepada teknologi moden yang bukan sahaja dapat menarik minat

belia-belia kita, bahkan kita dapat meningkatkan lagi pengeluaran.
