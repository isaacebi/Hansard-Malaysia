DR. 5.10.2022 5

Timbalan Yang di-Pertua [Dato' Mohd Rashid Hasnon]: Panjang pantun. Sila

Yang Berhormat Timbalan Menteri, tiga minit.

2. Tuan Haji Ahmad bin Hassan [Papar] minta Menteri Pertanian dan Industri
Makanan menyatakan:

(a) berapa jumlah bantuan di bawah Dana Jaminan Makanan (DJM),
pinjaman mudah dan bantuan-bantuan lain bagi
mentransformasikan nelayan di Sabah dan Wilayah Persekutuan
Labuan sekali gus meningkatkan pendapatan dan ekonomi mereka
melalui perkembangan teknologi terkini; dan

(b) | berapa peruntukan di bawah Projek Khas Perumahan Nelayan
(PKPN) yang disalurkan kepada Sabah amnya dan di Parlimen
Papar khususnya.

Timbalan Menteri Pertanian dan Industri Makanan [Datuk Seri Haji Ahmad bin
Hamzah]: Bismillahi Rahmani Rahim. Assalamualaikum warahmatullahi wabarakatuh.

Tuan Yang di-Pertua, untuk makluman Ahli Yang Berhormat, Kementerian Pertanian
dan Industri Makanan (MAFI) melalui Jabatan Perikanan Malaysia dan Lembaga Kemajuan
Ikan Malaysia sentiasa prihatin dalam memberikan bantuan bagi mentransformasikan
nelayan di Sabah dan Wilayah Persekutuan Labuan. Sekali gus dapat meningkatkan
pendapatan dan ekonomi mereka melalui pengembangan teknologi terkini.

Antara bantuan-bantuan yang diberikan adalah seperti berikut:

(i) Dana Jaminan Makanan melalui Program Pemodenan Vesel dan
Mekanisasi Tangkapan telah meluluskan dana berbentuk pinjaman
sebanyak RM6.93 juta kepada dua orang pemohon daripada negeri
Sabah bagi perolehan baharu vesel moden yang berteknologi tinggi
termasuk peralatan mekanisasi serta menaik taraf vesel moden
yang lebih selesa untuk menarik minat pekerja-pekerja tempatan;

(ii) pemberian Elaun Sara Hidup Nelayan Darat sebanyak RM200
sebulan. Bantuan yang diberikan bermula pada tahun 2015 dan
telah dinaikkan kepada RM250 sebulan pada tahun 2021. Pada
tahun 2022, seramai 818 orang penerima daripada seluruh Sabah
sedang mendapat bantuan Elaun Sara Hidup Nelayan Darat dengan
jumlah peruntukan sebanyak RM2.24 juta;

(iii) pada tahun 2021, program pembangunan myKomuniti Perikanan
(myKP) telah memberi bantuan kepada lima orang penerima myKP
Labuan dengan jumlah nilai keseluruhan adalah sebanyak
RM362,000;

(iv) pelaksanaan program-program bagi mengurangkan
kebergantungan nelayan-nelayan kepada bantuan kerajaan iaitu

program yang melibatkan aspek peningkatan kemahiran, inovasi,
