DR. 5.10.2022 11

Oleh sebab itu kita kata keputusan ataupun laporan daripada ujian akhir sesi
akademik ini bukan untuk membandingkan murid, bukan untuk membandingkan sekolah.
Jadi tujuannya adalah untuk kita linat, apa pencapaian di seluruh negara, setakat mana
pencapaian khususnya dalam literasi dan numerasi sebagai contoh. Kemudian kita di
peringkat kementerian mempunyai data tersebut untuk membuat intervensi.

Sebagai contoh, katakanlah ada kawasan-kawasan tertentu di negara ini pencapaian
bahasa Inggeris terlalu rendah berbanding dengan kawasan lain. Jadi kita akan zoom-in,
melihat apakah puncanya? Mungkin kerana kekurangan guru. Jadi sebab itu ia lebih kepada
untuk membina dan membuat intervensi yang bersesuaian.

Kedua, tadi soalan yang disebut oleh Yang Berhormat Sik berkaitan dengan apa yang
dikatakan tekanan untuk guru mengubah markah PBD itu sendiri. Oleh sebab itu saya telah
sebutkan sebelum ini kita tidak menafikan kalau ada kewujudan keadaan sedemikian. Oleh
kerana apa? Kerana selama ini sistem berorientasikan peperiksaan ini memberi tekanan
yang amat besar kepada pihak sekolah, kepada guru-guru untuk memastikan seolah-olah
semua mendapat satu keputusan yang baik.

Oleh sebab itu, apa yang kita ingin tekankan pada hari ini di peringkat kementerian
adalah untuk kita sebenar-benarnya membina murid ini. Kita linhat pada kekuatan murid. Kalau
ada kelemahan kita bina, dan kita pastikan supaya murid dapat mencapai tahap penguasaan
yang sepatutnya berdasarkan intervensi awal.

Oleh sebab itu kita kata tadi, dalam konteks apa yang kita kata tadi, soalan yang kita
sediakan dalam bank soalan ini kita sediakan daripada Tahun 4, kemudian Tahun 5, Tahun
6 dan Tingkatan 1, Tingkatan 2, Tingkatan 3. Tujuannya apa, katakanlah ada sebarang isu
sewaktu murid ini dalam Tahun 4, maka kita ada Tahun 5 untuk membantu murid ini. Ada
sebarang isu yang dihadapi dalam Tahun 5, maka kita ada Tahun 6 untuk gilap murid ini.
Jadi pada Tahun 6 kita gilap murid ini betul-betul, mereka betul-betul bersedia untuk masuk
ke sekolah menengah.

Kemudian di Tingkatan 1 kalau ada masalah kita akan cuba selesaikan di Tingkatan
1 tetapi kalau tidak dapat kita ada Tingkatan 2 untuk kita selesaikan. Kemudian kalau ada
sebarang masalah lagi kita ada Tingkatan 2 sepanjang tahun untuk selesaikan, kalau tidak
dapat juga maka kita masih ada Tingkatan 3 untuk kita selesaikan. Di Tingkatan 3 kita polish
murid ini betul-betul dia masuk Tingkatan 4 sebagai persediaan untuk SPM di Tingkatan 5.
Jadi ini merupakan satu proses membina murid tersebut bersama antara guru dan ibu bapa.
Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Menteri.

Tuan Nik Nazmi bin Nik Ahmad [Setiawangsa]: Soalan tambahan.

Timbalan Yang di-Pertua [Dato' Mohd Rashid Hasnon]: Soalan tambahan yang
kedua- yang terpandang awal oleh saya ialah Yang Berhormat Kulai.

Tuan Syed Saddiq bin Syed Abdul Rahman [Muar]: Aduh baru ingat Muar...
[Ketawa]
