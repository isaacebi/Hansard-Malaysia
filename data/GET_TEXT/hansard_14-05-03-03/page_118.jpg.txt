DR. 5.10.2022 113

signal amaran yang serius kepada orang ramai agar tidak sewenang-wenangnya dalam isu
pencemaran. Buruknya apabila ia membuka ruang kepada pintu-pintu salah guna kuasa dan
meluasnya permasalahan rasuah.

Hulu Selangor berharap agar pihak kementerian dapat memperketatkan lagi
prosedur kerja pegawai-pegawai agar kelompongan ini dapat diselesaikan bagi mengelakkan
isu rasuah. Kementerian harus memastikan mekanisme semak dan imbang sentiasa berlaku
dan yang paling penting memastikan tiada sebarang ruang penyalahgunaan kuasa, ketirisan
mahupun apa-apa bentuk penindasan berlaku apabila rang undang-undang ini dilaksanakan.

Dengan itu daripada saya Hulu Selangor dengan ini menyokong Rang Undang-
undang Kualiti Alam Sekitar. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Hulu Selangor, pembahas terakhir. Maka dengan ini saya ingin meminta Yang
Berhormat Menteri untuk menjawabnya. Masa 30 minit. Harap mana yang ada dalam Dewan

sahaja. Terima kasih.

5.32 ptg.

Menteri Alam Sekitar dan Air [Dato’ Sri Tuan Ibrahim bin Tuan Man]: Okey.
Bismillahi Rahmani Rahim. Assalamualaikum warahmatullahi wabarakatuh dan selamat
petang semua. Pertama sekali bagi pihak kementerian, saya mengalu-alukan semua
sokongan dari Yang Berhormat kepada pindaan rang undang-undang ini yang saya sebut ia
sebagai penalti di saat-saat akhir sebelum Parlimen dibubarkan.

Sokongan semua Ahli Yang Berhormat, bermakna kita akan berjaya
mengetengahkan satu pindaan yang sebagaimana yang dibangkitkan oleh sebahagian besar
kita. Kita agak terlewat dan saya mengakui kelewatan tersebut. Ada yang kata lewat dua
tahun, tetapi saya rasa lewat 22 bulan kelewatan kita.

Tuan Sanisvara Nethaji Rayer a/l Rajaji [Jelutong]: Yang Berhormat, maksudnya
memang sah Parlimen akan bubar Jumaat ini? Itu soalan cepu mas.

Dato’ Sri Tuan Ibrahim bin Tuan Man: Tidak termasuk dalam pindaan akta
sekarang ini.

Tuan Sanisvara Nethaji Rayer a/l Rajaji [Jelutong]: Soalan saya, saya tanya
sebab Perak sudah setengah banjir, Pulau Pinang hampir-hampir banjir kawasan... [Tidak
jelas] banjir.

Timbalan Yang di-Pertua [Dato’ Mohd Rashid Hasnon]: Itu di luar perbahasan.
Minta Yang Berhormat Menteri teruskan.

Dato’ Sri Tuan Ibrahim bin Tuan Man: Sebahagian antara pandangan-pandangan
baik saya mengalu-alukannya dan pihak kementerian akan meneliti dan untuk
penambahbaikan pelaksanaan perkara tersebut. Manakala sebahagian di antara apa yang
dibangkitkan oleh Yang Berhormat ialah di luar daripada bidang kuasa dan di luar daripada

pindaan akta kita.
