DR. 5.10.2022 111

perlukan komen daripada Jabatan Alam Sekitar. Ini kerana sudah tentulah pencemaran udara
ini juga akan membawa kepada isu kesihatan yang lebih luas.

Saya percaya satu lagi tindakan proaktif yang penting mesti mengambil kira juga apa
yang pernah disebut oleh ahli arkeologi yang terkenal, Garrett Hardin yang selalu disebut di
banyak tempatlah contohnya Tragedy of the Commons yang menjelaskan faktor hak
kepemilikan sebagai faktor yang penting dalam mendorong sikap manusia untuk menjaga
alam sekitar. Kalau kita perasan, pencemaran ini banyak berlaku di kawasan awam. Sebab
apa? Sebab dia tak rasa itu tanah dia, dia tak rasa udara itu dia punya. Jadi kalau dia buang
di sungai tak apalah, nanti kerajaan bersihkanlah. Buang rokok di tengah jalan tak apalah,
nanti pegawai PBT akan bersihkan. Sebab apa? Cuba dia buang sampah di rumah dia. Dia
mesti tak nak, dia mesti tak mahu kerana dia ada hak pemilikan terhadap property itu. Jadi,
dia hendak supaya benda itu elok.

Jadi, ini mesti dilihat oleh pihak kerajaan kerana saya nak tahu banyak denda yang
kita sebut ini— sikit lagi ya Tuan Yang di-Pertua. Banyak denda yang kita sebut ini ialah
denda yang mana apabila bayaran dibuat, kerajaan yang dapat. Akan tetapi bagaimana pula
dengan mangsa daripada pencemaran ini? Kalau kita tengok dulu Sungai Kim Kim, ramai
mangsa. Adakah mereka mendapat pampasan yang sewajarnya? Sebab apa yang kerajaan
buat, hanya dapat kepada kerajaan tetapi bagaimanakah dengan nasib mangsa.

Kedua, saya mencadangkan supaya kerajaan juga memperkenalkan_insentif
peralihan. Jadi, syarikat-syarikat yang menggunakan teknologi yang lama, yang tidak mesra
alam ini, kerajaan kena bagi insentif supaya mereka dapat segera beralih kepada teknologi
hijau.

Ketiga, yang terakhir Tuan Yang di-Pertua, saya minta juga sebab banyak, kita sebut
kuasa dalam berkaitan dengan tanah dan hutan ini ialah kuasa kerajaan negeri. Jadi, adakah
apa-apa insentif kepada kerajaan negeri untuk mereka mengekalkan kawasan hutan yang
ada? Kalau boleh, saya hendak tahulah sebab negeri banyak nak maintain, nak buat
penyelenggaraan tetapi tak boleh buat sebab bidang kuasa dia kecil dalam segi mendapatkan
hasil kerajaan negeri. Jadi, kita sebagai Kerajaan Persekutuan kena memainkan peranan
proaktif untuk menambahkan hasil kepada kerajaan negeri dengan cara mencapai objektif
yang ditetapkan oleh Kerajaan Persekutuan. Itu sahaja daripada saya. Sekian, terima kasih
Tuan Yang di-Pertua. Sekian, wassalamualaikum warahmatullahi wabarakatuh.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Kangar. Dipersilakan Yang Berhormat Hulu Selangor.

5.27 ptg.

Puan June Leow Hsiad Hui [Hulu Selangor]: Terima kasih Tuan Yang di-Pertua.
Salam sejahtera, selamat petang. Tuan Yang di-Pertua, Hulu Selangor mulakan perbahasan
dengan menyatakan sokongan terhadap pindaan yang akan dilakukan kepada Rang Undang-
undang Kualiti Alam Sekitar 1974 tetapi terdapat beberapa perkara pokok yang saya
