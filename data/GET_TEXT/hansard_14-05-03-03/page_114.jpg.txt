DR. 5.10.2022 109

penguatkuasaan. Umumnya, untuk meningkatkan kecekapan penguatkuasaan dan
memberatkan jumlah dan juga jenis denda.

Justeru itu, saya ingin bertanya beberapa perkara terkait aspek ini. Pertamanya,
memandangkan isu alam sekeliling ini pelbagai dan luas, yang pertama berapakah jumlah
penguat kuasa yang sedia ada. Adakah kementerian bercadang untuk menambah bilangan
penguat kuasa ini? Ini kerana, semalam saya dengar pun sampai orang kata pencemaran di
laut pun kena pakai penguat kuasa daripada Jabatan Alam Sekitar. Jadi, adakah ini peranan
bertindih dengan agensi-agensi yang lain?

Jadi, peranan bertindih juga mungkin berlaku apabila melibatkan pihak berkuasa
tempatan. Jadi, saya hendak tanya tadi tentang pertindihan bidang kuasa dan kemungkinan
berlaku hukuman berganda iaitu double jeopardy. Jadi, saya berharap orang kata perkara ini
tidak berlakulah. Kalau daripada segi undang-undang seseorang itu tidak boleh dihukum dua
kali atas kesalahan yang sama kecuali kesalahan berulang.

Meskipun kurang disebut, saya tahu bahawa sebelum ini ada apa yang disebut
sebagai Mahkamah Hijau ataupun Mahkamah Alam Sekitar. Saya lihat ini bagus.

01720

Tadi saya buat satu semakan di laman web Jabatan Alam Sekitar, ada kemas kini
sehingga April tahun ini, kes-kes berkaitan alam sekitar yang dibicarakan. Cuma saya
difahamkan bahawa mahkamah alam sekitar ini masih lagi hanya berjalan di peringkat
Mahkamah Sesyen, mahkamah rendah. Jadi pernah disebut oleh mantan Ketua Hakim
dahulu, kalau boleh nak jadikan juga kes-kes alam sekitar ini dibawa ke dalam mahkamah
sivil juga dibawa ke mahkamah yang lebih tinggi. Jadi saya nak tanya, apakah
perkembangan ini. Adakah kementerian bercadang untuk kita memberatkan lagi perhatian
kepada alam sekitar ini sehingga kita membenarkan ia dibicarakan di mahkamah sivil?

Soalan saya, tadi saya ada sebut tentang peranan mahkamah. Dalam kes-kes yang
dipaparkan di laman web ini, saya tengok banyak kategori syarikat yang berdaftar. Jadi saya
nak tahu status mereka yang tak berdaftar. Kadang-kadang yang buat pencemaran ini, dia
buat operasi secara haram. Banyak kali kita dengar buka kilang secara haram. Jadi
bagaimanakah mereka ini didakwa? Adakah atas individu ataupun bagaimana? Sebab tidak
ada terpapar setakat yang saya tengok dalam kes tahun 2022.

Saya juga nak tahu apakah tindakan yang dikenakan kepada pesalah berulang
sebab tujuan kita buat denda dan sebagainya ialah tadi disebut banyak dah tentang deterrent,
untuk kita nak mengelak supaya dia mengambil jalan pencemaran ini tetapi kalau dah
berulang ini maksud dia, deterrent itu dah tak terpakai. Jadi, apakah tindakan yang kita nak
ambil kepada jenis pesalah begini?

Seterusnya ialah tadi banyak kawan saya sebut tentang sisa berjadual yakni juga
sebahagian yang telah terkandung dalam akta. Saya tengok dalam akta itu sebenarnya agak
cukup cantik untuk orang yang hendak simpan, nak proses sisa berjadual ini, dia kena minta

kebenaran. Jadi, kenapa tidak kita mewajibkan dia melaporkan apabila dia hendak
