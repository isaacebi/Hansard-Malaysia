DR. 5.10.2022 63

menanggung kos sebanyak RM5.71 juta bagi kerja-kerja pembersihan akibat pelupusan
haram pembuangan bahan toksik yang berbahaya dan juga tujuh kes.

Dalam merujuk kepada laporan JAS pada tahun 2003 sehingga 2019, sebanyak 196
kes pelupusan haram telah dilaporkan oleh Jabatan Alam Sekitar. Sudah tentu ia berpunca
daripada pihak yang tidak bertanggungjawab dengan mengambil jalan mudah untuk
mengelakkan bayaran pelupusan di premis yang diasingkan. Perbuatan yang tidak
bertanggungjawab ini dilakukan di kawasan terpencil dan disyaki dilakukan oleh sindiket yang
tertentu.

Oleh itu saya difahamkan JAS ini telah melakukan beberapa inisiatif melalui analisis
data raya dalam menangani isu berkaitan pencemaran alam sekitar ini. Jadi saya ingin tahu,
sejauh manakah keberkesanan analisis data raya bagi tindakan penguatkuasaan yang
dibangunkan benar-benar dapat mengatasi mahupun mengurangkan isu pencemaran alam
sekitar, termasuk pelupusan sisa toksik dan yang bahaya dan secara haram ini. Sekian,
terima kasih. Saya menyokong.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Kemaman. Masa menunjuk pukul 1.06 minit. Maka Mesyuarat Majlis ditangguhkan

2.30 petang nanti.

[Mesyuarat ditempohkan pada pukul 1.06 tengah hari]

01430

[Mesyuarat disambung semula pada pukul 2.30 petang]

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Tuan Karupaiya a/l Mutusami [Padang Serai]: Daripada 222 orang, berapa
tinggal? Tuan Yang di-Pertua, what’s going on Parliament now?

Timbalan Yang di-Pertua [Dato’ Mohd Rashid Hasnon]: Tidak mengapa. Ahli
Yang Berhormat dalam perjalanan hendak masuk ke mari.

Baik, terima kasih. Yang Berhormat, kita teruskan perbahasan dengan menjemput

Yang Berhormat Kuala Kedah. Masa 10 minit.

2.33 ptg.

Dr. Azman bin Ismail [Kuala Kedah]: Bismillahi Rahmani Rahim. Terima kasih
Tuan Yang di-Pertua atas peluang yang diberikan untuk saya turut membahaskan pindaan
Akta Kualiti Alam Sekeliling 2022.

Tuan Yang di-Pertua, saya ingin menyatakan pendirian saya. Saya menyokong
sepenuhnya pindaan yang dilakukan ini. Saya juga mengharapkan supaya akan ada lagi
pindaan-pindaan selanjutnya memperkukuhkan, memperkasakan segala usaha untuk kita

menjaga alam sekeliling dan mencegah pencemaran dan kerosakan alam sekitar kita.
