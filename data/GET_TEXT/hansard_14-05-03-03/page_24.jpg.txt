DR. 5.10.2022 19

Berhubung dengan ini juga, KBS melalui Esports Integrated (ESI) mengambil
pendekatan proaktif untuk memangkin kolaborasi di kalangan pemain industri esport melalui
sokongan dan sebagai penganjur bersama kejohanan esports profesional peringkat
tempatan, serantau dan antarabangsa.

Antara syarikat antarabangsa, syarikat penerbit permainan tersebut adalah Moonton,
Tencent Games dan Garena. Untuk makluman Ahli Yang Berhormat, pada tahun 2019
Kementerian Belia dan Sukan telah melancarkan Pelan Strategik Pembangunan Sukan
Elektronik KBS 2020-2025 yang dijadikan sebagai panduan lima tahun rancangan esports
negara.

Dalam pelan strategik tersebut telah dinyatakan lima strategi utama yang menjadi

fokus kepada kementerian dalam usaha memperkasakan sektor esports. Antaranya adalah;

(i) pembangunan kecemerlangan atlet esports;
ii) etika permainan esports yang bertanggungjawab;
iii) pembangunan fasiliti esports;

(
(
(iv) pembinaan ekosistem esports yang lestari; dan

(v) perundangan dan tadbir urus.

Di samping itu juga, Kementerian Belia dan Sukan adalah dalam proses untuk
memperkenalkan sebuah Garis Panduan Pembangunan Esports Kebangsaan (National
Esports Development Guidelines) dengan turut akan melibatkan beberapa kementerian dan
pemegang taruh industri yang berkaitan sebagai permulaan untuk menggubal sistem
pentadbiran peraturan dan pengawal seliaan industri esports yang mapan dan inklusif.

Sebagai penghargaan kepada sumbangan dan pengiktirafan kepada pencapaian
penggiat esports dalam mengharumkan nama negara dalam membangunkan ekosistem di
negara ini, kementerian akan mewujudkan anugerah khusus kepada semua pemegang taruh
yang terlibat.

Pada masa ini, esports semakin mendapat perhatian dalam kalangan masyarakat di
Malaysia apabila atlit esports telah berjaya meraih satu pingat emas dan satu pingat gangsa
di temasya Sukan SEA Manila pada tahun 2019. Baru-baru ini Malaysia telah membawa
pulang tiga buah pingat gangsa di temasya Sukan SEA, Hanoi 2022. Manakala dalam
temasya Sukan Komanwel Birmingham 2022, pasukan esports Malaysia iaitu Dota 2 lelaki,
Dota 2 wanita serta eFootball telah membawa pulang tiga pingat emas.

Kejayaan-kejayaan penggiat esports dalam kejohanan tersebut yang telah memberi
imej kejayaan yang baik kepada negara akan mendapat pengiktirafan dan ganjaran yang
setara dengan kejayaan sukan-sukan yang lain. Sekian, terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan yang
pertama sila Yang Berhormat Pasir Mas.

Tuan Ahmad Fadhli bin Shaari [Pasir Mas]: Terima kasih Tuan Yang di-Pertua.
Terima kasih kepada Yang Berhormat Menteri atas jawapan tadi. Saya apabila meneliti
kepada beberapa kenyataan Yang Berhormat Menteri khususnya sebelum daripada ini

bahawa kemudahan hab esports ini akan dibuat di Puchong Selangor pada tahun 2020
