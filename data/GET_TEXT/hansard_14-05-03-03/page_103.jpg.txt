DR. 5.10.2022 98

dengar, ada tugasan yang sepatutnya mereka pergi di luar waktu pejabat, tetapi telah
diberikan ingatan oleh pegawai atasan, “Ini pergi tak ada elaun”. Pergi lillahitaala. Bagaimana
kita nak memberangsangkan, kita nak naikkan semangat moral mereka yang bekerja di luar
waktu pejabat dikelilingi dengan risiko berbahaya? Ini perkara-perkara yang perlu diambil kira
ketika kita membahaskan pindaan RUU yang sangat penting ini.

Rang Undang-undang Kualiti Alam Sekeliling (Pindaan) 2022 ini bagi kesalahan
melupuskan buangan terjadual selain di premis yang ditetapkan, sepatutnya dikenakan
denda yang lebih tinggi agar mereka yang ada niat untuk melakukan kesalahan ini
memikirkan semasak-masaknya. Buangan terjadual dalam bentuk pepejal, separuh pepejal
dan cecair sering dibuang di sungai atau di parit yang akhirnya akan menyusahkan pihak
yang memproses air supaya menukar menjadi air bersih dan untuk kegunaan orang ramai.

Kita telah melihat peristiwa-peristiwa seperti itu berlaku yang akan mendapat
kecaman ialah pihak yang memproses air itu sedangkan pihak yang memproses air itu sangat
bertanggungjawab untuk memastikan air yang busuk, air yang tercemar, air yang kotor itu
tidak sampai ke rumah-rumah pengguna. Akan tetapi apabila berlaku, yang akan kena marah,
yang akan kena maki hamun, tidak lain dan tidak bukan ialah pihak berkuasa negeri yang
menguruskan proses air itu. Tidak kira di negeri mana dan selain itu, ADUN dan juga Ahli
Parlimen akan menjadi sasaran. Oleh sebab itu kita pada hari ini bersungguh-sungguh untuk
memastikan apa yang dirancang ini dapat kita laksanakan bersama.

Saya juga ingin mengambil kesempatan, koordinasi undang-undang serta peraturan-
peraturan di peringkat Persekutuan dan juga pihak berkuasa di negeri, pihak PBT, perlu
diselaraskan sebaiknya agar tidak berlaku pertindihan tugas ataupun berlaku pembaziran
sumber dan kelompangan punca kuasa. Ini disebabkan kita bimbang kalau berlaku kekeliruan
dalam tiga perkara ini, akan menyebabkan— walaupun akta ini kita luluskan nanti, RUU ini
kita akan menjadi akta, masing-masing tidak akan dapat fokus. So, koordinasi ini sangat
penting supaya dapat kita lakukan apa yang sepatutnya kita lakukan.

01640

Saya juga bimbang kalau kita melihat akta yang cantik ini nanti, yang bagus ini tidak
akan dapat dilaksanakan sekiranya ada campur tangan politik daripada pihak atasan yang
mengarahkan untuk menutup, yang mengarahkan untuk selindung dan ini ialah perkara-
perkara yang sekarang negara kita ini semakin terbuka dan kita hendakkan supaya
penglibatan rasuah yang menyebabkan apa sahaja undang-undang yang cantik itu akan-
walaupun berada di atas kertas tetapi ia akan menjadi tercemar, sebabkan tercemarnya
sungai itu apabila kita mengizinkan mereka yang berkuasa di peringkat atas untuk masuk dan
campur tangan dalam melaksanakan tugas mereka. Jadi, saya selaku Ahli Parlimen Hulu
Langat bersama-sama dengan teman-teman yang lain penyokong penuh Rang Undang-
undang Kualiti Alam Sekeliling (Pindaan) 2022 ini. Terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Hulu Langat. Dipersilakan Yang Berhormat Jelutong.
