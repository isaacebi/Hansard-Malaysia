DR. 5.10.2022 7

Pertamanya, saya cukup simpati sekali tentang perkara yang telah dibangkitkan oleh
Yang Berhormat Papar tadi tentang projek PKPN iaitu perumahan untuk nelayan, pembaikan
dan juga pembinaan. Setakat ini kita masih lagi belum mendapat apa-apa permohonan.
Permohonan ini patut kita teruskan kepada LKIM negeri Sabah dan insya-Allah apabila
permohonan ini kita dapati, kita akan berikan perhatian dan memang kita akan beri
keutamaan kepada kawasan Papar ini.

Kedua, tentang nelayan-nelayan pantai di kawasan Papar untuk permohonan tukun-
tukun tiruan. Untuk makluman Ahli Yang Berhormat, setakat ini untuk RMKe-12, kerajaan
melalui LKIM telah meluluskan satu peruntukan sebanyak RM230,000 yang telah disalurkan
untuk pembinaan tukun-tukun tiruan di kawasan daerah Papar dalam usaha kita untuk
membantu nelayan-nelayan di Papar untuk meningkatkan hasil tangkapan. Jadi bermula dari
tahun 2010, sebenarnya sebanyak 38 unit tukun tiruan yang telah dilabuhkan di kawasan
kepulauan di seluruh kawasan Papar.

#1020

Saya tak dapat sebut satu persatu pulau-pulau ini. Jadi, sebanyak 14 unit tukun tiruan
pula untuk rekreasi. Jenis penghalang pukat tunda yang banyak berleluasa di Sabah pada
ketika ini. Yang satu daripadanya seberat 5.5 tan metrik seunit yang telah kita labuhkan di
Kuala Kimanis sejak tahun 2021 untuk mengelakkan daripada pukat-pukat tunda ini terus
berleluasa. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih. Soalan
tambahan yang kedua, saya jemput Yang Berhormat Jempol.

Datuk Seri Haji Mohd Salim Sharif [Jempol]: Terima kasih Tuan Yang di-Pertua.
Dana makanan DJM telah diperkenalkan sebelum ini, bertujuan bagi menyalurkan pelbagai
peruntukan bantuan kepada petani dan juga nelayan, termasuklah bantuan input pertanian
yang meningkatkan pengeluaran domestik. Soalan saya, sejauh manakah keberkesanan
DJM telah membantu para petani dan juga nelayan sejak dana tersebut diperkenalkan?

Kita tahu bahawa sepanjang ini, bahawa kita tidak mampu untuk meningkatkan
pendapatan petani dan juga nelayan. Kalau garis kemiskinan, inilah kumpulan yang selalu
disebut dan juga mengambil kira ketegangan geopolitik semasa, inflasi global, perubahan
iklim yang tidak menentu yang membolehkan terjejasnya sekuriti makanan. Apakah
kementerian bercadang untuk mewujudkan lagi dana sedemikian bagi membantu serta
membela para petani dan juga nelayan? Mohon Yang Berhormat Menteri untuk menjawab.
Terima kasih.

Timbalan Yang di-Pertua [Dato’ Mohd Rashid Hasnon]: Ya, Timbalan Menteri,
satu minit.

Datuk Seri Haji Ahmad bin Hamzah: Terima kasih Tuan Yang di-Pertua.
Sebenarnya tindakan untuk meningkatkan pendapatan nelayan, satu perkara. Keduanya
adalah untuk kebajikan para nelayan yang sentiasa kita berikan perhatian, terutamanya

dalam projek PKPN iaitu pembinaan, baik pulih rumah dan juga bina baru rumah nelayan
