DR. 5.10.2022 67

memperkukuh dan memperkasakan lagi usaha-usaha kita untuk menjaga alam sekitar.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kuala Kedah. Seterusnya saya menjemput Yang Berhormat Kuala Langat, 10

minit.

2.43 ptg.

Dato’ Dr. Xavier Jayakumar a/l Arulanandam [Kuala Langat]: Terima kasih Tuan
Yang di-Pertua. Kuala Langat hendak mengambil bahagian untuk meminda Akta Kualiti Alam
Sekitar 1974.

Tuan Yang di-Pertua, saya memang menyokong dan bersetuju apa yang telah
dibawa ke Parlimen untuk dilakukan. Saya harap bahawa akta ini akan membantu kita untuk
masa depan sedikit. Walaupun saya tahu bukannya senang untuk contro! apa yang kita
hadapi pada masa ini tetapi dengan akta yang ada ini, dengan denda-denda yang saya
nampak ini, memang boleh kita membuat sesuatu kepada orang-orang yang akan membuat
pembakaran dan sebagainya.

Akan tetapi, saya ingat, Tuan Yang di-Pertua, akta ini sahaja tidak cukup. Kalau
boleh, saya ingat kementerian kena mengambil isu ini untuk jangka panjang. Katakan di
dalam 10 tahun atau 15 tahun ke hadapan, kita kena ingat sekarang. Sebab, melalui
pendidikan sahaja kita boleh bawa perubahan yang besar.

Walaupun kita di Parlimen ini 222 orang faham isu open burning ataupun
pembakaran terbuka dan sebagainya, tetapi kalau kita masuk ke dalam taman-taman dan
sebagainya, hari-hari kita nampak orang-orang yang duduk di dalam sana, khususnya orang-
orang yang dikatakan senior citizen dan sebagainya, dia tidak faham. Dia kutip-kutip dan dia
bakar sahaja di tepi jalan dan sebagainya. Berapa kali saya sudah cuba untuk menasihati
mereka tetapi mereka tidak faham pasal apa saya seorang yang luar ini datang cakap dengan
dia, stop open burning ini, tidak sihat, tidak baik untuk udara dan sebagainya.

Akan tetapi, saya ingat kalau kita bermula dengan pendidikan— pendidikan ini serius
ya. Bukan macam Menteri tadi pergi jawab tentang pendidikan kita. Tetapi seriusnya untuk
kita bermula dari tadika untuk ini masuk ke dalam akal anak-anak kita daripada usia enam
tahun ataupun lima tahun dan terus kepada sekolah rendah dan sekolah menengah, tiap-tiap
tahun kita beritahu dengan mereka isu pencemaran udara dan air serta bagaimana kita
hendak menjaga kesihatan kita dan sebagainya. Kita boleh mendapat satu generasi masa
depan yang faham dan dia akan ikut apa yang kita kata.

Akan tetapi, sekarang di dalam Malaysia kalau denda bukanlah macam apa yang
saya lihat dalam akta ini, orang tak faham ataupun dia tidak kisah. Tetapi kalau kena denda
macam ini untuk sementara waktu ini, memang sesuai untuk dia tahu, dia faham dan dia akan
beritahu kepada kawan-kawan, keluarga dia bahawa ini boleh dikenakan sebat dan

dipenjarakan dan sebagainya.
