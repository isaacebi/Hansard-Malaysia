DR. 5.10.2022 47

Datuk Seri Saravanan a/l Murugan: Tuan Pengerusi, apabila sebut gaji minimum,
kita telah setuju daripada segi dasar, gaji minimum serentak untuk semua tenaga kerja cuma
kita bagi kelonggaran kepada syarikat-syarikat yang mempunyai kurang daripada lima orang
pekerja yang akan mengamalkan dan menguatkuasakan pada 1 Januari.

Selain daripada itu, yang lain semua perlu ikut 1 Mei sebagai gaji minimum RM1,500.
Yang Berhormat, sekiranya ada aduan, kita lihat Jabatan Tenaga Kerja ini sedang mengambil
tindakan. Kita terima beberapa aduan di mana ada juga majikan saya setuju, ada juga
majikan yang belum menguatkuasakan gaji minimum. Kita sedang ambil tindakan.

Tuan M. Kulasegaran [Ipoh Barat]: Sedikit penerangan. Adakah Yang Berhormat
setuju bahawa, kalau kurang dari lima orang pekerja dia tidak perlu mengikut gaji minimum
yang telah dinaikkan, pekerja hanya dibayar RM1,200. Akan tetapi kalau ada lebih daripada
lima orang pekerja, dia patut mengakuri, dan patut membayar RM1,500.

Oleh sebab di kawasan Ipoh dan sebagainya, di seluruh Perak saya nampak, Yang
Berhormat boleh pergi ke sekolah-sekolah dan klinik-klinik- there’s cleaners and security
guards semua dibayar RM1,200 sahaja- EPF, SOCSO semua menunjukkan sedemikian.
Boleh Yang Berhormat membuat penyiasatan di kawasan Yang Berhormat sendiri.

Datuk Seri Saravanan a/l Murugan: Tuan Pengerusi, saya tidak perlu buat
siasatan. Apa yang disebut oleh Yang Berhormat adalah benar sebab, saya sendiri telah
menerima aduan daripada pekerja-pekerja di sekolah menyatakan majikan masih membayar
gaji minimum RM1,200 mengikut kontrak sebelum ini. Ada juga aduan-aduan yang telah pun
disampaikan kepada JTKM yang sedang mengambil tindakan.

Pada masa yang sama, Yang Berhormat Menteri Kewangan- apabila saya berjumpa
sebagai Menteri Sumber Manusia, saya perlu membela nasib kedua-dua belah pihak.
Apabila saya berjumpa dengan pihak majikan, ada juga majikan-majikan menyatakan,
kontrak yang mereka dapat mengikut bayaran lama. Apabila mereka menggunakan kontrak
lama gaji minimum RM1,200. Sekiranya mereka menambah mungkin mereka menghadapi
kerugian tetapi Yang Berhormat Menteri Kewangan telah bersetuju untuk selaraskan.

Walau bagaimanapun, ini bukan boleh dijadikan alasan untuk bayar gaji RM1,500
seperti mana saya sebut- gaji RM1,500 hanya diberi kelonggaran kepada mereka yang ada
pekerja kurang daripada lima orang- itu pun hanya sehingga 1 Januari. Selain daripada itu
saya setuju Yang Berhormat, tidak ada alasan. Semua kena bayar gaji RM1,500, dan mana-
mana yang tidak dapat apabila ada aduan, kita ambil tindakan.

Tuan M. Kulasegaran [Ipoh Barat]: Yang Berhormat, lagi sekali...

Tuan Sivarasa Rasiah [Sungai Buloh]: [Bangun]

Datuk Seri Saravanan a/l Murugan: Apabila Yang Berhormat sudah ada aduan,
cakap dengan mereka Yang Berhormat merupakan mantan Menteri Sumber Manusia suruh
serahkan kepada saya.

Tuan M. Kulasegaran [Ipoh Barat]: Saya tidak janji kepada mereka untuk
membawa perkara itu di Parlimen, bila saya dapat jawapan. Oleh sebab jawapan Yang

Berhormat Menteri tidak berapa clear kerana kerajaan bila menaikkan gaji minimum dari
