DR. 5.10.2022 62

Oleh itulah suatu kos yang amat tinggi bagi menyelesaikan isu tersebut. Satu
kerugian yang amat besar apabila pencemaran yang berlaku, kerajaan terpaksa
menanggung kos pembersihan dan sebagainya, yang sepatutnya 100 peratus ditanggung
oleh pihak yang bertanggungjawab yang mencemarkan alam sekitar ini. Oleh itu, saya ingin
menjelaskan satu-satu penjelasan daripada pihak kementerian, adakah pindaan akta ini juga
termasuk dengan kos ataupun caj pembersihan, kesihatan dan sebagainya yang ditanggung
100 peratus oleh pihak yang didapati bersalah melakukan pencemaran tanpa melibatkan
perbelanjaan daripada pihak kerajaan.

Tuan Yang di-Pertua, selain meningkatkan hukuman dan denda kepada penjenayah
alam sekitar, penguatkuasaan terutamanya pihak JAS alam sekitar juga perlu ditingkatkan
dengan penambahan bilangan anggota Jabatan Alam Sekitar dan penambahan Jabatan
Alam Sekitar di setiap daerah untuk masuk di kawasan Sabah, Sarawak dan juga Pantai
Timur. Oleh itulah saya berharap supaya keanggotaan Jabatan Alam Sekitar ini perlu
dipertingkatkan  selari dengan hukuman yang kita laksanakan ini kerana_ tanpa
penguatkuasaan yang jelas daripada jabatan ataupun pihak yang berkenaan, sudah tentu
apa yang kita rancangkan ini tidak akan mendapat kejayaan.

Tuan Yang di-Pertua, saya ingin menyentuh sedikit berita berhubung dengan apa
yang dilakukan oleh Sinar Harian pada 12 September lalu yang menyatakan Sungai Rambai
di Lukut, Port Dickson Negeri Sembilan menjadi satu-satunya sungai di Malaysia yang
menghuni tangga teratas sungai tercemar di kelas lima berdasarkan standard kualiti air
kebangsaan bagi tempoh dua tahun berturut-turut iaitulah pada tahun 2019 dan juga 2020.
Berdasarkan laporan kualiti alam sekeliling 2020 juga meletakkan sembilan lagi sungai
tercemar pada kelas empat, antaranya lima di Johor, dua di Pulau Pinang dan masing-masing
satu di Melaka, Selangor dan juga Kuala Lumpur.

Saya ingin mengetahui setakat ini, tindakan yang telah dilakukan bagi menangani isu
pencemaran Sungai Rambai yang dikategorikan sungai paling tercemar ini dan saya
difahamkan pencemaran ini berpunca daripada penternakan khinzir secara haram di
kawasan Sungai Rambai. Apakah langkah-langkah komprehensif yang dilakukan bagi
memulihkan sungai-sungai yang dikategorikan kelas lima dan empat ini?

Saya juga ingin mengetahui bagaimana pemantauan dilakukan bagi mana-mana
pihak yang mengeluarkan lesen dan bertanggungjawab memantau premis yang diberikan
lesen ini. Apakah hukuman dan denda yang diberikan kepada mana-mana pihak yang
mengeluarkan lesen tetapi tidak monitor lesen tersebut sehingga mengakibatkan
pencemaran berlaku terhadap sungai itu? Oleh itu saya ingin mengetahui, adakah pihak
kementerian berhasrat untuk melaksanakan projek pembersihan sungai di seluruh negara
dengan sokongan pihak swasta melalui projek tanggungjawab corporate social responsibility
(CSR).

Tuan Yang di-Pertua, saya ingin menyentuh sedikit yang terakhir, sedikit berhubung
dengan isu pelupusan haram pembuangan sisa toksik yang bahaya sehingga menjejaskan

kesihatan orang awam dengan alam sekitar. Sebagai contoh, tahun 2019 kerajaan terpaksa
