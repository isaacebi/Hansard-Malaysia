DR. 5.10.2022 83

orang yang lemah, mungkin akan berlaku dibandingkan orang-orang yang mungkin di
syarikat besar dan sebagainya.

Tuan Yang di-Pertua, lagi satu sebagai contoh kita memperkenalkan hukuman
minimum sentence ke atas pemegang lesen. Akan tetapi tidak adapun hukuman untuk ditarik
balik lesen itu. Tuan Yang di-Pertua, kalau mereka ada lesen lagi, apa jaminan mereka akan
tidak buat lagi jenayah itu. Lagipun Tuan Yang di-Pertua, kalau mereka syarikat besar, bayar
denda saja sepertimana sahabat saya kata, bayar ciput apa mereka risau.

Mereka merasakan bahawa walaupun aku buat jenayah dan mungkin ramai yang
telah jadi mangsa tetapi hukuman aku setakat denda sahaja. Kalau betul kita hendak serius,
patutnya syarikat-syarikat besar ini, director dan sebagainya dikenakan hukuman penjara,
barulah dikatakan deterrent. Ini hukuman denda, hukuman denda ke atas seorang yang
bersyarikat besar, nothing. Peanut sahaja orang kata.

Jadi sebab itu Tuan Yang di-Pertua, saya merasakan undang-undang ini tidak akan
berjaya menyelesaikan masalah dari segi pencemaran. Malahan ia mungkin menggalakkan
lagi orang melakukan pencemaran, percayalah Tuan Yang di-Pertua. Ini berdasarkan
pengalaman saya sebagai peguam hampir 25 tahun. Saya mengatakan undang-undang
seperti ini Tuan Yang di-Pertua tidak akan dipandang oleh orang-orang the culpritnya sebagai
hukuman yang deterrent. Malahan mereka akan mengatakan undang-undang ini, mungkin
mereka kata dia akan— Tuan Yang di-Pertua, mereka akan sentiasa cari loophole untuk
mereka lepas daripada undang-undang.

Kalau katakan pemegang lesen itu adalah seorang yang bersyarikat besar pun,
selepas ini mereka akan tukar pemegang lesen mereka cari orang-orang yang mungkin boleh
dikenakan sebagai punching bag. Jadi sebab itu saya merasakan Tuan Yang di-Pertua, kalau
betul kita hendak buat hukuman deterrent, kita betul-betul buat. Consult betul-betul semua
stakeholder. Saya tidak rasa benda ini...

Dr. Azman bin Ismail [Kuala Kedah]: Boleh saya mencelah?

Timbalan Yang di-Pertua [Dato' Mohd Rashid Hasnon]: Sila, hendak minta
celahan.

Dr. Azman bin Ismail [Kuala Kedah]: Kuala Kedah.

Tuan Mohamed Hanipa bin Maidin [Sepang]: Silakan. Silakan.

Dr. Azman bin Ismail [Kuala Kedah]: Terima kasih Tuan Yang di-Pertua dan terima
kasih Yang Berhormat Sepang. Saya pohon pencerahan kerana saya tidak faham sedikit
penjelasan tadi tentang deterrent tactor itu. Misalnya, pindaan kepada seksyen 34B, dulunya
tidak ada penjara mandatori. Sekarang ada penjara mandatori tidak lebih lima tahun. Jadi,
saya nampak itu satu bentuk deterrentlah. Terima kasih.

Tuan Mohamed Hanipa bin Maidin [Sepang]: Saya setuju dengan apa yang
dikatakan tetapi cuba baca seksyen lain. Yang mandatori itu untuk makluman Yang
Berhormat Kuala Kedah hanya beberapa undang-undang sahaja. Akan tetapi kebanyakan,
saya baca ya. Pindaan seksyen 16 melibatkan denda tidak kurang iaitu minimum sentence

untuk denda. Pindaan seksyen 18, seksyen 19 dan seksyen 22. Jadi majoriti hukuman untuk
