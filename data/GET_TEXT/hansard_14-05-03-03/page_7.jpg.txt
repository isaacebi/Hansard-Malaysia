DR. 5.10.2022 2

Multimedia, Suruhanjaya Hak Asasi Manusia dan juga pertubuhan
bukan kerajaan; dan

(iii) Kementerian juga bekerjasama dengan jabatan kerajaan dan

pertubuhan bukan kerajaan, ahli akademik dan aktivis sosial telah

membangun Pelan Tindakan Perlindungan Kanak-kanak Dalam

Dunia Siber;-

(a) Pelaksanaan program advokasi iaitu melalui
Program Jelajah Kasih Kanak-kanak Prihatin Rakyat
yang melibatkan kanak-kanak seluruh negara;

(b) Webinar Keselamatan Kanak-kanak melalui topik-
topik forum, ceramah seperti jenayah seksual
terhadap kanak-kanak, pengaruh media sosial
terhadap kanak-kanak dan “Sihat Emosi, Sayangi
Diri’. Program yang dilaksanakan secara atas talian
ini dengan penglibatan lebih daripada 1,500 orang
peserta dalam kalangan kanak-kanak;

(c) memperkasakan peranan Majlis Perwakilan Kanak-
kanak untuk mempromosi dan menyampaikan
maklumat berkaitan dengan Kempen Membanteras
Jenayah Seksual Dalam Talian terhadap Kanak-
kanak dan Komuniti Setempat;

(d) Program PEKERTI melalui Lembaga Penduduk dan
Pembangunan Keluarga Negara untuk memberi
kesedaran kepada kanak-kanak, ibu-bapa dan
komuniti dan menguar-uarkan Talian Kasih 15999
dan talian WhatsApp 019-2615999; dan

(e) seterusnya memperkasakan perkhidmatan
kaunseling, memperkasakan peranan komuniti
dalam perlindungan kanak-kanak, memperkasakan
juga peranan komuniti dengan penubuhan 140
Pasukan Perlindungan Kanak-kanak dan 146 Pusat
Aktiviti Kanak-kanak.

Antara program pencegahan iaitu melancarkan Kempen Membanteras Jenayah
Seksual Dalam Talian Terhadap Kanak-kanak, melancarkan video Kempen Keselamatan
Kanak-kanak dan Pelancaran Simbol Keselamatan KAKTUS diperkenalkan sebagai
perlambangan bahawa kanak-kanak perlu dilindungi. Terima kasih.

Timbalan Yang di-Pertua [Dato' Mohd Rashid Hasnon]: Soalan tambahan
pertama, sila Yang Berhormat Lenggong.

Datuk Seri Dr. Shamsul Anuar bin Nasarah [Lenggong]: Terima kasih Yang

Berhormat Menteri atas jawapan tadi. Kalau kita rujuk, PDRM menyatakan bahawa aplikasi
