DR. 5.10.2022 42

Terakhir Tuan Yang di-Pertua, sekiranya kita membubarkan Parlimen nak dekat-
dekat pilihan raya semasa musim banjir, pembangkang kenapa hendak risau? Rakyat akan
sokong you. Kenapa you risau? Bagilah kita buat kesilapan. Ini macam seolah-olahnya
mempertahankan kerajaan kita, buat apa?

Dato’ Ramli bin Dato' Mohd Nor [Cameron Highlands]: Okey, saya rasa...

Datuk Seri Saravanan a/I Murugan: /f you think that we are going to make a mistake,
allow us to make a mistake. Why you are worried? You are going to become benefiaciary,
what.

[Pembesar suara dimatikan]

Dato’ Ramli bin Dato' Mohd Nor [Cameron Highlands]: Lebih baik— Ahli-ahli Yang
Berhormat, saya hendak ingatkan Peraturan Mesyuarat 36(1). Let’s go back to what we are
discussing now. | have been giving dengan izin— balik. Silakan.

Datuk Seri Saravanan a/l Murugan: Tuan Yang di-Pertua, berhubung isu
keanggotaan yang dibangkitkan oleh Yang Berhormat Sik membangkitkan berhubung
keadilan kepada pihak majikan sekiranya pekerja yang telah dipecat ini masih boleh
dikekalkan sebagai anggota kesatuan.

1200

Untuk maklumat Dewan yang mulia ini, tidak berbangkit soal ketidakadilan kepada
majikan kerana pemecatan pekerja yang telah melanggar polisi syarikat atau yang telah
disabitkan kesalahan masih kekal menjadi hak majikan.

Berhubung rasional meluaskan skop keanggotaan kesatuan kepada pekerja yang
telah bersara dan diberhentikan kerja yang telah dibangkitkan oleh Yang Berhormat Sik dan
Yang Berhormat Sepang. Di bawah Standard Perburuhan Antarabangsa, anggota-anggota
kesatuan yang telah bersara untuk diberhentikan berhak memilih sama ada untuk terus kekal
sebagai anggota kesatuan sekerja.

Walau bagaimanapun, peluasan skop keanggotaan kesatuan sekerja ini adalah
tertakluk kepada keputusan kesatuan itu sendiri. Ini adalah bertujuan untuk membolehkan
anggota-anggota ini mendapat faedah yang layak dinikmati sebagaimana anggota kesatuan
yang lain. Sebagai contoh, perlindungan insurans berkelompok dan khairat kematian.

Yang Berhormat Sik juga membangkitkan bagaimana Jabatan Hal Ehwal Kesatuan
Sekerja akan menguruskan dan mendapatkan data yang lengkap bagi keanggotaan kesatuan
sekiranya terdapat seseorang pekerja menganggotai lebih dari satu kesatuan sekerja kerana
kemungkinan terdapat data bertindih. Usaha menambah baik urusan pengumpulan data dan
menggunakan sistem elektronik sedang diambil tindakan oleh Jabatan Hal Ehwal Kesatuan
Sekerja. Dengan penambahbaikan ini, adalah diharapkan data yang lebih tepat mengenai
kesatuan sekerja termasuklah mengenai pegawai dan anggota kesatuan dapat dikumpul.

Tuan Yang di-Pertua, berhubung isu mogok yang dibangkitkan oleh Yang Berhormat
Kapar untuk mengeluarkan atau menolak nama-nama anggota yang telah meninggal dunia
dari senarai mengundi bagi hal mogok. Proses pengundian bagi mendapatkan persetujuan

anggota untuk menjalankan mogok adalah merujuk kepada anggota berhak sebagaimana
