DR. 5.10.2022 14

01040

Adakah itu boleh dijadikan cara untuk membantu anak-anak muda yang tidak ingin
melalui jurusan pendidikan tinggi yang lama dan memakan kos yang tinggi but to replace it
with high diploma in two years in Form 4 dan Form 5? Terima kasih Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Muar. Sila, satu minit.

Datuk Dr. Mohd Radzi bin Md. Jidin: Terima kasih. Untuk menjawab soalan Yang
Berhormat Muar tadi berkaitan dengan TVET, kalau saya boleh sentuh TVET sahaja kerana
ini telah dilaksanakan di institusi kita di kolej vokasional di mana murid ini boleh meneruskan
pengajian di kolej vokasional sama ada dalam bentuk sijil Kemahiran ataupun di peringkat
diploma. Itu telah dilaksanakan.

Jadi, apa yang kita inginkan pada hari ini adalah untuk memastikan program di kolej
vokasional ini kita tingkatkan kualitinya, kita jadikannya lebih menarik dan bagi memastikan
setiap program itu mengambil apakah keadaan yang berlaku dalam industri. Jadi, anak-anak
muda akan melihat program TVET kita yang kita sediakan melalui kolej vokasional ini adalah
satu peluang untuk mereka meneruskan pengajian mereka dalam konteks teknikal dan
vokasional. Itu kita telah laksanakan.

Tuan Syed Saddiq bin Syed Abdul Rahman [Muar]: Kalau boleh saya cadangkan.
Pendek sahaja, Yang Berhormat Menteri. Jawapan bertulis pun tidak apa.

Saya faham kolej vokasional tetapi ini selepas mereka sudah tamat SPM. Kalau
boleh tanya, mungkin do further research, tidak bolehkah kita awalkan selepas PT3 iaitu Form
4, Form 5, dua tahun tersebut terus boleh dapat high diploma? So, pengkhususan itu jauh
lebih awal. Similar to the German’s model. Terima kasih Yang Berhormat Menteri.

Datuk Dr. Mohd Radzi bin Md. Jidin: Terima kasih. Saya ambil maklum apa yang

dicadangkan oleh Yang Berhormat Muar.

4. Datuk Seri Dr. Mujahid bin Yusof Rawa [Parit Buntar] minta Menteri Kewangan
menyatakan pendekatan Kementerian Kewangan dalam memastikan model Environmental,
Social dan Governance (ESG) diterapkan dalam meluluskan mana-mana kontrak Kerajaan.

Timbalan Menteri Kewangan | [Dato’ Indera Mohd Shahar bin Abdullah]:
Bismillahi Rahmani Rahim. Assalamualaikum warahmatullahi wabarakatuh. Terima kasih
Tuan Yang di-Pertua, terima kasih ahli Yang Berhormat Parit Buntar.

Untuk makluman Yang Berhormat, model ESG secara tidak langsung telah
diterapkan dalam tatacara serta proses pemberian kontrak kerajaan. Dasar dan pekeliling
yang dirangka telah sedia merangkumi elemen-elemen, dengan izin, environmental, social
and governance.

Pekeliling perolehan yang menjadi panduan kepada kementerian atau agensi
merupakan tadbir urus yang baik untuk diamalkan bagi memastikan perolehan kerajaan
dilaksanakan berdasarkan prinsip akauntabiliti awam, telus, nilai faedah baik, saingan

terbuka serta adil dan saksama.
