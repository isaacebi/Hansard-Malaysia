DR. 5.10.2022 95

Sudah pasti saya percaya kementerian mempunyai data iaitu sepanjang undang-
undang sedia ada ini, berapa banyak syarikat yang telah pun kita kenakan denda ataupun
penjara kepada pengarah-pengarah mereka.

Seperti mana yang kita sedia maklum, apabila kita sebut pelaksanaan enforcement
dengan izin, pelaksanaan tentang pindaan ini. Saya ingin tanya, berapa kekuatan ataupun
strength yang ada di bawah jabatan yang akan melaksanakan undang-undang ini? Apakah
terdapat perancangan untuk membesarkan lagi jabatan ini dengan memastikan lebih ramai
lagi penguat kuasa itu diberikan ataupun dibuka peluang-peluang pekerjaan kepada pegawai-
pegawai yang lain ataupun mengambil recruitment yang baharu untuk pastikan apabila kita
ada undang-undang ini, ia boleh dan mudah untuk kita laksanakan.

Saya ingin mengajak Yang Berhormat Menteri bahawa dalam program-program
pembangunan ini, kita tahu kita tidak boleh lari dengan kerajaan negeri dan juga pihak
berkuasa tempatan. Jadi, saya ingin tanya kepada kementerian bagaimana setakat ini libat
urus dengan pihak kerajaan negeri? Ini kerana, kita tahu kerajaan negeri ini pun pelbagai.
Ada kerajaan negeri yang mungkin memberikan tumpuan dan keprihatinan kepada soal alam
sekitar. Ada yang mungkin ada yang merasakan bahawa kita kena relaks sedikit kerana
hendak bagi lagi banyak lagi program pembangunan.

Jadi, sudah pasti terdapat beberapa masalah birokrasi di situ. Jadi, bagaimanakah
hendak tangani perkara ini? Apakah telah ada perancangan ataupun telah dilaksanakan
selama ini tentang hubungan ataupun gerak kerja secara bersama terutamanya dengan
pihak-pihak berkuasa tempatan di peringkat yang lebih bawah ini. Ini kerana, mereka yang
akan pantau. Yang Berhormat Menteri tidak boleh tengok kilang-kilang ini secara menyeluruh.

Kita tahu di Selangor misalnya baru-baru ini apabila berlaku masalah pencemaran
terpaksa tutup empangan dan sebagainya dan menimbulkan masalah kepada jutaan rakyat
- Sungai Kim Kim, the very classic example. Jadi, kita tidak mahu lagi ada perkara-perkara
ini yang menyebabkan rakyat itu susah disebabkan pemain-pemain syarikat yang tidak
prihatin terhadap permasalahan alam sekitar ini. Tentunya tidak boleh lepas daripada
pandangan yang paling bawah sekali, the third government ini, the local government atau
pihak berkuasa tempatan ini Yang Berhormat Menteri.

Seterusnya Tuan Yang di-Pertua, ialah soal tadi disebut juga tentang EIA — untuk kita
melihat semula keperluan EIA ini dan bagaimana trend di bawah kementerian Yang
Berhormat ini. Ini kerana, kita tahu pegawai - saya juga dimaklumkan pegawai-pegawai di
bahagian pengurusan EIA ini kadang mereka terikat hendak majukan negara tetapi kadang-
kadang mereka dilihat terpaksa juga tunduk dengan kehendak pembangunan.

Jadi, bagaimana perkara ini kita perkemasan lagi, kita perketat lagi. Ini supaya
apabila disebut soal EIA, ia mengambil kira bukan sekadar pollution ataupun damage to the
alam sekitar (environment) tetapi juga perkara-perkara yang berkaitan secara jangka panjang
kesan kepada alam sekitar sekiranya sesuatu projek itu diluluskan dalam EIA mengikut

perspektif EIA.
