DR. 5.10.2022 30

Apa Yang Berhormat sebutkan tadi, memang itulah sebenarnya pendekatan yang
telah kita buat bagi memastikan supaya kita sentiasa mengamalkan apa juga cara pertanian
mengikut peredaran zaman. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih. Pertanyaan

jawab lisan seterusnya, saya ingin menjemput Yang Berhormat Igan.

9. Tuan Ahmad Johnie bin Zawawi [Igan] minta Menteri Kewangan menyatakan,
jumlah penerima Bantuan Keluarga Malaysia (BKM) di Sarawak, dan Parlimen Igan.
Nyatakan daripada segi kategori, dan sejauh mana jumlah yang tercicir.

Timbalan Menteri Kewangan | [Dato’ Indera Mohd Shahar bin Abdullah]:
Bismillahi Rahmani Rahim. Assalamualaikum warahmatullahi wabarakatuh. Terima kasih
Tuan Yang di-Pertua, terima kasih Yang Berhormat Igan.

Untuk makluman Yang Berhormat, kerajaan amat mengambil berat terhadap semua
golongan dan lapisan masyarakat dengan memastikan bantuan tunai langsung disediakan,
pasca pandemik turut disalurkan kepada golongan B40. Oleh itu, pada tahun 2022, kerajaan
telah menyediakan Bantuan Keluarga Malaysia (BKM) berjumlah RMB bilion untuk mereka
yang layak bagi meringankan kos sara hidup dan beban kewangan semasa.

Bagi penerima BKW di Sarawak, terdapat 883 ribu orang penerima yang melibatkan
peruntukan sebanyak RM820 juta. Manakala di Parlimen Igan pula terdapat 14,522 orang
penerima yang melibatkan peruntukan sebanyak RM14 juta.

Maklumat penerima BKM ini akan di rekod dan digunakan semula bagi program yang
lain yang dirancang oleh kerajaan, tertakluk kepada syarat kelayakan, di samping tempoh
permohonan baharu serta rayuan dibuka dari semasa ke semasa.

Bagi tahun 2022, permohonan dan rayuan BKM telah dibuka pada Januari 2022, dan
pada Jun 2022, bagi memastikan tiada keciciran penerima. Kerajaan sentiasa komited dalam
memastikan semua bantuan kerajaan adalah berkesan, dan menepati kumpulan sasar yang
telah ditetapbkan terutamanya golongan yang memerlukan. Terima kasih Ahli Yang
Berhormat.

Timbalan Yang di-Pertua [Dato’ Mohd Rashid Hasnon]: Soalan pertama, sila
Yang Berhormat Igan.

Tuan Haji Ahmad Johnie bin Haji Zawawi [Igan]: Terima kasih Tuan Yang di-
Pertua, terima kasih Yang Berhormat Timbalan Menteri atas jawapan terperinci yang
diberikan.

Soalan tambahan saya, adakah pihak kementerian mempunyai cadangan untuk
menambahkan lagi jumlah Bantuan Keluarga Malaysia ini untuk penerima yang layak pada
tahun hadapan? Saya mencadangkan agar bantuan ini dinaikkan jumlahnya, tatkala negara
kita kini sedang mendepani krisis ekonomi dengan kos sara hidup yang meningkat.

#1130
