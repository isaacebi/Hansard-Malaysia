DR. 5.10.2022 32
USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

11.33 pg.
Menteri di Jabatan Perdana Menteri (Parlimen dan Undang-undang) [Dato Sri
Dr. Haji Wan Junaidi bin Tuanku Jaafar]: Tuan Yang di-Pertua:

“Bahawa mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan ditangguhkan
sehingga dibahaskan, diputuskan DR.12/2022 — Rang Undang-undang
Kesatuan Sekerja (Pindaan) 2022 dan DR.38/2022 — Rang Undang-undang
Kualiti Alam Sekeliling (Pindaan) 2022 seperti di nombor 1 dan 2 dalam
Aturan Urusan Mesyuarat dan Usul-usul hari ini dan selepas itu Majlis
Mesyuarat akan ditangguhkan sehingga jam 10.00 pagi, hari Khamis, 6
Oktober 2022.”

Timbalan Menteri Dalam Negeri | [Dato’ Sri Dr. Haji Ismail bin Haji Mohamed
Said]: Tuan Yang di-Pertua, saya menyokong.

Timbalan Yang di-Pertua [Dato’ Mohd Rashid Hasnon]: Ahli-ahli Yang Berhormat,
sekarang saya kemukakan masalah kepada Majlis untuk diputuskan. Masalahnya ialah
bahawa usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
Peraturan Mesyuarat 100. Berkenaan dengan kuasa Yang di-Pertua Dewan.

Pada hari Isnin, Tan Sri Speaker telah membuat pengumuman bahawa Yang
Berhormat Pekan akan dibenarkan untuk hadir sidang Dewan. Pada ketika itu, beberapa
pengumuman dibuat oleh Tan Sri Speaker tetapi tiada sebarang pengumuman berkenaan
dengan sama ada beliau masih sedang menerima elaun sebagai wakil rakyat. Jadi persoalan
saya, adakah elaun beliau sebagai wakil rakyat masih sedang dibayar oleh kerajaan?
Nombor satu.

Kedua, beliau juga telah dibenarkan untuk mendapat rawatan dari Hospital
Rehabilitasi Cheras. Saya ingin tanya, adakah ini juga sebahagian daripada kelebihan yang
diberikan kepada beliau sebagai wakil rakyat?

Saya tanya soalan ini, Tuan Yang di-Pertua, kerana ada ramai daripada banduan
dan pesalah-pesalah di penjara yang tidak dibenarkan untuk keluar menziarahi kadangkala
ayah dan ibu kalau ada yang meninggal. Itu pun untuk pesalah-pesalah yang hanya
menjalani tahanan reman di penjara, belum lagi didapati bersalah.

Jadi, persoalan saya, bagaimanakah Yang Berhormat Pekan diberi kelebihan-
kelebihan ini? Nombor satu. Dan adakah beliau masih lagi menerima elaun sebagai seorang
wakil rakyat? Saya mohon penjelasan atas perkara-perkara ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Jelutong. Perkara yang dibangkitkan tadi, saya minta supaya Yang Berhormat
