DR. 5.10.2022 25

pantai, di mana kita telah naikkan beban daripada 100 tahun ARI kepada 200 tahun ARI.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri.

Tuan Cha Kee Chin [Rasah]: Minta satu lagi.

Datuk Ahmad Jazlan bin Yaakub [Machang]: /Bangun]

Timbalan Yang di-Pertua [Dato’ Mohd Rashid Hasnon]: Untuk perhatian Yang
Berhormat Machang, nanti boleh jumpa seterusnya.

Timbalan Yang di-Pertua [Dato’ Mohd Rashid Hasnon]: Saya pergi sebelah sini
pula, dari Sabah. Sila Yang Berhormat Semporna.

Datuk Seri Panglima Haji Mohd Shafie bin Haji Apdal [Semporna]: Terima kasih
Tuan Yang di-Pertua bagi ruang untuk saya bertanya. Setelah mendengar jawapan,
penjelasan dan penerangan daripada Yang Berhormat Menteri, rancangan bukan hanya
setakat di Sabah, bahkan juga di Semenanjung. Sedap telinga mendengar.

Banjir ini bukan sekali berlaku di negara Malaysia. Sudah berpuluh tahun, sudah
berpuluh kali berlaku di negara Malaysia tetapi malangnya kerajaan demi kerajaan tidak
belajar daripada kejadian-kejadian, bagaimana mengatasinya. Bagaimana masalah bukan
hanya hartanya, manusianya yang berhadapan dengan masalah ini. Ya, tadi disebutkan.

Saya masih ingat bila banjir di Penampang. Saya masih ingat bila saya menjadi
Pengerusi Perhubungan UMNO banjir di Kedah, berapa puluh kaki yang ada waktu itu. Saya
dua tahun menjadi Pengerusi Perhubungan UMNO. Akan tetapi bila saya meneliti, tidak
pernah kita belajar daripada kejadian-kejadian seumpamanya.

Saya berharap, bukan setakat sebelum banjir berlaku. Yang Berhormat Menteri,
dekat dengan Penampang, kem tentera ada di situ. Tentera ada di situ, tidak ada lanun, tidak
ada peperangan, tidak dikerahkan pun. Adakah pihak kerajaan menyedari hakikat resources
yang ada dan kita berhadapan dengan satu trilion hutang dan pengangguran. Harga barang
meningkat tetapi dengar Menteri Kewangan, sedap telinga mendengar. Keadaan ekonomi
cukup baik, mana ada baik dia.

Hutang berbilion, ringgit merudum. Ini setakat banjir pun saya berharap sungguhlah,
setakat koordinasi yang begitu mantap di antara agensi kerajaan. Ini bekas Menteri
Pertahanan dahulu. [Ketawa] Boleh tidak kita gariskan penerangan bila mobilization sekolah
digunakan. Hari ini tidak boleh digunakan pejabat, sekolah untuk penempatan rumah-rumah
yang ada. Saya kena sediakan tempat untuk di mana boleh menumpang orang-orang yang
dilanda oleh banjir di Penampang, di kawasan-kawasan, di tempat-tempat lain itu.

Jadi, boleh tidak kita dapatkan komprehensif penyelesaian yang rakyat maklum, yang
rakyat tahu, yang agensi-agensi juga yang ada siap siaga dia ada. Terima kasih banyak.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Semporna.

Dato’ Sri Tuan Ibrahim bin Tuan Man: Terima kasih Yang Berhormat Semporna.
