DR. 5.10.2022 100

membawa kes-kes di mahkamah dan seorang yang digeruni ketika beliau mendakwa
melaksanakan kes-kes di mahkamah.

Jadi, saya ingin tanya adakah patut pihak-pihak yang terlibat mengambil kesempatan
menghentam hakim-hakim? Dalam kes ini, Yang Amat Arif Tengku Maimun telah pun
dikecam. Ada macam-macam langkah diambil, gambar-gambar suami beliau telah pun
ditular, kenyataan-kenyataan fitnah dilakukan, serangan-serangan dibuat terhadap
pendakwa raya, serangan-serangan dibuat terhadap mahkamah dan badan kehakiman.

So, apakah kepastian yang boleh diberikan oleh Yang Berhormat Menteri bahawa
bila berlakunya kejadian seperti ini, kalau terdapatlah seorang Ahli Parlimen daripada mana-
mana parti yang berada dalam kerajaan melakukan pencemaran alam sekitar dan terdapat
persoalan sama ada beliau perlu didakwa ataupun tidak, bolehkah Yang Berhormat Menteri
yang secara bersungguh-sungguh membentangkan undang-undang ini memberikan
kepastian bahawa perkara ini tidak akan berlaku?

Saya amat risau Yang Berhormat Menteri, Tuan Yang di-Pertua, kerana sebagai
seorang pengamal undang-undang, saya telah menerima macam-macam aduan, respons
daripada rakyat di kawasan saya, daripada rakyat jelata dan juga komen-komen daripada
penduduk di kawasan saya, yang mempersoalkan sama ada undang-undang yang digubal di
Parlimen ini dapat dilaksanakan dan dikuatkuasakan tanpa mengira orang-orang itu, sama
ada orang-orang kenamaan ataupun tidak.

Di sini saya juga mengambil kesempatan untuk menarik perhatian. Baru-baru ini kita
juga lihat bahawa ada juga pertuduhan-pertuduhan terhadap beberapa orang Ahli Parlimen
yang telah ditarik balik. Saya sekali lagi ingin mempersoalkan, sama ada undang-undang ini
yang bagi pihak saya memang merupakan undang-undang yang sepatutnya digubal,
sepatutnya dipinda, denda yang sepatutnya dinaikkan, kerisauan saya sekali lagi adalah
sama ada undang-undang ini dapat dilaksanakan dan dikuatkuasakan pada masa akan
datang tanpa memberi apa-apa kelonggaran atau keistimewaan kepada mana-mana individu
oleh sebab beliau mempunyai kaitan secara langsung ataupun tidak langsung dengan
kerajaan.

So, Yang Berhormat Menteri, akhir sekali saya juga ingin bertanya pendirian Yang
Berhormat Menteri, berkenaan perkara-perkara yang telah dibangkitkan dan saya sekali lagi
ingin menarik perhatian Dewan yang mulia ini, di mana kenyataan telah dibuat oleh Yang
Berhormat Pengerang, minta maaf, mungkin Tuan Yang di-Pertua akan berpendapat bahawa
perkara ini menyimpang sedikit tetapi saya mohon kelonggaran, di mana Yang Berhormat
Pengerang juga telah mencadangkan bahawa seseorang Perdana Menteri sepatutnya
melantik seorang Peguam Negara yang boleh mengambil arahan beliau.

So, kalau lah begitu, kita rasakan dan adanya penukaran dalam Peguam Negara,
adakah itu akan bermaksud bahawa undang-undang yang ada ini hanya tinggal sebagai
undang-undang sahaja tetapi tidak akan dikuatkuasakan oleh sebab Peguam Negara yang

dilantik menerima arahan daripada Perdana Menteri untuk tidak memulakan apa-apa
