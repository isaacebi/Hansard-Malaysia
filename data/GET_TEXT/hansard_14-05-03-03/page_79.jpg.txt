DR. 5.10.2022 74

Puan Nor Azrina binti Surip [Merbok]: Yang Berhormat Sik, mencelah. Mohon
mencelah.

Tuan Ahmad Tarmizi bin Sulaiman [Sik]: ...Paling baik untuk memastikan bahawa
tidak berlaku lagi perlanggaran permit yang telah diberikan, ya...

Puan Nor Azrina binti Surip [Merbok]: Yang Berhormat Sik, mohon mencelah sikit
sahaja.

Tuan Ahmad Tarmizi bin Sulaiman [Sik]: ...Ya itu yang dapat saya jelaskan, dan
apa-apa yang mungkin berkaitan lain, mungkin akan dijawab oleh pihak kerajaan negeri
sendiri ya dalam isu ini. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih. Yang
Berhormat Merbok...

Puan Nor Azrina binti Surip [Merbok]: Saya.

Timbalan Yang di-Pertua [Dato' Mohd Rashid Hasnon]: Yang Berhormat Merbok
tidak dapat celahan, Yang Berhormat Sik sudah habis.

Seterusnya, saya ingin menjemput Yang Berhormat Kubang Pasu, pun Kedah juga.

3.11 ptg.

Dato’ Wira Haji Amiruddin bin Haji Hamzah [Kubang Pasu]: Terima kasih Tuan
Yang di-Pertua. Bismillahi Rahmani Rahim... [Berselawat]

Saya juga ingin turut mengambil bahagian dalam perbahasan Rang Undang-undang
Akta Kualiti Alam Sekeliling (Pindaan) 2022 ini, yang tadi ada yang sudah berbahas kata
sudah lama menunggu untuk pindaan ini dibuat. Akhirnya, a/hamdulillah dapat dibentangkan,
dan kita harap setelah berbahas, nanti Yang Berhormat Menteri pun menjawab dan
sebagainya. Lulus, lulus ini tak dan pi Dewan Negara, depa pi bubar pula dah. Jadi, tidak ada
apa lah hat kita bentang ini kan.

Jadi Tuan Yang di-Pertua, saya ingat kejadian mutakhir yang berlaku ini, ia sangat
membimbangkan kita. Apabila- yalah kes Sungai Kim Kim yang berlaku di Pasir Gudang.
Kemudian di negeri Selangor terutamanya, tiba-tiba ada notis keluar bahawa bekalan air
terawat terkesan beberapa hari dan terpaksa ditutup, kerana bau yang sangat kuat di muka
sauk ataupun di intake water treatment plant yang menyebabkan kacau ganggu yang sangat
besar kepada rakyat.

Begitulah juga yang berlaku di Sungai Kim Kim, para pelajar terkesan, dibawa ke
hospital. Kemudian tutup sekolah dan macam-macam lagi, adalah suatu yang sangat
memberi kesan kepada masyarakat kita. Jadi, mereka yang melakukan kesalahan ini, bila
tengok kepada sebelum pindaan kita buat ini, dengan penalti dan juga kompaun yang sangat-
istilah sekarang ‘ciput’ ini. Kadang-kadang mereka kata, “Tidak apalah, buat lah. Berapa
hendak kena kompaun ataupun hendak kena ini, kita bayar.” Sikit pun tidak dengan izin, deter
mereka untuk melakukan lagi perkara-perkara begini.

Jadi kita sangat welcome, dengan izin, pindaan-pindaan yang dibuat, yang telah

dimaklumkan kepada kita di sini. Supaya ia akan dapat menjadi suatu deterrent kepada
