DR. 5.10.2022 35

yang ketat untuk mempertahankan kepentingan mereka, tetapi sebab mereka tiada ada
pengetahuan dalam peraturan-peraturan sedia ada, maka mereka tidak dapat diberi
perlindungan sewajarnya.

Maka, memang ada dalam cadangan dan cadangan Yang Berhormat telah pun —
taklimat ini telah pun ditukar sebagai induction course kepada pekerja asing apabila mereka
masuk ke dalam negara ini. Memang apabila saya adakan perjumpaan dengan US Border
Council, salah satu isu yang dibangkitkan oleh US Border Council adalah walaupun Malaysia
ada pelbagai peraturan untuk melindungi hak pekerja asing tetapi mereka tiada pengetahuan.

Mereka datang dari luar bandar dari negara sumber terus ke tempat kerja maka
mereka tiada sebarang pengetahuan. Maka, induction course ini akan menjadi hala tuju
seperti mana yang disebutkan oleh Yang Berhormat.

Tuan Yang di-Pertua, berkaitan isu yang...

Tuan Sivarasa Rasiah [Sungai Buloh]: Tuan Yang di-Pertua, minta penjelasan
sedikit. Point yang sama. Membenarkan pekerja asing memberi mereka hak untuk menjadi
anggota kesatuan sekerja adalah bagus. Saya ada soalan supaya kita jelas dalam Dewan
yang mulia ini iaitu adakah juga pekerja asing selepas jadi anggota dibenarkan menjadi
sebagai contoh pengerusi cawangan atau dipilih menjadi dalam eksekutif unit salah satu
daripada pemimpin union. Sama ada union itu adalah inhouse-kah, state-based-kah dengan
izin ataupun nasional? Minta penjelasan.

Datuk Seri Saravanan a/l Murugan: Tuan Yang di-Pertua, kementerian akan
memperhalus apa yang dibangkitkan oleh Yang Berhormat. Akan tetapi, daripada segi
kedudukan ataupun pendirian /LO Convention kita tiada boleh ada sebarang diskriminasi
dalam kalangan warga kerja tidak kira sama ada mereka pekerja tempatan ataupun pekerja
asing. Apabila mereka menjadi ahli, ini adalah hak mereka. So, sebab ILO Convention
menyatakan dengan jelas tiada ataupun kita tidak boleh mendiskriminasikan mana-mana
tenaga kerja sama ada mereka daripada pekerja tempatan ataupun daripada asing. Ini adalah
kedudukan antarabangsa.

Tuan Yang di-Pertua, walau bagaimanapun untuk menjadi pegawai kesatuan pekerja
sesuatu tersebut perlulah menyatakan jenis pekerjaan dalam notis yang dikemukakan
kepada Jabatan Hal Ehwal Kesatuan Sekerja.

Tuan Yang di-Pertua, seterusnya berhubung isu kepelbagaian dengan izin multiplicity
yang dibangkitkan oleh Yang Berhormat Setiu, Yang Berhormat Kemaman, Yang Berhormat
Tumpat, Yang Berhormat Rasah, dan Yang Berhormat Tuaran. Pindaan ini sememangnya
bertujuan untuk memberi kebebasan kepada pekerja untuk menyertai atau menubuhkan
kesatuan mengikut pilihan mereka sendiri.

Sehubungan itu, pekerja bebas memilih mana-mana kesatuan yang mereka ingin
sertai tertakluk kepada perlembagaan kesatuan tersebut. Pindaan ini juga adalah untuk
menggalakkan pekerja menyertai kesatuan sekerja yang seterusnya memastikan mereka
diwakili dan dilindungi dengan hak serta faedah yang lebih baik. Di samping itu, ia juga akan

mewujudkan persaingan yang sihat antara kesatuan sekerja dengan harapan kesatuan akan
