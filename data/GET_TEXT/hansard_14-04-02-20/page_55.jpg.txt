DR.25.11.2021 47

dan ia dapat menampung pembelian sebanyak empat botol racun pelbagai jenama untuk
setiap hektar bermusim berdasarkan keperluan oleh pesawah. Bantuan bersubsidi ini
meliputi 62 produk racun di bawah senarai SIPP di mana harganya adalah terkawal.

Kepada Yang Berhormat Jempol, sebenarnya hanya seramai 200 orang tenaga
buruh asing yang menjadi pesawah di tujuh kawasan IADA yang telah kita kenal pasti dan
pengenalan Program SMART Sawah Berskala Besar, kesemua syarikat pemaju ataupun
peneraju akan diwajibkan untuk menggaji hanya tenaga kerja tempatan 100 peratus.

Mengenai varieti padi pula, sebanyak 10 varieti padi baharu mengikut ekosistem
spesifik seperti kemarau, air masin, kawasan hot spot penyakit dan juga perosak. Varieti
padi wangi, varieti tadahan hujan dan varieti Super turut akan dibangunkan dalam tempoh
RMkKe-12.

Yang Berhormat Sik pula ada menyebut cadangan menubuhkan satu dengan izin
rice centre of excellence. Sebenarnya untuk makluman Yang Berhormat, MARDI
Seberang Perai adalah merupakan pusat kecemerlangan penyelidikan dan inovasi padi
MARDI. Sebanyak 52 varieti padi telah dihasilkan di pusat ini, di samping teknologi-
teknologi lain seperti pembajaan, pengurusan, perosak dan penyakit, mekanisasi dan
juga pembangunan produk yang berasaskan beras.

MARDI Seberang Perai telah menjalankan fungsi COE seperti menjalankan
penyelidikan padi di seluruh rantaian nilai bermula daripada sumber genetik, pembiakan,
agronomi, pengurusan perosak dan juga penyakit, lepas tuai, mekanisasi dan juga
automasi. Keduanya, untuk menjadi pusat khidmat rundingan berkaitan dengan teknologi
padi kepada pesawah, agensi perkembangan, syarikat swasta dan entiti antarabangsa.
Seterusnya...

Dato’ Haji Salim Sharif [Jempol]: Yang Berhormat Menteri.
Datuk Seri Haji Anmad bin Hamzah: ...Untuk mengeluarkan benih padi negara...

Tuan Ahmad Tarmizi bin Sulaiman [Sik]: Yang Berhormat Timbalan Menteri,
boleh Sik sedikit.

Datuk Seri Haji Ahmad bin Hamzah: ...Dengan MS ISO 9000 untuk tahun
2015.

Tuan Pengerusi [Dato’ Sri Azalina Othman Said]: Yang Berhormat.
01440

Datuk Seri Haji Ahmad bin Hamzah: ...MAFI sentiasa mengalu-alukan
cadangan Yang Berhormat Sik berkenaan penglibatan agensi zakat...

Tuan Pengerusi [Dato’ Sri Azalina Othman Said]: Yang Berhormat Timbalan
Menteri.

Datuk Seri Haji Ahmad bin Hamzah: ...untuk turut— nanti, belum, saya belum
habis.

Tuan Pengerusi [Dato’ Sri Azalina Othman Said]: Yang Berhormat Timbalan
Menteri.

Datuk Seri Haji Anmad bin Hamzah: ...yang melibatkan— ya.

Tuan Pengerusi [Dato’ Sri Azalina Othman Said]: Saya hendak tanya Yang
Berhormat ada dua orang tanya soalan. Yang Berhormat bagi jalan kah tidak?

Datuk Seri Haji Anmad bin Hamzah: Tidak boleh, saya belum habis lagi.

Tuan Pengerusi [Dato’ Sri Azalina Othman Said]: Tidak boleh. Dia tidak
hendak bagi.

Dato' Haji Salim Sharif [Jempol]: Tidak bagi ya?
Datuk Seri Haji Anmad bin Hamzah: Nanti kejap.

Dato’ Haji Salim Sharif [Jempol]: Yang Berhormat Timbalan Menteri sombong
lah. [Ketawa]
