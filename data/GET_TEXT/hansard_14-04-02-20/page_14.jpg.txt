6 DR.25.11.2021

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Soalan tambahan yang kedua, saya jemput Yang Berhormat Bangi.
Sila Yang Berhormat Bangi.

Dr. Ong Kian Ming [Bangi]: Terima kasih Tuan Yang di-Pertua. Soalan saya
tertumpu pada infrastruktur yang diperlukan untuk ro/l-out 5G ini. Ada pihak yang
berpandangan bahawa pihak swasta lebih banyak pengalaman dan juga kepakaran untuk
mengurus dan juga membina infrastruktur untuk 5G rollout ini.

Jadi, soalan saya kepada Yang Berhormat Menteri ialah apakah yang memberi
keyakinan kepada Yang Berhormat Menteri bahawa DNB satu syarikat yang dimiliki 100
peratus oleh MKD ataupun MoF Inc. ada kepakaran dan juga kebolehan untuk membuat
5G rollout ini dengan kadar dan kaedah yang lebih baik berbanding dengan sektor swasta.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bangi. Sila Yang Berhormat Menteri, dua minit 30 saat.

Datuk Seri Utama Tengku Zafrul bin Tengku Abdul Aziz: Terima kasih Tuan
Yang di-Pertua. Untuk makluman Ahli Yang Berhormat Bangi, keraguan tersebut perlu
disangkal. Ini adalah kerana jika kita mengimbau semula sejarah pembangunan negara,
kita dapat melihat banyak syarikat yang dimiliki oleh kerajaan yang telah berjaya
meletakkan Malaysia di persada dunia.

Contoh yang terbaik adalah PETRONAS. Ditubuhkan sejak Ogos 1974 dan
dimiliki sepenuhnya oleh kerajaan. PETRONAS telah diamanahkan dengan
tanggungjawab untuk membangunkan dan menambah nilai kepada sumber-sumber
minyak dan gas negara kita. PETRONAS sekarang ini telah berkembang sebagai syarikat
minyak dan gas yang berkepentingan. Tambahan lagi, selain daripada PETRONAS, kita
juga dapat melihat kejayaan syarikat-syarikat milik kerajaan...

Tuan Ahmad Fahmi bin Mohamed Fadzil [Lembah Pantai]: Soalan bocor kah
ini?

Datuk Seri Utama Tengku Zafrul bin Tengku Abdul Aziz: ...seperti TNB dan
Telekom Malaysia yang telah berjaya berkembang di dalam dan di luar negara. Oleh itu,
saya ingin menekankan bahawa DNB juga berpeluang dan berpotensi untuk mengecap
kejayaan seperti syarikat-syarikat milik kerajaan yang saya nyatakan tadi. Apa yang
penting adalah tahap keupayaan tinggi dan profesionalisme di dalam pelaksanaan setiap
pelan dan strategi. Saya akur ramai pihak yang telah menyatakan kegagalan modul SWN
di negara-negara lain.

Namun, ingin saya tekankan bahawa DNB telah ditubuhkan dengan teliti dan
dianggotai oleh pakar yang paling berpengalaman dalam industri telekomunikasi.
Kebolehan kerajaan melalui DNB perlu diberi peluang kerana satu hari nanti kita akan
dapat membuktikan bahawa andaian mereka adalah kurang tepat dan Malaysia boleh
berjaya dalam melaksanakan modal ini untuk 5G.

Tuan Yang di-Pertua, untuk tempoh 10 tahun akan datang, pelaksanaan
rangkaian 5G dijangka akan menjana RM21 bilion dalam aktiviti ekonomi secara langsung.
Selain itu, sebuah kajian yang dijalankan oleh EY, menunjukkan penggunaan teknologi
5G mampu menghasilkan KDNK tambahan dalam lingkungan RM122 bilion pada tahun
2030 didorong oleh kemajuan dalam produktiviti dan kecekapan hasil penggunaan 5G
oleh perniagaan dan industri. Peserta industri semasa akan memperoleh keuntungan
memandangkan rangkaian 5G akan mengguna pakai infrastruktur sedia ada untuk
meningkatkan kecekapan.

Dalam situasi ini, tidak ada kebimbangan bahawa pelaksanaan rangkaian 5G oleh
DNB akan memberi kesan ke atas pelaburan atau pemain industri sedia ada kerana
komitmen DNB adalah untuk berganding dan bukan bersaing dengan syarikat-syarikat
telekomunikasi.

Tambahan lagi, pelaksanaan 5G dijangka akan menyokong sehingga 15,000
pekerjaan berkaitan pembangunan rangkaian tersebut dan penciptaan kira-kira 148,000
pekerjaan di dalam ekonomi secara keseluruhannya di samping mendorong peralihan
ekonomi.
