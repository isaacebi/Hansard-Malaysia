DR.25.11.2021 33

Oleh itu, pihak kementerian seharusnya mengawal harga racun supaya tidak
dimanipulasikan oleh pihak yang tidak bertanggungjawab. Justeru soalan saya, adakah
pihak kerajaan ada bercadang untuk menguatkuasakan penetapan harga siling bagi
racun?

Selain itu, saya juga ingin memohon kerajaan agar menaiktarafkan infrastruktur
pertanian bagi mempertingkatkan pengeluaran hasil pertanian. Antaranya membina jalan
asas dan menaiktarafkan rancangan tanah berkelompok pertanian yang dibuka di setiap
tempat, khususnya di kawasan Parlimen Setiu serta sistem pengairan padi yang tidak
sempurna yang menyebabkan hasil tanaman para petani tidak dapat dimaksimumkan. Di
samping itu juga, memajukan balik sawah-sawah terbiar yang sekian lama terbiar.

Tuan Yang di-Pertua, perkara seterusnya ialah berkenaan Butiran 020400 -
Perkhidmatan Veterinar. Isu penternak yang membiarkan haiwan ternakannya berkeliaran
sudah sekian lama berlaku. Apa yang membimbangkan, perkara ini turut menyebabkan
berlakunya kemalangan dan berbahaya serta membawa maut kepada pengguna jalan
raya. Tidak dinafikan penguatkuasaan Akta Kebajikan Haiwan 2015 bagi membolehkan
pemilik dikenakan hukuman keras, termasuk penjara. Namun, isu ini dilihat masih lagi
berleluasa. Justeru, kita memerlukan penguatkuasaan yang lebih tegas kepada pemilik.

Soalan saya, adakah kementerian ada bercadang untuk meneliti semula
beberapa perkara, termasuk langkah penguatkuasaan yang lebih efektif dan efisien?
Selain itu, apa inisiatif kerajaan dalam memastikan pemilik haiwan mematuhi garis
panduan yang telah ditetapkan seperti meletakkan tag nama kepada setiap haiwan
ternakan tersebut?

Tuan Pengerusi, merujuk kepada Butiran 050200 - Program Pemantapan
Jaminan Bekalan Makanan Negara. Saya ingin memohon penjelasan pihak kementerian
berkenaan apakah perancangan terperinci mengenai peruntukan tersebut? Selain itu,
berdasarkan kajian Malaysia hanya mampu memenuhi 70 peratus keperluan berbanding
sasaran had sara diri 75 peratus.

Oleh itu, penggunaan teknologi tinggi seperti drone, sistem pertanian pintar,
kecerdasan buatan (Al) dan sistem data raya yang komprehensif mampu mengubah
landskap sektor agromakanan negara dalam tempoh lima hingga sepuluh tahun yang
akan datang. Soalan saya, sejauh mana Dasar Sekuriti Makanan Negara
mengetengahkan penggunaan teknologi dalam pertanian, khususnya bagi memastikan
kebergantungan import makanan dapat dikurangkan, sekali gus dapat meningkatkan
kedudukan Malaysia dalam Global Food Security Index (GFSI).

Untuk akhirnya Tuan Pengerusi, Butiran 40005 - Lembaga Kemajuan Ikan
Malaysia (LKIM). Saya ingin bertanya status pembinaan jeti pendaratan ikan merang yang
setelah saya bangkitkan dalam perbahasan Titah Diraja yang lalu. Di samping itu juga,
saya ingin memohon agar dipasang lampu limpah kepada nelayan yang menggunakan
pangkalan bot ataupun penarik sebagai tempat pendaratan ikan dan kemudahan-
kemudahan yang lain seperti tandas. Sekian, Tuan Pengerusi.

Tuan Pengerusi: Terima kasih Yang Berhormat Setiu. Yang Berhormat Bayan
Baru.

12.09 tgh.

Tuan Sim Tze Tzin [Bayan Baru]: Terima kasih Tuan Pengerusi. Saya terus
masuk kepada Butiran 010200 - Perancangan. Apakah food import bill iaitu pengimportan
makanan pada tahun 2021? Saya juga ingin tahu tentang balance of trade pada tahun
2021. Apakah kejayaan negara kita atau MAFI mengurangkan import makanan negara?
Butiran 020100 - Industri Padi dan Beras. Saya mohon MAFI jawabkan keberkesanan
pemberian hak edaran eksklusif kepada pengedaran padi benih sah kepada PPK. Apakah
keberkesanannya?

01210

Adakah dia berjaya mengurangkan kelewatan padi benih sah kepada para petani
dan juga apakah perkembangan stockpile benih padi sah oleh BERNAS yang di bawah
syarat baru oleh BERNAS. Kita hendak tahu apakah perkembangan terkini tentang
