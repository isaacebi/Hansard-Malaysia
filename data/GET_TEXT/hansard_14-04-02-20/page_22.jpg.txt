14 DR.25.11.2021

Satu kajian soal selidik telah dibangunkan oleh BHEUU, JPM bagi mendapat
pandangan dari Ahli-ahli Parlimen, orang-orang awam berkaitan dengan lompat parti.
Soalan selidik boleh dijawab oleh orang awam dan Ahli Parlimen mulai 23 November
hingga 7 Disember 2022. Dapatan daripada kajian ini boleh membantu dalam mendapat
pandangan orang ramai dan Ahli Parlimen meneliti berkaitan isu lompat parti.

Keempat, Jawatankuasa Pemandu Transformasi Kestabilan Politik telah diberi
taklimat pada 24 hari bulan iaitu semalam oleh Peguam Negara berkaitan perkara ini. Satu
kerangka rang undang-undang telah disediakan tetapi masih terdapat banyak persoalan
dasar yang tidak dapat dijawab. Oleh itu, sebuah Jawatankuasa Teknikal akan ditubuhkan
dengan keahlian tiga daripada Pakatan Harapan dan tiga orang daripada kerajaan bagi
meneliti persoalan-persoalan ini dan kerangka tersebut adalah berstatus embargo.

Jadi, saya tidak berhak untuk menunjukkan kerangka itu, Tuan Yang di-Pertua.
Kedua, melaksanakan pendaftar umur minimum pengundi 18 tahun dan pendaftaran
pemilih secara automatik, termasuk pengecualian kepada raja memerintah, waris takhta
dan Tuan Yang di-Pertua Negeri, bersekali dengan pasangan masing-masing.

Pertama, pihak SPR sedang mengambil tindakan segera untuk melaksanakan
pendaftaran umur minimum pengundi 18 tahun dan pendaftaran pemilih secara automatik.
Ini adalah selaras dengan keputusan mahkamah supaya melaksanakan sebelum 31
Disember 2021. Selaras dengan keputusan Mahkamah Tinggi Kuching pada 3 September
2021.

SPR pun melaksanakan pindaan pada Peraturan Pilihan Raya, Pendaftaran
Pemilih 2022 dan undang-undang lain yang berkaitan. Penyediaan prosedur operasi
standard (SOP) dan penyediaan sistem serta infrastruktur bagi pelaksanaan umur
kelayakan pengundi 18 tahun dan pendaftaran pemilih secara automatik.

Ketiga, SPR telah membuat pembentangan di Mesyuarat Jemaah Menteri dan
pembentangan di Mesyuarat Menteri Besar dan Ketua Menteri telah dibuat pada 23
November 2021. Semua Menteri Besar dan Ketua Menteri bersetuju meminda Undang-
undang Tubuh Kerajaan Negeri bagi membolehkan individu berusia 18 tahun menjadi
calon pilihan raya umum, pilihan raya negeri dan pilihan raya kecil.

Keempat, cadangan pengecualian pelaksanaan pengundian 18 tahun dan
pendaftaran pemilih secara automatik kepada Raja memerintah, waris takhta dan Tuan
Yang di-Pertua Negeri bersekali dengan pasangan masing-masing perlu mendapat
pandangan dari kerajaan negeri, BHEUU dan JPN sedang mengumpul maklumat
tersebut. Ketiga, pindaan Perlembagaan untuk mengehadkan tempoh jawatan Perdana
Menteri kepada tidak melebihi 10 tahun.

Mesyuarat telah diadakan pada 30 September juga melibatkan BHEUU, Jabatan
Peguam Negara dan pihak lain berkepentingan untuk berbincang persoalan dasar. Timbul
daripada pelaksanaan cadangan ini, mesyuarat bersetuju bahawa perkara ini perlu dikaji
dengan teliti, terutama parameter dan kandungan implikasi pindaan tersebut. BHEUU
bersama Jabatan Peguam Negara dan pihak berkepentingan lain akan mengkaji perkara
ini dan dapat preliminary findings akan dikemukakan pada saya juga pada hujung bulan
November ini.

Ketiga, soal selidik sedia ada mendapatkan pandangan orang awam berkaitan
dengan isu perkhidmatan Perdana Menteri. Soalan selidik ini telah dimuat naik di portal
BHEUU dan telah dikemukakan kepada agensi kerajaan, CSO dan NGO untuk
pandangan awam. Soal selidik ini boleh dijawab daripada 24 November hingga 8
Disember. Dapatan daripada kajian soal selidik ini dapat membantu dalam mendapat
pandangan orang awam berkaitan cadangan pengehadan tempoh Perdana Menteri
kepada 10 tahun.

Semasa taklimat Peguam Negara di Mesyuarat Pemandu Transformasi iaitu
Steering Committee Kestabilan Politik semalam didapati juga masih terdapat persoalan-
persoalan dasar yang tidak dapat dijawab. Oleh itu, Jawatankuasa Teknikal ada disebut
di atas tadi akan turut mengkaji persoalan ini bersekali.

Tuan Yang di-Pertua, untuk makluman bagi perkara berkaitan dengan undi 18.
Pelaksanaan pendaftaran pemilih automatik yang akan dilaksanakan sebelum 31
