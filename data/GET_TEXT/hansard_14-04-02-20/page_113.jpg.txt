DR.25.11.2021 105

Kajian pasaran ini telah mendapati sejumlah 15 isu dalam ekosistem logistik
pelaburan dan empat isu dalam warranty kenderaan bermotor yang terdiri daripada isu
persaingan, isu yang didorong oleh pasaran dan isu pengawalseliaan di dalam sektor
tersebut. Isu-isu yang didapati dalam laporan menimbulkan kesulitan di beberapa bidang
dan tindakan segera perlu dilaksanakan bagi mengatasi cabaran-cabaran itu. MyCC telah
mengusulkan lebih daripada 30 cadangan untuk mengatasi isu-isu serta memperbaiki
situasi dalam pasaran yang dikaji.

Antaranya pertama ialah bagi MyCC menggunakan kuasa penguat kuasa untuk
menentukan sama ada berlakunya kartel dalam penetapan /and site charges, shipping
liner charges, depot gate charges dan fuel adjustment factor. Kedua, ialah mengubah
dasar dalam perjanjian konsesi bagi operator pelaburan. Ketiga, ialah menyelesaikan
masalah pengawal selia dan isu yang didorong oleh pasaran yang berkaitan dengan
prosedur custom, rangka pengawal seliaan, pelaksanaan dan juga memberikan kuasa
kawalan penggabungan dan pengambilan kepada MyCC.

Mesej utama kajian-kajian ini ialah persaingan usaha adalah satu faktor penting
di dalam menjalankan roda berekonomi satu negara. Persaingan dapat mempengaruhi
kebaikan perdagangan industri iklim usaha yang kondusif, kepastian dan kesempatan
berusaha efficiency, kepentingan umum, kesejahteraan rakyat dan sebagainya.

Soalan pertama saya ialah sama ada kementerian akan memberikan dorongan
dan menerima syor yang telah diberikan oleh MyCC untuk mengambil tindakan penguat
kuasa terhadap operator pelabuhan dan mereka yang terlibat di dalam aktiviti anti
persaingan berkaitan caj tanah, caj perkapalan, caj depot dan seperti yang disyorkan
dalam kajian tersebut.

Soalan kedua ialah sama ada kerajaan juga akan menerima syor kajian bahawa
perjanjian konsesi mesti mengadakan satu kaedah di mana operator tidak akan
menyalahgunakan kuasa untuk mengadakan monopoli atau menyalahgunakan
kedudukan dominan mereka dan mengadakan klausa-klausa untuk melindungi consumer.

01850

Soalan yang ketiga ialah adakah kerajaan akan menerima syor kajian bahawa
syarat yang memerlukan freight forwarders untuk mengadakan pegangan saham
bumiputera 51 peratus tidak akan dilaksanakan kerana syarat ini akan menimbulkan
amalan kesan antipersaingan yang menjejaskan sektor ini. Ini adalah sebab dengan
syarat ini mereka yang berniat untuk memasuki akan menghadapi satu halangan dan tidak
dapat memasuki sektor ini oleh sebab syarat untuk mengadakan 51 peratus pegangan
saham bumiputera. Sekian ucapan saya. Saya ucapkan terima kasih.

Tuan Pengerusi: Terima kasih Yang Berhormat Selayang. Akhir sekali Yang
Berhormat Hang Tuah Jaya.

6.51 ptg.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Bismillahi Rahmani Rahim. Assalamualaikum warahmatullahi wabarakatuh.
Terima kasih Tuan Pengerusi. Perkara pertama yang ingin saya bangkitkan ialah berkait
tentang Butiran 050300, iaitu one-off program jualan Malaysia sebanyak RM10 juta.

Saya ingin tanya kepada Timbalan Menteri, apakah rasional peruntukkan
sebanyak RM10 juta ini kerana mengikut laporan berita yang kita baca, untuk tahun 2019
jualan hasil daripada program ini adalah sebanyak RM2.87 bilion. Pada 2020, RM3.3
billion. Jadi, kalau jumlah jualan sebanyak ini, apakah munasabah untuk kerajaan
memperuntukkan sebanyak RM10 juta untuk menjayakan program ini kerana pada saya
boleh dibuat kerjasama dengan kerajaan dan juga penjual-penjual ini supaya wang
sebanyak RM10 juta itu tidak dibazirkan.

Kedua ialah berkait tentang Butiran 040300 — Emolumen Pegawai Pemantau
Harga (PPH). Untuk makluman Yang Berhormat Timbalan Menteri, kalau kita baca
penyata belanja tahun 2020, anggarannya ialah RM45 juta. Akan tetapi kita belanja
sebenar itu RM36.4 juta. Ada lebih kurang balance ataupun baki sebanyak RMQ juta yang
tidak dibelanjakan.
