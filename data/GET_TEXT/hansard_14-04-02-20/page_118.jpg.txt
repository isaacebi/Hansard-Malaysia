110 DR.25.11.2021

bercadang untuk melihat dan mengkaji mungkin sebahagian subsidi mungkin diberikan
kepada mereka yang terlibat dengan acara tersebut.

01910

Begitu juga halnya dengan kos harga makanan ataupun harga ayam dan juga
keperluan. Kita telah mengadakan mesyuarat kelmarin bersama dengan MOF, MAFI dan
juga KPDNHEP dan ada dicadangkan supaya diberi subsidi. Akan tetapi, pihak pemain
industri mereka memohon untuk diberi soft loan.

Pada dasarnya, untuk makluman Dewan yang mulia, pihak MOF telah bersetuju
untuk memberi soft loan kepada pemain industri ini untuk mereka dikenakan kosong
interest dan dikenakan juga moratorium selama enam bulan. Jadi, ini membantu mereka
tetap tak nak subsidi. Ini satu benda yang boleh dipuji kepada pemain industri ini.

Kemudian, KBBM. Saya setuju dengan apa yang dikatakan oleh Yang Berhormat
Rasah tadi. Berkaitan dengan KBBM, barang Malaysia tetapi cetaknya di Bangladesh. Ini
satu penemuan yang saya rasa cukup ironi yang berlaku dan saya harap ia tidak berulang
lagi. Belilah barang Malaysia kita bangga kerana #barangmalaysia ia_ ini
#barangbaikbarangkita.

Kemudian seterusnya Yang Berhormat Permatang Pauh berkaitan dengan
MyCC. Untuk makluman Yang Berhormat Permatang Pauh, saya minta maaf kerana tidak
ada makluman jadi kita akan menjawab secara bertulis dengan apa yang ditanyakan. Jadi
tidak ada masalah Yang Berhormat Permatang Pauh?

Puan Nurul Izzah binti Anwar [Permatang Pauh]: Saya serahkan laporan
tersebut Yang Berhormat kerana memang agak jelas dan dibuat pada tahun 2019.
Sebenarnya, kalau kita ambil kira agak menyeluruh tentang lima item. Jadi saya boleh
serahkan kepada kementerian. Ini kerana sayang kalau kita tidak mengguna pakai
saranan, terima kasih...

Datuk Seri Saifuddin Nasution bin Ismail [Kulim-Bandar Baharu]: [Bangun]
Saya mungkin boleh mencelah sedikit Yang Berhormat Timbalan Menteri...

Dato’ Rosol bin Wahid: Okey, terima kasih Yang Berhormat Permatang Pauh.
Saya mengalu-alukan. Sila Yang Berhormat Kulim-Bandar Baharu.

Datuk Seri Saifuddin Nasution bin Ismail [Kulim-Bandar Baharu]: Saya
mungkin boleh mencelah sedikit Yang Berhormat Timbalan Menteri. Kajian itu dibuat oleh
MyCC ketika saya mengetuai kementerian dan dibentangkan dan dilaporkan secara
meluas. Bahkan sebenarnya MyCC mempunyai satu pasukan pegawai-pegawai muda
yang sangat talented, sangat berdedikasi dan mempunyai kualiti kerja yang sangat
membanggakan. Seperti yang sahabat saya Yang Berhormat Selayang dan Yang
Berhormat Permatang Pauh bangkitkan.

Hasil kajian mereka itu sebenarnya adalah hasil kajian yang sangat
mempengaruhi polisi. Jika kerajaan mempunyai political will termasuklah dalam soal
monopoli sebenarnya. Jadi — tetapi kajian itu akan hanya — dapatan mereka akan hanya
kekal di situ jika sekiranya tidak ada political will untuk melaksanakannya. Syor dan
dapatan mereka itu sangat-sangat pada saya mempunyai kesan besar yang boleh
mempengaruhi satu pembentukan dasar di bawah kementerian. Terima kasih.

Dato’ Rosol bin Wahid: Terima kasih sahabat saya Yang Berhormat Kulim-
Bandar Baharu. Ini satu pencapaian yang bagus dan insya-Allah sebagaimana yang
dikatakan tadi bahawa ini kajian dibuat dan saya juga difahamkan baru-baru ini ada
pembentangan mengenai kajian tersebut. Kita harap kajian tersebut akan digunakan oleh
pihak yang berkaitan untuk melihat secara menyeluruh, secara holistik ke mana arah tuju
agar tidak lagi berlaku kartel dan juga monopoli dekat mana-mana projek ataupun
pembidaan dan juga perancangan yang dibuat oleh kerajaan.

Seterusnya Yang Berhormat Sik, terima kasih Yang Berhormat Sik.

Puan Nurul Izzah binti Anwar [Permatang Pauh]: /Bangun] Yang Berhormat
Timbalan Menteri, sikit lagi Yang Berhormat kerana Tuan Pengerusi saya bangkitkan juga
isu bahan makanan iaitu dedak yang dihasilkan oleh pengusaha tempatan. Selalunya
