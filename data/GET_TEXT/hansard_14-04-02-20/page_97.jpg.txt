DR.25.11.2021 89

01730

Kita hanya boleh mengurangkan dengan cara memberikan subsidi bagi kos
makanan bagi penternak ayam. Saya cadangkan kementerian untuk memohon agar
Kementerian Kewangan menimbangkan perkara ini. Jika kos subsidi makanan ternak ini
dapat dikurangkan dengan menggunakan hasil kerajaan daripada keuntungan windfall
tax, itu merupakan satu jalan keluar yang dapat kita lakukan dengan segera, walaupun
ianya tidak berkesan dalam jangka masa panjang tetapi untuk sementara ini, itu adalah
jalan keluar yang terbaik.

Perkara yang ketiga, Butiran 13006 — Perbadanan Harta Intelek. Tuan Pengerusi,
penyelidikan mesti berakhir dengan paten. Paten. sahaja tidak cukup, ianya mesti
dikomersialkan. Tuan Pengerusi ada tiga kekangan bila hendak komersialkan hasil
penyelidikan. Saya mohon Timbalan Menteri nanti merujuk. Selalunya hasil penyelidikan
ini dia akan buat, startup company. Seorang penyelidik universiti, dia akan ada usaha
sama dengan syarikat yang membiayai.

Ada tiga kekangan yang pertama, seksyen 168, Akta 574 Kanun Keseksaan
menyebut tentang larangan penjawat awam terlibat dalam aktiviti perniagaan. Pensyarah
universiti dan penyelidik adalah penjawat awam. Kalau ada seksyen ini, macam mana
mereka hendak terlibat dengan aktiviti perniagaan. Ini halangan yang pertama. Benar, dia
ada kelonggaran iaitu kebenaran Naib Canselor mestilah diperolehi. Tetapi kekangan ini
menimbulkan perkara yang berkaitan dengan pegangan ekuiti oleh penyelidik dalam
syarikat startup company yang dianggap sebagai aktiviti perniagaan.

Perkara kedua, Peraturan 4, Akta 605 Badan Berkanun yang membenarkan
penglibatan dalam kerja luar bagi kakitangan badan berkanun. Universiti ialah sebuah
badan berkanun dengan syarat mendapat izin Naib Canselor. Persoalannya, adakah
pegangan ekuiti dan kedudukan sebagai non- executive director dalam syarikat startup
dianggap sebagai kerja luar.

Bagaimana pula dengan aktiviti pemindahan teknologi yang dilakukan kepada
syarikat pelesen teknologi kerana pemindahan teknologi kepada pihak industri adalah
sebahagian daripada tugasan penyelidik apabila perjanjian pelesenan ditandatangani.
Kes spesifik di sini adalah Universiti Putra Malaysia dengan syarikat yang merujuk kepada
satu startup company yang sedang berdepan dengan masalah.

Tuan Pengerusi [Dato’ Mohd Rashid Hasnon]: Minta rumuskan Yang
Berhormat.

Datuk Seri Saifuddin Nasution bin Ismail [Kulim-Bandar Baharu]: Yang ketiga
Tuan Pengerusi. Penasihat undang-undang juga menimbulkan bahawa pegangan ekuiti
oleh penyelidik dalam syarikat startup yang melesen teknologi universiti boleh
mendedahkan mereka kepada kesalahan di bawah seksyen 23(1) Akta SPRM 2009.

Tiga kekangan ini adalah merupakan penghalang terbesar untuk mendorong
penyelidik universiti yang mengerah seluruh potensi pemikiran mereka bagi menghasilkan
satu result penyelidikan dipaten dan bila hendak dikomersialkan, ada tiga peruntukan
undang-undang yang menghalang.

Adalah menjadi kewajipan pihak kementerian ini, mungkin usaha sama dengan
kementerian yang lain tetapi ini ada kaitan dengan Perbadanan Harta Intelek Malaysia.
Tuan Pengerusi, terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Kulim-Bandar Baharu. Seterusnya Yang Berhormat Sibuti tidak ada dalam Dewan.
Seterusnya saya jemput Yang Berhormat Bukit Bendera.

5.34 ptg.

Tuan Wong Hon Wai [Bukit Bendera]: Terima kasih Tuan Pengerusi. Saya turut
ingin menyertai perbahasan peringkat jawatankuasa, Kementerian Perdagangan Dalam
Negeri dan Hal Ehwal Pengguna. Butiran 020300 — Hal Ehwal Kos Sara Hidup. Semalam
saya telah menyebut bahawa kenaikan harga sayur-sayuran mencecah 200 peratus,
harga ayam naik dan petang tadi Timbalan Menteri Pertanian gagal memberikan apa-apa
