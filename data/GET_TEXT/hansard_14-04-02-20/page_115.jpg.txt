DR.25.11.2021 107

kepada saya selama 20 minit tidak sempat untuk menjawab satu persatu apa yang telah
dibangkitkan oleh sahabat-sahabat sekalian.

Walau bagaimanapun saya cuba untuk buat yang terbaik dan mana-mana yang
tidak sempat saya janji untuk menjawabnya dalam bentuk tulisan, insya-Allah. Tuan
Pengerusi dan juga Ahli-ahli Yang Berhormat sekalian. Yang Berhormat Jempol tidak
ada? Tidak ada tak boleh jawab.

Tuan Pengerusi: Bertulis, ya.

Dato’ Rosol bin Wahid: Yang Berhormat Jempol tidak ada. Kedua, sahabat saya
Yang Berhormat Kulim-Bandar Baharu. Terima kasih kerana masih setia, yang memberi
beberapa cadangan dan juga pandangan yang saya rasa cukup positif untuk
memantapkan lagi kementerian ini yang mana mencadangkan supaya diadakan—
mencadangkan diperkenalkan sistem dua tier ataupun dua peringkat bagi minyak masak.
Ini satu cadangan yang baik yang mana kita sebenarnya mengkaji, telah memulakan
kajian untuk mengoptimumkan program subsidi di bawah kementerian ini.

Di samping itu, tumpuan adalah diberi bagi memastikan barangan bersubsidi
diagih secara efisien kepada golongan sasar dan kita berusaha untuk seberapa daya
mengurangkan ketirisan. Walaupun ia saya rasa agak mustahil tetapi kita akan cuba
sedaya mungkin untuk mengurangkan ketirisan.

Seterusnya, cadangan dua peringkat harga turut dikaji dalam kajian ini kerana ia
mempunyai potensi yang cukup baik. Namun, perhatian juga diberi untuk syarikat-syarikat
atau pengilang minyak masak yang tidak mengeksport barangan mereka ke luar negara.
Berkaitan dengan paten. Pihak KPDNHEP sedia melihat bagaimana perkara_ ini
diperhalusi dan saya sangat setuju dengan apa yang dicadangkan oleh Yang Berhormat
Kulim-Bandar Baharu kerana ramai sahabat kita yang profesor dan juga penyelidik-
penyelidik universiti, mereka terkilan dengan peraturan yang wujud.

Jadi kita harap ia akan dapat diselesaikan kerana banyak -perkara ataupun input-
input ataupun inovasi-inovasi baharu yang mereka cipta tetapi mereka tidak boleh paten
kerana kekangan ini. Jadi, terima kasih sahabat saya Yang Berhormat Kulim-Bandar
Baharu.

Kemudian, yang ketiga Yang Berhormat Bukit Bendera. Ada Yang Berhormat
Bukit Bendera?

Tuan Wong Hon Wai [Bukit Bendera]: Ada.

Dato’ Rosol bin Wahid : Terima kasih Yang Berhormat. Berkaitan dengan kos
sara hidup, penstabilan harga minyak, program pengedaran LPG dan Community
Drumming dan MylIPO. Jawapannya ialah KPDNHEP sedia bekerjasama dengan
kementerian dan jabatan yang berkaitan untuk menangani isu selaras dengan
peruntukkan di bawah akta kementerian. Untuk makluman Tuan Pengerusi, saya juga ada
menerima berkaitan dengan kenaikan harga sayur yang mana ia dikatakan sehingga 200
peratus.

#1900

Akan tetapi hasil daripada siasatan kita mendapati bahawa apabila kita tanya, di
mana ia berlaku? Tidak ada. Ini Tuan Pengerusi, dikatakan bahawa kubis bunga
meningkat daripada RM7 menjadi RM16. Kemudian sawi pendek meningkat daripada
RM3 menjadi RM9. Apabila pegawai-pegawai penguat kuasa kita ke lapangan untuk
melihat dan meninjau apa yang dimaklumkan. Saya difahamkan maklumat ini diterima
daripada CAP.

Jadi, apabila ditanya CAP, mereka tidak boleh tentukan di mana. Cuma mereka
kata, just hear-say. Kajian daripada pegawai kita mendapati ada kenaikan tetapi tidaklah
setinggi ini. Oleh sebab itu, saya menyeru kepada seluruh pengguna di seluruh negara
apabila ada sahaja kenaikan yang mendadak, maklum kepada kita sebab kita ada Ez
ADU, direct online.

Kita ada pegawai pemantau harga, kita ada pegawai-pegawai di pejabat serata
negeri untuk memantau secepat mungkin. Oleh sebab semuanya ini bukan sahaja rakyat
