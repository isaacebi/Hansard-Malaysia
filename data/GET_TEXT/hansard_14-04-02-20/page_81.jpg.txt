DR.25.11.2021 73

perpustakaan di negeri-negeri bahkan juga jika ada di daerah-daerah dan juga di desa-
desa.

01620

Butiran 030900 — Arkib Negara. Antara peranan arkib ialah pembangunan
masyarakat yang progresif melalui bahan-bahan sejarah yang mempunyai_nilai
kebangsaan dan kenegaraan. Soalan saya, adakah peruntukan sebanyak RM45,016,500
pada tahun 2022 ini meliputi juga dengan misi untuk mendapatkan kembali manuskrip dan
dokumen berkenaan sejarah negara kita?

Seperti ribuan manuskrip alam Melayu dikatakan bernilai puluhan juta ringgit
tersimpan di beberapa buah lokasi seperti di British Library, London, United Kingdom;
Museum TopkapI, Istanbul, Turki; muzium di Belanda selain Portugal. Manuskrip alam
Melayu ini terdiri dari pelbagai kategori. Antaranya Hikayat Cerita-cerita Melayu, Undang-
undang Berkanun ketika era kegemilangan Melaka sehingga kepada surat rasmi Raja-
raja. Menerusi arkib digital di British Library, wartawan menemui lebih 100 naskhah
manuskrip pelbagai bidang, termasuk Kanun Bertulis, sejarah Melayu, Hikayat Hang Tuah
serta surat daripada Kesultanan Melayu kepada pembesar luar.

Saya mohon mencadangkan kementerian mempertimbangkan secara serius
usaha mendapatkan semula semua manuskrip yang berharga ini agar generasi negara
kita akan datang dapat dibentuk dengan nilai identiti bangsa dan negara berasaskan
tatapan dokumen-dokumen manuskrip ini.

Seterusnya, Butiran 020300 — Pelesenan Pelancongan. Saya dimaklumkan
urusan pelesenan pelancongan ialah tanggungjawab sepenuhnya bawah kementerian.
Soalan saya, adakah kementerian mempunyai jaringan kerjasama dengan pejabat
pengurusan pelancongan di bawah setiap kerajaan negeri bagi membolehkan kelicinan
pendaftaran dan memudahkan pemantauan di peringkat negeri. Pada masa ini, adakah
kementerian mengemas kini maklumat pendaftaran lesen? Bagi memastikan hanya
pemegang lesen yang tidak mempunyai masalah undang-undang sahaja yang dibenarkan
memperbaharui lesen.

Di bawah Butiran 020500 — Pusat Pelancongan Malaysia. Berapakah one stop
center atau pusat pelancongan Malaysia yang wujud di seluruh negara pada waktu ini?
Sejauh manakah keberkesanan kewujudan pusat pelancongan Malaysia dalam sektor
pelancongan di negara kita ini? Terima kasih Tuan Pengerusi.

Tuan Pengerusi: Terima kasih Yang Berhormat Dungun. Saya jemput Yang
Berhormat Kota Melaka.

4.23 ptg.

Tuan Khoo Poay Tiong [Kota Melaka]: Tuan Pengerusi, seperti yang kita
maklum, sektor pelancongan telah menghadapi satu cabaran apabila datangnya
pandemik COVID-19 ini. Kita boleh lihat pada tahun 2020 dan juga tahun 2021, semua
pengusaha di sektor pelancongan boleh dikatakan perniagaan mereka hancur. Jadi,
tahun hadapan 2022 ini, satu tahun yang penting di mana kerajaan perlu membantu
mereka untuk menghidupkan semula perniagaan mereka dan juga menyelamatkan sektor
pelancongan.

Jadi, saya ingin merujuk kepada Butiran 050000 — “ONE-OFF’, di mana di
bawahnya, Butiran 050100 — Pelan Pemulihan Pelancongan, yang berjumlah RM230 juta.
Satu angka yang amat besar iaitu lebih kurang 22 peratus daripada jumlah Anggaran
Perbelanjaan Mengurus. Maka, saya ingin meminta supaya Menteri dapat memberikan
butiran yang lebih lanjut ataupun memperincikan bagaimana penggunaan peruntukan ini
supaya pada akhirnya ia dapat disalurkan kepada mereka yang memerlukan untuk kita
mencapai sasaran kita dan juga matlamat kita.

Maka, saya mencadangkan kepada Menteri, kalau boleh beliau memberi taklimat
kepada Ahli-ahli Parlimen di mana kawasan mereka merupakan kawasan pelancongan
seperti di Kota Melaka, supaya kita boleh menyampaikan maklumat tersebut kepada
pengusaha pelancongan untuk mereka memohon peruntukan daripada Pelan Pemulihan
