82 DR.25.11.2021

Tiada peruntukan khas disediakan untuk menaik taraf perpustakaan desa dan
peruntukan tambahan untuk menambah bilangan komputer dan internet di setiap
perpustakaan desa.

Walau bagaimanapun pada tahun 2021, Perpustakaan Negara Malaysia telah
menyediakan peruntukan sebanyak RM1.48 juta bagi tujuan langganan internet bagi
menyokong cara baru pembelajaran yang dilaksanakan akibat pandemik COVID-19.
Penyediaan peruntukan ini adalah bagi menyediakan kemudahan WiFi di semua 507 buah
perpustakaan desa seluruh negara. Kita akan meneruskan lagi langganan internet ini bagi
tahun 2022 agar masyarakat dapat mengakses maklumat digital yang semakin mendapat
tempat di hati masyarakat.

Saya terus kepada satu lagi isu ini ialah dari Yang Berhormat Kota Kinabalu,
MM2H. Sejak Oktober tahun 2021, MM2H adalah di bawah bidang kuasa Kementerian
Dalam Negeri. Walau bagaimanapun, MOTAC akan melakukan promosi. Kita akan
teruskan tanggungjawab kita untuk mempromosikan MM2H melalui pejabat-pejabat
Tourism Malaysia di luar negeri bagi memastikan program ini terus dilaksanakan dengan
jayanya.

Yang Berhormat Kota Kinabalu juga bertanya mengenai peruntukan. Peruntukan
akan diselaraskan antara MOTAC dan KDN selepas pemindahan fungsi MM2H ini dan
juga termasuk perjawatan selesai. Ini kerana MM2H telah pun dipindahkan ke KDN seperti
yang telah saya maklumkan tadi.

Saya teruskan lagi, ada soalan tadi mengenai MyCEB. Saya rasa ada dua, Yang
Berhormat Balik Pulau dan Yang Berhormat Kalabakan bertanya mengenai MyCEB ini.
Untuk makluman Tuan Pengerusi...

[Timbalan Yang di-Pertua (Dato’ Mohd Rashid Hasnon) mempengerusikan
Jawatankuasa]

Tuan Pengerusi [Dato’ Mohd Rashid Hasnon]: Pertukaran.

Dato’ Sri Hajah Nancy Shukri: Saya juga telah menerima banyak pertanyaan
daripada Ahli-ahli Yang Berhormat yang juga para penggiat industri MICE ini. Saya juga
telah meminta agar Ketua Setiausaha kami dari MOTAC untuk berunding dengan MOF
supaya mengkaji semula perkara ini. Suntikan dana MOF adalah sangat diperlukan. Tadi
kita menyatakan kosongkan. Jadi, dalam konteks ini saya bersetuju dengan cadangan
Yang Berhormat agar MICE, Malaysia Convention and Exhibition Bureau (MyCEB) ini
diberikan peruntukan belanja mengurus yang mencukupi untuk tujuan pengoperasian.

Selain itu juga, MyCEB perlu diberi peruntukan belanja pembangunan untuk terus
melaksana dan menjalankan aktiviti-aktiviti promosi dan pemasaran serta proses
pembidaan untuk membawa masuk acara-acara perniagaan atau lebih dikenali sebagai
MICE. Kita telah maklumkan di sini tadi, ada Yang Berhormat Balik Pulau menyentuh
mengenai RM165 juta yang kita bida untuk tahun 2021 hingga 2030 dan kita menang bida
tersebut.

Jadi maka dengan itu, kita memang memerlukan peruntukan ya. Ini bagi
memastikan industri MICE ini terus berkembang seiring dengan strategi kerajaan di bawah
RMKe-12, Dasar Pelancongan Negara 2020-2030 dan Business Events Strategic
Marketing Plan 2021 — 2030, dengan izin yang telah dirancang bagi memulihkan,
merancakkan dan menjamin kelestarian industri pelancongan dan sosioekonomi negara.

Tadi juga disentuh mengenai gaji CEO ya, oleh Yang Berhormat Balik Pulau. Saya
juga telah dimaklumkan bahawa peruntukan yang diberi kepada MyCEB adalah— saya
minta maaf ya, terlalu banyak di sini. Saya terus kepada— berkaitan dengan gaji CEO
MyCEB. la berdasarkan kepada amaun yang diluluskan oleh kerajaan. Ini selaras dengan
garis panduan yang telah ditetapkan oleh JPA untuk pegawai yang dipinjamkan ke
company limited by guarantee, milik kerajaan dengan izin.

Tuan Muhammad Bakhtiar bin Wan Chik [Balik Pulau]: Mohon penjelasan.
