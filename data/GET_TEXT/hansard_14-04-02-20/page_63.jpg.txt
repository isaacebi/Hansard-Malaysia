DR.25.11.2021 55

Berhormat Merbok, Yang Berhormat Batu Gajah, Yang Berhormat Sandakan dan Yang
Berhormat Lumut.

Sekarang saya jemput Yang Berhormat Jerai. Dalam masa diberikan lima minit.
Dipersilakan.

#1500
3.00 ptg.

Tuan Sabri bin Azit [Jerai]: Assalammualaikum warahmatullahi wabarakatuh.
Terima kasih Tuan Pengerusi kerana memberi peluang kepada saya untuk menyertai sesi
perbahasan Jawatankuasa bagi Kementerian Pelancongan, Seni dan Budaya.

Saya terus kepada perkara B.31 Butiran 050100 — Pelan Pemulihan Pelancongan.
Sebanyak RM230 juta diperuntukkan. Semua sedia maklum daerah Yan terkenal dengan
industri pelancongan desa. Musnah sekelip mata dek kejadian musibah banjir kepala air
Gunung Jerai yang dikategorikan sebagai bencana tahap 1 pada 18 Ogos yang lalu.

Diringkaskan soalan, apakah perincian langkah-langkah pemulihan tersebut?
Sehubungan itu juga, adakah dana untuk meringankan beban NGO yang terlibat dalam
industri pelancongan? Khususnya pengusaha bot ke pulau-pulau dalam Parlimen Jerai.
Saya ingin bertanya, bagaimana pula dengan pekerja dalam sektor pelancongan?
Sebagai contoh, kerja dalam sektor perhotelan yang telah diberi cuti ataupun dipotong gaji
dek kerana musibah wabak COVID-19 yang melanda negara.

Seterusnya yang kedua, perkara P.31, Butiran 02800 — Program Peningkatan
Kemudahan Homestay. Kita lihat sekarang ini sudah menjadi trend apabila masyarakat
kita lebih gemar bercuti ke homestay yang mempunyai kolam renang tertutup. Mereka
lebih gemar menghabiskan masa bersama keluarga di sana. Sebagai contoh, di kawasan
Parlimen saya. Permintaan daripada orang ramai sangat menggalakkan sehingga
homestay ini sentiasa penuh tempahan. Soalan saya, apakah perhatian kementerian
berkaitan subsidi ataupun insentif kepada pengusaha homestay? Supaya ini untuk
menggalakkan lebih ramai individu menjadi pengusaha homestay di setiap negeri.

Ketiga, B.31 Butiran 040500 — Pemerkasaan Sektor Pelancongan, Kebudayaan
dan Warisan. Pertama sekali, saya mengucapkan tahniah dan syabas pada Jabatan
Warisan Negara kerana berjaya mengangkat martabat tulisan jawi melalui pengiktirafan
UNESCO melalui empat dokumen dari Malaysia di bawah kategori Dokumen Warisan
Dunia dalam Daftar Memori Dunia iaitu yang pertama Batu Bersurat di Terengganu.
Kedua, Surat-surat Sultan Kedah 1882-1943. Ketiga, Hikayat Hang Tuah dan yang
keempat, Sejarah Melayu.

Kesemua dokumen ini dalam tulisan jawi. Semua kriteria pemilihan yang
berkepentingan dunia dan nilai sejagat. Bajet yang diperuntukkan adalah RM20 juta. Saya
mencadangkan agar ditambah peruntukan kepada jabatan ini bagi merancakkan lagi
penyelidikan bertaraf dunia untuk membongkar manuskrip yang masih tersimpan. Dengan
ini, mampu kita mengangkat hasil penyelidikan agar diiktiraf di peringkat dunia melalui
UNESCO.

Saya juga merakamkan ucapan terima kasih dan tahniah kepada Jabatan
Perpustakaan Negara kerana berjaya mempersadakan tulisan jawi melalui Klinik Jawi di
radio IKIM. Saya difahamkan sudah masuk 10 tahun siarannya sejak tahun 2012. Tahniah
kepada Profesor Madya Dr. Adi Asran, sahabat saya sebagai moderator jawi.

Sehubungan itu, sebagai penyumbang dan pelopor tulisan jawi, saya
berpandangan jawi disemarakkan lagi di medium nasional agar penglibatan masyarakat
pelbagai kaum dapat diintegrasikan melalui platform kementerian Yang Berhormat
Menteri.

Oleh yang sedemikian, saya mencadangkan papan tanda atau papan tanda jalan
atau billboard besar bertulisan jawi perlu dinaikkan. Terutama di semua lokasi tumpuan
pelancong dan semua jabatan kerajaan. Hal ini bagi memastikan generasi muda tidak lupa
akan warisan negara kita.

Terakhir, B.31 Butiran 040400 — Perpustakaan Desa. Daripada jumlah yang
diperuntukkan, pada tahun 2022 sejumlah RM42,500,000. Di jerai terdapat perpustakaan
