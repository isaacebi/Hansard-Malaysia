DR.25.11.2021 67

Tahun 2023, modus operandi yang sama dapat dilaksanakan. Sudah pasti dalam
masa lima tahun kita akan dapat lihat suasana baru produk-produk pelancongan di negara
kita ini sudah pasti akan menarik pelancong dari luar dan dari dalam negara. Tuan
Pengerusi, itu saja ucapan saya. Terima kasih.

Tuan Pengerusi: Terima kasih Yang Berhormat Kuala Krai. Seterusnya, saya
jemput Yang Berhormat Segambut.

3.52 ptg.

Puan Hannah Yeoh [Segambut]: Terima kasih Tuan Pengerusi. Pertamanya
untuk MOTAC, ia bukan sekadar mempromosikan destinasi percutian kerana tourism ini
melibatkan banyak sektor sampingan ataupun complimentary sectors. Jadi, kalau kita lihat
pendapatan tourism 2019, international tourist expenditure RM86 bilion dan negara kita
sekarang kehilangan dana ini, sumber pendapatan ini.

Jadi kalau kita lihat spesifiknya Butiran 020600 — Lembaga Penggalakan
Pelancongan Malaysia (LPPM). Saya lihat dalam butiran belanjawan ada RM152 juta yang
dibelanjakan. Soalan saya adalah selama dua tahun ini sempadan ditutup, semua aktiviti
pelancongan merata dunia terjejas, apakah langkah yang telah diambil oleh kementerian
untuk cut cost, untuk kurangkan pembaziran dan sama ada pegawai-pegawai di luar
negara ini, adakah mereka dipanggil balik untuk pulang ke sini sementara PKP ataupun
sementara sempadan ditutup, apakah langkah untuk mengelakkan pembaziran? ltu yang
pertama.

Keduanya, hala tuiu MOTAC. Perlu sediakan SOP khas untuk ketibaan pelancong
kerana kita tahu industri ini sekarang under severe attack. Kita pastikan industri ini tidak
tenggelam dan pupus. Kalau kita lihat di rantau ini sekarang, Indonesia dan Thailand jauh
melangkah depan berbanding dengan negara kita.

Ketiganya adalah Butiran 030000 — Pembangunan dan Promosi Kebudayaan dan
Butiran 040300. Kita sebenarnya ada banyak produk lokal yang kita boleh promosikan.
Baru-baru ini sahaja Anugerah Pasar Bersih dan Selamat yang diberikan oleh KKM
kepada juara iaitu Pasar Besar Taman Tun Dr. Ismail di Segambut.

Jadi, kalau kita linat produk seperti ini ia organik dan kita boleh cari lokasi seperti
ini yang boleh mempromosikan kehidupan biasa rakyat Malaysia dan setiap kali orang
datang saya cadangkan kepada Tourism untuk bawa pelancong bawa ke tempat-tempat
seperti ini yang dicadangkan oleh Yang Berhormat Kuala Krai tadi, untuk kita pastikan,
kita boleh promosikan kehidupan setiap hari, bantu petani, nelayan, tukang jahit juga ada
di situ dan seniman.

Isu seterusnya Butiran 020400 — Pembangunan Industri. Kalau kita sekarang rata-
rata semua hotel mengalami kehilangan pekerja semasa PKP kerana pekerja tahu kalau
ada PKP lagi industri ini yang akan ditutup dahulu. Jadi semua sudah lari. Sekarang bila
dibuka semua hospitality, housekeeping, banyak hotel tidak cukup tenaga kerja untuk
bersihkan bilik.

Jadi, saya hendak cadangkan untuk MOTAC lead perbincangan dengan
Kementerian Sumber Manusia untuk pastikan berikan latihan ataupun subsidi. Kena bantu
agresif semua hotel ini supaya bila kita buka semula dia boleh cope, sekarang masa cuti
Deepavali, banyak hotel, pelancong kena tunggu berjam-jam kerana sumber manusia ini
semua hilang tiba-tiba. Jadi, kita sebenarnya ada banyak channel, boleh bincang dengan
KDN, Sumber Manusia untuk kita tengok bagaimana kita boleh channel yang hilang
pekerjaan semua untuk kita bagi insentif untuk mereka masuk bidang ini.

Keduanya adalah Menteri perlu selaraskan dengan banyak agensi untuk bantu
mereka bukan sahaja produk promosi tetapi bincang dengan MOF, bincang dengan
kerajaan negeri, bincang dengan PBT untuk satu pengecualian cukai hiburan, bukan
semua negeri bagi sekarang dan juga pengecualian cukai taksiran terutamanya hotel kena
bayar taksiran. Mereka tulis surat kepada PBT tidak ada jawapan. Jadi, saya lihat bidang
kuasa MOTAC untuk bantu selaraskan. Untuk tax rebate saya diberitahu banyak theme
park, entertainment centres dan juga panggung, cinemas, mereka kehilangan berjuta-juta.
