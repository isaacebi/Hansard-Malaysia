DR.25.11.2021 77

industri perfileman negara kita. Hari ini kita melihat bahawa mutu perfileman di negara kita
telah bercambah dengan baik. Pelakon-pelakon kita juga semakin hebat, mantap dan
berbakat. Teknik-teknik yang digunakan terutamanya daripada segi screen play dan
animasi adalah canggih dan mengagumkan.

Walau bagaimanapun, masih terdapat kelompangan yang perlu diisi untuk
mengangkat industri ini ke mercu kejayaan. Banyak filem Melayu telah membuktikan
adanya kebolehan dan bakat-bakat yang cukup hebat di depan dan di belakang tirai.
Begitu juga industri perfileman Tamil di negara kita juga menunjukkan peningkatan kualiti
yang cukup mengagumkan jika dibandingkan dengan filem-filem tempatan yang
dihasilkan 20 tahun yang lalu.

Kebolehan luar biasa anak-anak muda yang mempunyai bakat terpendam dalam
bidang perfileman ini perlu dipupuk dan dibantu oleh kerajaan. Saya percaya, hasil titik
peluh anak-anak muda ini mempunyai potensi yang boleh membawa negara kita jauh ke
pelosok dunia. Pasaran untuk filem Tamil adalah sangat besar di merata dunia, termasuk
di negara India itu sendiri. Industri ini boleh menzahirkan pendapatan yang lumayan bukan
sahaja kepada pemain-pemain industri tetapi juga menjadi suntikan kepada pendapatan
negara.

Negara kita kaya dengan bakat yang berbeza-beza kepelbagaian seni dan
budaya, tempat-tempat pelancongan cukup ghairah dan fasiliti-fasiliti perfileman yang
canggih membolehkan kita menghasilkan filem-filem bertaraf antarabangsa.

Oleh yang demikian, saya mencadangkan agar Kementerian Pelancongan, Seni
dan Budaya dengan kerjasama Kementerian Komunikasi dan Multimedia dan pemain-
pemain industri filem tempatan menjalin hubungan dengan pemain-pemain filem industri
dari India untuk menghasilkan lebih banyak filem-filem komersial Tamil bertaraf
antarabangsa. Ini bukan sahaja akan mewujudkan banyak peluang pekerjaan, malah
mempromosikan negara dan kekayaan khazanah seni dan budaya serta memulihkan
industri pelancongan yang lumpuh akibat pandemik yang kita lalui. Sekian, terima kasih.

Tuan Pengerusi: Terima kasih Yang Berhormat Batu Gajah. Best batik award
today untuk Yang Berhormat Batu Gajah. Yang Berhormat Sandakan. Silakan.

4.42 ptg.

Puan Vivian Wong Shir Yee [Sandakan]: Terima kasih Tuan Pengerusi atas
peluang bagi saya untuk mengambil bahagian dalam perbahasan _ peringkat
Jawatankuasa bagi Belanjawan Kementerian Pelancongan, Seni dan Budaya.

Tuan Pengerusi, saya ingin merujuk kepada Butiran 020600 — Lembaga
Penggalakan Pelancongan Malaysia pada muka surat 324. Butiran 040300 — Program
Penggalakan Pemasaran Promosi dan Acara-acara Pelancongan, Seni dan Budaya dan
Butiran 050100 — Pelan Pemulihan Pelancongan pada muka surat 326.

Industri pelancongan telah membawa masuk lebih RM30 bilion kepada ekonomi
negara dan menyediakan lebih daripada 3.5 juta pekerjaan untuk rakyat Malaysia sebelum
pandemik COVID-19. Namun, ia telah terhenti sepenuhnya sejak Mac 2020 dan ia juga
memerlukan kerjasama dan komitmen segera daripada pihak kerajaan untuk membantu
industri ini kembali semula kepada langkahnya. Dengan kebimbangan gelombang baharu
kes COVID-19 ketika ini, seperti yang dialami di Eropah dan dasar sifar kes oleh China
yang begitu ketat, kebimbangan pembukaan semula sempadan antarabangsa tidak akan
seawal yang dijangkakan seperti sebelum ini.

Jadi, apakah rancangan kementerian dalam mengurangkan kes penutupan
berpanjangan sekiranya sempadan antarabangsa masih ditutup dalam tempoh enam
bulan hingga lapan bulan yang akan datang? Apakah hasil daripada percubaan
Gelembung Perjalanan Antarabangsa atau /nternational Travel Bubble dengan izin
semasa ketika ini untuk Pulau Langkawi? Adakah ia juga akan dilaksanakan kepada
daerah lain dalam negara khasnya yang mempunyai kes COVID-19 aktif yang rendah?

Pilihan pengembara mungkin berubah dalam era pasca COVID-19. Apakah trend
atau jangkaan baharu untuk industri pelancongan? Bagaimanakah kementerian bertindak
