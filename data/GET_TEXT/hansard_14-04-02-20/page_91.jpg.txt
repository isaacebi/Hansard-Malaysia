DR.25.11.2021 83

Dato’ Sri Hajah Nancy Shukri: Seterusnya lagi Yang Berhormat Balik Pulau.

Tuan Muhammad Bakhtiar bin Wan Chik [Balik Pulau]: Mohon penjelasan
Yang Berhormat Menteri, tentang RM105 juta simpanan tetap dalam MyCEB itu.

Dato’ Sri Hajah Nancy Shukri: Ini Yang Berhormat Balik Pulau kah?
Tuan Muhammad Bakhtiar bin Wan Chik [Balik Pulau]: Ya, ya.

Dato’ Sri Hajah Nancy Shukri: Yang Berhormat Balik Pulau boleh bagi saya
jawab dahulu? Oleh sebab saya takut nanti tidak cukup masa. Kalau sudah cukup masa,
saya jawab. Kalau tidak, saya bagi jawab secara bertulis ya sebab banyak lagi yang ada
di sini perlu dijawab.

Tadi Yang Berhormat Balik Pulau juga menyentuh mengenai Dasar Pelancongan
Negara. Butiran 030100 — Dasar dan Perancangan Strategik dan juga mengenai Zon
Pelaburan Khas Pelancongan iaitu Special Tourism Investment Zone, dengan izin.

Jadi kerajaan bercadang untuk mewujudkan Zon Pelaburan Khas Pelancongan
atau Special Tourism Investment Zone (STIZ) bertujuan untuk meningkatkan kerjasama
awam swasta serta menarik lebih ramai pelabur tempatan dan antarabangsa khususnya
dalam bidang teknologi, digital, sektor pelancongan. Bagi tujuan ini, sebuah jawatankuasa
kecil pelaburan pelancongan telah diwujudkan di bawah DPN bertujuan untuk mengenal
pasti zon-zon pelancongan yang berpotensi untuk dibangunkan menerusi kerjasama
bersama kementerian ataupun agensi berkaitan seperti MITI, MIDA serta pihak berkuasa
pelaksanaan koridor di seluruh negara.

Buat masa ini, MIDA dalam proses membuat stock taking ke atas zon-zon sedia
ada atau dalam perancangan melalui ekonomi koridor seperti ECER, NCER, Iskandar
Malaysia, Sabah Development Corridor dan Sarawak Corridor of Renewable Energy serta
MTEC Sarawak dan KePKAS Sabah.

Untuk makluman juga, ingin saya tambahkan ini secara tidak rasmi. Kami telah
berbincang supaya kita pada tahun hadapan terutama sekali kepada Yang Berhormat
Balik Pulau yang telah bertanya. /nsya-Allah, kita akan menganjurkan. Tadi ada juga yang
minta supaya kita mengadakan engagement, dengan izin dengan industry players.

Akan tetapi kita bukan sahaja hendak mengadakan engagement dengan industry
players, malah investors juga dan juga stakeholders dari kerajaan negeri. Supaya kita
dapat berbincang dan merancang mengenai Special Tourism Investment Zone ini, supaya
kita dapat mengadakan cara the way forward yang baharu Yang Berhormat. Terima kasih.

Tuan Pengerusi [Dato’ Mohd Rashid Hasnon]: Baik.

Dato’ Sri Hajah Nancy Shukri: Seterusnya iaitu bantuan geran-geran yang
disediakan bagi industri pelancongan. Ini juga dari Yang Berhormat Balik Pulau. Di antara
inisiatif dan bantuan yang diberikan oleh Kementerian Pelancongan, Seni dan Budaya
ialah Geran Sepadan Pelancongan, Seni dan Budaya. Saya rasa Yang Berhormat tahu
ini iaitu GSPSB di mana merupakan satu bentuk insentif yang mengguna pakai konsep
matching grant, dengan izin untuk membantu penganjur-penganjur acara atau program
yang menganjur acara atau program mereka di Malaysia.

Selain itu, pemberian Dana Galakan Melancong Malaysia (GAMELAN) ya dengan
izin, untuk kempen promosi dan pemasaran sektor pelancongan dalam dan luar negara
bagi meningkatkan jumlah ketibaan pelancong ke Malaysia. Sekali gus, merancakkan
kembali sektor pelancongan domestik. Cadangan kepada MOTAC untuk mengadakan
libat urus bersama industri, itu sudah kita lakukan tetapi kita akan perhebatkan lagi pada
tahun hadapan.

Untuk menjimatkan masa, saya campurlah soalan tadi dari Yang Berhormat Balik
Pulau dengan Yang Berhormat Kalabakan yang menanyakan soalan bersama. Ada juga
seterusnya dari Yang Berhormat Pasir Salak. Yang Berhormat Pasir Salak bertanya
mengenai...

Tuan Pengerusi [Dato’ Mohd Rashid Hasnon]: Yang Berhormat Pasir Salak
tidak ada dalam Dewan, mungkin boleh beri jawapan bertulis.

Dato’ Sri Hajah Nancy Shukri: Sorry?
