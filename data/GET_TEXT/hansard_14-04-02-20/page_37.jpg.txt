DR.25.11.2021 29

2019 yang mengambil kira konsep kos keperluan asas dalam pemilihan barangan adalah
berdasarkan konsep optimum minimum. Manakala PGK bukan makanan berdasarkan 146
barang dan perkhidmatan asas.

PGK mengambil kira peningkatan kualiti hidup dan corak perbelanjaan oleh
kumpulan isi rumah berpendapatan 20 peratus terendah ataupun P20. PGK 2019 juga
menunjukkan perubahan harga semasa bagi barang dan perkhidmatan.

Untuk melengkapkan PGK, kerajaan telah pun mengguna pakai Indeks
Kemiskinan Pelbagai Dimensi (MPI) bagi mengukur kemiskinan daripada pelbagai
dimensi. Pada masa kini MPI merangkumi empat dimensi iaitu kewangan, penyelidikan,
kesihatan dan taraf hidup yang merangkumi 11 indikator.

Dimensi dan indikator ini akan diperluas agar lebih komprehensif untuk mengukur
kemiskinan pelbagai dimensi dengan lebih baik termasuk untuk mengambil kira
ketersediaan jalur lebar dan peranti digital. Kaedah mengukur kemiskinan akan terus
ditambah baik dalam memastikan keberkesanan inisiatif pembasmian kemiskinan untuk
RMkKe-12.

Tuan Yang di-Pertua: Terima kasih. Soalan tambahan pertama.

Puan Isnaraissah Munirah Majilis @ Fakharudy [Kota Belud]: Tuan Yang di-
Pertua, sebelum saya ke soalan tambahan, saya minta nanti jawapan bertulis daripada
Yang Berhormat Timbalan Menteri. Saya percaya bahawa memang ada pertumbuhan
ekonomi tetapi sangat perlahan dan Sabah masih ketinggalan.

Kalau kita lihat daerah-daerah miskin memang itu juga Nabawan, Telupid, Pitas,
Kota Belud, Kota Marudu. Justeru itu, bagi memastikan bantuan-bantuan yang diberikan
oleh kerajaan kepada golongan miskin di Sabah ini benar-benar dapat membantu
mereka— Saya rasa fokus kita bukan sekadar memberi bantuan kepada golongan miskin
tetapi bawa mereka keluar daripada kepompong kemiskinan.

Soalan saya adalah, adakah kerajaan bercadang untuk menentukan kadar
pendapatan garis kemiskinan di Sabah ini mengikut wilayah ataupun daerah di Sabah?
Ini kerana, di Sabah sangat situasinya berbeza-beza ya. Kedua, adakah kementerian
berkolaborasi dengan kementerian-kementerian lain untuk memastikan bagaimana kita
membawa golongan miskin ini keluar daripada kepompong kemiskinan. Ini kerana, saya
percaya dengan menyediakan infrastruktur kepada mereka kemudian ekonomi akan
datang dengan sendirinya. Terima kasih.

Tuan Yang di-Pertua: Terima kasih Yang Berhormat Timbalan Menteri.

Dato’ Eddin Syazlee bin Shith: Terima kasih kepada Yang Berhormat Kota
Belud di atas soalan tambahan. Saya bersetuju dengan pandangan Yang Berhormat tadi.
Walau bagaimanapun, bentuk bantuan yang diberikan tertakluk kepada jenis tahap
kemiskinan di sesuatu kawasan itu. Kita mengambil kira bahawa Sabah ini banyak
kawasan yang terjejas yang memang berada di bawah tahap kemiskinan. Walau
bagaimanapun, Kota Belud ini tidak termasuk di antara 10 kawasan yang dikatakan
termiskin di dalam Malaysia. Ada enam, ada lima...

Puan Isnaraissah Munirah Majilis @ Fakharudy [Kota Belud]: Timbalan
Menteri, Kota Belud ada dalam kalau buku RMKe-12 itu termasuk dalam 10 daerah
termiskinlah untuk tahun 2019. Cumanya, saya minta perhatian lebih untuk Sabah kerana
saya percaya bahawa banyak lagi daerah-daerah Sabah ini tergolong dalam daerah
miskin. Daripada 10 daerah termiskin tahun 2019 kalau Yang Berhormat Timbalan Menteri
rujuk buku RMKe-12 itu, lapan ada di Sabah dan salah satunya di/dari Kota Belud. Terima
kasih.

Tuan Yang di-Pertua: Okey Yang Berhormat. Tolong Yang Berhormat Timbalan
Menteri.

Dato’ Eddin Syazlee bin Shith: Ya, baik. Saya akan semak balik tetapi
berdasarkan maklumat terkini yang saya ada, Kota Belud tidak ini termasuk Tongod, Pitas,
Kota Marudu, Beluran dan Telupid. Jadi, antara — juga satu di Kelantan dan satu di
Sarawak. Saya akan semak balik, Yang Berhormat. Akan tetapi saya bersetuju Sabah
ada— kalau merujuk kepada RMKe-12 kita punya banyak keutamaan yang juga diberikan
