2 DR.25.11.2021

Prosedur piawaian anak kapal seperti aspek latihan kemahiran dan kompetensi,
pertama. Kedua, prosedur kejuruteraan yang merangkumi aspek penyelenggaraan dan
kelayakan terbang (air worthiness), dengan izin, berdasarkan standard aviation authority
dalam negara, mematuhi piawaian yang ditetapkan oleh original equipment manufacture
(OEM).

Kesemua adalah merupakan procedure of operating standard (SOP) bagi operasi
penerbangan pesawat, di samping piawaian ketat yang ditetapkan oleh ICAO bagi
kesemua pangkalan TUDM. /Insya-Allah pihak MINDEF dan ATM akan berusaha untuk
menambah baik SOP-SOP dan langkah-langkah keselamatan yang sedia ada demi
memastikan keselamatan anggota dapat dipertingkatkan. Insya-Allah.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Soalan tambahan yang pertama, sila Yang Berhormat Hulu Langat.

Datuk Haji Hasanuddin bin Mohd Yunus [Hulu Langat]: Terima kasih Tuan
Yang di-Pertua. Saya mengajak kita pembuat-pembuat dasar untuk memastikan kita
benar-benar serius dan benar-benar ikhlas untuk memastikan setiap sen yang kita
belanjakan, yang kita luluskan di Dewan yang mulia ini dibelanjakan untuk kepentingan
pertahanan negara tanpa ada rasuah, ketirisan, pecah amanah dan pembaziran.

Kita mahukan keselamatan anggota tentera yang mempertaruhkan nyawa untuk
negara dibekalkan dengan kemudahan yang berpatutan. Jangan seperti jet pejuang itu
akan makan tuan atas keuzuran peralatan, sekiranya itu puncanya. Adapun kesilapan
teknikal, ia merupakan sesuatu yang boleh sahaja berlaku di mana-mana.

Soalan saya, apakah kerajaan ada perancangan untuk membina pangkalan
TUDM yang baharu yang menempatkan jet pejuang di Pantai Timur Sabah seperti di
Semporna atau Kunak? Ini memandangkan pusat bantuan operasi udara di Tawau itu
tidak cukup. Sekarang ESSCOM sudah masuk lapan tahun perintah berkurung,
pelancong-pelancong hendak menyelam dan tengok pulau-pulau cantik di sana.

Sekurang-kurangnya kalau ada satu dua skuadron baharu jet-jet pejuang, maka
takutlah lanun dan penculik untuk menjalankan operasi buruk mereka. Apatah lagi ada
kedutaan asing asyik keluarkan amaran agar rakyat mereka tidak ke sana. Jadi soalan
saya, apakah ada perancangan untuk membina pangkalan TUDM baharu di kawasan-
kawasan tersebut, Yang Berhormat Menteri?

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Hulu Langat, sila Yang Berhormat Menteri. Dua minit 30 saat.

01010

Dato’ Seri Hishamuddin Tun Hussein: Terima kasih, soalan yang diutarakan
tadi dua. Pertama daripada segi isu-isu perolehan. Saya sudah jawab masa perbahasan
untuk belanjawan dan juga di RMKe-12, bahawa dalam proses kita- apa projek-projek
yang terdahulu daripada ini yang perlu diselesaikan, lembaga-lembaga dan badan-badan
siasatan telah pun menyiasat projek-projek yang lalu.

Melihat ke hadapan, sememangnya saya sendiri telah memberi jaminan kepada
Dewan ini bahawa ketirisan, penyalahgunaan kuasa, sekiranya ada unsur-unsur rasuah,
maklumat yang diperolehi oleh Ahli Yang Berhormat, boleh dipanjangkan kepada saya.

Saya setuju dengan pandangan Yang Berhormat bahawa dalam keadaan
ekonomi hari ini, tidak ada keselesaan untuk memastikan bahawa aset-aset yang
diperolehi selepas ini mesti memenuhi kehendak end user dengan izin, pihak ATM sendiri.

Keduanya mempunyai peruntukan yang mencukupi dengan membincangkan
perkara ini dengan Menteri Kewangan dan MOF dan proses perolehan yang
dipertanggungjawabkan kepada MINDEF, insya-Allah.

Isu kedua mengenai pangkalan di Sabah dan pangkalan-pangkalan baru. Saya
sudah jawab sebelum ini dalam soalan asal tadi, ianya juga merangkumi perancangan kita
di Sabah. Kalau sekiranya keperluan untuk memastikan keselamatan di Sabah, ianya
tidak bersandarkan, tidak berkisar kepada pangkalan baru. Yang penting, yang kita tengah
fikirkan di MINDEF dan di ATM ialah keperluan aset-aset dan gerak atur anggota-anggota
