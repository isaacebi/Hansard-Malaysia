78 DR.25.11.2021

balas terhadap permintaan dan trend berubah seumpama itu untuk menyediakan sektor
industri kita dalam menghadapi cabaran-cabaran ini?

Tuan Pengerusi, kebanyakan pengusaha pelancongan terpaksa menutup
sementara aktiviti mereka kerana pelbagai bentuk Perintah Kawalan Pergerakan dalam
tempoh dua tahun lalu. Dengan pembukaan semula perjalanan antara negeri baru-baru
ini, beberapa pengendalian juga telah mula menyambung semula operasi mereka.

Walau bagaimanapun, ramai yang menghadapi kesukaran untuk memperbaharui
lesen bas beberapa bulan yang lebih awal, lesen bas persiaran mereka pada masa ini
kerana ia telah tamat tempoh beberapa bulan yang lebih awal. Bolehkah kementerian
membenarkan pengendali ini memperbaharui lesen bas persiaran mereka tanpa
menyukarkan lagi keadaan dalam situasi yang sudah sedia sukar ketika ini?

Selain itu, saya juga ingin sekali lagi mempromosikan beberapa buah lokasi
pelancongan yang popular seperti Pulau Penyu iaitu Pulau Selingan, Pulau Langkaian di
Sandakan dan seterusnya di Sandakan. Akan tetapi, kenapa sehingga kini kita belum
mempunyai satu jeti pelancongan? Jeti yang digunakan oleh para pengusaha
pelancongan adalah jeti di Pasar Umum Sandakan yang digunakan untuk sektor
perikanan. Jadi, kini sudah tiba masanya kementerian membina satu jeti pelancongan
yang sempurna di Sandakan dengan serta-merta.

Ramai pengusaha pelancongan dan pemandu pelancong juga terpaksa
melakukan pekerjaan dalam bidang yang lain dalam tempoh dua tahun yang lalu seperti
menjadi pemandu GrabCar, penghantar bungkusan atau bekerja di ladang sayur-sayuran.
Bagaimanapun, kebanyakan mereka masih berazam untuk balik ke industri pelancongan
semula apabila ia baik pulih Kembali dan pelancong juga mengunjungi semula ke kawasan
pelancongan dekat kita di Sandakan.

Oleh yang demikian, saya ingin menggesa kementerian untuk bersimpati dengan
nasib mereka dan mempertimbangkan untuk mengetepikan dengan syarat mengadakan
Kursus Pemantapan Perjalanan dan Pelancongan atau Travel and Tours Enhancement
Course (TTEC) dengan izin dan pendidikan berkaitan dengan pelancongan berterusan
atau Continuous Tourism Related Education (CTRE) dengan izin dari tahun 2020 hingga
ke tahun 2022 bagi pembaharuan lesen mereka. Ini juga akan mengurangkan lagi beban
kewangan mereka dengan banyak selain membantu mereka terus hidup dan berjuang
untuk hari yang lain. Sekian, terima kasih.

Tuan Pengerusi: Terima kasih Yang Berhormat Sandakan. Untuk menamatkan
perbahasan, kita beri penghormatan kepada Yang Berhormat dan budiman Yang
Berhormat Lumut. Silakan.

4.47 ptg.

Datuk Wira Dr. Mohd. Hatta bin Md. Ramli [Lumut]: Terima kasih Tuan
Pengerusi atas peluang ini. Assalamualaikum warahmatullahi wabarakatuh.

Tuan Pengerusi: Waalaikumsalam.

Datuk Wira Dr. Mohd. Hatta bin Md. Ramli [Lumut]: Sebagai pembahas
terakhir, diharap akan mendapat jawapan yang pertama Yang Berhormat Menteri.

Beberapa Ahli: [Ketawa]

Datuk Wira Dr. Mohd. Hatta bin Md. Ramli [Lumut]: Saya kagum dengan
kementerian kerana sifat tawaduknya. Ini kerana di dalam buku bajet ini mengenai prestasi
outcome, kementerian bersedia untuk meletakkan suatu sasaran yang lebih rendah
daripada tahun sebelumnya. Contohnya Travel and Tourism Compatitiveness daripada
kedudukan 28 ke-33. UN World Tourism Organization International Tourist Receipts
daripada kedudukan 21 ke kedudukan 31, menurun ya. UN World Tourism Organization
International Tourist Arrival daripada kedudukan ke-12 turun ke-22.

Kita mengakui bahawa kesan daripada COVID-19 ini menjejaskan industri
pelancongan dengan teruk tetapi ini terkesan kepada seluruh dunia. By right, semua akan
terkesan. Mungkin kerana kita kurang optik, kurang dilihat dunia, maka kedudukan kita ini
agak merosot. Ini termasuklah apa yang kita lihat di dalam top 10 highest search
