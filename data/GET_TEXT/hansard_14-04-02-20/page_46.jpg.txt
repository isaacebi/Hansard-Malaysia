38 DR.25.11.2021

dan isu bagi memastikan ia berjaya mencapai objektifnya. Antara objektif pelan
pembangunan projek padi di sini adalah untuk mengeluarkan enam tan metrik padi
sehektar semusim, penanaman dua musim setahun dan seterusnya menyumbang kepada
15 peratus hasil setahun hasil pengeluaran padi di Sarawak.

Untuk tahun ini, sebanyak RM535,000 yang diperlukan untuk pembangunan
kawasan tanaman padi manakala RM845,000 diperlukan untuk program pengurusan
teknologi dan kelestarian pertanian. Saya berharap daripada anggaran peruntukan dalam
Butiran 01940 dan Butiran 20012, kos untuk kedua-dua program ini dapat ditampung.

Butiran 5100 — Dana Jaminan Makanan dan juga Butiran 050200 — Program
Pemantapan Jaminan Bekalan Makanan Negara.

01230

Kerajaan telah memperuntukkan sejumlah RM1 bilion kepada Dana Jaminan
Makanan bermula dari tempoh kritikal Perintah Kawalan Pergerakan yang lalu. Terima
kasih kerana kerajaan turut menyalurkan pelbagai bantuan kepada petani, penternak dan
nelayan termasuk dalam bentuk bantuan input pertanian, ternakan dan perikanan untuk
menggalakkan pengeluaran domestik. Saya dapat melihat bahawa pelaksanaan dana ini
merupakan pelengkap kepada pelbagai subsidi insentif dan bantuan yang disediakan di
bawah MAFI kepada golongan sasar iaitu pesawah, petani, penternak, nelayan dan
pengusaha pertanian.

Walau bagaimanapun, dengan jumlah peruntukan yang banyak di bawah Dana
Jaminan Makanan, kerajaan seharusnya memangkinkan usaha ini secara jangka masa
panjang sesuai dengan namanya sebagai jaminan. Telah banyak tanah pertanian telah
bertukar status kepada tanaman komoditi yang nyata bertentangan dengan matlamat ini.
Saya mohon agar MAFI turut sama mengetengahkan agenda ini sebagai sebahagian
daripada perancangan Dana Jaminan Makanan. Tanah-tanah yang _berpotensi
dibangunkan juga tidak digunakan oleh masyarakat setempat. Begitu juga hasil pertanian
di lapangan sememangnya adalah banyak.

Walau bagaimanapun, rantaian bagi pemasaran hasil-hasil pertanian ini yang
tidak diselaraskan dengan betul menyebabkan ia hanya dijual di pasar-pasar tempatan di
sesuatu kawasan dan berlaku lambakan hasil tanaman. Pemasaran sesuatu hasil
pertanian atau makanan haruslah dilihat dengan lebih luas termasuk jaringan
perhubungan jalan raya dan pengangkutan seperti di kawasan saya Batang Lupar. Terima
kasih Tuan Pengerusi.

Tuan Pengerusi: Terima kasih Yang Berhormat Batang Lupar. Saya
mempersilakan Yang Berhormat Tampin.

12.32 tgh.

Datuk Dr. Hasan bin Bahrom [Tampin]: Terima kasih Tuan Pengerusi. Tampin
akan menyentuh dua perkara.

Pertama, Butiran 020300 — Pertanian. Walaupun kerajaan telah banyak
melakukan perkara bagi meningkatkan pengeluaran pertanian, namun ia tetap sama
seolah-olah tidak ada sedikit pun peningkatan dalam pengeluaran hasil pertanian. Di
mana kita dapati pada tahun 2021, negara telah mengimport sayur-sayuran dan buah-
buahan sejumlah RM55 bilion berbanding dengan tahun 2020 berjumlah RM45 bilion.
Soalan saya, apakah strategi yang telah dan akan dilakukan oleh kerajaan dalam
memastikan jumlah import sayur-sayuran dan buah-buahan dapat dikurangkan?

Bagaimanakah kerajaan berusaha meningkatkan pengeluaran pertanian negara?
Sejauh mana penglibatan golongan belia dalam aktiviti pertanian? Apakah kerajaan
mempunyai statistik yang lengkap berkaitan dengan tanah pertanian terbiar yang tidak
diusahakan? Sejauh mana kerajaan berusaha bersungguh-sungguh bagi memastikan
generasi muda terlibat dengan pertanian yang boleh mendatangkan hasil yang baik?

Soal pengairan dan saliran pertanian amat penting dalam memastikan
kelangsungan aktiviti pertanian dapat berjalan dengan baik. Namun, terdapat sejumlah
projek penambahbaikan saliran banyak yang tertangguh untuk disiapkan. la
