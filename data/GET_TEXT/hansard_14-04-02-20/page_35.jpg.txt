DR.25.11.2021 27

bahawa maahad tahfiz persendirian ini dapat terus bertahan, memberikan pendidikan
yang berkualiti dan memastikan bahawa mereka ini dapat memberi sumbangan yang
besar kepada negara. Terima kasih.

Tuan Yang di-Pertua: Saya mempersilakan Yang Berhormat Menteri.

Tuan Haji Idris bin Haji Anmad: Terima kasih Tuan Yang di-Pertua. Terima kasih
kepada Yang Berhormat Kubang Pasu. Untuk makluman, setakat rekod yang saya sebut
tadi, tidak adapun laporan daripada pihak berkuasa agama negeri yang memaklumkan
yang sekolah maahad tahfiz diarahkan tutup. Cuma diberhentikan kerana mematuhi
peraturan daripada MKN itu sendiri. Setakat hari ini, setakat rekod yang kita dapat.

Keduanya ialah berkenaan dengan bantuan-bantuan yang kita sebut tadi.
Memang kita akan berikan tahun ini untuk tahun depan sebanyak RM140 juta yang
diberikan juga ialah antaranya untuk diberikan kepada maahad tahfiz ataupun sekolah-
sekolah pondok persendirian yang berdaftar. Terima kasih Tuan Yang di-Pertua.

Tuan Yang di-Pertua: Yang Berhormat Tumpat.

Dato’ Haji Che Abdullah bin Mat Nawi [Tumpat]: Terima kasih Tuan Yang di-
Pertua. Saya mengucapkan setinggi-tinggi penghargaan kepada kerajaan yang terus
komited membantu sekolah-sekolah tahfiz dan madrasah persendirian yang terjejas
kerana pandemik COVID-19 ini.

Cuma saya ingin tahu, apakah kementerian juga merancang untuk melibatkan
syarikat-syarikat besar di bawah tanggungjawab sosial korporat (CSR) untuk sama-sama
menyumbang kepada pembangunan tahfiz dan madrasah sebagai salah satu daripada
pendekatan full of societies seperti yang dilaungkan oleh pihak kerajaan? Terima kasih.

Tuan Yang di-Pertua: Sila Yang Berhormat.

Tuan Haji Idris bin Haji Anmad: Terima kasih kepada Yang Berhormat Tumpat.
Sebenarnya Pelan Tindakan Dasar Pendidikan Tahfiz Negara 2.0 telah pun menetapkan
20 strategi dan 32 inisiatif. Memang antara salah satunya ialah untuk kita melibatkan
supaya CSR di kalangan GLC-GLC ataupun syarikat-syarikat besar untuk memastikan
pengurusan pendidikan tahfiz ini dapat berjalan dengan bantuan ataupun kita hendak
supaya civil society ini dapat memberi bantuan terhadap sekolah tahfiz ini. Terima kasih
Tuan Yang di-Pertua.

7. Datuk Robert Lawson Chuat [Betong] minta Menteri Perusahaan, Perladangan
dan Komoditi menyatakan:

(a) sama ada kementerian merancang untuk membuka industri
hiliran dan prasarana berasaskan susu getah atau lateks di
Sarawak; dan

(b) apakah keperluan dari segi pelaburan dan infrastruktur untuk
merealisasikan industri tersebut di Sarawak.

Timbalan Menteri Perusahaan, Perladangan dan Komoditi Il [Datuk Willie
anak Mongin]: Selamat pagi dan salam sejahtera saya ucapkan kepada semua Ahli Yang
Berhormat dalam Dewan. Saya juga ingin mengucapkan terima kasih kepada sahabat
saya Yang Berhormat Betong yang begitu prihatin dengan industri getah negara kita.

Tuan Yang di-Pertua, saya ingin menyatakan bahawa kementerian sentiasa
menyokong usaha Kerajaan Negeri Sarawak bagi pembangunan industri getah
terutamanya sektor pemprosesan dan produk hiliran di Sarawak memandangkan
pembangunan industri getah di Sarawak adalah di bawah kuasa kerajaan negeri.
Kementerian melalui Lembaga Getah Malaysia akan membantu memberikan khidmat
nasihat teknikal, R&D dan juga perkhidmatan pengujian produk getah ini.

Berdasarkan maklumat yang saya dapati daripada MANRED, cadangan
pembinaan pusat pengumpulan lateks (/atex collection centre) di Betong sedang disemak
oleh Kementerian Pemodenan Pertanian, Tanah Adat dan Pembangunan Wilayah.
Melalui kajian potensi pengeluaran lateks yang dilaksanakan oleh pihak MANRED dan
