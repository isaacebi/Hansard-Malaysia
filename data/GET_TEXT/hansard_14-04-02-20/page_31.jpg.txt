DR.25.11.2021 23

Datuk Seri Jalaluddin bin Alias: Saya juga Tuan Yang di-Pertua. Saya juga
telah menerima pelbagai rungutan daripada peniaga yang telah dikenakan bayaran sewa
dan bayaran lesen di beberapa premis kekal ataupun premis sebelum program Bebas
Niaga Wilayah ini diperkenalkan. Ini adalah termasuk dalam pertimbangan kementerian
untuk memikirkan hala tuju bagi program Bebas Niaga Wilayah ini.

Jadi kerana itu Tuan Yang di-Pertua, bantuan kepada peniaga-peniaga yang
selain daripada program Bebas Niaga Wilayah ini juga, kita bagi bantuan juga. Untuk
rekod Dewan yang mulia ini, saya hendak nyatakan dalam bentuk figure, dalam bentuk
jumlah dengan izin. Bagi tahun 2020 sahaja DBKL membelanjakan RM20,298,521.48. Itu
bagi tahun 2020 sahaja.

Bagi tahun 2021, RM19,481,983.12. In total dengan izin bagi tahun 2020 dan
2021 Tuan Yang di-Pertua, DBKL membelanjakan RM39,785,504.60. Ini adalah total bagi
bantuan peniaga-peniaga bagi pengecualian lesen, bagi pengecualian 50 peratus sewa
premis niaga bagi tahun 2021 sempena dengan pandemik ini.

Oleh kerana itu, untuk makluman Yang Berhormat Kepong, walaupun bebas
niaga mendapat bayaran percuma lesen akan tetapi pihak DBKL dan kementerian juga
tidak mengetepikan tentang bantuan-bantuan dan juga sumbangan kepada peniaga dan
usahawan yang lain. Terima kasih.

#1130
[Tuan Yang di-Pertua mempengerusikan Mesyuarat]
Puan Hannah Yeoh [Segambut]: Soalan tambahan, Segambut.

Tuan Yang di-Pertua: Sekejap, sekejap ya. Saya dapati kita hari ini baru soalan
nombor empat — sejam. Ini adalah satu perkara yang amat tidak memuaskan hati. Kalau
kita mengikut convention di House of Commons, soalan itu 30 saat dan jawapan seminit
sahaja. Akan tetapi di sini kita bagi tiga minit dan dua minit setengah dan sebagainya. Itu
yang pertama.

Saya dapati tadi dari pejabat saya, ada Yang Berhormat semua bangun untuk
berbahas, ini tidak ikut peraturan. Peraturan Mesyuarat 24(4)...

Dato’ Haji Che Abdullah bin Mat Nawi [Tumpat]: /Bangun]

Tuan P. Prabakaran [Batu]: Itu Tuan Yang di-Pertua kena tanya Timbalan Yang
di-Pertua.

Tuan Yang di-Pertua: Nyatakan, katakan— tolong diam sekejap.
Tuan P. Prabakaran [Batu]: [Ketawa]

Tuan Yang di-Pertua: Nyatakan dengan terang, “Sesuatu pertanyaan itu tidak
boleh dijadikan helah untuk berbahas.” Ini bukan waktu berbahas, ini waktu pertanyaan
dan waktu Menteri menjawab. Jadi, saya hendak minta tolong amalan ini kita kena
hentikan sebab principle di sebalik pertanyaan ini ialah kita hendak sebanyak mungkin
pertanyaan ditanya dan sebanyak mungkin pertanyaan dijawab bukan dibolot Ahli-ahli
Yang Berhormat yang mendapat soalannya top ten. Bukan, bukan begitu.

So, saya hendak pohon kerjasama semualah. Tidak mahulah bahas, mukadimah
itu sikit dan dijawab terus, disoal terus, jangan mukadimah panjang. Saya dapati sebelum
ini yang mukadimahnya seminit setengah, soalan 10 saat. Tidak elok macam itu sebab ia
mengambil masa Ahli Yang Berhormat lain untuk menanyakan soalan.

Not fair to you all actually, saya tidak apa. Saya boleh bagi satu soalan pun okey
but not fair, tidak adil kepada Ahli-ahli Yang Berhormat sendirilah ya. So, soalan ini
sekarang daripada Yang Berhormat Kepong dan soalan pertama telah ditanya oleh Yang
Berhormat Kepong ya. Jadi, soalan yang kedua di sebelah sini...

Tuan P. Prabakaran [Batu]: Tuan Yang di-Pertua, Batu.
Tuan Yang di-Pertua: Yang Berhormat Kinabatangan, dipersilakan.

Tuan Lim Lip Eng [Kepong]: [Berucap tanpa menggunakan pembesar suara]
[Pembesar suara dimatikan]
