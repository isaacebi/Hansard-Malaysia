DR.25.11.2021 93

Pegawai Pemantau Harga (PPH) tidak diperincikan bilangan jawatannya dalam Anggaran
Perbelanjaan Persekutuan 2022 ini. Rakyat hendak tahu keberkesanan Kerajaan
Keluarga Malaysia dalam mengawal harga barang.

Butiran 040800 — Advokasi dan Publisiti Kepenggunaan. Peruntukan sebanyak
RM2 juta tidak cukup untuk memastikan info apa yang dikuatkuasakan sampai ke
pengetahuan seluruh rakyat yang terkesan akibat kenaikan harga barangan makanan.
Banyak agensi pemasaran tempatan boleh dilibatkan, termasuk NGO-NGO di daerah
yang mampu untuk membantu kementerian menyelesaikan isu-isu kepenggunaan
khususnya berkaitan produk halal.

Akhir sekali, Butiran 00900 — Penyelidikan dan Dasar Kepenggunaan cuma diberi
sebanyak RM210,000.

01750

Bagaimanakah penyelidikan itu akan dapat diuruskan? Kementerian perlu lebih
banyak membuat sesi libat urus dengan ahli-ahli akademik di IPTA serta peniaga dan
usahawan supaya mendapat input yang benar-benar berkesan bagi menyelesaikan
masalah harga barang yang semakin meruncing akibat kesan wabak ini. Terima kasih,
Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat
Hulu Langat. Seterusnya, dijemput Yang Berhormat Setiu.

5.50 ptg.

Tuan Shaharizukirnain’ bin Abd Kadir ([Setiu]J: Assalamualaikum
warahmatullahi wabarakatuh. Alhamdulillahi rabbil alamin wassalatu wassalamu ala
asrafil ambiya iwal mursalin, wa ‘ala alihi wasahbihi ajma'in.

Tuan Pengerusi, Butiran 020300 — Hal Ehwal Kos Sara Hidup dan Penyelidikan.
Saya yakin ramai Ahli Dewan yang telah membangkitkan soal kenaikan harga barang ini.
Sebelum ini tular kenaikan harga ayam sehingga mencecah RM11 satu kilo. Belum selesai
isu harga ayam, sekarang harga sayur-sayuran pula berlaku kenaikan sehingga 200
peratus.

Perkara ini amat membebankan rakyat lebih-lebih lagi apabila datangnya musim
tengkujuh. Kuasa beli rakyat juga semakin menurun, kalau sebelum ini ayam akan menjadi
pililhan kepada rakyat bila harga ikan melambung di musim tengkujuh tetapi sekarang
harga ayam, ikan, sayur-sayuran naik mendadak.

Tidak dinafikan Yang Berhormat Menteri telah menjawab bahawa isu ini dalam
kajian. Punca kenaikan masih lagi dikaji. Walau bagaimanapun, saya ingin meminta pihak
kementerian untuk segera mengambil langkah proaktif dan drastik bagi menstabilkan
semula harga barang ini.

Butiran 020400 — Penguatkuasaan. Merujuk kepada butiran ini, saya ingin
membangkitkan berkenaan penjualan produk yang tidak bermanfaat di laman e-dagang
tanpa tapisan yang boleh membawa mudarat. Sebagai contoh ialah kamera tersembunyi
yang menyerupai pelbagai objek seperti penggantung baju tetapi sebenarnya kamera
perakam video.

Malah, pengguna boleh mendapatkannya dengan mudah sekali pada harga yang
begitu rendah. Perkara ini menyebabkan berlakunya banyak kes yang melibatkan mangsa
dirakam tanpa disedari. Tindakan tersebut merupakan salah satu gangguan seksual.
Justeru itu, sejauh manakah penguasaan dilakukan ke atas barang-barang yang dijual
secara e-dagang yang membawa kepada aktiviti jenayah?

Butiran 040200 -— Emolumen Kakitangan Kontrak. Berdasarkan kepada
peruntukan tahun 2022 sebanyak RM3 juta bagi emolumen ini. Oleh itu, saya ingin
memohon penjelasan bagi butiran tersebut. Adakah kerajaan bercadang menambah kaki
tangan kontrak dan adakah ia melibatkan bahagian penguatkuasaan dan berapa orang
pegawai penguat kuasa yang akan dilantik di seluruh negara?
