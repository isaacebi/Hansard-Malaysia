86 DR.25.11.2021

Dato’ Seri Utama Haji Mukhriz Tun Dr. Mahathir [Jerlun]: Yang Berhormat
Menteri.

Dato’ Sri Hajah Nancy Shukri: Saya melebihi waktu yang dibenarkan. Jadi...

Dato’ Seri Utama Haji Mukhriz Tun Dr. Mahathir [Jerlun]: Yang Berhormat
Menteri, kalau boleh menjawab soalan daripada Jerlun, saya akan anggap itu sebagai
hadiah hari jadi saya terima kasih. [Ketawa]

Tuan Pengerusi [Dato’ Mohd Rashid Hasnon]: Jerlun.

Dato’ Sri Hajah Nancy Shukri: Hadiah untuk Jerlun. Saya hendak cari dulu Yang
Berhormat Jerlun, banyak. What was your question tadi dengan izin Yang Berhormat
Jerlun...

Puan Nor Azrina binti Surip [Merbok]: Sekali dengan Merbok.

Dato’ Seri Utama Haji Mukhriz Tun Dr. Mahathir [Jerlun]: Lembah Bujang
sebenarnya.

Dato’ Sri Hajah Nancy Shukri: Lembah Bujang. Memang kita ada masuk. Cuma,
tadi Yang Berhormat Merbok ada sebut sebenarnya peruntukan untuk Lembah Bujang itu
nanti— Kita pun memohon untuk makluman Yang Berhormat Jerlun dan Yang Berhormat
Merbok. Jangan kata Lembah Bujang, Batang Sadong pun tidak ada peruntukan. Ini Yang
Berhormat Menteri sendiri tidak diberi.

Jadi, kita akan bincangkan lanjut. Akan tetapi, ada dimasukkan dalam peruntukan
bajet ini mengenai Lembah Bujang. Mungkin ia ada untuk kegunaan tertentu sahaja.
Tidaklah mencukupi sepertimana yang diminta oleh Yang Berhormat Jerlun. Bukan Jerlun
sahaja, kami pun nak, sebab kita hendakkan projek yang kita rancang untuk Lembah
Bujang ini menjadi kenyataan Yang Berhormat. Kita hendakkan galeri, sebab banyak kita
hendak melakukan di Lembah Bujang. Your wishes are also our wish. So, biarlah kita
sama-sama terus memperjuangkan untuk Lembah Bujang ini Yang Berhormat.

You keep asking and we will also keep asking dengan izin kerana bagi kita, ini
memang masih tidak mencukupi. Jadi, maaf kalau tidak dapat menjawab untuk semua.
Terlalu banyak di sini. Insya-Allah kita akan beri jawapan bertulis. Tadi ada juga meminta
detail projek yang bawah yang telah diluluskan. Kota Melaka saya rasakan tadi. Mohon
nanti Yang Berhormat Kota Melaka, kita akan bagi jawapan bertulis. Terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Menteri Pelancongan, Seni dan Budaya. Ahli-ahli Yang Berhormat, masalahnya ialah
bahawa wang sejumlah RM1,009,695,500 untuk Kepala B.31 Anggaran Perbelanjaan
Mengurus 2022 jadi sebahagian daripada Jadual hendaklah disetujukan.

[Masalah dikemuka bagi diputuskan, dan disetujukan]
[Kepala B.31 diperintahkan jadi sebahagian daripada Jadual]

Tuan Pengerusi [Dato’ Mohd Rashid Hasnon]: Masalahnya ialah bahawa
perbelanjaan di bawah Kepala P.31 Anggaran Perbelanjaan Pembangunan 2022
hendaklah diluluskan.

[Masalah dikemuka bagi diputuskan, dan disetujukan]
[Kepala P.31 diluluskan sebahagian daripada Anggaran Perbelanjaan]

01720

Kepala B.25 [Jadual] -
Kepala P.25 [Anggaran Pembangunan 2022] -

Tuan Pengerusi [Dato’ Mohd Rashid Hasnon]: Kementerian Perdagangan
dalam Negeri dan Hal Pengguna terbuka untuk dibahas. Yang Berhormat, saya ada
menerima seramai 19 Ahli-ahli Yang Berhormat untuk berbahas. Saya sebutkan
senarainya.
