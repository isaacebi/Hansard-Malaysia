46 DR.25.11.2021

01430
[Mesyuarat disambung semula pada pukul 2.32 petang]
[Majlis bersidang dalam Jawatankuasa]

[Dato’ Sri Azalina Othman Said (Pengerang) mempengerusikan Jawatankuasa]

Tuan Pengerusi [Dato’ Sri Azalina Othman Said]: Bismillahi Rahmani Rahim,
Assalamualaikum warahmatullahi wabarakatuh. Ahli-ahli Yang Berhormat Majlis Dalam
Jawatankuasa. Silakan Yang Berhormat Menteri, 20 minit.

2.32 ptg.

Timbalan Menteri Pertanian dan Industri Makanan | [Datuk Seri Haji Anmad
bin} Hamzah]: Bismillahi Rahmani Rahim, Assalamualaikum —warahmatullahi
wabarakatuh. Tuan Yang di-Pertua, Ahli-ahli Yang Berhormat kita mempunyai seramai 26
orang Ahli Yang Berhormat yang telah mengambil bahagian dalam penggulungan pada
kali ini. Ramai Ahli Yang Berhormat yang membangkitkan Butiran B.21 bagi maksud
020100 — Padi dan Beras.

Saya ingin memaklumkan ada sedikit kesilapan yang telah Ahli-ahli Yang
Berhormat sebutkan bahawa sebenarnya tajuk ataupun butiran tersebut adalah di bawah
perbelanjaan Bekalan ataupun Mengurus. la bukan di bawah Pembangunan. Saya tahu
keprihatinan Yang Berhormat untuk memastikan supaya industri padi dan beras akan
sentiasa diberikan perhatian. Bahkan, pada kali ini, untuk industri padi dan beras, untuk
perbelanjaan pembangunan adalah meningkat.

Justeru, MAFI memahami kebimbangan Ahli-ahli Yang Berhormat mengenai
kecukupan peruntukan bagi subsidi dan juga insentif untuk menampung pertamanya kos
penanaman padi, keduanya untuk menampung kenaikan harga baja dan racun di pasaran
tempatan. Sebelum itu saya ingin menarik perhatian Ahli-ahli Yang Berhormat bahawa
pada ketika ini, kedudukan padi ataupun beras negara kita, masih lagi menggunakan
dasar 70:30 iaitu 70 daripada keluaran tempatan dan 30 kita import.

Pada ketika ini, penggunaan sebulan adalah sebanyak 200,000 tan metrik dan
setahun kita memerlukan sebanyak 2.4 juta tan metrik. Pengeluaran tempatan kita
hanyalah sebanyak 140,000 sebulan yang berjumlah sebanyak 1.7 juta tan metrik
setahun. Ini menunjukkan import kita pada setiap bulan sebanyak 60,000 tan metrik
bersamaan dengan sebulan sebanyak 700,000 tan metrik.

Sementara stockpile kita, untuk tahun ini kita mempunyai stockpile sebanyak
200,000 tan metrik. Di dalam circulation di seluruh negara kita mempunyai sebanyak
600,000 metrik tan dan untuk tahun 2023 nanti, stockpile kita akan terus meningkat
sebanyak 290,000 metrik tan bagi memastikan supaya bekalan makanan negara kita akan
sentiasa mencukupi dan berada dalam keadaan yang selamat.

Untuk makluman Ahli Yang Berhormat, MAFI telah memperuntukkan pelbagai
input dan output pertanian yang bersubsidi semenjak tahun 1980 lagi. Di bawah
Belanjawan 2022, kerajaan terus memperuntukkan sebanyak RM1.35 bilion bagi tujuan
tersebut.

Maklumat butiran subsidi adalah seperti berikut iaitu Butiran 040400 — Skim
Subsidi Harga Padi adalah berjumlah sebanyak RM570 juta yang BERNAS menjadi
penyelarasnya. Butiran 040500 — Subsidi Insentif Tanaman Padi yang berbentuk input
yang berjumlah sebanyak RM960 juta. Ini meliputi skim baja padi Kerajaan Persekutuan
yang berjumlah sebanyak RM386 juta. Sementara Skim Insentif Pengeluaran Padi yang
berjumlah sebanyak RM422 juta, baja tambahan NPK, racun makhluk perosak untuk
membajak, mengapur, insentif benih padi sah yang berjumlah RM75 juta dan Skim Baja
Padi Bukit ataupun Padi Huma.

MAFI amat prihatin terhadap keluhan para pesawah terhadap kenaikan harga
racun yang ketara di pasaran. Di bawah Program Skim Insentif Pengeluaran Padi,
pesawah yang sudah berdaftar adalah diberi bantuan bersubsidi sebanyak RM200 satu
hektar, semusim. Kadar ini telah diguna pakai sejak SIPP diperkenalkan sejak tahun 2008
