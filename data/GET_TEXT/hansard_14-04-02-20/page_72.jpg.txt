64 DR.25.11.2021

01540

Kita perlu uar-uarkan secara bersemuka tentang kehebatan seperti ‘Pak Dubes’,
Yang Berhormat Pasir Salak sebutkan tadi. Apa yang sedang berada dalam negara kita,
kita mempunyai tempat-tempat yang cantik, menarik. Sekadar saya menyokong untuk
datang ke Baling, saya juga tidak diskaun pergi ke J.W.W Birch di Pasir Salak. Di situ pun
ada sejarah.

Di banyak negeri lain, di kawasan-kawasan lain, kita harus uar-uarkan secara
bersemuka. Justeru, sekali lagi saya merayu kepada Kementerian Pelancongan, Seni Dan
Budaya dan kerajaan, sekiranya ada niat nak batalkan, tolong tangguhkan terdahulu demi
negara Malaysia, negaraku demi untuk membangunkan ekonomi dalam konteks
pelancongan. Terima kasih Tuan Pengerusi, terima kasih.

Tuan Pengerusi: Terima kasih Yang Berhormat Baling.

Dato’ Sri Haji Tajuddin bin Abdul Rahman [Pasir Salak]: Well done, Yang
Berhormat Baling. [Ketawa]

Tuan Pengerusi: Sekarang, saya persilakan Yang Berhormat Kalabakan.

3.41 ptg.

Tuan Ma’mun bin Sulaiman [Kalabakan]: Terima kasih Tuan Pengerusi. Saya
juga ingin mengambil kesempatan untuk membahaskan peruntukan untuk Kementerian
Pelancongan, Seni Dan Budaya. Saya terus kepada Butiran 050100 — Pelan Pemulihan
Pelancongan yang diperuntukkan sejumlah RM230 juta iaitu kira-kira 20 peratus daripada
jumlah keseluruhan perbelanjaan MOTAC bagi tahun 2022. Industri pelancongan negara
terjejas teruk dalam tempoh pandemik ini dengan anggaran kerugian pada tahun ini
berjumlah hampir RM165 bilion bagi tempoh enam bulan pertama tahun ini.

Sabah hanya memperoleh hasil sejumlah RM174 juta berbanding dengan
RM1.45 bilion tahun lalu. Ini menunjukkan betapa terkesannya sektor pelancongan di
Sabah yang merupakan penyumbang hasil ketiga terbesar untuk negara kita. Justeru, bagi
menyegerakan pemulihan sektor pelancongan di Sabah, saya ingin tahu daripada jumlah
RM230 juta di bawah Pelan Pemulihan Pelancongan, adakah kementerian akan
menyediakan geran bagi membantu pihak industri pelancongan dan pengusaha inap desa
atau homestay membangun, menyelenggarakan dan mempromosi semula pemilikan
mereka.

Butiran kedua, saya ingin menyentuh Butiran 010500 — Pembangunan Prasarana.
Apakah_ bentuk kerjasama yang dijalankan bersama_ kerajaan Sabah bagi
memperhebatkan usaha merangsang kembali pembangunan sektor pelancongan melalui
inisiatif termasuk membangunkan infrastruktur dan kemudahan asas_ pelancongan
terutamanya di kawasan luar bandar? Berapakah pula peruntukan yang disediakan bagi
tujuan ini?

Ketiga, berkenaan dengan peruntukan tambahan RM500 juta yang dimaklumkan
oleh Yang Berhormat Menteri Kewangan. la juga termasuk pembangunan infrastruktur
pelancongan di Sabah dan Sarawak. Saya ingin bertanya, berapakah jumlah projek dan
nilainya di Sabah.

Apakah pula peruntukan tersebut bagi projek baharu dan bagaimana kami
sebagai Ahli Parlimen dari Sabah ingin memohon projek-projek pelancongan di kawasan
kami. Selain daripada itu, bagi memastikan setiap projek yang dirancang untuk
dilaksanakan di Sabah dapat dipercepatkan. Apakah kaedah-kaedah baru yang dirasakan
sesuai untuk dilaksanakan memandangkan sebelum ini terdapat pelbagai isu dan cabaran
yang kementerian sedia maklum.

Seterusnya, Butiran 0300300 - Pengurusan Acara dan Butiran 030200 — Dasar
dan Perancangan Strategik. Saya ingin bertanya, apakah strategi MOTAC dalam
penganjuran program-program kebudayaan yang melibatkan pengunjung apabila negara
memasuki fasa endemik?

Apakah langkah-langkah yang akan diambil oleh MOTAC dalam memastikan
pematuhan SOP dalam pelaksanaan program-programnya? Saya ingin mendapatkan
