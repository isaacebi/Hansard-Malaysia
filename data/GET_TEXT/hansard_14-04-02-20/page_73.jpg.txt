DR.25.11.2021 65

penjelasan, apakah yang membezakan bahagian ini dengan CENDANA? Mengapakah
CENDANA tidak diletakkan di bawah MOTAC?

Seterusnya Butiran 030200 — Hubungan Antarabangsa Kebudayaan. Apakah
peranan sebenar bahagian ini sehinggakan Wisma Putra dilihat seolah-olah mengambil
peranan dan tanggungjawab yang sepatutnya dilakukan oleh bahagian ini. Bukankah
sepatutnya MOTAC yang menjadi kementerian induk di dalam bidang ini dan Kementerian
Luar Negeri menjadi pemudah cara? Saya rasa kalau ini berterusan dan berkekalan,
bahagian ini sepatutnya dibubarkan atau disatukan di bawah Bahagian Dasar
Kebudayaan.

Yang terakhir, saya ingin menyentuh Butiran 040600 — Malaysia Convention &
Exhibition Bureau (MyCEB). Tidak ada peruntukan bagi tahun ini berbanding RM4.8 juta
tahun hadapan. Saya ingin tahu mengapa. Adakah MyCEB akan dimansuhkan?

Peranan dan sumbangan yang dimainkan oleh MyCEB adalah besar dalam
mempromosi dan memasarkan Malaysia sebagai destinasi penganjuran acara perniagaan
di mata dunia. Adakah apabila hampir dua tahun MyCEB tidak dapat memainkan peranan
sepenuhnya akibat COVID-19, kerajaan terus ingin memansuhkannya? Bagi saya kalau
ini yang berlaku, ia adalah satu tindakan yang tidak adil kerana mereka telah pun
menyumbang berbilion ringgit kepada negara sejak ianya ditubuhkan. Terima kasih Tuan
Pengerusi.

Tuan Pengerusi: Terima kasih Yang Berhormat Kalabakan. Saya kini menjemput
Yang Berhormat Kuala Krai, silakan.

3.45 ptg.

Tuan Abdul Latiff bin Abdul Rahman [Kuala Krai]: Bismillahi Rahmani Rahim.
Assalamualaikum warahmatullahi wabarakatuh dan salam sejahtera.

Tuan Pengerusi: Waalaikumsalam.

Tuan Abdul Latiff bin Abdul Rahman [Kuala Krai]: Terima kasih Tuan
Pengerusi kerana memberi peluang kepada saya untuk mengambil bahagian dalam
perbahasan peringkat Jawatankuasa Kementerian Pelancongan, Seni dan Budaya. Saya
ucap tahniah kepada MOTAC atas kenaikan peruntukan sebanyak RM23,077,500 untuk
tahun 2022.

Saya ingin menyentuh B.31, Butiran 030500 — Warisan Negara. Tuan Pengerusi,
saya ingin menarik perhatian Yang Berhormat Menteri berkaitan dengan Jambatan Sultan
Ismail Petra. Jambatan warisan ini juga dikenali dengan nama Gertak Gantung Sungai
Nal. la merupakan satu-satunya jambatan gantung di negeri Kelantan.

Jambatan ini amat penting bagi menghubungkan Kota Bharu dengan Kuala Krai
melalui jalan raya sewaktu ketika dahulu. la dibuka pada 19 April 1932 oleh Sultan Ismail
ibni Sultan Muhammad IV yang berusia hampir 90 tahun pada hari ini. Reka bentuknya
menyerupai kebanyakan jambatan yang terdapat di Eropah.

Saya telah menyebutnya berkali-kali di Dewan ini termasuk dalam Kamar Khas
tentang usaha untuk membaik pulih warisan yang tidak ternilai yang terdapat di Kuala Krai
ini. Selain itu, saya juga telah menghantar surat permohonan. Ekoran daripada itu, pihak
kementerian telah meminta laporan daripada Majlis Daerah Kuala Krai dan telah pun
dihantar laporan tersebut pada bulan Mac yang lalu kepada pihak MOTAC.

Sehingga sekarang ini, saya dapat maklumat tiada apa-apa jawapan daripada
pihak kementerian. Jadi, saya ingin mendapatkan respons daripada pihak kementerian
tentang isu ini kerana jambatan yang usang ini sering dijadikan kawasan untuk tujuan
penggambaran outdoor bagi pengantin baharu kerana keunikannya tetapi saya risau ia
menjadi malapetaka kepada orang ramai dan juga akan rosak dimakan usia satu ketika
nanti.

Tuan Pengerusi, saya merujuk kepada B.31 Butiran 031100 — Perbadanan
Kemajuan Kraf Tangan Malaysia. Saya ingin mengambil peluang untuk mengucapkan
tahniah kepada Tuan Pengerusi dan juga Dewan yang mulia ini yang telah bersetuju di
