100 DR.25.11.2021

mempunyai pengetahuan yang cukup untuk bertindak reclaim semula hak mereka sebagai
pengguna?

Saya juga ingin bertanya terhadap kes-kes tuntutan tebus guna melibatkan
syarikat-syarikat kurier. Apakah tindakan yang diambil terhadap syarikat kurier ini jika
terdapat kes-kes kerosakan barang dalam proses penghantaran? Adakah kes-kes seperti
ini boleh diklasifikasikan di bawah Tribunal Tuntutan Pengguna Malaysia (TTPM)?

Terakhir, Butiran 020200 — Perdagangan, Pengedaran dan Perniagaan. Saya
ingin menyentuh juga isu kenaikan harga sayuran yang agak ekstrem sebagaimana yang
dibangkitkan oleh sebahagian rakan Ahli Parlimen yang lain. Perkara ini juga telah tular di
media sosial ketika ini dengan rasa tidak puas hati yang amat di kalangan rakyat. Saya
ingin mendapat penjelasan lanjut daripada kementerian mengenai tindakan jangka
panjang dan pendek terhadap pengawalan kenaikan kos input pertanian yang mendorong
kos push factor kepada kenaikan harga sayuran tersebut. Perkara ini sama seperti
dorongan kenaikan harga ayam sebelum ini.

Kos-kos input pertanian seperti baja, racun, benih yang tinggi telah memberi
kesan langsung terhadap harga sayuran. Saya kira amat wajar sekali bagi pihak
kementerian untuk menangani isu ini dengan lebih berstrategik dan holistik. Sekian, terima
kasih.

Tuan Pengerusi [Dato' Mohd Rashid Hasnon]: Terima kasih Yang Berhormat
Bachok. Seterusnya, saya jemput Yang Berhormat Permatang Pauh.

6.25 ptg.

Puan Nurul Izzah binti Anwar [Permatang Pauh]: Assalamualaikum
warahmatullahi wabarakatuh. Salam hormat Tuan Pengerusi. Saya terus kepada maksud
B.25 di bawah Butiran 020100 — Pengawalseliaan Barang Kawalan dan Subsidi. Saya
ucap terima kasih kepada kementerian kerana_ sekurang-kurangnya mampu
mengurangkan harga kit ujian kendiri. Saya fikir ini bantu proses FTTIS ataupun TRIIS
untuk memastikan lebih ramai lagi rakyat dapat menjalankan ujian dalam kita masuk
tempoh endemik. Akan tetapi sudah tentu sekarang ini semua pihak menyatakan
kebimbangan melihatkan kepada kenaikan harga barangan.

Harga ayam meningkat sehingga 40 peratus, cecah lebih kurang RM9.50 sekilo.
Telur ayam juga lebih RM3 sepapan sejak seminggu yang lalu dan yang paling
mengejutkan, sayur-sayuran. Kita bercakap tentang mahu rakyat yang sihat dan lebihkan
makanan bernutrisi tetapi hampir 200 peratus peningkatannya. Saya ingin menanyakan
kementerian, pasca pandemik sepatutnya kita merancang bukan sahaja soal penggunaan
skim harga maksimum musim perayaan bagi barangan-barangan yang dikira terkawal.

Sebelum ini disebut oleh Yang Berhormat Menteri, 35 barangan berbanding 27
barangan tahun lalu tetapi tidak digambarkan menerusi harga barangan. Ini kerana bila
kita masuk ke tempoh PKP dan selepas PKP, maka mekanisme yang sama harus diambil
kira bila ekonomi dibuka.

Itu pandangan yang saya fikir harus diambil kira oleh kerajaan kerana mahu tidak
mahu, rakyat takut. Kita mungkin berhadapan dengan pengenalan PKP semula sekiranya
kes bertambah secara besar-besaran. Jadi, mahu tidak mahu, harga barangan ini
dipantau, termasuklah yang dibangkitkan oleh Ahli-ahli Yang Berhormat sebelumnya,
yakni isu makanan haiwan, dedak yang memang diimport sepenuhnya untuk ayam. Bukan
dedak tersebut secara keseluruhan tetapi the raw materials. Apa yang disebut kepada
pihak saya, banyak pengusaha mengatakan mereka memang terkesan. Ini kerana
semasa tempoh PKP, bila harga jatuh, mereka tak mencatatkan hasil keuntungan, tidak
ditanya bagaimana mereka survive.

Sekarang, sudah tentu kita mahu harga terkawal tetapi harus mengambil kira
dalam jangka masa sederhana dan panjang. Bagaimana kerajaan boleh memastikan the
input materials untuk bukan sahaja ayam tetapi haiwan ruminan dapat dikenal pasti dan
diguna pakai dalam negara sendiri. /t is a part and parcel of food security. Saya tahu ada
kajian oleh MAFI, KPDNHEP dan Kementerian Kewangan bagi melihat kenaikan harga
ayam dan telur menerusi pemberian subsidi dedak, but for me, that is short-term. Longer
