26 DR.25.11.2021

Jadi, kita bekerjasama dalam apa juga usaha dan bencana seperti Monsun Timur
Laut (MTL) yang akan datang ini, semestinya ia sangat membantu. Justeru itu, perluasan
aplikasi sistem TracAPM secara berperingkat bakal diperkenalkan di pusat-pusat
pemindahan sementara (PPS) bagi tujuan pendaftaran dan kemas kini maklumat mangsa-
mangsa bencana terutamanya mangsa MTL. Kita juga akan menjaga hal-hal data peribadi
supaya ia tidak sampai ke tempat ataupun kepada orang yang tidak bertanggungjawab.
Terima kasih.

Tuan Yang di-Pertua: Terima kasih. Ada soalan tambahan sebelah sini. Tidak
ada? Jadi saya jemput Yang Berhormat Dato’ Wira Haji Amiruddin bin Haji Hamzah.

6. Dato’ Wira Haji Amiruddin bin Haji Hamzah [Kubang Pasu] minta Perdana
Menteri menyatakan langkah strategik kerajaan untuk membantu institusi tahfiz dan
madrasah persendirian yang terjejas teruk akibat pandemik COVID19.

Menteri di Jabatan Perdana Menteri (Hal Ehwal Agama) [Tuan Haji Idris bin
Haji Ahmad]: Assalamualaikum warahmatullahi wabarakatuh.

Terima kasih Tuan Yang di-Pertua. Pandemik COVID-19 yang melanda dunia
pada hari ini memberikan kesan yang besar kepada semua sektor termasuk sektor
pendidikan. Justeru itu, kerajaan telah memperkenalkan pelbagai inisiatif bagi membantu
kelangsungan mengoperasi institusi pendidikan di negara ini termasuk institusi tahfiz
swasta yang berdaftar dengan pihak berkuasa agama negeri.

Antaranya ialah dengan perkenalkan pengajaran dan pembelajaran di rumah
PdPR bagi membolehkan isu berkenaan terus dapat beroperasi norma baharu. Sebelum
itu, saya ingin menjelaskan di Dewan yang mulia ini berdasarkan maklumat yang disahkan
oleh pihak berkuasa agama negeri. Hakikat penutupan institusi tahfiz swasta berdaftar
adalah hanya bersifat sementara bagi mematuhi arahan kerajaan supaya rantaian
jangkitan wabak COVID-19 dapat diputuskan.

01140

Pada tahun 2021, kerajaan sekali lagi menyediakan peruntukan sebanyak RM100
juta secara one-off bagi tujuan selenggara dan naik taraf institusi pendidikan Islam di
bawah penyelarasan Lembaga Penasihat Penyelarasan Pelajaran dan Pendidikan Agama
Islam (LEPAI) merangkumi sekolah agama, institusi tahfiz dan pondok.

Sehingga Ogos 2021, sebanyak RM60 juta telah pun disalurkan kepada 1,066
buah institusi yang layak. Daripada jumlah tersebut, sebanyak RM22,257,100 telah
disalurkan kepada 413 buah institut tahfiz di negeri-negeri seluruh negara. Baki RM40 juta
telah diterima pada 4 Oktober 2021 bagi tujuan yang sama dan juga bagi tujuan kos
pengurusan dan pengoperasian institusi berkenaan yang sedang diurus untuk diagih
secepat mungkin.

Kerajaan turut merancang untuk memberikan kemahiran TVET kepada
pengusaha dan murid tahfiz bagi membolehkan mereka menjana pendapatan sendiri dan
tidak terlalu bergantung kepada bantuan dan sumbangan kerajaan serta masyarakat
dalam memastikan institusi tahfiz dibawah kelolaan mereka terus dapat beroperasi.
Terima kasih Tuan Pengerusi.

Tuan Yang di-Pertua: Terima kasih Yang Berhormat. Soalan tambahan pertama.

Dato’ Wira Haji Amiruddin bin Haji Hamzah [Kubang Pasu]: Terima kasih Tuan
Yang di-Pertua. Mengikut rekod maahad tahfiz yang berdaftar persendirian ini, yang
berdaftar dengan JAIN dan JAKIM adalah sebanyak 1,198 buah dengan 84,643 orang
murid dan 10,357 orang guru. Dalam kajian dibuat oleh Persatuan Madrasah Tahfiz Al-
Quran Malaysia adalah didapati bahawa 65 peratus diarah tutup operasinya oleh pihak
kerajaan semasa pandemik COVID-19. Di antara sebabnya itu ialah mengatakan bahawa
12 peratus pula terpaksa memberhentikan semua kakitangan.

Jadi soalan saya seperti mana yang awal tadi, saya rasa macam tidak tersentuh
kesemuanya. Soalan saya ialah langkah strategi— it is not knee-jerk punya reaction pada
pandemik COVID-19 ini, tetapi strategik, masa depan bagaimana untuk memastikan
