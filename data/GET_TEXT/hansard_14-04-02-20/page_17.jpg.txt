DR.25.11.2021 9

Datuk Ignatius Darell Leiking [Penampang]: Satu, satu sahaja. Menteri, boleh
minta satu soalan...

Timbalan Yang di-Pertua [Dato’ Mohd Rashid Hasnon]: Terima kasih, Yang
Berhormat Menteri. Saya buka satu lagi soalan daripada Yang Berhormat Penampang.

Datuk Ignatius Darell Leiking [Penampang]: Terima kasih.

Timbalan Yang di-Pertua [Dato’ Mohd Rashid Hasnon]: Sila, Yang Berhormat
Penampang. Menteri, ada satu lagi soalan...

Datuk Ignatius Darell Leiking [Penampang]: Selamat pagi. Yang Berhormat
Menteri..

Timbalan Yang di-Pertua [Dato’ Mohd Rashid Hasnon]: Yang Berhormat
Menteri, boleh? Ada masa 10 minit boleh.

Datuk Ignatius Darell Leiking [Penampang]: Just a short one, Yang Berhormat
Menteri. [Ketawa]

Timbalan Yang di-Pertua [Dato’ Mohd Rashid Hasnon]: Memang boleh, boleh.

Datuk Ignatius Darell Leiking [Penampang]: Terima kasih. Berkenaan dengan
RCEP tetapi entry oleh United Kingdom sebagai dialogue partner di ASEAN baru-baru ini,
adakah Malaysia akan, dengan izin. Will Malaysia encourage United Kingdom as well to
be part and parcel of the RCEP as we try to ratify our RCEP entry? Thank you.

Timbalan Yang di-Pertua [Dato’ Mohd Rashid Hasnon]: Terima kasih, Yang
Berhormat Penampang.

Dato’ Seri Mohamed Azmin bin Ali: Terima kasih, Yang Berhormat Penampang.
Ya, benar United Kingdom telah pun mengemukakan permohonan untuk menjadi rakan
dialog kepada ASEAN dan dalam ASEAN Summit baru-baru ini, buat kali pertama United
Kingdom menyertai perbincangan secara aktif dan Malaysia telah mengambil pendirian
menyambut baik hasrat United Kingdom untuk menjadi rakan dialog ASEAN dan ini satu
perkembangan yang baik untuk kita teruskan usaha menjadi rakan dagang yang penting
di antara ASEAN, Malaysia dan juga United Kingdom.

Seperti Yang Berhormat sedia maklum, United Kingdom juga pada awal tahun ini
telah mengemukakan permohonan untuk menjadi anggota CPTPP dan kita telah pun
membentuk Accession Working Group (AWG) pada pertengahan tahun ini untuk meneliti
terma-terma kemasukan United Kingdom ke dalam CPTPP.

Namun seperti yang saya nyatakan dalam Parlimen pada minggu lepas, oleh
sebab kita belum meratifikasi CPTPP, Malaysia hanya diberi taraf observer atau pemerhati
dan kita tidak dapat menyertai AWG bagi menentukan terma-terma kemasukan United
Kingdom ke dalam CPTPP.

Jadi perkara ini juga sedang diperhalusi supaya Malaysia mendapat manfaat
daripada perjanjian-perjanjian perdagangan bebas ini untuk kepentingan negara di masa
yang akan datang. Terima kasih, Yang Berhormat.

Timbalan Yang di-Pertua [Dato’ Mohd Rashid Hasnon]: Terima kasih, Yang

Berhormat Menteri. Ahli-ahli Yang Berhormat, sekarang tamatlah sesi untuk waktu
pertanyaan-pertanyaan Menteri pada hari ini. Terima kasih, Ahli-ahli Yang Berhormat.

[Sesi Waktu Pertanyaan-pertanyaan Menteri tamat]
