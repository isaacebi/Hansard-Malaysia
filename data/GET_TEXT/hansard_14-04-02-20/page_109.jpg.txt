DR.25.11.2021 101

term, kena ambil kira other factors. Sebelum mengawal harga, harap diambil kira juga
tentang penggunaan skim semasa tempoh PKP dan selepas PKP serta melihatnya
dengan serius.

Kedua, Butiran 020600 — Suruhanjaya Persaingan Malaysia (MyCC). Saya rujuk
pada tahun 2019, ada tinjauan pasaran sektor makanan menjalankan kajian melihat
selama sembilan bulan terhadap lima barangan basah, termasuk daging, ikan kembung,
sayur-sayuran, sawi dan kubis bulat serta susu formula. Apa kesimpulannya, Tuan
Pengerusi?

[Tuan Yang di-Pertua mempengerusikan Jawatankuasa]

Pertama, harga ikan kembung naik secara sistematik selama 10 tahun. Kedua,
harga susu formula bayi berkembang secara konsisten antaranya 15 peratus hingga 20
peratus daripada 2014 hingga 2018. Maksudnya, pandemik hanya boleh dilihat sebagai
mengeruhkan keadaan, but the problem was always there. Harga sawi meningkat enam
peratus setahun secara purata antara 2008 hingga 2018 di seluruh tahap rangkaian
bekalan. Bilangan import makanan bagi sayur-sayuran dan buah-buahan, daging, ikan
serta makanan laut memperlihatkan trend yang meningkat dari tahun 2014 hingga 2017.

Jadi, saya berharap isu yang ditimbulkan, termasuklah penyalahgunaan permit
yang diluluskan, ini disebutkan oleh kementerian sendiri. Pada saya, tak kira kerajaan
mana pun, when the problem is systemic, kita kena gandingkan kerjasama dan
menyelesaikannya secara tuntas sekarang. Maka, MyCC ketika itu mengesyorkan agar
pemantauan rapi ke atas AP yang telah diberikan bagi memastikan ketersediaan pilihan
dan harga yang kompetitif di pasaran.

01830

Apakah yang dilakukan oleh kementerian pasca pengeluaran report? Adakah
kementerian akan mengeluarkan senarai AP yang telah di senarai hitam - syarikat-syarikat
yang gagal ataupun memang jelas tidak amanah dalam mengguna pakai AP mereka?
Bagaimana juga langkah-langkah lain yang diambil oleh kementerian bagi mengatasi hal
ini, lebih-lebih lagi melihat kepada perancangan oleh Kementerian Pertanian dan Industri
Makanan dan juga Kementerian Kewangan kerana mahu tidak mahu kita perlukan an
integrated approach. Terima kasih, Tuan Pengerusi. Saya harap dapat memberikan
jawapan. Terima kasih.

Tuan Pengerusi: Terima kasih, Yang Berhormat Permatang Pauh. Selanjutnya
Yang Berhormat Dungun.

6.30 ptg.

Tuan Haji Wan Hassan bin Mohd Ramli [Dungun]: Assalamualaikum
warahmatullahi wabarakatuh. Terima kasih Tuan Pengerusi. Surah 6, ayat 34 iaitu
saya hendak bangkitkan satu keadaan berkait dengan Butiran 020100 — Pengawalseliaan
Barang Kawalan dan Subsidi iaitu daripada ayat ini yang membawa maksud sebelum saya
bangkitkan isu-isu yang berkaitan. [Membaca sepotong ayat Al-Quran] sehingga akhir
hayat yang bermaksud, “Berkata Balqis sesungguhnya, Raja-raja yang mana kerajaan-
kerajaan apabila mereka memasuki di suatu daerah, mereka akan menjadikan daerah
tersebut dalam keadaan terpaksa tunduk kepada kekuasaan kerajaan itu”.

Oleh itu saya pohon supaya di bawah Butiran 020100 - Pengawalseliaan Barang
Kawalan dan Subsidi, kerajaan biarlah melalui kementerian ini dilihat dalam suasana
adanya suatu kuasa yang menakutkan dan menggerunkan golongan yang mengambil
kesempatan dalam suasana kesulitan dan kesusahan rakyat pada hari ini.

Saya menyebutkan pertamanya ialah pada bulan Ogos 2021, Kementerian
Perdagangan Dalam Negeri dan Hal Ehwal Pengguna (KPDNHEP) menggantung lesen
dan menarik semula kuota barang kawalan serta bersubsidi yang diberikan kepada 25
syarikat terbabit dalam penyelewengan. Soalnya, bagaimanakah tindakan yang diambil
ini sampai kepada peringkat menggerunkan syarikat-syarikat lain yang terbabit dengan
penyelewengan dan sejauh manakah setakat ini tindakan telah diambil. Soalan saya lagi,
adakah masih banyak lagi syarikat dalam siasatan KPDNHEP dalam isu ini?
