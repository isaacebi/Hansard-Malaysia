52 DR.25.11.2021

pun membuktikan bukan sahaja keupayaan mereka, kesungguhan mereka dan telah
menunjukkan sebenarnya mereka bukan sahaja dapat memajukan kawasan tersebut
bahkan menghasilkan hasil keluaran padi yang melebihi sembilan tan sehektar.

Kawasan ini telah kita buat, kita langsungkan yang pertamanya di negeri
Selangor, di Sabak Bernam lepas itu IADA Seberang Perak dan beberapa kawasan yang
lain. Pemilihan mereka adalah berasaskan daripada kemampuan, bukan sahaja daripada
kemampuan teknologi bahkan daripada kemampuan kewangan.

Satu daripada syarikat yang pada ketika ini sedang menjalankan satu usaha yang
terbaik iaitu FGV lepas itu BERNAS dan tidak kurang juga kita akan include kan juga
termasuk NAFAS sekali. Janganlah kita menyangka bahawa NAFAS tidak akan diberikan
perhatian langsung.

Keduanya, apa Yang Berhormat tanya tadi adakah libat urus dengan PPK
memang itu satu daripada kerja yang kita buat supaya kita hendak memberikan
penerangan yang sejelas-jelasnya bahawa semua pesawah sebagai tuan tanah tidak
akan terjejas pemilikan mereka.

Bahkan apabila SMART Sawah akan dilaksanakan mereka juga diberikan
peluang untuk bersama-sama bekerja sebagai penggaji dan mereka akan menjadi
sebagai stakeholders ataupun menjadi sebagai pemegang saham dan kita jamin untuk
SMART Sawah padi ini akan memberikan pulangan kalaupun tidak 100 peratus bahkan
melebihi daripada apa yang dia dapat sekarang.

Pada masa yang sama Yang Berhormat, bahawa SMART Sawah Berskala Besar
ini yang pertama kebaikannya ia akan meningkatkan lagi yield kita ataupun production
kita. Sekali gus akan meningkatkan SSL kita. Keduanya, tidak membebankan langsung
kepada pesawah. Pesawah tidak terpaksa membayar duit benih, duit baja, duit racun, duit
membajak bahkan ia akan ditanggung 100 peratus oleh peneraju-peneraju.

Datuk Seri Saifuddin Nasution bin Ismail [Kulim-Bandar Baharu]: Sedikit lagi
celahan ringkas Yang Berhormat Timbalan Menteri. Kalau keupayaan syarikat peneraju
itu hebat daripada segi dana, kejayaan, pengalaman. Kenapa tidak mereka ini diminta
mengusahakan tanah sawah terbiar atau kawasan tanah sawah yang hasilnya rendah?
Kenapa mesti mereka diberikan kawasan yang sedia ada?

Datuk Seri Haji Anmad bin Hamzah: Okey Yang Berhormat, terima kasih. Bukan
sahaja kawasan-kawasan seperti MADA ataupun KADA yang menjadi di kawasan utama
kita bahkan mereka juga akan memajukan kawasan IADA seluruh negara dan juga
kawasan luar daripada jelapang atau luar daripada IADA termasuk kawasan negeri
Melaka Yang Berhormat.

Saya pun hendak jemput mereka untuk bersama kerana kita hendak lihat bahawa
sekurang-kurangnya pesawah-pesawah kita akan mendapat pulangan yang setimpal.
Dalam masa yang sama kita hendak majukan kawasan-kawasan yang menjadi
sebenarnya pembekal makanan ruji kita pada negara.

SMART Sawah ini bukan sahaja telah mendapat sambutan yang cukup hebat
daripada pesawah-pesawah dan untuk makluman Yang Berhormat semua, kerajaan-
kerajaan negeri telah membuat jemputan kepada MAFI untuk mengusahakan dalam
negeri-negeri mereka. Tuan Pengerusi, boleh lagi saya sambung?

Tuan Pengerusi [Dato’ Sri Azalina Othman Said]: Saya bagi tiga minit sahaja.
Saya ada lagi dua kementerian.

Datuk Seri Haji Ahmad bin Hamzah: Ada dua lagi kementerian. Saya minta
maaf, saya terpaksa...

Tuan Pengerusi [Dato’ Sri Azalina Othman Said]: Jawapan bertulis boleh.

Datuk Seri Haji Ahmad bin Hamzah: ...Menghormati masa, menghormati Tuan
Pengerusi yang cukup bekerjasama memberikan saya peluang.

Dato’ Haji Salim Sharif [Jempol]: Belum jawab lagi. Saya tidak dapat.

Tuan Sim Tze Tzin [Bayan Baru]: Timbalan Menteri, boleh bagi jawapan
bertulis?
