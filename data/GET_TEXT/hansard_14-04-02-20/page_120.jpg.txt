112 DR.25.11.2021

Tuan Sim Tze Tzin [Bayan Baru]: Yang Berhormat Menteri. Bayan Baru juga
ada tanya beberapa soalan. Boleh tolong jawab atau tidak? Bayan Baru ada tanya
beberapa soalan...

Dato’ Rosol bin Wahid: Ada. Akan tetapi, saya tidak sempat. Saya jawab secara
bertulis.

Tuan Sim Tze Tzin [Bayan Baru]: Saya rasa Tuan Pengerusi pun berminat nak
dengar tentang bagaimana kita boleh menghentikan scam call dan sebagainya.

Tuan Pengerusi: Saya serahkan kepada Yang Berhormat Timbalan Menteri...

Dato’ Rosol bin Wahid: Yang Berhormat Bayan Baru sekejap. Ya sekejap Tuan
Pengerusi. Bayan baru bertanya berkenaan teknik pengeluaran makanan input pertanian
atau supply chain. Itukah?

Tuan Sim Tze Tzin [Bayan Baru]: Saya tanya tentang penguatkuasaan terhadap
scam call...

Dato’ Rosol bin Wahid: Scammer?

Tuan Sim Tze Tzin [Bayan Baru]: Scammer dan juga money game dan juga
JJPTR, Ponzi scheme dan sebagainya. Menteri Berkaitan scammer ini sebenarnya ia di
bawah polis. Cuma, apa yang boleh kementerian lakukan ialah setiap rakyat sebelum
berurusan dalam talian ataupun online pastikan ada sijil SSM BizTrust yang berdaftar.
Masalah scammer ini mereka tidak berdaftar dengan SMM. Jadi, apabila mereka tidak
berdaftar kita tidak dapat kesan di mana mereka berada.

Oleh sebab itu, saya menyeru kepada seluruh pengguna, seluruh rakyat Malaysia
supaya berurusan dalam online pastikan syarikat ataupun company online tersebut
mempunyai SSM BizTrust. Ini kerana, apabila ada SSM BizTrust, ia dijamin ia tidak ada
penipuan. Itu saya boleh jawab apa yang dikatakan oleh Yang Berhormat Bayan Baru.
Terima kasih. Terima kasih Tuan Pengerusi. Sekian, wasalamualaikum warahmatullahi
wabarakatuh

Tuan Pengerusi: Wasalamualaikum. Ahli-ahli Yang Berhormat, masalahnya
petang ini ialah bahawa wang sejumlah RM1,094,676,700 untuk Kepala B.25 Anggaran
Perbelanjaan Mengurus 2022 jadi sebahagian daripada Jadual hendaklah disetujukan.

[Masalah dikemuka bagi diputuskan, dan disetujukan]
[Kepala B.25 diperintah jadi sebahagian daripada Jadual]

Tuan Pengerusi: Masalahnya ialah bahawa perbelanjaan di bawah Kepala P.25
Anggaran Perbelanjaan Pembangunan 2022 hendaklah diluluskan.

[Masalah dikemuka bagi diputuskan, dan disetujukan]

[Kepala P.25 jadi sebahagian daripada Anggaran Perbelanjaan]
[Majlis mesyuarat bersidang semula]

[Tuan Yang di-Pertua mempengerusikan Mesyuarat]

Tuan Yang di-Pertua: Terima kasih. Ahli-ahli Yang Berhormat, mesyuarat Dewan
hari ini ditangguhkan sehingga jam 10 pagi, Isnin, 29 November 2021. Assalamualaikum
warahmatullahi wabarakatuh, salam sejahtera.

[Dewan ditangguhkan pada pukul 7.21 malam]
