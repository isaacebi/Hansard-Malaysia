92 DR.25.11.2021

petrol, khususnya di kawasan Dabong yang jauh daripada stesen minyak yang tidak ada
di sana.

Saya ingin mengambil kesempatan ini untuk mengucapkan terima kasih kepada
pihak kementerian yang telah memilih Dabong dalam Program Community Drumming.
Kewujudan program ini sangat membantu masyarakat setempat untuk mendapatkan
bekalan petrol untuk kegunaan pengangkutan penduduk.

Saya ingin memohon kepada pihak kementerian melalui program ini agar dapat
turut diperluaskan kepada minyak diesel yang mana sekarang hanya minyak petrol
diperuntukkan bagi program ini sedangkan terdapat permintaan bagi pengguna
kenderaan yang menggunakan diesel seperti kenderaan pengangkutan dan four by four
dan juga untuk penggunaan jentera.

Kalaulah petrol boleh bagi dengan jumlah tertentu, maka bagi juga pada diesel.
Hal ini kerana isu di Dabong belum lagi ada stesen minyak, walaupun saya difahamkan
sudah ada syarikat yang telah mendapat lesen daripada pihak kementerian. Akan tetapi,
tidak tahu di mana silapnya belum lagi disiapkan dan belum lagi ada. Saya harap
mendapat perhatian sewajarnya daripada pihak kementerian. Itu sahaja Tuan Pengerusi,
terima kasih. Wassalamualaikum warahmatullahi wabarakatuh.

Tuan Pengerusi [Dato’ Mohd Rashid Hasnon]: Terima kasih Yang Berhormat
Kuala Krai. Seterusnya, Yang Berhormat Hulu Langat.

5.46 ptg.

Datuk Haji Hasanuddin bin Mohd Yunus [Hulu Langat]: Bismillahi Rahmani
Rahim. Terima kasih Tuan Pengerusi. Izinkan saya terus ke Butiran 020000 —
Pembangunan Perdagangan Dalam Negeri, khasnya Butiran 020400 — Penguatkuasaan
yang hanya diperuntukkan sebanyak RM34 juta berbanding tahun lalu RM39 juta. Beza
RM6 juta itu. Penguatkuasaan ini sangat penting Tuan Pengerusi. Cakaplah apa pun
dengan media tentang dasar dan polisi yang hebat tetapi kalau penguatkuasaan lemah
akan terus membebankan rakyat.

Kalau tengok bilangan jawatan, cuma sebanyak 365 orang pegawai penguat
kuasa hendak jaga seluruh Malaysia. Mana cukup. Ini belum ambil kira pegawai yang
bercuti dan berkursus. Berapa orang sahaja yang memantau harga barang di daerah-
daerah. Mereka menyiasat aduan pengguna, mengawal selia harga barang di pasaran
termasuk perbahasan halal. Saya hendak minta Yang Berhormat Menteri anggarkan
kepada Dewan ini berapa seharusnya penambahan penguat kuasa baharu.

Terkini, daripada sebesar-besar harga besi satu tan hinggalah kepada harga
sayur yang tidak selesai-selesai. Harga besi dan lain-lain harga bahan binaan yang tidak
terkawal akan membebankan_ kontraktor-kontraktor kecil, khususnya_ kontraktor
bumiputera yang terkesan akibat wabak.

Kami tidak suka momokan-momokan yang diberikan kepada kerajaan_ ini.
Alhamdulillah, Yang Berhormat Timbalan Menteri telah menafikan baru-baru ini tersebar
kalau harga ikan mahal, tukar kepada itik. Nasib baik Yang Berhormat Timbalan Menteri
sudah nafikan. Tidak betul benda itu. Harga sayur pula saya tidak sempat check lagi. Ada
yang mengatakan kerana hujan lebat, maka harga sayur naik sampai 200 peratus. Moga-
moga bila sudah tidak hujan, harga boleh kembali balik.

Seterusnya, Butiran 030000 — Pendayaupayaan Pengguna. Butiran 030400 —
Tribunal Tuntutan Pengguna Malaysia (TTPM). Kod 20000 hanya sebanyak RM781,600
diberi, berbanding sebanyak RM1 juta tahun lalu. Setiap hari ada sahaja aduan masalah
pengguna seperti penipuan dalam internet serta melibatkan jumlah wang jutaan ringgit.
Ada yang telefon tribunal jam 10 pagi dan pada jam 1 petang sindiket itu telefon mangsa
bertanya, “Mengapa kamu mengadu kepada tribunal?” serta mengugut mangsa tersebut.
Apakah kerahsiaan tribunal ini benar-benar terjamin serta tidak menakutkan mangsa
untuk membuat aduan? Bagaimanakah seramai 16 orang pegawai tribunal hendak
menjaga seluruh negara akibat pertambahan penipuan dalam talian?

Tuan Pengerusi, selanjutnya Butiran 040000 — Program Khusus. Mengapakah
Butiran 040200 — Emolumen Kakitangan Kontrak dan Butiran 040300 — Emolumen
