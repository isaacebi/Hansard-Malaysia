DR.25.11.2021 103

ialah money game, JJPTR dan juga MBI dan sebagainya yang mana rakyat Malaysia
ratusan ribu yang telah rugi beratus juta, bilion ringgit. Akan tetapi akta tidak dilengkapkan
untuk menyekat money game, ponzi scheme. Jadi harap kementerian ambil maklum.

Butiran 020600 — Suruhanjaya Persaingan Malaysia (MyCC). Saya harap bahawa
kementerian menjalankan siasatan terhadap amalan yang tidak sihat seperti monopoli dan
juga direct negotiation. Bukan sahaja di private sector tetapi juga di dalam kerajaan. Kita
tahu bahawa semasa Kerajaan PH dalam usaha untuk membuka kontrak kerajaan secara
open tender, tetapi sekarang kita nampak bahawa trend kembali kepada direct
negotiation. Jadi ini menyebabkan harga dan kerugian kepada pihak kerajaan.

Contohnya baru-baru ini saya bangkitkan tentang isu pembekalan dan juga kereta
fleet kerajaan dan juga maintenance yang melibatkan RM4.6 bilion selama 15 tahun yang
diberikan secara direct negotiation kepada kerajaan, tetapi ini hanya tip of the iceberg.
Ada lagi seperti Pharmaniaga dan BERNAS yang mana monopoli yang menyebabkan kos
dan kerugian kepada kerajaan dan juga rakyat. Jadi ini menyebabkan harga barang naik.

01840

Jadi, saya harap bahawa MyCC ini betul-betul menjalankan tugas menyekat direct
negotiation monopoli dalam entire supply chain supaya rakyat terbela dari segi ini.

Akhir sekali, Butiran 041100 — Kempen Beli Barangan Malaysia. Kita selalu
dengar tentang Kempen Beli Barangan Malaysia tetapi isunya adalah itu setakat
sloganeering ya, dia tidak ada substantif punya — saya minta supaya kementerian adakan
lebih program yang lebih substantif.

Kita tahu bahawa sekarang, Malaysia adalah part of the global supply chain.
Banyak barang walaupun dia made in China or made in US or made in Bangladesh, dia
adalah part and parcel. Kita Malaysia merupakan part of the supply chain. Jadi,
kementerian kena educate. Contohnya, iPhone di sini ya, dia design in California, made
in China tetapi banyak komponen dia datang dari Bayan Baru, electronic component
datang dari Bayan Baru.

Kalau boleh, KPDNHEP tolong mencerahkan, memberi pencerahan kepada
rakyat supaya apabila mereka beli, dia tahu bahawa okey antara iPhone dengan
Samsung, mana satu lebih komponen Malaysia? Then you know we can support kalau
dia iPhone lebih banyak, kita harap boleh beli iPhone ya contoh macam itu. Sebagai
contoh. Jadi, itu adalah saya rasa kena ada kempen yang lebih substantif itu sahaja.
Terima kasih Tuan Pengerusi.

Tuan Pengerusi: Terima kasih Yang Berhormat Bayan Baru. Yang Berhormat
Sik, silakan.

6.41 ptg.

Tuan Ahmad Tarmizi bin Sulaiman [Sik]: Assalamualaikum warahmatullahi
wabarakatuh. Bismillahi Rahmani Rahim. Terima kasih Tuan Pengerusi. Saya terus
kepada Butiran 020300 — Penguatkuasaan. Pertamanya saya ingin membangkitkan hal
yang berkaitan pembelian online yang sangat popular pada hari ini. Saya mencadangkan
perlu diwujudkan satu garis panduan yang mengawal pelan-pelan baharu yang
bercanggah dengan konsep kepenggunaan rakyat Malaysia.

Sebagai contoh, program pembelian yang menggalakkan pembeli berhutang
boleh menyebabkan rakyat terpedaya sehingga membebankan urusan pembayaran
kelak. Begitu juga dalam hal yang melibatkan kegiatan gig ekonomi yang melibatkan
pembayaran menerusi talian di bawah seliaan sesebuah syarikat. Pihak kementerian
harus meneliti kadar deposit bagi pengusaha kedai yang ditetapkan oleh syarikat
pengelola aplikasi dalam talian tersebut supaya tidak membebankan pengusaha kecil
yang baharu bernafas selepas pandemik melanda.

Begitu juga penguatkuasaan kepada syarikat yang mengendalikan aplikasi
tersebut berapakah tempoh yang dibenarkan bagi mereka menyimpan jumlah
pembayaran yang perlu diagihkan semula kepada pengusaha kedai. Hal ini kerana
