80 DR.25.11.2021

4.53 ptg.

Menteri Pelancongan, Seni dan Budaya [Dato’ Sri Hajah Nancy Shukri]:
Terima kasih Tuan Pengerusi. Bismillahi Rahmani Rahim. Assalamualaikum
warahmatullahi wabarakatuh dan salam Keluarga Malaysia.

Tuan Pengerusi, saya ingin merakamkan setinggi-tinggi penghargaan dan ucapan
terima kasih kepada Ahli-ahli Yang Berhormat yang mengambil bahagian bagi sesi
perbahasan Bajet 2022 peringkat Jawatankuasa Kementerian Pelancongan, Seni dan
Budaya (MOTAC) pada hari ini.

Terima kasih juga saya ucapkan kepada seramai 20 orang Ahli-ahli Yang
Berhormat yang mengajukan pertanyaan serta memberi cadangan dan pandangan
kepada perkara-perkara di bawah tanggungjawab MOTAC sebentar tadi. Insya-Allah,
saya akan beri maklum balas dalam masa yang ditetapkan oleh Tuan Pengerusi.

Sekiranya ada yang ditanya, ada pertanyaan yang dibangkitkan oleh Yang
Berhormat tidak sempat dijawab dalam ruang ini, saya akan dengan izin Tuan Pengerusi,
akan memberikan maklum balas tersebut kepada Ahli-ahli Yang Berhormat yang
berkenaan secara bertulis. Ada beberapa Ahli Yang Berhormat bertanya soalan mengikut
butiran-butiran yang sama. Misalnya, di sini saya nampak Ahli-ahli Yang Berhormat:

(i) Yang Berhormat Jerai;
ii) Yang Berhormat Tebrau;

(
(iii) Yang Berhormat Kalabakan;
(iv) Yang Berhormat Sibuti;

(

v) Yang Berhormat Petaling Jaya;

(vi) Yang Berhormat Jerlun; — Happy birthday Yang Berhormat Jerlun ya;

(vii) Yang Berhormat Kota Melaka; dan
(viii) | Yang Berhormat Sandakan.

Telah menyentuh mengenai perkara yang sama iaitu Pelan Pemulihan
Pelancongan. Jadi, saya mulakan dengan Yang Berhormat Jerai dahulu. Tuan Pengerusi,
Yang Berhormat Jerai telah menyentuh Maksud B.31, butiran mengenai Pelan Pemulihan
Pelancongan.

Inap desa ataupun lebih dikenali sebagai homestay merupakan salah satu
daripada produk pelancongan desa yang terdapat di Malaysia yang turut mendapat
perhatian pelancong antarabangsa.

Jadi, sejak kebelakangan ini segmen pelancongan tersebut menjadi amat
berpotensi dan menyumbang kepada pembangunan sosioekonomi terutamanya bagi
masyarakat luar bandar, terutama sekali masa COVID-19 ini Tuan Pengerusi kerana
ramai orang pergi melancong dalam negara. Oleh sebab itu, banyak isu dibangkitkan lebih
kepada domestik tourism dengan izin.

Kementerian ini telah mewujudkan insentif-insentif bagi membantu penggiat
industri pelancongan yang akan memulakan semula perniagaan mereka pasca pandemik
COVID-19. Insentif yang ditawarkan tersebut adalah Skim Infrastruktur Pelancongan (SIP)
di bawah Bank Pembangunan Malaysia Berhad. Tabung Khas Pelancongan (TKP) yang
ditawarkan oleh SME Bank dan perniagaan pelancongan, PENJANA serta insentif
galakan cukai.

Seterusnya, kementerian juga memberikan bantuan kepada untuk menaik taraf
kemudahan guna sama infrastruktur asas di perkampungan homestay yang berdaftar
untuk keselesaan dan kepuasan para pelancong yang menginap di homestay dengan
kerjasama agensi kerajaan di bawah kerajaan negeri serta di peringkat Persekutuan. Kita
bekerjasama dengan agensi-agensi di kerajaan negeri juga Tuan Pengerusi.

Seterusnya, mengenai tulisan jawi daripada Yang Berhormat Jerai juga. Terima
kasih kepada Yang Berhormat Jerai yang membangkitkan berkaitan tulisan jawi di bawah
Butiran 040500. Sebagai mana Yang Berhormat sedia maklum bahawa tulisan jawi telah
