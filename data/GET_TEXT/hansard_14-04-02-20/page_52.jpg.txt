44 DR.25.11.2021

Saya mohon penjelasan pihak kerajaan mengenai langkah-langkah drastik yang
bakal dilaksanakan bagi menangani situasi tersebut, khususnya untuk tahun hadapan
dalam tempoh pasca pandemik ini. Apabila menyentuh isu ternakan, isu kenaikan harga
makanan ternakan juga perlu diambil perhatian. Bagaimanakah pihak kerajaan
menyelesaikan isu ini untuk kenaikan harga makanan ternakan yang meruncing yang
menjadi beban kepada para penternak?

Seterusnya, perkara kedua yang saya ingin sentuh bawah butiran ini juga iaitu
mengenai sejauh manakah langkah-langkah pengawalan ketat diambil oleh pihak
kementerian bagi menjamin keselamatan daging yang telah dipasarkan ke dalam negara
ini, Knususnya melibatkan daging import? Kita tidak mahu isu seperti kartel daging yang
pernah tular suatu ketika dahulu kembali berulang lagi yang menatijahkan kebimbangan
dan kegusaran yang amat besar kepada rakyat, knususnya umat Islam di negara ini.

Seterusnya Butiran 020700 — Lembaga Kemajuan Ikan Malaysia (LKIM). Saya
ingin menyentuh Platform Digital LKIM yang diwujudkan bagi membantu para nelayan
memasarkan hasil tangkapan secara dalam talian. Hal ini secara tidak langsung memberi
peluang kepada para nelayan untuk meningkatkan pendapatan mereka apabila aktiviti
jualan hasil laut berjaya dipasarkan tanpa melibatkan orang tengah.

Perkara pertama yang ingin saya sentuh ialah sama ada kementerian mempunyai
mekanisme khusus untuk melengkapkan para nelayan ini dengan ilmu digital agar objektif
program yang dirangkakan itu mendapat sambutan menggalakkan daripada para nelayan
itu sendiri. Kita tidak mahu akhirnya para nelayan kita kembali kepada rutin yang lama.
Akibatnya, gagal menguasai teknologi semasa. Sementelah lagi seperti yang kita sedia
maklum, para nelayan kebiasaan terdiri daripada orang yang lama, orang tua yang secara
relatifnya agak ketinggalan daripada dunia teknologi berbanding dengan golongan muda
ini.

Seterusnya, perkara kedua pula ialah sejauh manakah platform digital ini mampu
membantu pembeli mendapatkan ikan dan hasil laut yang lebih murah berbanding harga
pasaran terkini yang agak mahal? Lebih-lebih lagi dalam situasi pasca pandemik ini, di
mana harga ayam turut meningkat naik secara mendadak, amat membebankan para
pengguna khususnya. Itu sahaja Tuan Pengerusi. Sekian, terima kasih.

Tuan Pengerusi: Terima kasih Yang Berhormat Kemaman. Akhir sekali, Yang
Berhormat Tumpat. Kalau boleh, ringkas.

1.00 tgh.

Dato’ Haji Che Abdullah bin Mat Nawi [Tumpat]: Terima kasih Tuan Pengerusi.
Pertamanya, saya ingin merujuk kepada Butiran 40003 — Lembaga Pertubuhan Peladang
(LPP). Peruntukan Pembangunan di bawah Lembaga Pertubuhan Peladang. Tuan
Pengerusi, sebanyak RM71.05 juta diperuntukkan, telah diluluskan kepada LPP untuk
tahun 2022 dan di sini terdapat peningkatan sekali ganda berbanding tahun 2021 iaitu
RM35.6 juta.

Saya rasa amat bersyukur dan mengucapkan berbanyak-banyak terima kasih
kepada kerajaan di atas peruntukan yang disalurkan ini. Ini menunjukkan bahawa
kerajaan sentiasa peka dan prihatin terhadap nasib ahli-ahli Peladang dan juga
Pertubuhan Peladang dalam membantu golongan sasar ini, terutamanya mereka yang
terkesan dan tertekan akibat pandemik COVID-19 yang melanda negara.

Jumlah peruntukan yang besar ini dapat memastikan LPP dapat melaksanakan
program pembangunan dan membantu merancakkan ekonomi dan juga mengurangkan
beban para pengusaha tani skala kecil dan sederhana, terutamanya mereka yang terlibat
dalam aktiviti-aktiviti seperti pertanian, penternakan, perikanan, akuakultur dan industri
asas tani. Semestinya pelaksanaan program melalui peruntukan daripada kerajaan ini
dapat meningkatkan hasil pendapatan dan memberi semangat baharu kepada golongan
sasar di luar sana.

Sesi libat urus secara terus dengan ahli-ahli dan wakil Peladang serta PPK
memberikan impak yang amat positif ke atas memperkasakan industri pertanian. la
