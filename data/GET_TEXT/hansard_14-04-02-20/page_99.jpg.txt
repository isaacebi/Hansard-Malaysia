DR.25.11.2021 91

Saya ingin menyentuh maksud B.25, Butiran 020100 — Pengawalseliaan Barang
Kawalan dan Subsidi. Tuan Pengerusi, isu kenaikan harga barang kini menjadi perbualan
ramai rakyat di bawah. Suri rumah merungut tentang harga ikan, ayam dan sayur-sayuran
naik mendadak. Kontraktor binaan dan orang kampung yang berhasrat untuk membina
rumah juga resah dengan kenaikan harga semua bahan binaan, terutamanya besi.
Manakala pesawah terbeban dengan kenaikan harga benih padi dan racun.

Walaupun kerajaan hari ini mengumumkan pelbagai insentif dan bantuan tunai,
yang pasti pemberian pelbagai insentif dan bantuan tunai kepada rakyat akan lebih
bermakna jika mereka dapat menikmati setiap ringgit yang diberikan itu dengan membawa
lebih banyak barangan keperluan untuk keluarga mereka. Kenaikan ini melibatkan
barangan harian yang mana ia digunakan oleh semua pihak, seperti roti, gandum, tepung,
minyak masak dan sebagainya. Manakala bahan basah juga tidak ketinggalan seperti
mana yang disebut-sebutkan seperti isu sayur-sayuran dan sebagainya.

Misalnya, laporan kenaikan harga ayam yang naik sebanyak lima kali dalam masa
seminggu. Kenaikan ini tentunya sangat membebankan rakyat. Saya ingin menanyakan
apakah langkah yang komprehensif yang diambil oleh kerajaan untuk menangani masalah
ini? Sudah sampai masanya untuk pihak kementerian menangani masalah ini dengan
lebih tegas lagi. Adakah kerajaan bercadang untuk mengadakan lebih banyak lagi libat
urus dengan kementerian yang terlibat, agensi-agensi dan sebagainya dan turun padang
dengan lebih kerap untuk mengatasi masalah kenaikan ini?

Isu-isu yang viral berkaitan dengan kenaikan harga barang tertentu yang sering
di-viral-kan perlu mendapat tindakan segera daripada pihak kementerian. Contohnya,
pada hari ini senarai penuh harga produk sebuah syarikat pengeluar berasaskan roti
tersebar luas. Rakyat di luar sana tidak marah kepada syarikat berkenaan, tetapi mereka
marah kepada kerajaan. Kononnya, pihak kerajaan melalui kementerian ini tidak mampu
mengawal kenaikan berkenaan. Jadi, soalan saya apakah langkah segera yang akan
diambil oleh kementerian dalam menangani isu seperti ini?

Tuan Pengerusi, yang kedua ialah Butiran 040400 — Program Skim Penstabilan
Harga Minyak Masak (COSS). Selain kenaikan harga minyak masak yang kita semua
tahu, saya juga mendapat maklum berkaitan dengan ketidakcukupan minyak masak
bersubsidi. Mengapakah ketidakcukupan ini berlaku? Sedangkan negara kita adalah
pengeluar sawit antara yang terbesar di dunia. Sesetengah pekedai mensyaratkan supaya
mesti membeli barangan lain untuk mendapatkan bekalan minyak masak. Ini adalah
tindakan yang sangat tidak bertanggungjawab.

Tindakan yang tidak bertanggungjawab ini hendaklah diatasi dengan segera agar
pengguna tidak menjadi mangsa. Ketiadaan bekalan minyak masak ini juga menyebabkan
peniaga-peniaga kecil yang menjual pisang goreng, kuih muih di tepi jalan dan sebagainya
tidak dapat menjalankan perniagaan mereka.

Saya ingin mencadangkan kepada kementerian untuk turut memperluaskan
subsidi minyak masak yang dibotolkan. Ini tentunya akan melibatkan perbelanjaan yang
besar, namun ia mungkin boleh dilakukan ketika kekurangan minyak masak dalam plastik
yang berkurangan di pasaran.

Isu yang terakhir Tuan Pengerusi ialah Butiran 020400 — Penguatkuasaan. Saya
mencadangkan kerajaan menambah bilangan penguat kuasa bagi membendung masalah
peniaga yang tidak mematuhi harga yang ditetapkan oleh kerajaan. Penguat kuasa yang
tidak mencukupi menjadikan peniaga menaikkan harga dan menyorok barangan dengan
sesuka hati. Berapakah bilangan penguat kuasa di setiap daerah?

Berapakah penambahan penguat kuasa untuk tahun 2022 yang dicadangkan dan
peruntukan yang disediakan untuk tujuan ini? Saya berharap pihak kementerian dapat
melihatnya secara lebih komprehensif. Saya juga ingin menanyakan adakah pihak
kerajaan bercadang untuk mengadakan kolaborasi dengan pihak NGO ataupun
mewujudkan para sukarelawan bagi membantu penguat kuasa menangani masalah
kenaikan dan menyorok barang yang berleluasa ini.

Tuan Pengerusi, dalam isu yang sama saya tercari-cari butiran yang berkaitan
dengan subsidi minyak petrol. Di kawasan saya amat memerlukan kepada subsidi minyak
