30 DR.25.11.2021

kelebihan kepada negeri Sabah dengan mengambil kira keadaan faktor persekitaran dan
tahap kemiskinan yang ditanggung oleh rakyat Sabah.

Saya percaya ini pelbagai pendekatan telah diambil kira dan diberi pertimbangan
oleh Kementerian Ekonomi ataupun UPEN sendiri untuk membantu rakyat Sabah supaya
tidak tercicir oleh pembangunan ekonomi yang sedia ada.

Tuan Yang di-Pertua: Ada soalan tambahan kedua sebelah ini? [Merujuk kepada
blok kerajaan] Tumpat.

Dato’ Haji Che Abdullah bin Mat Nawi [Tumpat]: Ya, terima kasih kepada Tuan
Yang di-Pertua. Soal penetapan baharu kepada Paras Garis Kemiskinan (PGK) ini suatu
yang baik apatah lagi negara di dalam fasa menempuh ke era pemulihan pasca pandemik.
Cuma, saya ingin bertanya apakah rancangan strategik kementerian selepas daripada
langkah mengemas kini PGK ini knhususnya melibatkan mobiliti, sosial masyarakat dalam
bandar dan luar bandar. Terima kasih.

Tuan Yang di-Pertua: Terima kasih.

Dato’ Eddin Syazlee bin Shith: Terima kasih kepada Yang Berhormat soalan
tambahan. Buat setakat ini kita menumpukan kepada membuat penilaian yang lebih
komprehensif terhadap tahap kemiskinan. Ini yang saya katakan iaitu selain daripada PGK
juga kita menggunakan Indeks Kemiskinan Pelbagai Dimensi. Ini supaya penilaian itu
dibuat secara lebih tepat dan komprehensif Yang Berhormat.

Kemudian, selepas daripada itu barulah kita fikir apakah cara terbaik untuk keluar
daripada tahap kemiskinan yang sedang ditanggung oleh individu tersebut. Kerajaan
menyediakan pelbagai macam inisiatif untuk membantu dan juga— bukan sahaja
membantu mereka yang berada di bawah tahap kemiskinan tetapi juga untuk
menyediakan peluang supaya mereka ini dapat keluar daripada di luar garis kemiskinan
yang sedia ada.

Puan Nurul Izzah binti Anwar [Permatang Pauh]: Terima kasih Tuan Yang di-
Pertua. Terima kasih Timbalan Menteri yang menjawab. Saya hanya ingin menambah
persoalan memandangkan dalam projek rintis yang diumumkan oleh Yang Berhormat
Menteri minggu lepas ada memperincikan beberapa garis panduan. Akan tetapi, tidak
menggambarkan sama ada penggunaan Indeks Kemiskinan Pelbagai Dimensi akan
diguna pakai bagi menepati keperluan daerah-daerah tertentu.

UNICEF contohnya dalam review MPI menyatakan penggunaan MPI sangat
relevan bagi keperluan daerah. Maksudnya setiap daerah sepatutnya ada wujud MPI
tersendiri. Sebagaimana yang disebut oleh Kota Belud tadi, Sabah ini antara daerah yang
termiskin dan memerlukan kiraan MPI yang spesifik. Maka dalam pemilihan projek rintis
tersebut adakah akan dimasukkan juga elemen MPI mengikut keperluan negeri dan
daerah tersebut dan adakah ia akan dikongsi secara terbuka dengan kesemua Ahli
Parlimen? Terima kasih Yang Berhormat.

Tuan Yang di-Pertua: Terima kasih Yang Berhormat Permatang Pauh. Silakan
Yang Berhormat.

Dato’ Eddin Syazlee bin Shith: Terima kasih kepada Yang Berhormat
Permatang Pauh di atas soalan tambahan. Ya, saya bersetuju bahawa penggunaan MPI
ini dapat diguna pakai secara spesifik mengikut latar belakang sesuatu daerah. Oleh
sebab itu, saya katakan ini memang asas selain daripada memulakan PGK, MPI juga
digunakan. Apabila kita menyebut tentang MPI ataupun pelbagai dimensi ini, kita
mengambil kira latar belakang ataupun keperluan spesifik kepada daerah-daerah yang
berada di Sabah supaya seperti kata Yang Berhormat tadi kita dapat membantu mereka
ini keluar daripada garisan tahap kemiskinan yang sedia ada.

01200

Tuan Yang di-Pertua: Terima kasih Yang Berhormat semua, sekarang tamatlah
sesi untuk waktu pertanyaan-pertanyaan bagi jawab lisan pada hari ini. Terima kasih Yang
Berhormat semua.

Datuk Zakaria bin Mohd. Edris @ Tubau [Libaran]: Tuan Yang di-Pertua,
mohon Tuan Yang di-Pertua, boleh soalan sembilankah?
