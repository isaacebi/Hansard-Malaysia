DR.25.11.2021 11

menerapkan konsep Keluarga Malaysia ke akar umbi agar benar-benar difahami rakyat
dan tidak hanya sekadar sebuah cogan kata yang dilaung-laungkan? Terima kasih.

Timbalan Yang di-Pertua [Dato' Mohd Rashid Hasnon]: Sila Yang Berhormat
Timbalan Menteri.

Datuk Mastura binti Tan Sri Dato’ Mohd Yazid: Terima kasih Tuan Yang di-
Pertua, terima kasih Yang Berhormat. Satu soalan yang sangat menepati dengan usaha-
usaha kita yang kita sedang usahakan sekarang ini. Antara program-program Yang
Berhormat yang kita sedang laksanakan dan akan dilaksanakan yang dekat dengan akar
umbi adalah pertama, penubuhan Yayasan Keluarga Malaysia yang memberi atau
menguruskan pemberian bantuan kewangan dan kebajikan atau pendidikan kepada
kanak-kanak atau remaja yang kehilangan ibu dan bapa atau penjaga atau kedua-duanya
akibat pandemik COVID-19, kemalangan dan lain-lain bencana seumpamanya sehingga
mereka mencapai umur 18 tahun.

Kedua, program lain adalah mengenal pasti program, produk dan aktiviti di semua
kementerian yang menepati inti pati Keluarga Malaysia seperti:

(i) Residensi Keluarga Malaysia;
(ii) Pusat Mediasi Komuniti Keluarga Malaysia; dan
(iii) Pusat Ekonomi Digital Keluarga Malaysia.

Ketiga, Aspirasi Keluarga Malaysia 100 hari yang telah dilaksanakan seperti
laporan akhir oleh setiap Menteri Kabinet pada 24 November 2021 semalam. Selepas itu,
kita ada Showcase Aspirasi Keluarga Malaysia yang akan diadakan daripada 9 hingga 12
Disember 2021 yang akan menekan kepada pembukaan peluang-peluang pekerjaan,
pelajaran dan bantuan kepada Keluarga Malaysia yang memerlukan. Kita akan ada Bulan
Keluarga Malaysia, Citrawarna Keluarga Malaysia dan Jelajah Keluarga Malaysia di mana
kita akan membawa semua usaha kementerian ini ke seluruh negara dalam masa
terdekat.

Akhir sekali, penubuhan Skuad Keluarga Malaysia yang mana ia merupakan
program berbentuk perdampingan sosial dan social outreach dengan pelaksanaan
pengurusan bantuan-bantuan kerajaan, kaunter perkhidmatan dan aduan, intervensi dan
rujukan awal agensi, pengurusan bencana, pengurusan bakul makanan, ziarah prihatin
dan advokasi perundangan dan perkhidmatan.

Itu sahaja buat masa ini Tuan Yang di-Pertua. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Soalan tambahan kedua, sila Yang Berhormat Kubang
Pasu.

Dato’ Wira Ir Haji Amiruddin bin Haji Hamzah [Kubang Pasu]: Terima kasih
Tuan Yang di-Pertua. Soalan tambahan saya ialah konsep Keluarga Malaysia ini perlu
bermula dalam Dewan ini.

Okeylah kita bercakap tentang di luar dan sebagainya. la perlu bermula dalam
Dewan. Maksud saya begini, kalau sekiranya wakil-wakil rakyat yang telah dipilih oleh
rakyat untuk mewakili mereka dalam Dewan ini haruslah diberikan layanan yang sama
rata. Kalau diberikan peruntukan, biarlah peruntukan itu diberi kepada semua. Barulah
konsep Keluarga Malaysia itu dapat kita laksanakan.

Saya ingat Yang Berhormat sendiri pun telah sebut dalam Dewan, kita berjumpa
di luar secara tidak formal— sebut akan diberi kepada semua tetapi hakikatnya tidak
berlaku. Jadi saya hendak tanya, apakah sebenarnya pendirian kerajaan terhadap
peruntukan yang sepatutnya diberikan kepada semua wakil rakyat dengan secara sama
rata? Barulah ia memenuhi konsep Keluarga Malaysia seperti yang diuar-uarkan. Terima
kasih. [Tepuk]

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kubang Pasu. Sila Yang Berhormat Timbalan Menteri.
