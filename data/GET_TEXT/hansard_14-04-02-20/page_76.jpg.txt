68 DR.25.11.2021

Jadi kalau kita bagi pengecualian cukai pun mungkin bukan untuk tahun ini saja, dalam
jangka masa lima tahun untuk bantu mereka recover.

Akhir sekali Tuan Pengerusi, baru hari ini saja 13 persatuan telah mengeluarkan
satu kenyataan bersama dengan izin, urgent appeal to the Prime Minister for businesses
in a negative list of National Recovery Plan, final Phase 4. Jadi, apa yang dilihat sekarang
semua sektor sudah dibuka kecuali ada negative list dalam SOP MKN dan negative list ini
macam terabai.

Jadi mereka tidak ada exit strategy dan banyak list dalam negative list ini, mereka
terlibat dalam shopping malls dan tourism bergantung sangat kepada mereka. Jadi saya
merayu kepada MOTAC untuk /ead perbincangan ini dengan MKN untuk bantu sektor ini.

Akhir sekali industri ini memerlukan banyak sokongan daripada kerajaan, bukan
sahaja daripada satu kementerian. Jadi, saya berharap MOTAC boleh bantu selaraskan
supaya pendapatan ini boleh dijana semula untuk membantu bukan sahaja hospitaliti
tetapi F&B merata-rata terutamanya di Kuala Lumpur. Mereka banyak terjejas. Terima
kasih.

Tuan Pengerusi: Terima kasih Yang Berhormat Segambut. Yang Berhormat
Tumpat, silakan.

3.58 ptg.

Dato’ Haji Che Abdullah bin Mat Nawi [Tumpat]: Terima kasih Tuan Pengerusi.
Pertamanya, saya ingin menyentuh Butiran 020200 — Pusat Malaysia Rumah Keduaku.
Saya meneliti beberapa perubahan terhadap syarat dasar Malaysia Rumah Keduaku iaitu
menaikkan threshold pendapatan bulanan RM40 ribu, mempunyai simpanan tetap
berjumlah RM1 juta serta aset cair mencecah RM1.5 juta.

Saya ingin bertanya berapa peratus golongan warga asing yang berada dalam
program ini ketika ini? Berapakah sumbangan program Malaysia Rumah Keduaku ini
kepada ekonomi negara dalam tempoh lima tahun terakhir dan secara khususnya dalam
tempoh ataupun bagi tahun 2020.

Selain itu, kebiasaannya negara memperoleh pendapatan menerusi pembelian
hartanah, pembelian kenderaan dan perbelanjaan isi rumah bulanan dan sebagainya.
Cuma persoalan yang jarang ditanggapi adalah apa nilai tambah program ini kepada
sosioekonomi masyarakat tempatan.

Oleh itu, saya berpandangan sewajarnya kerajaan turut meletakkan keutamaan
kepada warga asing yang dalam masa yang sama boleh menyumbang sesuatu kepada
pembangunan setempat supaya program ini turut memberi timbal balas yang seimbang
kepada pembangunan sosioekonomi masyarakat dan tidak semata-mata melihat kepada
keuntungan ekonomi negara. Mohon pandangan kementerian.

Seterusnya Tuan Pengerusi, Butiran 01400 — Penyelenggaraan Kemudahan
Infrastruktur. Di bawah butiran saya ingin membangkitkan mengenai cadangan yang saya
buat mewujudkan signage nama bandar yang besar dan berlampu di sepanjang Sungai
Kelantan seperti mana yang saya sentuh dalam perbahasan saya ketika membahaskan
Rancangan Malaysia Kedua Belas sesi yang lalu.

01600

Belanjanya tidak besar, namun kesannya besar kepada industri pelancongan di
Kelantan. Mohon penjelasan kerajaan.

Seterusnya pada butiran sama adalah berkenaan dengan menaik taraf Jeti Pulau
Suri di mana terdapat Pasar Terapung Pulau Suri yang dapat menarik ramai pengunjung
apabila beroperasi semula, selepas ditutup apabila COVID-19 melanda negara baru-baru
ini. Naik taraf jeti ini sangat penting bagi mengawal keselamatan para pengunjung dan
peniaga setempat.

Saya ingin mengetahui, sama ada cadangan ini ada dalam senarai projek yang
dijalankan oleh kementerian bagi tahun 2022 serta jangkaan siap? Yang Berhormat
Menteri sendiri ada melawat kawasan ini baru-baru ini. Saya mengharapkan agar tumpuan
