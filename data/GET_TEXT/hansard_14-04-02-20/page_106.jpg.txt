98 DR.25.11.2021

dua-tiga minggu ini untuk memastikan suara rakyat benar-benar didengar oleh pihak
kementerian.

Berkenaan dengan harga barang juga, saya nampak ada RM41_ juta
diperuntukkan untuk Butiran 040300 — Emolumen Pegawai Pemantau Harga. Saya
hendak tahu, apakah fungsi mereka? Apakah yang mereka telah lakukan dan sama ada
mereka ini akan diteruskan macam biasa ataupun tidak?

Perkara terakhir yang saya sebutkan tetapi bukan maknanya tidak penting
sebaliknya sebenarnya sangat penting. Tuan Pengerusi saya mohon sedikit tambahan
masa kecederaan. Ini berkenaan dengan Butiran 041100 — Kempen Beli Barangan
Malaysia. Kempen ini kita sudah lancarkan dari dulu. Zaman Kerajaan Barisan Nasional
dulu. Lepas itu Pakatan Harapan teruskan. Perikatan Nasional teruskan.

Hari ini, kerajaan Keluarga Malaysia kita teruskan. Bagus, RM20 juta. Kalau
boleh, saya minta lebih lagi. Ini kerana, saya anggap ia sebagai sesuatu yang perlu kita
galakkan. Ini kerana, bukan setakat kita hendak kawal aliran wang tunai itu dalam negara
kita sebab jauh lebih penting adalah kalau semua rakyat Malaysia beli barangan buatan
Malaysia. Apa yang terjadi adalah, ia mewujudkan jauh lebih banyak peluang pekerjaan
kepada rakyat Malaysia sendiri. Ini kerana, produk itu dibuat di sini. Jadi rakyat kita— Jadi,
ia merupakan satu rangkaian.

Saya hendak sebutkan di sini. Saya minta maaf ya Tuan Pengerusi, ini baju yang
kami semua dapat dua hari dulu, baju Keluarga Malaysia. Kualiti dia baik. [Sambil
menunjukkan sehelai baju] Saya malam tadi hendak cuba hendak pakai, memang bagus.
Cuma saya hendak utarakan satu kekecewaan. Saya minta maaflah, baju ini tetap saya
akan pakai tapi saya nampak satu kekecewaan kerana dekat belakang dia tulis, ‘Made in
Bangladesh’. Baju Keluarga Malaysia, gambar Yang Amat Berhormat Perdana Menteri
Kesembilan, sahabat saya ada sini. Ini yang kita hendak dukung. Akan tetapi, apabila pula
Keluarga Malaysia, barangan dia buatan Bangladesh.

Saya bukan anti mana-mana negara, saya minta maaf. Jangan nanti kata Yang
Berhormat Rasah ini anti mana-mana negara. Bagi saya, tidak kira negara mana Nepal
kah, Mongolia kah, Vietnam kah, Bangladesh kah, kita hendak barangan buatan
Malaysia...

Tuan Pengerusi [Dato' Mohd Rashid Hasnon]: Baik, terima kasih.

Tuan Cha Kee Chin [Rasah]: Sebab apabila— kenapa saya hendak sebut. Saya
tidak salahkan Timbalan Menteri sahabat saya ataupun Menteri ataupun kementerian ini.
Saya tahu perolehan bukan kementerian ini...

Tuan Pengerusi [Dato' Mohd Rashid Hasnon]: Baik.

Tuan Cha Kee Chin [Rasah]: Cuma saya harap khas untuk kementerian ini,
supaya boleh mengutarakan perkara ini dalam Mesyuarat Kabinet supaya kerajaan
membuat satu garis panduan yang tegas, semua pemerolehan untuk produk-produk yang
akan dibeli dengan dana peruntukan kerajaan tidak kira kementerian mana, tidak kira
harga dia macam mana, belilah barangan buatan Malaysia...

Tuan Pengerusi [Dato' Mohd Rashid Hasnon]: Terima kasih, baik.

Tuan Cha Kee Chin [Rasah]: Walaupun pembangkang, pembangkang pun ada
tanggungjawab sama-sama mendukung kempen belilah barangan buatan Malaysia. Kita
hendak rakyat kita beli barangan buatan Malaysia. Takkanlah kerajaan hendak beli barang
luar. Jadi sekian, itu saja. Saya mohon pandangan ini boleh oleh...

Tuan Wong Hon Wai [Bukit Bendera]: Terima kasih Yang Berhormat Rasah,
mencelah sikit.

Tuan Cha Kee Chin [Rasah]: Ya, Yang Berhormat...

Tuan Pengerusi [Dato' Mohd Rashid Hasnon]: Yang Berhormat Bukit Bendera.
Masa sudah habis Yang Berhormat Bukit Bendera...

Tuan Wong Hon Wai [Bukit Bendera]: Saya mencadangkan supaya Menteri
Perpaduan memohon maaf ke atas insiden ini...
