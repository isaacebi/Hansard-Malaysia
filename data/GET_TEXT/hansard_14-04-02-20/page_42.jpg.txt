34 DR.25.11.2021

perancangan stockpile benih padi sah. Apakah progress projek land consolidation untuk
penanaman padi berskala besar juga. Kita mohon MAFI jawab.

Butiran 020400 — Perkhidmatan Veterinar. Kita tahu bahawa ASF telah masuk ke
Sabah dan Sarawak dan kita harap bahawa ia tidak datang ke Semenanjung. Jadi kita
mahu DVS menjalankan penguatkuasaan ke atas produk-produk barangan babi seperti
luncheon meat yang berasal daripada negara-negara yang ada ASF dan juga sukling pig
dari Vietnam kerana kita tahu bahawa di pasaran masih ada tetapi penguatkuasaan itu
agak kurang. Jadi perlu, kita perlu rancakkan penguatkuasaan dan harap DVS buat kerja
dengan lebih bersungguh-sungguh.

Butiran 020300 — Pertanian. Kita tahu bahawa antara kejayaan MAFI adalah
daripada segi myGAP ya dan juga baru-baru ini atas inisiatif DOA juga, myGAP Pesticide
Free telah dilancarkan. Kita harap bahawa program myGAP itu dirancakkan kepada
petani-petani kecil supaya mereka menjaga food safety, keselamatan makanan,
kurangkan pesticide supaya makanan kita itu kurang daripada maximum residue level
(MRL) yang tidak membahayakan rakyat Malaysia.

Butiran 030100 — FAMA. Kita tahu FAMA berusaha untuk membantu pemasaran
tetapi ada terlalu banyak program sehinggakan menjadi satu - saya rasa pembaziranlah.
Saya bagi contoh, Agrobazaar dalam AMA, terdapat Agrobazaar Kedai Rakyat,
Agrobazaar K-Shoppe, Agrobazaar RnR, Agrobazaar Rakyat. Semua ini sebenarnya
bertujuan yang sama dan akhirnya program ini menjadi begitu banyak dan setiap program
sampai ke state, hanya RM10 ribu ke RM20 ribu setahun bantuan kepada pengusaha.
Jadi kalau kita boleh consolidate, itu akan menjadi lebih baik untuk membantu rakyat.
Kurangkan birokrasi, kurangkan overlapping.

Butiran 040800 — Bioekonomi. Saya terpanggil untuk berucap untuk rakan-rakan
kita di dalam bioekonomi kerana peruntukan dipotong sebanyak 50 peratus. Agak banyak
ya. Masa saya menjadi Timbalan Menteri, peruntukan untuk bioekonomi sebanyak RM12
juta tetapi pada tahun lepas dipotong sehingga RM9 juta dan tahun ini menjadi RM4.5
juta sahaja. Jadi how do they survive? Bioekonomi ini membawa investment kepada
sektor pertanian. Jadi harap kementerian tolonglah bioekonomi supaya mereka boleh
survive.

Butiran 040100 — Bertugas ke Luar Negara. Kita harap bahawa foreign agriculture
attache di setiap tujuh buah negara atau region, membantu mempermudahkan,
memperluaskan akses kepada market. Jangan mereka pergi sana, kerja. Saya tahu
bahawa fail bertimbun-timbun dan pengusaha susah hendak akses kepada pasaran. Jadi
mereka perlu berusaha dengan lebih kuat lagi untuk facilitate trade, membantu
pemasaran.

Butiran 050200 — Program Pemantapan Jaminan Bekalan Negara. Apakah tujuan
program ini? Apakah ia akan dilaksanakan? Saya hendak tanya.

Akhir sekali Butiran P.40008 — Agrobank. Sebagai bank pembangunan, kita mahu
bank pembangunan ini membantu petani-petani kecil untuk akses kepada kredit,
kurangkan birokrasi, membantu petani-petani kecil terutamanya bidang aquaculture.

Akhir sekali Butiran P.090100 — Dasar Perancangan Strategik. Apakah tujuan
butiran ini? Apakah program-program yang akan dilaksanakan? Program pembangunan
yang dilaksanakan dan saya hendak tanya juga, berapakah perbelanjaan kerajaan MAFI
dalam menyediakan Dasar Agromakanan Negara dan Pelan Tindakan Dasar Sekuriti
Makanan kerana ia membayar kepada consulting firm. Yang kita hendak tahu kos
tersebut. Terima kasih Tuan Pengerusi.

Tuan Pengerusi: Terima kasih Yang Berhormat Bayan Baru. Yang Berhormat
Jerantut. Sila.

12.15 tgh.

Dato’ Haji Ahmad Nazlan bin Idris [Jerantut]: Terima kasih Tuan Yang di-
Pertua. Assalamualaikum warahmatullahi wabarakatuh. Saya terus sahaja Tuan
Pengerusi kepada Butiran 0200000 — Bekalan Makanan Negara. Sewaktu sesi
penggulungan dasar tempoh hari Yang Berhormat Menteri telah menyatakan kerajaan
