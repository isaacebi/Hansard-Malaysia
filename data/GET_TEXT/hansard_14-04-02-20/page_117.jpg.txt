DR.25.11.2021 109

Dato’ Rosol bin Wahid: Kalau Yang Berhormat Tumpat tidak ada, Yang
Berhormat Kulim sudah selesai, Yang Berhormat Bukit Bendera sudah selesai. Yang
Berhormat Jempol, Yang Berhormat Rasah. Ini sahabat lama saya.

Terima kasih Yang Berhormat Rasah masih setia. Pembangunan infrastruktur
asas, kenapa RM53.35 juta? Jawapannya ialah bajet ini ialah untuk menaik taraf dan
kelulusan integrated enforcement and management system iaitu bernilai RM3.5 juta.
Kemudian peralatan piawaian timbang dan sukat di bawah Akta Timbang dan Sukat 1967
iaitu RM10 juta dan RM40 juta sewaan bangunan pejabat.

Ini kerana untuk makluman Yang Berhormat, kita bukan sahaja kawal harga,
keadaan barang atau berat barang, kita juga check alat timbang sukat yang berada dalam
market untuk pastikan tidak ada penipuan berkaitan dengan alat timbang sukat ini Tuan
Pengerusi. Ini kerana kita dapati bahawa banyak berlaku penyelewengan terutamanya
yang dapat kita kesan ialah daripada segi jual beli buah kelapa sawit. Jadi ini kita ambil
perhatian berat untuk pastikan ia tidak lagi berlaku penipuan kepada peladang-peladang
sawit ataupun penjual-penjual sawit kerana harga sawit sekarang ini agak baik.

Kemudian Yang Berhormat Rasah juga bertanya berkaitan dengan emolumen
pegawai pemantau harga. Pegawai pemantau harga tugasnya ialah melaksanakan
program pematuhan harga yang merangkumi pemantauan dan kutipan harga 480 barang
keperluan pengguna di lebih 1,500 buah premis setiap hari tugasnya.

Keduanya, menganalisis dan menyediakan laporan price alert dan dashboard
untuk 10 item terpilih dan menganalisis harga-harga barang lain. Ketiga, perkhidmatan
pegawai pemantau harga ini iaitu seramai 1,008 orang yang masih berkhidmat dan
dilanjutkan sehingga tahun 2022. Ini suatu berita baiklah untuk mereka walaupun mereka
ini pekerja kontrak. Sila Yang Berhormat Rasah.

Tuan Cha Kee Chin [Rasah]: Terima kasih. Terima kasih Tuan Pengerusi, terima
kasih Yang Berhormat Timbalan Menteri atas jawapan yang diberikan. Ya, memang
pegawai pemantau harga itu penting. Cuma tadi Yang Berhormat Timbalan Menteri ada
kata 1,008 orang kontrak dilanjutkan sehingga tahun depan.

Macam mana kriteria untuk pemilihan mereka dan juga kontrak itu year to year
atau macam mana? Setiap tahun kah? Setiap dua tahun kah? Ataupun di kalangan
mereka ada atau tidak yang lantikan tetap punya? Mohon berikan sedikit perincian. Terima
kasih Yang Berhormat Timbalan Menteri.

Dato’ Rosol bin Wahid: Terima kasih Yang Berhormat Rasah, sahabat saya.
Tuan Pengerusi, sebenarnya lantikan mereka memang dari tahun ke tahun dan ada
sebahagian mereka diserap ke jawatan penguat kuasa. Malangnya saya pun terasa suatu
yang cukup menyedihkan kerana ada di antara mereka ini yang berkhidmat sehingga 10
tahun, lebih 10 tahun. Jadi ini kita beri keutamaan. Walau bagaimanapun, untuk masuk
ke jawatan tetap mereka perlu melalui proses yang digariskan oleh pihak JPA.

Kemudian, Yang Berhormat Rasah juga bertanya tentang isu kos sara hidup. Isu
kos sara hidup juga seperti mana yang saya nyatakan tadi, akan kita mengambil berat
berkaitan dengan hal tersebut untuk pastikan ia kalau memang ada kenaikan, tetapi
berada dalam keadaan kawalan kita.

Kita juga— untuk makluman, ada yang bertanya tadi tentang NACCOL. Untuk
makluman Dewan yang mulia, bahawa dahulu NACCOL ini dipengerusikan oleh Timbalan
Perdana Menteri. Akan tetapi bermula tahun ini, Yang Amat Berhormat Perdana Menteri
telah bersetuju untuk menjadi Pengerusi NACCOL. Ini satu berita baiklah untuk
menunjukkan betapa seriusnya kerajaan hendak mengatasi masalah kos sara hidup
rakyat di negara kita.

Kemudian Yang Berhormat Bachok. Yang Berhormat Bachok berkaitan KBBM.
Perdagangan, Pengedaran dan Perniagaan TTPM. Okey, isu kos baja dan racun. Untuk
makluman_ kita telah mengadakan— KPDNHEP bersama dengan MAFI telah
mengadakan satu mesyuarat untuk meninjau tentang kenaikan harga racun dan juga
harga baja yang mana ia dikatakan amat memberi kesan yang besar kepada hasil
pertanian yang mana dengan kenaikan hasil tersebut, sebagaimana yang dikatakan oleh
Yang Berhormat Bukit Bendera, ia akan berkait dengan hasilnya itu. Jadi, kita telah
