12 DR.25.11.2021

Datuk Mastura binti Tan Sri Dato’ Mohd Yazid: Yang Berhormat Kubang Pasu,
terima kasih atas soalan itu. Ya, betul saya ada menyebut dalam Dewan ini mengenai
memberi kepada semua wakil rakyat yang ada— kesemua Ahli Parlimen.

Kalau Yang Berhormat meneliti dan saya juga bersetuju bahawa segala apa yang
baik dan murni harus bermula daripada Dewan ini. Kalau Yang Berhormat meneliti semula
jawapan saya, saya ada menyebut mengenai komitmen Yang Berhormat untuk
melaksanakan pelaksanaan untuk memurnikan lagi ataupun mempunyai satu
pembaharuan dalam usaha-usaha perjalanan di antara Ahli-ahli Parlimen yang berada
dalam Parlimen ini.

Jadi, ia mengambil kira sekiranya ada usaha-usaha untuk memurnikan lagi. la
berkaitan dengan CSA yang telah ditandatangani. Jadi dalam CSA tersebut, kita harus
menjadi ahli. Kita tidak sebut MoU lagi Yang Berhormat, kita sebut CSA ya.

Tuan Ahmad Fahmi bin Mohamed Fadzil [Lembah Pantai]: MoU bukan CSA.

Datuk Mastura binti Tan Sri Dato’ Mohd Yazid: Kita harus menjadi ahli atau
sebahagian daripada perjanjian tersebut. Di situlah peruntukan itu akan disalurkan. Jadi,
saya difahamkan dan saya juga ada menjawab soalan-soalan yang ditimbulkan oleh Yang
Berhormat Muar mengenai perkara ini.

Tuan Lim Lip Eng [Kepong]: Bagi kah atau tidak mahu bagi, cakap sahajalah.
[Dewan riuh]

Datuk Mastura binti Tan Sri Dato’ Mohd Yazid: Yang Berhormat, saya baru
sebut tadi.

Dato’ Mahfuz bin Haji Omar [Pokok Sena]: Adakah rakyat mereka itu bukan
Keluarga Malaysia? [Dewan riuh]

Datuk Mastura binti Tan Sri Dato’ Mohd Yazid: Yang Berhormat, walaupun
tidak diberi peruntukan...

Dato’ Mahfuz bin Haji Omar [Pokok Sena]: Ini soal rakyat, bukan soal Ahli
Parlimen bagi saya.

Datuk Mastura binti Tan Sri Dato’ Mohd Yazid: Yang Berhormat.

Dato’ Mahfuz bin Haji Omar [Pokok Sena]: Ini bukan soal Ahli Parlimen. Setakat
mai bagi baju dekat kami, ini baju ini. [Sehelai baju ditunjukkan] Setakat bagi baju hendak
buat apa? [Dewan riuh] [Ketawa]

Seorang Ahli: Pakai topi, pakai topi.

Datuk Mastura binti Tan Sri Dato’ Mohd Yazid: Sekejap Yang Berhormat, biar
saya jawab.

Dato’ Mahfuz bin Haji Omar [Pokok Sena]: Bagi topi, bagi baju, buat lap kedai
mamak pun boleh.

Timbalan Menteri Kesihatan | [Dato’ Dr. Haji Noor Azmi bin Ghazali]:
Syukurlah dapat baju pun.

Datuk Mastura binti Tan Sri Dato’ Mohd Yazid: Yang Berhormat, walaupun buat
masa ini peruntukan itu...

Tuan Haji Ahmad bin Hassan [Papar]: Pembangkang pun panik.

Datuk Mastura binti Tan Sri Dato’ Mohd Yazid: ...peruntukan itu belum lagi
diberi tetapi Yang Berhormat mesti tahu juga bahawa peruntukan-peruntukan lain melalui
agensi dan jabatan di peringkat Parlimen Yang Berhormat disalurkan juga, tidak
ditinggalkan pun.

Reformasi Parlimen Yang Berhormat adalah kita bersama-sama memikirkan
bagaimana untuk meletakkan usaha-usaha untuk rakyat itu lebih daripada pertikaian
politik yang ada dalam Parlimen Yang Berhormat.

Dato’ Mahfuz bin Haji Omar [Pokok Sena]: Jangan retoriklah.
