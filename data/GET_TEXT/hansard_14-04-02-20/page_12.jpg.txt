4 DR.25.11.2021

Timbalan Yang di-Pertua [Dato' Mohd Rashid Hasnon]: Sila Yang Berhormat
Menteri menjawabnya. Tempoh masa tiga minit.

Menteri Kewangan [Datuk Seri Utama Tengku Zafrul Tengku Abdul Aziz]:
Terima kasih Tuan Yang di-Pertua. Untuk makluman Ahli Yang Berhormat, pelbagai isu
telah dibangkitkan mengenai Digital Nasional Berhad (DNB) dan rangkaian 5G. Pihak
kerajaan mengalu-alukan keprihatinan yang ditunjukkan oleh para Ahli Dewan ke atas
pelaksanaan rangkaian 5G oleh DNB.

Pihak kerajaan seperti Ahli-ahli Dewan juga mengharapkan pelaksanaan 5G
dapat dilakukan dengan cekap dan lancar dan membawa manfaat kepada semua pihak
berkepentingan. Ini adalah kerana 5G adalah pemboleh daya (enabler) untuk menambah
baik kesejahteraan rakyat dan mempertingkatkan daya saing negara.

Pada masa yang sama ia juga akan menggalakkan pelaburan berasaskan
teknologi daripada luar negara ke negara ini. Tuan Yang di-Pertua, pandemik COVID-19
telah menunjukkan kepada kita betapa perlunya akses yang adil dan saksama kepada
rangkaian berkelajuan tinggi, terutamanya di kawasan perkampungan dan pedalaman
negara.

Ini termasuklah liputan luas mampu milik bagi rakyat dari setiap lapisan
masyarakat seiring dengan semangat Keluarga Malaysia. Sebagai contoh, saya percaya
apa yang dilalui oleh pelajar Universiti Malaysia Sabah (UMS) Veveonah Mosibin pada
bulan Jun lepas masih segar di ingatan Ahli-ahli Yang Berhormat.

Ternyata apa perlu ditekankan adalah berkaitan masalah capaian internet serta
kemudahan asas lain khususnya di kawasan pedalaman. Selain daripada itu negara kita
masih ketinggalan kerana belum melancarkan rangkaian 5G sendiri. Kita dapat melihat
negara-negara jiran seperti Singapura, Thailand, Vietnam, Indonesia dan Filipina telah
pun berjaya melancarkan rangkaian 5G mereka seawal tahun 2019.

Laporan Pasukan Petugas 5G Kebangsaan dan Laporan Akhir Peruntukan Jalur
Spektrum Untuk Perkhidmatan Jalur Lebar Mudah Alih oleh SKMM yang kedua-duanya
diterbitkan pada Disember 2019 menekankan betapa perlunya ketersediaan untuk
melancarkan 5G melalui perancangan spektrum yang sesuai serta memastikan asas
pembangunan 5G tersedia seawal mungkin supaya Malaysia dapat memanfaatkan
kemajuan teknologi dan faedah ekonomi yang bakal diperolehi daripada 5G.

Daripada menganugerahkan jalur spektrum 5G kepada pemegang lesen individu,
laporan akhir SKMM menyokong pemberian jalur lebar ini kepada konsortium tunggal
yang dibentuk di kalangan pemegang lesen. Walau bagaimanapun, disebabkan
perbezaan kepentingan di kalangan operator rangkaian mudah alih, usaha untuk
berkongsi rangkaian, menjimatkan kos dan melancarkan 5G tidak berlaku seperti yang
diharapkan.

Memandangkan pentingnya connectivity dan ekonomi digital buat negara,
kerajaan telah mengambil tindakan tegas pada bulan Februari tahun ini dengan
mengumumkan Rangka Tindakan Ekonomi Digital Malaysia atau MyDigital.

Salah satu tindakan utama yang diambil oleh MyDigital adalah penubuhan sebuah
Syarikat Tujuan Khas (SPV) yang dinamakan DNB melaksanakan 5G dengan lebih pantas
dan inklusif untuk seluruh Keluarga Malaysia. Buat masa ini harga yang akan dikenakan
kepada syarikat telekomunikasi oleh DNB masih diperhalusi dan sedang menunggu
kelulusan daripada SKMM.

SKMM sebagai pengawal selia akan memastikan harga yang ditetapkan adalah
adil dan berteraskan pemulihan kos dan bukan untuk menjana keuntungan. Saya telah
dimaklumkan bahawa proses penetapan harga 5G tersebut hampir dimuktamadkan dan
ia amatlah berbeza dan jauh lebih rendah berbanding kos bagi setiap gigabait 4G oleh
syarikat telekomunikasi.

Saya juga difahamkan bahawa DNB akan mengenakan caj kurang dari RMO0.20
sen bagi setiap GB ataupun gigabait untuk 5G kepada syarikat telekomunikasi. Sebagai
perbandingan ini adalah jauh lebih murah berbanding kos tambahan semasa bagi setiap
GB 4G yang dihasilkan oleh syarikat telekomunikasi dengan kadar antara 45 sen hingga
55 sen bagi setiap gigabait. Oleh itu, saya percaya syarikat telekomunikasi akan
