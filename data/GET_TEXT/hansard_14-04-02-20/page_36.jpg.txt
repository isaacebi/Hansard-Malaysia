28 DR.25.11.2021

agensi di bawahnya. Perkara tersebut akan diteruskan pelaksanaannya melalui Sarawak
Rubber Industry Board (SARIB) yang akan ditubuhkan dalam masa yang terdekat.

Negeri Sarawak juga berpotensi untuk mengembangkan sektor pemprosesan
lateks sebagai hab baharu pengeluaran lateks di Malaysia dan seterusnya pembuatan
produk getah berasaskan lateks seperti sarung tangan getah. Pelaburan dan infrastruktur
yang diperlukan boleh dicadangkan berdasarkan kepada status pengeluaran getah
semasa dan pembangunan infrastruktur berkaitan yang diperlukan seperti rangkaian
pusat pengumpulan dan kilang pemprosesan lateks.

Untuk makluman Ahli Dewan, Betong juga merupakan salah satu dari pusat
penanaman getah yang begitu besar, iaitu 31,466 hektar dan merupakan penanaman
getah terbesar di Sarawak. Negeri Sarawak pula kita mempunyai lebih daripada 164,000
hektar yang kita tanam dengan getah. Dengan ini kita memang mempunyai hasrat yang
begitu tinggi untuk melihat suatu hari nanti negeri Sarawak dan khasnya di Betong kita
boleh mempunyai pusat pengumpulan lateks untuk negara kita. Terima kasih.

Tuan Yang di-Pertua: Terima kasih. Soalan tambahan pertama.

Datuk Robert Lawson Chuat [Betong]: Okey, terima kasih Yang Berhormat
Timbalan Menteri. Soalan tambahan saya, apakah strategi kementerian bagi
meningkatkan penggunaan getah bagi industri hiliran? Sekiranya latex collection centre
dapat didirikan di Sarawak, adakah ia praktikal untuk dihantar ke Semenanjung Malaysia
bagi menampung keperluan lateks di Semenanjung? Terima kasih.

Datuk Willie anak Mongin: Terima kasih sahabat saya Yang Berhormat Betong.
Soalan yang begitu spesifik dan sudah semestinya sebagai kawasan yang besar
penanaman getah, sudah semestinya beliau prihatin. Kita di peringkat kementerian akan
meneruskan pelaksanaan penggunaan produk hiliran getah khasnya untuk pembinaan
jalan getah ataupun cup Jump modified bitumen (CMB) di samping menggalakkan industri
hiliran yang sedia ada seperti pembuatan sarung tangan, ceramic bearing dan
sebagainya.

Sukacita juga saya maklumkan kementerian ingin menyeru kepada semua
kerajaan negeri termasuk Kerajaan Negeri Sarawak untuk turut memberi dan membantu
pekebun kecil dengan membina satu ataupun menggunakan jalan yang diturap dengan
getah dan juga menggunakan teknologi CMB.

Untuk peringkat kementerian, kita juga merasakan masalah untuk menghantar
lateks kepada Semenanjung tidak ada masalah sebab kita telah mempunyai teknologi-
teknologi untuk membantu. Namun begitu, saya ingin melihat industri hiliran itu berlaku di
negeri Sarawak kerana ini boleh membantu negeri Sarawak mempunyai spillover effect
dalam menyediakan peluang pekerjaan dan juga business sampingan yang boleh lahir
daripada kesan penubuhan pengumpulan lateks di negeri Sarawak ini. Terima kasih.

Tuan Yang di-Pertua: Terima kasih. Ada soalan tambahan kedua? Tidak ada.
Seterusnya Yang Berhormat Puan Isnaraissah. Silakan.

01150

8. Puan Isnaraissah Munirah Majilis @ Fakharudy [Kota Belud] minta Perdana
Menteri menyatakan adakah Pendapatan Garis Kemiskinan (PGK) akan mengambil kira
dimensi pendidikan, kesihatan dan perkara lain yang lebih holisitik dalam menggambarkan
keadaan sebenar kemiskinan negara.

Timbalan Menteri di Jabatan Perdana Menteri (Ekonomi) [Dato’ Eddin
Syazlee bin Shith]: Dengan izin Tuan Yang di-Pertua. Kerajaan akan mengemas Kini
spesifikasi pendapatan dan PGK pada tahun 2022 serentak dengan Survei Pendapatan,
Perbelanjaan Isi Rumah dan Kemudahan Asas (HIES/BA) 2022.

Untuk makluman Ahli Yang Berhormat, HIES/BA dijalankan dua kali dalam
tempoh setiap lima tahun. PGK adalah merujuk kepada jumlah pendapatan bulanan isi
rumah yang diperlukan untuk memenuhi keperluan minimum makanan dan bukan
makanan bagi membolehkan setiap ahli isi rumah menjalani kehidupan yang sihat dan
aktif. PGK yang terkini telah dikemas kini pada tahun 2019 menggunakan metodologi PGK
