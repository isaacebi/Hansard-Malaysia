40 DR.25.11.2021

kompaun tidak boleh dikeluarkan dalam masa yang singkat ialah sebab kerana tidak ada
kelulusan dari Pejabat Penolong Pendakwa Raya (PPP), dengan izin.

Jadi, saya berharaplah isu ini tidak akan berlaku dan sebab-sebabnya harus
menangani dengan baik. Kalau boleh ada sesi dialog di antara MAQIS atau kementerian
dengan semua pengimport supaya ini tidak akan berlaku lagi. Ini kerana kerosakan sayur-
sayuran atau buah-buahan akan menjejaskan supply, dengan izin di pasaran. Ini akan
buat harga sayur-sayuran atau buah-buahan meningkat oleh sebab masalah yang berlaku
semasa mereka mengimport.

Butiran seterusnya adalah Butiran 020700 — Lembaga Kemajuan Ikan Malaysia.
01240

Adakah peruntukan RM106 juta ini termasuk elaun kepada nelayan dan juga kos
menaik taraf peralatan pukat dan bot. Jika ada, adakah ini cukup memandangkan masa
pandemik, ramai nelayan sudah terjejas dan hilang mata pencarian. Juga, bagaimanakah
pemantauan LKIM telah memastikan hasil tangkapan nelayan semakin meningkat dan
seterusnya meningkatkan pendapatan nelayan.

Seterusnya, Butiran 020800 — Lembaga Pertubuhan Peladang. Semua sedia
maklum bahawa kita sudah ketinggalan jauh daripada segi teknologi dari negara jiran dan
adakah peruntukan ini mencukupi bagi meningkatkan teknologi asas tani kita. Sejauh
manakah hasil buah tangan dapat dimanfaatkan dalam negara tanpa mengimport hasil
dari luar? Satu senario yang pelik yang saya dapat tahu adalah, ada orang yang memiliki
tanah tetapi terbiar sahaja.

Akan tetapi, ada orang yang ada modal dan ilmu dan pengetahuan tetapi tidak
ada tanah. Jadi, adakah Kerajaan Persekutuan atau negeri sudi kerjasama untuk buat
matching dengan izin antara pemilik tanah dengan orang yang berminat dalam industri
pertanian berteknologi tinggi supaya negara kita akan menghasilkan cukup makanan
untuk disalurkan kepada warga kita. Itu sahaja daripada saya. Terima kasih.

Tuan Pengerusi: Terima kasih Yang Berhormat Tebrau. Seterusnya, saya
menjemput Yang Berhormat Merbok.

12.42 tgh.

Puan Nor Azrina binti Surip [Merbok]: Terima kasih, Tuan Pengerusi. Saya
terus pergi kepada Butiran 040400 — Subsidi Harga Padi, 040500 — Subsidi dan Insentif
Tanaman Padi dan 040800 — Malaysian Bioeconomy Development Corporation. Saya
melihat tiada perubahan dari sudut bajet tersebut. Soalan saya, adakah ini mencukupi
setelah mengambil kira situasi COVID-19 yang belum lagi berkesudahan. Ini kerana, saya
tengok tiada peningkatan.

Seterusnya saya pergi kepada Butiran 04700 — Pembangunan Industri Padi dan
10012 — Bahagian Pembangunan Industri Padi. Saya mohon penjelasan termasuklah
10013 — Bahagian Pengairan dan Saliran, 12800 — Pemodenan Sistem Pengairan Padi,
15400 - Rancangan Pembangunan Sistem Saliran Pertanian. Jadi, persoalan saya
hendak tanya adakah lima yang saya sebutkan tadi ada dibajetkan ataupun diperuntukkan
kepada pengairan di Merbok? Ini kerana, Merbok tidak di bawah MADA. Jadi, ia memang
pengairan untuk sawah ini betul-betul mengharapkan air hujan. Biasanya dalam situasi
sekarang. Jadi, saya mohonlah sekiranya ada projek pengairan dan saliran yang baik
untuk Merbok.

Untuk pengetahuan Tuan Pengerusi, kita pernah mendapat bajet untuk membuat
ban Merbok yang tujuannya untuk mengelakkan air masin masuk tetapi saya melihat
sendiri sehingga hari ini, ban tersebut sebenarnya gagal. Ini kerana, air masin sudah
masuk dan sebahagian dari kawasan padi-padi sudah tidak boleh diusahakan. Walaupun
saya tahu JPS telah mendapat peruntukan tambahan untuk membaiki tetapi yang rosak
itu banyak.

Seterusnya, saya pergi kepada Butiran 15600 — Program Kawalan Banjir
Kawasan Pertanian. Saya tengok bajetnya menurun. Oleh sebab akhir-akhir ini banyak
berlaku bencana kepala air, knususnya di Daerah Merbok dan juga Jerai walaupun baru-
