24 DR.25.11.2021

Puan Hannah Yeoh [Segambut]: Kementerian Wilayah, Yang Berhormat Tuan
Yang di-Pertua.

Dato’ Sri Bung Moktar bin Radin [Kinabatangan]: Terima kasih, Tuan Yang di-
Pertua memang bijaksana. Soalan saya tidak sampai 30 saat. Saya ingin bertanya dengan
Menteri. Apakah inisiatif seumpama ini akan dilebarkan oleh kerajaan di semua negeri-
negeri sebab yang terkena pandemik COVID-19 bukan di Wilayah sahaja, di semua
daerah, negeri-negeri ada pandemik COVID-19 ini. Apakah kerajaan mengubah hala tuju
melebarkan seluruh negeri?

Tuan Yang di-Pertua: Terima kasih.

Datuk Seri Jalaluddin bin Alias: Tuan Yang di-Pertua, saya pun jawab pendek
sahaja untuk makluman Yang Berhormat Kinabatangan. Kementerian Wilayah jaga Kuala
Lumpur, Putrajaya dan Labuan sahaja. Untuk negeri lain, saya minta Menteri yang lain
jawab. Terima kasih.

Tuan P. Prabakaran [Batu]: Tuan Yang di-Pertua, soalan daripada Ahli Parlimen
Wilayah.

Puan Hannah Yeoh [Segambut]: Segambut.

Tuan Yang di-Pertua: Ya, Yang Berhormat Segambut.

Puan Hannah Yeoh [Segambut]: Terima kasih ya.

Dato’ Sri Bung Moktar bin Radin [Kinabatangan]: Jawapan tidak betul.

Puan Hannah Yeoh [Segambut]: Soalan saya adalah untuk zon bebas peniaga
ini, penentuan lokasi ini. Apakah hala tuju kementerian untuk libatkan Dewan Rakyat
kerana sekarang ini kesesuaian lokasi banyak lokasi dibenarkan di depan kedai orang.
Jadi, semua rata-rata peniaga kedai tidak puas hati. Terima kasih.

Tuan Yang di-Pertua: Terima kasih. Silakan Yang Berhormat.
Puan Hannah Yeoh [Segambut]: Contoh Taman Tun dengan Hartamas.

Tuan P. Prabakaran [Batu]: Tuan Yang di-Pertua, soalan yang sama, saya
hendak just tambah sedikit.

Tuan Yang di-Pertua: Tidak. Tiga soalan sahaja boleh. Yang Berhormat maaf.
Tuan P. Prabakaran [Batu]: Sedikit sahaja.
Tuan Yang di-Pertua: Tidak boleh. Tidak boleh, tiga sahaja peraturan cakap.

Datuk Seri Jalaluddin bin Alias: Terima kasih Tuan Yang di-Pertua dan Yang
Berhormat Segambut. Ini antara percaturan dan juga pertimbangan kita di dalam
meluluskan Program Wilayah Bebas Niaga ini. Saya setuju dengan Yang Berhormat ada
tempat tidak boleh dilakukan atau dijadikan tempat berniaga kerana itu lesen mereka perlu
dapatkan untuk mendapatkan tempat yang tidak ada kacau ganggu, lalu lintas, kebersihan
dan sebagainya.

Walau bagaimanapun, pihak kementerian akan sentiasa mengadakan sesi libat
urus dengan pemimpin-pemimpin tempatan bagi mendapatkan pandangan balas mereka.
Terima kasih Yang Berhormat.

Tuan Yang di-Pertua: Terima kasih. Saya menjemput Yang Berhormat Dato' Haji
Mohd. Salim Sharif.

Dato’ Haji Salim Sharif [Jempol]: Terima kasih Tuan Yang di-Pertua saya amat
menyokong cadangan Tuan Yang di-Pertua tadi.

Tuan Yang di-Pertua: Bukan cadangan memang peraturan pun.

5. Dato’ Haji Salim Sharif [Jempol] minta Perdana Menteri menyatakan
keberkesanan dan hala tuju sistem TracAPM yang digunakan oleh Angkatan Pertahanan
Awam (APM) di beberapa lokasi penting untuk membendung penularan wabak COVID-
19.
