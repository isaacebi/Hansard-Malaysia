10 DR.25.11.2021

JAWAPAN-JAWAPAN LISAN BAGI PERTANYAAN-PERTANYAAN

1. Dato’ Sri Hajah Rohani binti Abdul Karim [Batang Lupar] minta Perdana
Menteri menyatakan bagaimanakah konsep Keluarga Malaysia dapat diterjemahkan
menerusi dasar dan pelaksanaan yang dirangka kerajaan agar tidak hanya tertumpu
kepada kaum maioriti tetapi meliputi semua lapisan kaum dan bangsa.

Timbalan Menteri di Jabatan Perdana Menteri (Tugas-tugas Khas) [Datuk
Mastura binti Tan Sri Dato’ Mohd Yazid]: Terima kasih, Tuan Yang di-Pertua. Terima
kasih Yang Berhormat.

Tuan Yang di-Pertua, konsep dan falsafah Keluarga Malaysia diperkenalkan oleh
Yang Amat Berhormat Perdana Menteri Malaysia Kesembilan dalam ucapan sulung beliau
pada 22 Ogos 2021. Konsep Keluarga Malaysia diambil kerana ia lebih bersifat inklusif
dan merentasi sempadan agama, bangsa dan kaum. Sebagai satu Keluarga Malaysia kita
saling melengkapi dan disambut oleh semua lapisan masyarakat.

Konsep Keluarga Malaysia mempunyai tiga nilai utama iaitu inclusivity atau
keterangkuman antaranya menyemai budaya integriti Kedua, kebersamaan_ iaitu
antaranya memupuk semangat kekeluargaan dan kesyukuran iaitu membudayakan
amalan sifat daripada segi rohani, mental dan fizikal.

Semua nilai ini adalah nilai sejagat yang diserapkan dalam setiap dasar,
rancangan dan pelaksanaan program yang dibuat oleh setiap kementerian, jabatan dan
agensi. Nilai inclusivity, kebersamaan dan kesyukuran Keluarga Malaysia ini menjadi teras
dalam menjayakan Rancangan Malaysia Kedua Belas yang dirangka dengan mengambil
kira semua lapisan umur, kesaksamaan gender, wilayah, taraf ekonomi dan kaum.

Sememangnya konsep Keluarga Malaysia Yang Berhormat, tidak hanya tertumpu
kepada kaum majoriti malah kepada semua kaum. Ini jelas dengan usaha-usaha kerajaan
yang merangkumi dan juga menyediakan pelbagai bantuan prihatin rakyat, merangkumi
aspek kebajikan, kesihatan, kemudahan infrastruktur bagi menyejahterakan hidup rakyat
dan memastikan pemulihan ekonomi negara berjaya.

01040

Sehubungan dengan itu, konsep Keluarga Malaysia ini diterjemahkan dalam
penggubalan dasar kerajaan yang menggariskan perancangan strategik secara
komprehensif bagi membolehkan Malaysia menjadi sebuah negara berpendapatan tinggi
demi meningkatkan kesejahteraan rakyat dan memastikan tiada sesiapa tertinggal dalam
mengacapi nikmat pembangunan negara.

Konsep Keluarga Malaysia juga adalah satu aspirasi jangka panjang bagi
melahirkan sebuah Keluarga Malaysia yang kalis cabaran masa hadapan dalam mencapai
status negara maju dan berpendapatan tinggi berlandaskan petunjuk prestasi utama KPI
Jemaah Menteri dan Keberhasilan Kebahagiaan (KHO) kerajaan.

Tuan Yang di-Pertua dan Ahli Yang Berhormat, krisis berkembar iaitu krisis
ekonomi dan krisis kesihatan telah menyediakan peluang kepada kita untuk
merencanakan semula Pelan Pembangunan Negara untuk semua kaum_ bagi
membolehkan kekayaan negara dinikmati seluruh Keluarga Malaysia dengan adil dan
saksama.

Pegangan kerajaan untuk menerapkan falsafah Keluarga Malaysia dalam
penggubalan setiap polisi yang dirancang adalah bagi memastikan matlamat akhir untuk
menang bersama tercapai dan tiada yang ditinggalkan dalam perjalanan pembangunan
negara sama ada daripada segi pemulihan ekonomi ataupun kesihatan. Terima kasih.

Timbalan Yang di-Pertua [Dato' Mohd Rashid Hasnon]: Sila Yang Berhormat
Batang Lupar, soalan tambahan pertama.

Dato Sri Hajah Rohani binti Abdul Karim [Batang Lupar]: Terima kasih. Soalan
tambahan saya, apakah program-program berimpak tinggi yang dirancang bagi
