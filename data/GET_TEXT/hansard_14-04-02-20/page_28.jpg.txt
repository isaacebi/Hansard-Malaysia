20 DR.25.11.2021

Dato’ Sri Ikmal Hisham bin Abdul Aziz: Terima kasih soalan tambahan daripada
Yang Berhormat Parit. Mengenai usaha menyiapkan kapal littoral combat ship (LCS) untuk
Tentera Laut Diraja Malaysia (TLDM) agar ia betul-betul menjadi kenyataan pada tahun
2025, Kementerian Pertahanan untuk pengetahuan semua telah pun memberikan
penelitian khusus dalam usaha demi memastikan pembinaan aset ini dapat disiapkan
segera bagi mengukuhkan lagi aspek keupayaan TLDM selaras dengan cabaran masa
terkini.

Kementerian bersama-sama stakeholder yang terlibat sedang merangka Yang
Berhormat Parit, pelan pemulihan yang komprehensif bagi menjamin kapal LCS untuk
TLDM ini dapat dilaksanakan dengan jayanya. Dalam hal ini, kementerian sedang melihat
semula aspek perancangan perolehan bersama dengan agensi pusat yang lain seperti
Kementerian Kewangan, Unit Perancang Ekonomi Jabatan Perdana Menteri serta akan
mengemukakan pelan pemulihan projek LCS ini untuk pertimbangan Kabinet Jemaah
Menteri. Sekiranya Pelan Pemulihan ini dipersetujukan oleh Kabinet, maka kita insya-Allah
akan melihat LCS pertama pada tahun 2025 akan menjadi kenyataan.

Kementerian Pertahanan juga bercadang untuk menubuhkan satu jawatankuasa
khas bagi memastikan projek ini berjalan lancar dan sempurna supaya tidak lagi hanky-
panky dengan izin. Jadi, insya-Allah program— berbangkit dengan— Yang Berhormat Parit
juga membangkitkan Program Transformasi 15-5 seperti yang dibangkitkan tadi, suka saya
hendak jelaskan pelan yang dijangka ini akan dapat mengatasi cabaran yang dihadapi oleh
TLDM dalam menguruskan aset-aset yang telah mengalami keusangan dan lama dengan
mentransformasikan 15 kelas kapal yang lama kepada hanya lima kelas kapal yang
baharu.

Lima kelas kapal tersebut terdiri daripada;

(i) littoral combat ship (LCS);

(ii) littoral mission ship (LMS);

(iii) multi role support ship (MRS);

(iv) new generation patrol vessel (NPGV); dan,
(v) kapal selam

Program transformasi TLDM...

Timbalan Yang di-Pertua [Dato’ Mohd Rashid Hasnon]: Sila ringkaskan
jawapan.

Dato’ Sri Ikmal Hisham bin Abdul Aziz: Ringkas, ini /ast. Program Transformasi
15-5 ini akan terus menjadi garis panduan pembangunan keupayaan TLDM hingga tahun
2050 yang mana menjadi satu aspirasi TLDM untuk dicapai secara berperingkat sejak
RMKe-11 hingga RMKe-17. Terima kasih.

= 1120

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri.

Datuk Dr. Hasan bin Bahrom [Tampin]: Tampin.

Timbalan Yang di-Pertua [Dato’ Mohd Rashid Hasnon]: Soalan tambahan
yang kedua...

Datuk Dr. Hasan bin Bahrom [Tampin]: Tampin.
Tuan Karupaiya a/l Mutusami [Padang Serai]: Padang Serai.

Timbalan Yang di-Pertua [Dato’ Mohd Rashid Hasnon]: Saya panggil dahulu
Yang Berhormat Tampin.

Datuk Dr. Hasan bin Bahrom [Tampin]: Terima kasih Tuan Yang di-Pertua dan
terima kasih juga kepada Timbalan Menteri di atas jawapan yang diberikan. Kita pasti
kesiapsiagaan pertahanan dalam menjaga keselamatan sempadan negara amat penting.
la memerlukan kerjasama yang menyeluruh di kalangan negara-negara yang
bersempadan dengan negara kita.
