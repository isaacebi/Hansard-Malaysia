DR.25.11.2021 95

penggunaan portal atas talian diperluaskan bagi menyerah simpan dokumen-dokumen
berkanun lain di SSM. Ini sudah dilakukan di negara lain. Semua boleh dimuat naik melalui
Internet tetapi di Malaysia, SSM banyak proses ia pegang sepenuhnya. Boleh muat naik
atas talian tetapi ada dokumen mesti diserah sebagai hardcopy dengan izin.

Kedua, pencegahan syarat keperluan SSM dan Lembaga Hasil Dalam Negeri.
Saya berharap Kementerian Kewangan Malaysia dan kementerian ini akan ada
perbincangan untuk menyelesaikan masalah ini.

01800

Bagi saya masa untuk habiskan ini, tiga sahaja. Terdapat percanggahan antara
keperluan SSM dan LHDN. Contohnya bagi proses pembatalan nama syarikat, antara
syarat bagi permohonan pembatalan nama _ syarikat adalah untuk mendapatkan
pelepasan cukai daripada LHDN. Namun, LHDN tidak akan memberi pelepasan cukai
selagi nama syarikat belum dibatalkan. Jadi, satu agensi memerlukan agensi lain habiskan
kerja baru dia boleh lakukan, tetapi agensi lain yang meletakkan syarat yang sama. Jadi
ini menyusahkan setiausaha korporat di luar. Jadi cadangan pihak SSM dan LHDN perlu
berbincang dan mencapai penyelesaian bagi prosedur permohonan pembatalan nama
syarikat di SSM dan pelepasan cukai di LHDN.

Terakhir, sedikit sahaja. Maklum balas telefon dan e-mel. Maklum balas melalui
telefon dan e-mel adalah perlahan terutama panggilan telefon sering tidak dapat
disambungkan. Maklum balas melalui e-mel juga boleh mengambil masa sehingga
beberapa minggu sebelum dibalas. Kadangkala maklum balas yang diterima tidak dapat
membantu menyelesaikan persoalan.

Contohnya, berkenaan pengisytiharan beneficial owner ketika meminta
pencerahan tentang pengisytiharan tersebut, setiausaha telah diminta untuk menyertai
seminar berkaitan atau bertanya pendapat pihak profesional. Namun, terdapat perbezaan
pendapat tentang pengisytiharan daripada pihak-pihak tersebut. Jadi ada banyak masalah
yang dialami oleh setiausaha korporat di luar.

Jadi saya berharap Yang Berhormat Menteri boleh menjawab. Saya tidak
berharap jawapan dapat diberi malam ini di Dewan ini secara lisan, tetapi saya boleh
terimalah kalau jawapan diberi secara bertulis. Terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Tebrau. Seterusnya, saya jemput Yang Berhormat Pasir Gudang.

6.02 ptg.

Tuan Hassan bin Abdul Karim [Pasir Gudang]: Terima kasih Tuan Pengerusi.
Saya memilih Butiran 010200 — Dasar dan Perancangan Strategik. Mengapa saya memilih
butiran ini? Ini ada kaitannya dengan perkara yang telah disentuh oleh ramai Ahli Parlimen
iaitu tentang harga barang makanan yang naik sekarang. Saya tidak berhajat untuk
hendak tambah kritik kepada kerajaan, iaitu tidak constructive. Maknanya kita di Dewan
ini sama-samalah kita cari jalan untuk selesaikan masalah ini, saling bantu-membantu.

Jadi saya merujuk perkara ini, Dasar dan Perancangan Strategik, peruntukan
anggarannya lebih RM2 juta. Mungkin ini di peringkat kementerian satu unit yang penting
merangka dasar kementerian dan juga perancangan strategik termasuklah soal
bagaimana hendak mengawal harga barang-barang makanan, mengawal kos sara hidup
supaya jangan terlalu tinggi.

Jadi, saya hanya hendak sampaikan dan berkongsi pandangan dengan Yang
Berhormat Timbalan Menteri iaitu saya memahami memang bukan senang hendak
menyelesaikan masalah ini di peringkat waktu ini. Akan tetapi harga makanan ini naik
sangat tinggi, rakyat susah sekarang dan mereka marah. Jadi, kalau kita Ahli Parlimen
kritik sahaja pun tidak membantu. Jadi, rakyat melihat belanjawan negara keseluruhannya
RM300 bilion lebih itu, bagi mereka tidak ada makna. Kalau mereka hendak beli ayam pun
mahal, sayur sawi pun mahal, roti. Jadi ini semua kita sudah tahu.

Jadi, kembali kepada butiran yang saya sebut ini, kita perlu ada dasar jangka
panjang, jangka sederhana, jangka pendek. Saya tidak mahulah kata kita telah gagal.
