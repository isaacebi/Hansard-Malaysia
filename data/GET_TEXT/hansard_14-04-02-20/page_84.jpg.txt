76 DR.25.11.2021

Dalam pada itu, pekan Papan mempunyai potensi pelancongan yang tinggi
dengan bangunan-bangunan zaman kolonial, Istana Raja Billah Mandailing dari
Sumatera, lombong bijih timah yang terbiar, taman herba dengan pelbagai kelengkapan,
air terjun yang cantik, rumah kediaman seorang tokoh antarabangsa yang terkenal,
mendiang Sybil Kathigasu dan macam-macam lagi.

Saya mohon supaya Menteri Pelancongan membuat lawatan ke pekan Papan
untuk melihat sendiri potensi pelancongan kawasan ini. Saya juga menjemput Tuan
Pengerusi untuk datang ke kawasan Papan ini dan juga semua Ahli-ahli Yang Berhormat
untuk datang melihat sendiri potensi yang ada di kawasan Papan ini. Aktiviti-aktiviti
pelancongan yang giat akan menghidupkan semula kegiatan perniagaan dan riadah serta
membantu meningkatkan taraf sosioekonomi penduduk tempatan kawasan itu.

Tuan Pengerusi, Butiran 030500 — Warisan Negara. Saya ingin mendapatkan
senarai bangunan-bangunan yang telah disenaraikan sebagai warisan negara di kawasan
Parlimen Batu Gajah setakat ini. Dalam kesempatan ini juga, saya mencadangkan supaya
tiga buah bangunan di kawasan Parlimen Batu Gajah digazet kan sebagai bangunan
warisan.

Pertama, kuil Sri Maha Mariamman, Kellie’s Castle, Ladang Kinta Kellas, Jalan
Gopeng, Batu Gajah, Perak. Kuil ini dibina pada zaman kolonial iaitu pada tahun 1907.
Kedua, Gereja Saint Joseph, Cangkat, Batu Gajah yang ditubuhkan pada tahun 1882.
Bangunan baharu telah dibina pada tahun 1928. Dan yang ketiga, Balai Polis Tronoh yang
dibina pada tahun 1906 yang pernah menjadi ibu pejabat polis di kawasan ini. Saya juga
mencadangkan supaya balai polis yang telah merentasi zaman British dan zaman Jepun
ini dijadikan sebagai Muzium PDRM.

Tuan Pengerusi, Butiran 030600 — Kebudayaan dan Kesenian. Sebahagian besar
dari kalangan artis-artis negara kita tidak mempunyai masa hadapan yang cerah. Ramai
daripada kalangan golongan seniman ini bukanlah berpendapatan besar. Mereka juga
tidak mempunyai sebarang sekuriti simpanan untuk menyara masa tua. Ramai juga tidak
mempunyai perlindungan PERKESO dan insurans.

Kementerian harus merangka program-program kebajikan dan keselamatan bagi
golongan seniman terutamanya dari B40 dan M40 yang mengorbankan masa dan tenaga
ibarat lilin membakar diri semata-mata untuk memperkayakan khazanah seni dan budaya
negara kita. Saya juga mencadangkan supaya seniman-seniman veteran tanpa mengira
bangsa dan agama perlu diberi pengiktirafan dan penganugerahan darjah kebesaran
kepada mereka kerana sumbangan yang tidak terhingga dalam dunia kesenian di dalam
dan luar negara.

Tuan Pengerusi, Butiran 020100 — Dasar Pelancongan dan Hubungan
Antarabangsa. Pada tahun 1948, seniman negara Allahyarham Tan Sri P.Ramlee menjadi
legenda yang hidup di dunia filem Melayu membuat kemunculan dalam filem Cinta. Bakat
Allahyarham Tan Sri P.Ramlee dalam muzik, mengarang dan menyanyi membawanya
menjadi terkenal di kalangan semua bangsa di negara kita.

Orang Melayu, orang Cina, orang India dan semuanya mengenali dan meminati
watak legenda itu sehingga kini. Nama Allahyarham masih terpahat sedalam-dalamnya di
hati sanubari rakyat Malaysia. Beliau adalah sangat serba boleh sebagai pelakon utama,
watak jenaka, artis dramatik, penulis skrip dan pengarah filem.

Kebanyakan filem-filem awal yang diterbitkan oleh beliau mengandungi banyak
adegan-adegan menyanyi dan menari iaitu satu trend atau lumrah yang diperkenalkan
oleh pengarah filem dari India. Hubungan erat pernah wujud di antara Malaysia dan India
sejak permulaan industri perfileman di negara kita. Selepas Raj Khan, Shaw Brothers telah
membawa masuk banyak pengarah filem dari India. Di antara mereka ialah S.
Ramanathan, K. R. Seetharama Sastry, Panni Mujathar dan G. Gros.

01640

Kemudian lahir pula beberapa orang pengarah filem tempatan seperti L. Krishnan
dan K.M. Basker yang belajar perdagangan teknik melalui pengalaman dan perantisan.
Menjelang tahun 1960-an, banyak ekspatriat telah digantikan oleh pengarah tempatan. Ini
adalah satu kemajuan yang dicapai dan sangat membanggakan dalam perkembangan
