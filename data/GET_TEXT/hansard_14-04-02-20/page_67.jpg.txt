DR.25.11.2021 59

baharu ini tidak akan menjejaskan program MM2H di Sarawak. Menteri Pelancongan,
Kesenian dan Kebudayaan Sarawak, Abdul Karim Rahman Hamzah berkata negeri itu
akan mematuhi kriteria sedia ada yang digunakan sejak 1 September tahun lepas kerana
program itu sentiasa bertujuan menarik pengunjung berkualiti ke Sarawak.

Terdapat beberapa perbezaan yang dimohon oleh Sarawak termasuk keperluan
untuk melabur dalam hartanah kediaman bernilai sekurang-kurangnya RM600 hanya
dikenakan kepada pemohon berumur antara 40 tahun ke 50 tahun. Pemohon berumur 30
tahun ke atas boleh diperimbangkan jika mereka menemani anak mereka belajar di
Sarawak atau mendapatkan rawatan perubatan jangka panjang. Selain itu tempoh tinggal
minimum hanya 15 hari kumulatif setahun diperlukan pas 10 tahun dikeluarkan kepada
pemohon yang berjaya.

Presiden Sabah Law Society, Roger Chin dia pun berkata bahawa Sabah dan
Sarawak ada perlindungan dan kepentingan yang khas di bawah Perjanjian Malaysia 1963
yang termasuk kawalan ke atas urusan imigresen dan pelindungan ini telah membolehkan
Sarawak ada program MM2H sendiri di bawah Lembaga Pelancongan Sarawak.
Peraturannya berbeza dengan yang dilaksanakan di sini, di Semenanjung Malaysia.

01520

Beliau juga mencadangkan bahawa Kerajaan Sabah harus mengadakan Program
MM2H Sabah yang tersendiri, dengan terma dan syaratnya yang tersendiri agar boleh
membantu menarik pelaburan asing ke Sabah, termasuk mereka yang mungkin tidak
layak di bawah peraturan baharu yang ditetapkan di bawah Program MM2H yang
ditetapkan di Semenanjung Malaysia.

Juga begitu, saya hendak tanya butiran untuk Program MM2H ini. Adakah juga
merangkumi kerja-kerja di Sabah dan Sarawak untuk promosi Program MM2H? Duli Yang
Maha Mulia Sultan Ibrahim Ibni Almarhum Sultan Iskandar iaitu Sultan Negeri Johor juga
menzahirkan rasa kecewa kerana keengganan Kerajaan Malaysia untuk mengkaji semula
kriteria baharu yang ketat bagi Program MM2H. Baginda berkata keputusan kementerian
itu membingungkan dan keterlaluan, memandangkan Program MM2H telah membawa
manfaat ekonomi yang besar kepada Malaysia.

Selain itu, bekas Menteri MOTAC, Yang Berbahagia Tan Sri Datuk Seri Panglima
Abdul Kadir bin Sheikh Fadzir berkata, MOTAC mempunyai rangkaian hubungan
pegawai-pegawai MOTAC di seluruh dunia yang boleh membantu merancakkan Program
MM2H ini secara aktif. Beliau juga meminta agar kerajaan membuat keputusan dan
mengumumkan bahawa pemegang visa MM2H yang sedia ada akan dijamin lanjutan visa
selama sepuluh tahun lagi di bawah syarat semasa yang sama selepas tamat tempoh
status mereka sekarang.

Hal ini bagi memastikan kedudukan mereka tidak akan— Tidak menggalakkan
sebarang niat daripada mereka untuk berpindah ke negara lain. Pengumuman ini juga
akan membetulkan apa juga kerosakan dan ketidakpastian yang mungkin tercipta
daripada pengumuman yang terkini daripada KDN.

Oleh itu, saya bersetuju bahawa Program MM2H harus diserahkan kembali
kepada MOTAC dan lebih banyak peruntukan diberikan. Dengan ini, maka ia akan
meringankan beberapa tugas berat KDN kerana KDN juga menangani perkara penting
negara yang lain seperti kira-kira empat juta orang pendatang tanpa izin di seluruh
Malaysia. Sekian, terima kasih.

Dato’ Sri Azalina Othman Said: Yang Berhormat Pasir Salak.

3.21 ptg.

Dato’ Sri Haji Tajuddin bin Abdul Rahman [Pasir Salak]: Terima kasih Tuan
Pengerusi. Saya merujuk kepada Butiran 010500 — Pembangunan Prasarana, untuk
industri pelancongan ini. Pembangunan prasarana ini penting untuk kita menggalakkan
pembangunan industri pelancongan. Industri pelancongan merupakan industri yang
mempunyai potensi yang amat besar untuk membangunkan ekonomi luar bandar. Hal ini
kerana kebanyakan daripada pelancong, sama ada dari dalam negeri ataupun dari luar
