DR.25.11.2021 37

dapat memulihara dan memelihara sungai dan alam sekitar, namun ia sebenarnya sedikit
sebanyak dapat memberi sumber pendapatan kepada penduduk di pedalaman.

Kedua, di bawah Butiran 94000, di mana sebanyak RM108 juta diperuntukkan
bagi projek pemacu pertanian. Saya ingin mendapatkan penjelasan lanjut daripada
kementerian mengenai projek-projek yang telah disenaraikan di bawah butiran ini dan
saya ingin tahu, apakah projek-projek di bawah butiran ini yang dibuat di negeri Sabah.

Ketiga, di bawah Butiran 16600 — Perancangan Rancangan Pengairan Negeri
Sabah. Saya ingin penjelasan daripada kementerian, apakah usaha dan tindakan yang
telah diambil untuk membantu membaiki saliran tanaman padi di Daerah Tenom,
khususnya di Kampung Marais, Kuala Tomani dan Kampung Pogogan selepas dilanda
banjir pada bulan Jun tahun ini.

Akhir sekali, di bawah Butiran 14800 — Pembinaan dan Pembaikan Jalan Ladang.
Saya mohon perincian projek-projek pembinaan dan pembaikan jalan ladang yang
dirancang untuk membantu petani-petani di kawasan saya. Itu sahaja daripada saya.
Sekian, terima kasih Tuan Pengerusi.

Tuan Pengerusi: Terima kasih Yang Berhormat Tenom. Yang Berhormat Batang
Lupar, silakan.

12.25 tgh.

Dato Sri Hajah Rohani binti Abdul Karim [Batang Lupar]: Terima kasih Tuan
Pengerusi. Saya ingin menyentuh Butiran 020100 — Industri Padi dan Beras. Pemberian
subsidi benih, baja, harga dan pengeluaran padi sebanyak RM1.5 bilion termasuk subsidi
baja padi huma sebanyak RM40 juta dijangka akan memberi manfaat yang menyeluruh
kepada warga peladang dan pesawah di seluruh negara.

Namun demikian berbanding tahun lalu, peruntukan bagi Butiran 020100 dilihat
berkurangan. Adakah dengan pengurangan ini akan dapat mengekalkan momentum
pengeluaran makanan khususnya tanaman padi di negara ini? Tumpuan berterusan harus
diberikan untuk memastikan pengeluaran padi dan tahap sara diri beras negara dapat
dipertingkatkan.

Mengenai Butiran 020200 — Pengairan dan Saliran. Satu jumlah besar pastinya
diperlukan bagi menampung kos pelan pengairan seperti yang dirangka MAFI yang mana
tidak selaras dengan apa yang diperuntukkan bagi tahun 2022. Berdasarkan kepada
kekangan peruntukan tahun hadapan, bagaimana kementerian merancang dalam
memberikan keutamaan kepada kawasan yang benar-benar memerlukan sistem
pengairan dan saliran yang lengkap supaya tanaman padi boleh dilaksanakan? Bagi
memastikan pengeluaran sumber makanan tidak terjejas, program peningkatan sistem
pengairan dan saliran khususnya bagi penanaman padi amatlah diperlukan.

Di bawah Program Pembangunan Pertanian (IADA) Batang Lupar, beberapa
projek pembangunan infrastruktur pengairan dan saliran perlu dilaksanakan. Antaranya
ialah Program Pembangunan Infrastruktur Pengairan dan Saliran Jelapang Padi Lingga-
Banting, Projek Pembinaan dan Naik Taraf Infrastruktur Tersier di Stumbin dan cadangan
sistem pengairan di kawasan Seduku. Berdasarkan Butiran 020200, terdapat sedikit
peningkatan bagi anggaran peruntukan untuk tahun ini berbanding tahun lepas. Melalui
peruntukan tahun lalu, berapakah kawasan yang telah dilengkapi dengan sistem
pengairan dan saliran di seluruh Malaysia dan bagaimana dengan pengagihan tahun
hadapan?

Di tapak projek di kawasan Bijat-Stumbin, dalam kawasan saya yang berkeluasan
seluas 1,304 hektar, adalah dalam kategori separa lengkap manakala di kawasan Lingga-
Banting dan Seduku pula yang seluas 3,600 hektar masih lagi tidak dilengkapi dengan
infrastruktur ini. Bagaimanapun, projek pembangunan infrastruktur pengairan dan saliran
bagi kawasan ini sedang dalam pelaksanaan di peringkat fasa satu dan dijangka siap pada
September 2022. Anggaran peruntukan bagi tahun hadapan sememangnya tidak
mencukupi untuk menampung kos pembangunan infrastruktur ini.

Butiran 01940 — IADA Batang Lupar dan Butiran 20012 — IADA Batang Lupar.
Projek padi di bawah IADA Batang Lupar masih lagi berdepan dengan beberapa cabaran
