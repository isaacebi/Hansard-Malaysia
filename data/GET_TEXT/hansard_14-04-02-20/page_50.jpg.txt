42 DR.25.11.2021

Fidlot Nasional sebagai usaha mempertingkatkan pengeluaran daging di dalam negara
kita.

Tuan Pengerusi, seterusnya Butiran 020200 — Pengairan dan Saliran Pertanian.
Antara masalah yang sering dihadapi oleh pesawah padi ialah infrastruktur pengairan
seperti tali air, struktur pengairan dan jalan ladang yang kurang sempurna termasuklah
stesen pam pengairan yang lama dan uzur. Jadi, saya ingin mengetahui adakah terdapat
sebarang perancangan oleh kerajaan untuk menaik taraf rumah pam _ pengairan,
khususnya di Parlimen Parit sebanyak tujuh tempat khususnya, bagi membantu para
pesawah di kawasan Parlimen Parit meningkatkan hasil pengeluaran mereka.

Seterusnya, Butiran 20002 — IADA - Seberang Perak. Ini pun saya ingin mohon
kepada kementerian untuk menjelaskan tentang kawasan di luar jelapang padi, di mana
Parlimen Parit perlu dimasukkan di dalam di bawah seliaan perairan IADA Seberang
Perak.

01250

Menerusi peruntukan sebanyak RM3.5 juta tahun 2022 ini saya ingin mengetahui,
adakah terdapat sebarang perancangan oleh pihak kerajaan bagi menaik taraf kawasan
sawah padi di luar jelapang, khususnya di Parlimen Parit kepada kawasan Jelapang di
bawah pentadbiran IADA, Seberang Perak? Saya juga ingin bertanya, apa kekangan-
kekangan serta status terkini, knususnya tentang kawasan sawah 3,190 hektar di
Parlimen Parit itu yang akan diangkat untuk dijadikan di bawah pengairan IADA, Seberang
Perak? Terima kasih.

Tuan Pengerusi: Terima kasih Yang Berhormat Parit. Yang Berhormat Tangga
Batu.

12.51 tgh.

Puan Rusnah binti Aluai [Tangga Batu]: Terima kasih Tuan Pengerusi dan
Yang Berhormat Menteri. Saya ingin menyentuh Butiran 020100 — Industri Padi dan Beras.
Anggaran peruntukan dikurangkan dari RM63,092,400 kepada RM59,343,000. Saya ingin
mengetahui sama ada, ada peningkatan dalam pendapatan pesawah dua tahun lepas,
purata pendapatan hanyalah RM500 sebulan? Untuk menghasilkan padi, pesawah-
pesawah terpaksa meracun sembilan kali. Kos amat tinggi.

Apa yang membuatkan pesawah bertahan adalah semangat untuk membantu
keselamatan makanan negara. Mereka menahan diri daripada mengambil jalan mudah
dengan menjual tanah pertanian ini. Adakah kementerian mempunyai cadangan
bagaimana membantu § meningkatkan pendapatan pesawah, selain daripada
meningkatkan subsidi?

Sudah kah kementerian mengadakan penyelidikan atau inovasi agar beras yang
dihasilkan lebih berkualiti tinggi? Tadi saya dengar bahawa Yang Berhormat Parit
mengatakan sudah ada satu benih padi yang berteknologi tinggi tetapi adakah itu boleh
digunakan oleh pesawah-pesawah yang berskala kecil? Ini supaya kita dapat lebih banyak
padi dihasilkan setiap hektar agar kita boleh mengurangkan jumlah import beras yang
berkualiti, malah boleh mengeksport pula.

Seterusnya, Butiran 010300 - Pembangunan iaitu antara fungsi menentukan
pembangunan yang mampan bagi sektor penternakan, pertanian dan perikanan. Dalam
soalan saya mengenai harga ayam dua minggu lepas, Yang Berhormat Menteri menjawab
ia disebabkan oleh semua makanan ayam diimport. Adakah kementerian telah membuat
kajian untuk menghasilkan makanan ayam sendiri agar kita tidak bergantung kepada
import makanan ayam?

Dengan ini, harga ayam boleh dikurangkan. Saya percaya kita mempunyai ramai
pakar dalam bidang ini yang boleh menghasilkan makanan ayam yang berkualiti dan lebih
murah. Seterusnya, Butiran 020300 — Pertanian, juga yang mana ia peruntukan
dikurangkan daripada RM182,780,600 kepada RM180,942,300. Jabatan Pertanian di
kawasan terutamanya di luar bandar berfungsi membantu petani-petani, peladang dan
pekebun dengan latihan-latihan dan tunjuk ajar agar golongan ini dapat melakukan kerja-
kerja mereka dengan ilmu supaya dapat menghasilkan produk yang lebih tinggi.
