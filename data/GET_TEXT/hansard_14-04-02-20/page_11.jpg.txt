DR.25.11.2021 3

kita di Sabah supaya yang kita lakukan itu mencukupi untuk memastikan bahawa
keselamatan di Sabah sentiasa terjamin.

la tidak buat masa ini berkisar kepada pangkalan TUDM yang baru untuk
ditempatkan di Sabah Yang Berhormat. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Soalan tambahan kedua saya jemput, kena panggil di sebelah sini,
Yang Berhormat Jerantut.

Dato’ Haji Ahmad Nazlan bin Idris [Jerantut]: Terima kasih Tuan Yang di-
Pertua, terima kasih Yang Berhormat Menteri atas jawapan yang diberikan. Berkenaan
pesawat Hawk 108 atau Hawk 208, adakah kementerian berhasrat untuk menimbangkan
penghentian penggunaan pesawat tersebut secara sistematik.

Saya ingin mendapat penjelasan daripada Yang Berhormat Menteri, berkenaan
status terkini perolehan baru pesawat light combat aircraft atau fighter lead-in trainer
dengan izin, LCA LIFT bagi menggantikan pesawat Hawk 108 dan Hawk 208 MRRC yang
dilihat perlu disegerakan perolehannya pada masa kini. Terima kasih Tuan Yang di-
Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Jerantut. Sila Yang Berhormat Menteri Kanan.

Dato’ Seri Hishamuddin Tun Hussein: Terima kasih Yang Berhormat Jerantut.
Soalan tadi ada kaitan juga dengan pesawat-pesawat pejuang yang lebih besar tetapi
menjawab apa yang ditanya oleh Yang Berhormat Jerantut berhubung kait dengan
penghentian dan penggunaan baru Hawk 108 dan Hawk 208.

Kerajaan telah pun merancang secara sistematik bagi penggantian pesawat
Hawk 108 dan 208 sepertimana digariskan dalam Pelan Pembangunan Keupayaan
TUDM (CATS55). Kerajaan juga telah memulakan proses penggantian dengan meluluskan
perolehan baru fighter lead-in trainer, light combat aircraft seperti ditanya oleh Yang
Berhormat tadi flip dan LCA melalui Rolling Plan 7 tahun 2021.

Tender terbuka antarabangsa bagi perolehan ini telah pun ditutup pada 6 Oktober
2021 dan kini sedang di dalam proses penilaian. Jadi, mengenai pesawat-pesawat yang
dibangkitkan oleh Yang Berhormat Jerantut, proses telah pun berjalan dan ini pun berada
di dalam perancangan TUDM di bawah CATSS. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Saya hendak kena teruskan kerana terhad kepada satu soalan, 10
minit.

Tuan Mohamad bin Sabu [Kota Raja]: Bolehlah, bekas Menteri Pertahanan.

Timbalan Yang di-Pertua [Dato' Mohd Rashid Hasnon]: Tidak, saya hendak
teruskan kepada pertanyaan yang kedua.

Tuan Mohamad bin Sabu [Kota Raja]: Boleh, boleh kah tidak?

Timbalan Yang di-Pertua [Dato' Mohd Rashid Hasnon]: Yang Berhormat,
saya...

Tuan Mohamad bin Sabu [Kota Raja]: Oh! Tidak boleh sudah. Tidak apalah.

Timbalan Yang di-Pertua [Dato' Mohd Rashid Hasnon]: Saya jemput Yang
Berhormat Sibuti.

2. Tuan Lukanisman bin Awang Sauni [Sibuti] minta Menteri Kewangan
menyatakan dakwaan bahawa syarikat telekomunikasi tidak mahu mendaftar dengan
DNB untuk menggunakan 5G kerana harga yang ditawarkan oleh DNB, yang dilihat
beroperasi sebagai monopoli adalah terlalu tinggi. Malah sesetengah pihak juga
mendakwa bahawa kos tersebut adalah jauh lebih tinggi berbanding kos syarikat
telekomunikasi sekiranya mereka melaksanakan 5G sendiri.
