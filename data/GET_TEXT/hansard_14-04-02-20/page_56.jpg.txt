48 DR.25.11.2021

Dato’ Sri Azalina Othman Said [Pengerang]: Tidak apa lah. Silakan.

Datuk Seri Haji Anmad bin Hamzah: MAFI sentiasa mengalu-alukan cadangan
Yang Berhormat Sik berkenaan penglibatan agensi zakat untuk turut serta sebagai
syarikat peneraju SMART SBB. Sebelum ini saya ingin sebutkan, Yang Berhormat Parit
ada sebutkan bahawa baru-baru ini Yang Amat Berhormat Perdana Menteri telah
memperkenalkan satu lagi variety padi baru yang dipanggil IS21.

Untuk maklumat Ahli Yang Berhormat, bahawa IS21 ini adalah satu variety yang
telah dihasilkan oleh MOSTI dalam penyelidikan terbaharu mereka yang mempergunakan
sistem nuklear. Sebenarnya asal usul padi yang baharu ini 1S21 ini adalah daripada
MR219 yang telah dihasilkan oleh MARDI. MR219 ini telah dirawat dengan menggunakan
rawatan menggunakan gamma ray oleh MOSTI dan telah terhasillah benih padi baharu
ini yang dipanggil |S21 sempena nama Yang Amat Berhormat Perdana Menteri kita Ismail
Sabri tahun 2021.

Variety ini telah dikenal pasti oleh satu variety yang istimewa yang mempunyai
keupayaan untuk stabil dalam semua persekitaran dan sesuai ditanam di tanah yang
berbeza. Selain itu, variety ini rintang kepada penyakit-penyakit. Tidak berpenyakitlah.

Tuan Pengerusi [Dato’ Sri Azalina Othman Said]: Yang Berhormat Timbalan
Menteri.

Dato’ Haji Salim Sharif [Jempol]: Yang Berhormat Timbalan Menteri, rehat
dahulu. Nampak batuk-batuk tadi. Minum air dulu.

Datuk Seri Haji Ahmad bin Hamzah: Yang Berhormat Jempol. Sebab dia
dengan saya sombong.

Tuan Pengerusi [Dato’ Sri Azalina Othman Said]: Sekejap Yang Berhormat.
Sebelum mereka tanya soalan, saya tanya. Maknanya siapa makan padi itu, dia makan
Perdana Menteri lah — 1S21 beras itu?

Dato’ Haji Salim Sharif [Jempol]: [/Ketawa]
Beberapa Ahli: [Ketawa]

Datuk Seri Haji Anmad bin Hamzah: Hebat Yang Berhormat Jempol. Tadi dia
kata saya sombong.

Tuan Pengerusi [Dato’ Sri Azalina Othman Said]: Silakan ya Yang Berhormat
Jempol. Yang Berhormat Parit sekejap sahaja, sebab dia ada 20 minit.

Dato’ Haji Salim Sharif [Jempol]: Ya.
Tuan Pengerusi [Dato’ Sri Azalina Othman Said]: Boleh ya? Sekejap. Silakan.
Dato’ Haji Salim Sharif [Jempol]: Okey. Terima kasih.

Tuan Pengerusi [Dato’ Sri Azalina Othman Said]: Sekejap sahaja. Jangan bagi
ceramah ya Yang Berhormat Jempol.

Dato’ Haji Salim Sharif [Jempol]: Tidak. Tidak bagi ceramah. Cuma tadi
jawapan tidak berapa clear. Dia kata sedikit itu 200 orang sahaja pekerja asing.
Sedangkan Berita Harian ada mengeluarkan warga asing jadi tauke padi dan beras. la
didedahkan oleh Ketua Pengarah Kawalan Padi dan Beras, Kementerian Pertanian dan
Industri Makanan. Ini tidak boleh dipandang ringan. Ada dalam akbar Berita Harian ini, the
head Metro Harian. Saya dapati jawapan ini tidak berapa memberangsangkan saya.

Oleh sebab 200 orang ini telah pun menjadi tauke. Jadi apakah MAFI akan
berkolaborasi dengan agensi lain bagi menangani isu Bangladesh dan juga Rohingya ini
menguasai sawah padi negara? Apakah Yang Berhormat Menteri bersetuju bahawa
bayaran upah yang rendah menjadi faktor generasi muda tidak berminat untuk menguasai
sawah padi?

Datuk Seri Haji Anmad bin Hamzah: Terima kasih Yang Berhormat.

Dato’ Haji Salim Sharif [Jempol]: Jadi, ini Yang Berhormat Timbalan Menteri
tidak jawab tadi.
