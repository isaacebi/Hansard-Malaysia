DR.25.11.2021 61

Saya ingin bertanya kepada Yang Berhormat Menteri, untuk peruntukan
Perpustakaan Negara ini kita melihat ada peningkatan iaitu daripada RM43,544,700
kepada RM45,858,500. Sedangkan bagi perpustakaan desa ini walaupun ada
peningkatan tetapi tidak begitu signifikan.

Saya ingin bertanya kepada Yang Berhormat Menteri, kita tahu sekarang ini boleh
dikatakan perpustakaan ini begitu tidak popular. Malahan, bukan sahaja perpustakaan,
bahan-bahan bacaan seperti buku juga mula tidak popular kerana wujudnya teknologi
maklumat yang agak pesat ini. Malahan, banyak perkara yang dahulunya mungkin
popular, sekarang beransur-ansur jadi irrelevant. Kita melihat ke dalam rumah kita sahaja.
Mungkin televisyen juga menjadi macam irrelevant sebab orang ramai tengok Youtube
dan sebagainya.

Jadi saya hendak bertanya, dalam perkembangan sebegini adakah pihak
kementerian membuat satu kajian yang terperinci melihat perlunya Perpustakaan Negara
ini kalau hendak terus wujud pun, diubahsuai atau dimodified, dengan izin, untuk
membolehkan ia menjadi satu tempat bacaan yang relevan, sesuai dengan
perkembangan zaman teknologi maklumat ini.

Oleh sebab kita— Saya rasa memang Perpustakaan Negara ini boleh dikatakan—
Apatah lagi perpustakaan desa. Orang Arab kata, [Menyebut istilah dalam bahasa Arab]
yang bermaksud ia wujud tetapi macam tidak wujud. Jadi, saya mengharapkanlah—
Apabila peruntukan ditambah, saya pun pelik daripada segi apa perlunya penambahan ini
sedangkan Perpustakaan Negara itu sendiri ibarat tidak ada apa-apa lagi yang boleh
menyumbang kepada perkembangan intelektual, khususnya dalam kalangan remaja dan
kanak-kanak.

01530

Saya juga minta supaya kerajaan juga membuat satu kajian yang terperinci pasal
kementerian ini tentang — bila kita wujudkan perpustakaan ini, ia ada kaitan dengan
budaya membaca. Saya merasakan pada zaman ini khususnya boleh dikatakan budaya
membaca ini begitu kurang, berbeza dengan orang-orang veteran atau orang-orang lama.
Generasi sekarang ini boleh dikatakan mereka tidak begitu berminat untuk membaca atau
pun mereka tidak boleh sustain membaca dalam tempoh masa yang lama.

[Tuan Yang di-Pertua mempengerusikan Jawatankuasa]

Oleh sebab itu, kalau mesej yang hendak disampaikan kepada masyarakat yang
sekarang ini, generasi Z, generasi X ke tidak kisahlah, mesejnya mesti pendek, yang
mungkin kalau kita buat YouTube mungkin dua ke tiga minit sahaja. Oleh sebab mereka
tidak boleh sustain melihat dan menonton sesuatu dalam keadaan yang lama.

Oleh sebab itu, kalau kita lihat, even dalam menghantar message dalam
WhatsApp dan sebagainya pun, kita menggunakan ayat-ayat yang paling pendek. Mereka
gunakan seperti LOL. Saya ingat dulu LOL itu bahlul, rupanya bukan bahlul. [Ketawa] Dulu
saya ingat, mula-mula saya ingat ini bahlul kot, ringkasan kepada panggilan bahlul,
rupanya bukan bahlul, walaupun ramai orang bahlul.

Seterusnya, saya terus kepada Butiran 040700 - Islamic Tourism Centre (ITC).
Saya hendak tanya kepada kementerian, adakah termasuk dalam Islamic Tourism Centre
ini kita hendak menggalakkan orang berkunjung ke Kota Bharu, Bandar Raya Islam. Ini
sebab saya tahu Kota Bharu telah diisytiharkan sebagai Bandar Raya Islam pada tahun
2015.

Jadi, adakah salah satu buah produk Islamic Tourism Centre ini ialah untuk
mempromosi supaya pelancong melancong ke Kelantan? Kalau betul ada, itu saya
hendak tanya bagaimanakah cara promosi itu dapat menggalakkan orang untuk
melancong, sedangkan kita tahu di Kelantan mereka menghadapi banyak masalah.
Antaranya, airnya keruh seperti teh tarik. Jadi, kalau orang pergi ke Kelantan Bandar Raya
Islam tiba-tiba airnya keruh sekeruh teh tarik, macam mana orang hendak minta pergi
melancong? Jadi, saya harap kerajaan mungkin dapat memikirkan perkara ini.
