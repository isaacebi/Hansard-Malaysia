DR.25.11.2021 39

menyebabkan penanaman padi tidak dapat dilakukan dan pendapatan petani terjejas
kerana sawah tidak dapat diusahakan.

Sepertimana yang berlaku di Kampung Londah setelah dua tahun tidak dapat
diusahakan. Mengapakah perkara ini berlaku? Apakah ada usaha yang lebih konkrit boleh
dilakukan oleh kerajaan dalam menyelesaikan masalah ini? Apakah kerajaan tidak
mencukupi dana? Kalau tidak cukup dana minta lagi untuk menyelesaikannya atau
disebabkan oleh sistem birokrasi yang sukar dan complicated.

Barang pertanian juga memainkan peranan yang penting dalam memastikan
petani dapat melaksanakan tanggungjawab mereka. Saya ingin bertanya kepada
kerajaan, apakah tindakan yang boleh dilakukan dalam memastikan harga barangan yang
berkaitan dengan pertanian seperti baja, racun dan alat-alat pertanian tidak meningkat
harga dengan mendadak?

Kita sedia maklum peningkatan harga ini bukan sahaja membebankan para petani
tetapi juga pengguna. Sekiranya perkara ini tidak diurus dengan baik, kesan daripada
suasana ini menyebabkan anak-anak muda tidak bersedia untuk menceburkan diri dalam
pertanian. Kerajaan harus berusaha memastikan barang-barang ini sentiasa dalam harga
kawalan.

Perkara kedua yang saya hendak sebut ialah Butiran 030100 — Lembaga
Pemasaran Pertanian Persekutuan (FAMA). Di mana diperuntukkan sejumlah RM141 juta
sebagai badan yang bertanggungjawab memasarkan hasil pertanian sama ada yang
berskala besar ataupun kecil. Namun apa yang berlaku sepanjang PKP, FAMA tidak
melaksanakan peranan yang begitu sepenuhnya. Ini kerana terdapat ramai petani secara
kecil-kecilan tidak dapat memasarkan hasil pertanian mereka yang menyebabkan hasil
tanaman mereka terbiar begitu sahaja.

Demikian juga kerajaan secara berterusan mengimport hasil tani daripada negara
jiran dan berlakulah persaingan harga antara barang import dan hasil tani tempatan. Ini
menyebabkan hasil tani penduduk tempatan tidak dapat dipasarkan dengan baik.
Kalaupun dapat dipasarkan, ia terpaksa bersaing dengan hasil pertanian import yang lebih
rendah harganya. Oleh sebab itu, Tampin menggesa supaya kerajaan lebih
mengutamakan hasil pertanian tempatan daripada barang import. Sekian, terima kasih
Tuan Pengerusi.

Tuan Pengerusi: Terima kasih Yang Berhormat Tampin. Silakan Yang Berhormat
Tebrau.

12.36 tgh.

Tuan Steven Choong Shiau Yoon [Tebrau]: Terima kasih Tuan Pengerusi.
Butiran yang saya ingin sentuh adalah Butiran 020600 — Perkhidmatan Kuarantin dan
Pemeriksaan Malaysia. Adakah fungsi MAQIS dapat dimainkan dengan baik dengan
peningkatan bajet RM2 juta? Ini kerana MAQIS memainkan peranan yang penting dalam
pemeriksaan makanan dan menguatkuasakan perkara yang berhubung dengan makanan
di pintu masuk mengikut Akta Makanan 1983.

Kalau kita lihat banyak kes rampasan yang dibuat oleh MAQIS pada bulan Ogos,
September dan Oktober 2021, sejauh manakah tindakan kerajaan dalam pemantauan
prosedur mengimport sayur-sayuran dan buah-buahan di negara kita? Saya terima
beberapa aduan daripada pengimport sayur-sayuran yang meminta bantuan saya untuk
keluarkan kontena mereka dalam masa yang sewajarnya oleh sebab sayur dalam kontena
akan rosak kalau ditahan lama di port tertentu.

Kontena ditahan atas sebab tidak mematuhilah syarat-syarat airport ya atau
custom atau tidak mematuhi syarat-syarat yang ditentukan oleh MAQIS. Akan tetapi,
masalahnya mengapa kalau ada masalah yang tidak mematuhi syarat, bukankah kita ada
penyelesaian untuk saman mereka atau pengkompaunan mereka? Akan tetapi ini tidak
dilakukan ya.

Ada kes yang ditahan sehingga tiga minggu tanpa di saman atau diberikan notis
kompaun. Jadi ini tidak wajarlah berlaku. Peliknya saya difahamkan masalah notis
