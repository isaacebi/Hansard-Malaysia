62 DR.25.11.2021

Terakhir, Butiran - 030500 Warisan Negara. Saya hendak tanya, kita tahu hendak
memilih tempat sebagai warisan negara, kita perlu ada satu tarikan. Saya ingin bertanya,
tarikan ini mungkin ada negatif dan positif. Adakah kerajaan merasakan bahawa oleh
sebab negara kita telah di- Malaysia boleh dikatakan sudah ramai orang kenal sekarang.
Akan tetapi, kenal dalam keadaan tidak positif sangatlah.

Sebagai contoh, 1MDB menjadikan Malaysia terkenal. Sehingga seorang
pelawak Amerika, Hassan Minhaj dalam dia punya siri Netflix, telah membuat satu siri
khas mengenai 1MDB. Dia menceritakan bagaimana penglibatan Yang Berhormat Pekan
dan juga Jho Low dan sebagainya. Saya ingin tanya kepada pihak kerajaan, adakah
kerajaan boleh memikirkan bahawa untuk kita mewujudkan satu buah bangunan 1MDB
yang canggih sebagai tapak warisan negara sebab ini telah memberi jasa kononnya.
Kalau tidak berjasa, kenapa boleh minta RM100 juta?

Saya mengharapkan, mungkin kita sudah sampai masanya kita mungkin boleh
menggelar atau memberikan satu title kepada Yang Berhormat Pekan sebagai ‘Tokoh
Korupsi Negara’, tokoh yang telah memajukan dan telah menaikkan nama Malaysia,
walaupun nama makin buruk tetapi sekurang-kurangnya dia naikkan namalah hingga
orang kenal kita.

Dato’ Sri Haji Tajuddin bin Abdul Rahman [Pasir Salak]: Ini otak sudah jadi
macam mana ini?

Tuan Mohamed Hanipa bin Maidin [Sepang]: Ini otak macam — jadi macam.

Dato’ Sri Haji Tajuddin bin Abdul Rahman [Pasir Salak]: Otak ini macam mana
ini?

Tuan Mohamed Hanipa bin Maidin [Sepang]: Oleh sebab itu, kita juga boleh...
[Disampuk]

Dato’ Sri Haji Tajuddin bin Abdul Rahman [Pasir Salak]: Fikiran sudah tidak
betul ini.

Tuan Mohamed Hanipa bin Maidin [Sepang]: Macam manakah negara boleh
melantik orang seperti... [Disampuk]

Dato’ Sri Haji Tajuddin bin Abdul Rahman [Pasir Salak]: Ada sakit mental.

Tuan Mohamed Hanipa bin Maidin [Sepang]: Seperti Yang Berhormat Pasir
Salak sebagai duta sedangkan dia ini gagal. Fail.

Dato’ Sri Haji Tajuddin bin Abdul Rahman [Pasir Salak]: Ada sakit mental ke
ini?
Tuan Pengerusi: Baik Yang Berhormat Sepang.

Tuan Mohamed Hanipa bin Maidin [Sepang]: Orang sakit mental pun boleh jadi
duta. Macam mana? Sekian, terima kasih.

Tuan Pengerusi: Okey, Yang Berhormat Sepang. Terima kasih. Yang Berhormat
Sepang, petang-petang ini. Yang Berhormat Baling, silakan.

3.40 ptg.

Datuk Seri Panglima Abdul Azeez bin Abdul Rahim [Baling]: Terima kasih,
Tuan Pengerusi. A/hamdulillah syukur saya diberi kesempatan dalam pembahasan
Kementerian Pelancongan, Kesenian dan Kebudayaan Malaysia.

Saya ingin menyentuh Butiran 011000, 1400, 9400 — Pembangunan 31. Saya
ingin menjelaskan berkaitan — hendak tanya Yang Berhormat Menteri berkaitan dengan
Baling. Baling dengan pelancongan, berpisah tiada. Justeru, kalau kita tengok dalam
konteks Baling dalam sudut pelancongan kita ada Baling Best, adventure trip, kita ada
leisure trip yang selama ini Baling telah melakukan pelbagai - pusat-pusat pelancongan.

Jadi, kalau kita tengok Baling, seperti yang kita sedia maklum termaktub di dalam
sejarah berkenaan dengan Rundingan Damai Baling 1955 di antara Almarhum Tuanku
Abdul Rahman, Kerajaan Persekutuan Tahun Melayu dan Chin Peng, seorang komunis
