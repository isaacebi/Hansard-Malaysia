DR.25.11.2021 15

Disember 2021 adalah berdasarkan kepada keputusan Jemaah Menteri, selaras dengan
keputusan Mahkamah Kuching.

Bagi perundangan anti lompat parti dan pengehadan tempoh bagi Perdana
Menteri 10 tahun, perlu kajian sesi libat urus yang terperinci dan tidak boleh dibuat dalam
keadaan tergesa-gesa. Oleh itu, kedua-dua perkara ini dicadangkan dibawa ke Parlimen
sebelum bulan Julai 2021, timeline ia, Yang Berhormat.

Bagi perkara di bawah pembaharuan Parlimen, Parliamentary transformation
adalah membentangkan kelulusan undang-undang berkaitan dengan perkhidmatan
Parlimen dan Majlis Parlimen (Keistimewaan dan Kuasa) (Pindaan) 2021. Dalam
perbincangan telah diadakan oleh Parlimen Malaysia bagi meneliti Rang Undang-undang
Perkhidmatan Parlimen 2022 telah disemak oleh Jabatan Peguam Negara. Draf akan
dikemas kini dan ditambah baik susulan perbincangan libat urus bersama agensi
berkaitan.

Sesi perbincangan libat urus akan diadakan bersama JPA, Tuan Yang di-Pertua.
Oleh sebab kita hendak asingkan perkhidmatan dan oleh sebab kita hendak turunkan
kewangan daripada consolidated fund terus kepada pihak Parlimen dan agensi berkaitan
untuk pencen. Pencen itu kena dibincangkan dengan pihak KWSP juga. Berkaitan yang
lain dengan membincangkan keadaan penubuhan perkhidmatan Parlimen serta isu-isu
berkenaan jawatan dan kewangan.

Pindaan kepada Akta Majlis Parlimen (Keistimewaan dan Kuasa) 1952 (Akta 347)
juga sedang diteliti pada masa yang sama. Rang Undang-undang Perkhidmatan Parlimen
2022 dan Rang Undang-undang Majlis Parlimen Pindaan 2022 dijangka akan
dibentangkan di Mesyuarat Pertama pada bulan Mac 2022, timeline ia, Yang Berhormat.
Kelima, penstrukturan Jawatankuasa Parlimen Khas yang sedia ada.

Menambah baik Jawatankuasa Pilihan Khas Parlimen mengikut keperluan
dengan Jawatankuasa bagi kedua-dua Dewan menetapkan terma rujukan dan fungsi
bidang kuasa. Usul dan penyata berhubung dengan penubuhan Jawatankuasa Pilihan
Khas Hal Ehwal Antarabangsa dibentangkan di Dewan Rakyat pada 11 Oktober dengan
penubuhan JKPTHEA akan- 10... [Tidak jelas] ditubuhkan.

Cadangan untuk menjadikan kesemua 10 buah Jawatankuasa ini sebagai
Departmental Committee ini telah dibincangkan dan telah diluluskan oleh pihak Kabinet
dan sekarang kita hendak bawa ke Jawatankuasa Dewan. Jika dipersetujui oleh
Jawatankuasa Dewan, peraturan akan dipinda untuk menyelaraskan pelaksanaannya.

Dengan itu nanti, ia bukan lagi ada had dan ada terma yang tetap di dalam buku
Peraturan Dewan. Memastikan jumlah Ahli Parlimen kerajaan dan pembangkang yang
mengetuai Jawatankuasa Pilihan Khas adalah lebih berseimbang. Ahli-ahli Dewan Rakyat
yang pertama menganggotai JPK ditambah 7 orang Ahli berserta pengerusi, kepada ke-9
orang Ahli serta pengerusi.

Kedua, komposisi Ahli Jawatankuasa juga distrukturkan semula daripada 5 orang
Ahli kerajaan dan 2 orang Ahli daripada pembangkang, kepada 5 orang Ahli kerajaan dan
4 orang Ahli pembangkang. Usul Penyata Jawatankuasa Dewan mengenai penubuhan
komposisi dibentangkan di Dewan Rakyat pada 11 Oktober 2021.

Keempat, Penyata Jawatankuasa Pemilih berhubung pertambahan dan
pengubah komposisi Ahli dalam JPK akan dibentangkan di dalam Dewan Rakyat pada 12
Oktober 2021. Melaksanakan pindaan yang perlu kepada peraturan mesyuarat (standing
order). Pindaan terhadap Peraturan Majlis Mesyuarat Dewan Rakyat dilakukan bagi
membolehkan Jawatankuasa Pilihan Khas dan JKPK mengadakan Mesyuarat secara
terbuka ataupun hibrid (online) bagi tujuan membenarkan pelaksanaan Mesyuarat
Jawatankuasa Pilihan secara terbuka dan persatuan Majlis Mesyuarat Dewan Rakyat dan
Akta Majlis Parlimen (Keistimewaan Kuasa) 1952 perlu dipinda.

Ketiga, satu Memorandum Jemaah Menteri disediakan untuk pindaan ini sedang
dalam proses mendapatkan ulasan Jabatan Peguam Negara, Kementerian Kewangan,
Bahagian Kabinet, Perlembagaan dan Perhubungan Kerajaan, Pejabat Ketua Pegawai
Keselamatan Kerajaan.
