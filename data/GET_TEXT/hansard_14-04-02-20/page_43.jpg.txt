DR.25.11.2021 35

akan melaksanakan penanaman padi secara berkesan dan teratur dengan menggunakan
teknik-teknik moden melalui penglibatan pihak swasta untuk merancakkan penanaman
dan pengeluaran padi di negara kita. Soalan saya, saya hendak bertanya. Baru-baru ini
Yang Amat Berhormat Perdana Menteri telah melancarkan benih padi yang terbaharu
berteknologi nuklear di Sekinchan, Selangor.

Apakah_ keistimewaan padi yang baru ditemukan ini dan mengapa ianya
dilancarkan di Sekinchan? Apakah kelebihannya kawasan tersebut? Mengapa nama
1S21, tidak diberikan nama-nama lain. Apakah ini kerana ada kerjasama dengan MOSTI
menyebabkan kita hanya mengguna kod nombor sahaja, tidak seperti yang sebelum ini
ada Mahsuri, Malinja dan sebagainya.

Tuan Pengerusi, jumlah import makanan negara pada tahun 2020 berjumlah
RM5.5 bilion, satu jumlah yang sangat besar. Kita ada pelbagai rancangan, daripada
Rancangan Malaysia Pertama, Kedua hingga Kedua Belas sekarang ini tapi import
makanan negara masih lagi mencanak.

Persoalan saya bukan sahaja kita gagal menyediakan makanan yang cukup untuk
kita tetapi daripada segi keselamatan makanan. Kalau kita lihat berdasarkan hasil
pemantauan Kementerian Kesihatan pada tahun 2018 sehingga Ogos lalu, lebih 45 ribu
sampel makanan dan bahan mentah termasuk daging, ikan, sayur-sayuran dan buah-
buahan di pasar tempatan telah dianalisis.

Daripada jumlah itu, sebanyak 2,654 atau 59 peratus sampel didapati tidak
mematuhi Akta Makanan 1983 dan Peraturan Makanan 1985. Apakah kementerian akan
melaksanakan sebarang kerjasama dengan kementerian untuk memastikan makanan dan
bahan mentah di pasaran tempatan mematuhi Akta Makanan 1983 dan peraturan-
peraturan di bawahnya supaya bekalan makanan negara sentiasa selamat dan berkualiti
untuk rakyat Malaysia.

Butiran 10710 — Pembangunan Industri Lembu dan Kerbau Pedaging. Setakat ini
negara masih lagi bergantung pada daging import. Kita tahu hampir 70 peratus daripada
daging negara kita ini diimport terutama yang melibatkan daging lembu. Misalnya pada
tahun lepas saja RM2.5 bilion nilai daging diimport, kambing saja RM879 juta.

Terlalu banyak sedangkan negara kita mempunyai kemudahan yang sangat
banyak untuk memastikan negara kita boleh mengeluarkan daging sendiri. Bagi saya,
banyak kali saya sudah bercakap soal isu daging ini. Kerajaan boleh mempelbagaikan
usaha. Antara yang boleh dilakukan ialah bagi meningkatkan pengeluaran daging ini,
ramai lagi rakyat yang bersedia untuk mengusahakan ternakan lembu ini ataupun
ternakan lembu pedaging ini.

Cuma masalahnya ialah kemampuan rakyat ataupun penternak-penternak kita
daripada segi modal dan juga saiz tanah yang kecil. Jadi kalau dapat kerajaan
menyediakan kemudahan-kemudahan yang lebih banyak kepada penternak-penternak
dan juga membenarkan mereka menggunakan tanah-tanah kerajaan yang masih ada lagi
yang tidak digunakan lagi itu dengan kaedah ataupun cara yang lebih mudah kepada
mereka.

Butiran seterusnya ialah P.3007 — Jabatan Veterinar Malaysia. Hampir 70 peratus
saya katakan tadi daging negara kita import. Di Jerantut misalnya kita ada Institusi
Biodiversiti Veterinar Kebangsaan yang boleh membekalkan baka-baka lembu yang
terbaik, baka-baka lembu yang berkualiti tinggi.

Cuma saya mengharapkan agar institusi ini diperkasakan oleh kerajaan.
Berikanlah peruntukan yang berpatutan, perlu kita salur kepada institusi ini untuk
dilengkapkan dengan segala keperluan terutama daripada segi kakitangan, perkakas
berteknologi moden agar ianya mampu memberikan perkhidmatan yang _terbaik.
Tambahan lagi berikan peruntukan daripada segi membaik pulih segala kemudahan yang
ada di situ.

Saya difahamkan pagarnya rosak, peruntukan untuk membaiki padang ragutnya
tidak dapat diselenggarakan menyebabkan baka-baka yang terbaik itu tidak dapat
diberikan sepatutnya daripada segi makanan dan sebagainya. Saya mengharapkan agar
kerajaan memberikan perhatian supaya institusi ini terus perkasa dan memberikan
