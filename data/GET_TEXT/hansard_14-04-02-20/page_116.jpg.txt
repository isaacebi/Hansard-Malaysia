108 DR.25.11.2021

terkesan, kita pun terkesan. Kita pun ada saudara mara, adik-beradik yang terkesan
dengan benda ini.

Oleh sebab itu, kita mintalah tolong sangat-sangat kepada rakyat di luar sana, ada
kenaikan yang sebegini, insya-Allah, kita cuba ambil tindakan kalau ia mengambil
keuntungan yang berlebihan. Kita pun ada Akta Kawalan Harga dan Antipencatutan 2011.
Saya rasa menjawab Yang Berhormat Bukit Bendera.

Kemudian kita juga— di samping kita tengok harga, kementerian kita juga cukup
sensitif dengan keberadaan barang. Kita bimbang kalau-kalau barang ini murah tetapi
tidak ada, itu kebimbangan kita. Oleh kerana itu, isu yang dibangkitkan oleh beberapa Ahli
Yang Berhormat sebentar tadi berkaitan dengan minyak satu kilo yang sukar sangat
didapati.

Dalam makluman kita, isunya ialah kerana— saya berterus terang di sini kerana
bayaran kepada re-packer ini agak lambat. Mereka yang ada cash flow yang sedikit
hampir tutup kilang-kilang mereka. Akan tetapi a/hamadulillah, kita sudah terima duit
peruntukan daripada MOF dan kita sudah selesaikan. /Insya-Allah, ia akan diselesaikan
dalam minggu ini untuk mereka yang menjadi re-packer ini. Jadi, kasihan kepada mereka.

Di samping itu juga Tuan Pengerusi, kita juga amat memahami apa yang
dirasakan berkaitan dengan harga roti. Saya pun dapat maklumat berkaitan harga roti
Gardenia yang dikatakan akan naik bermula pada 1 Disember. Kita sedang siasat sama
ada betul atau tidak. Sehingga hari ini, mereka tidak memaklumkan kepada kementerian
untuk hendak menaikkan harga tersebut. Itu untuk makluman Dewan yang mulia ini Tuan
Pengerusi.

Kemudian yang ke seterusnya, keempat Yang Berhormat Kuala Krai. Yang
Berhormat Kuala Krai ada? Tidak ada, kita skip. Yang Berhormat Setiu? Tidak ada juga?
Balik juga? Yang Berhormat Tebrau? [Disampuk] Terima kasih Yang Berhormat Tebrau.
Yang Berhormat Tebrau berkaitan dengan SSM. Kita juga menerima aduan betapa
payahnya company secretary untuk hendak menghantar borang ataupun permohonan
mereka dengan masalah kena hantar secara fizikal, kemudian hantar secara hard copy.
Jadi ini, dalam masa sekarang ini memang tidak wajar.

Jadi saya mengambil apa yang dicadangkan oleh Yang Berhormat Tebrau untuk
pembaikan dan untuk kita tambah lagi nilai agar ia selari dengan ease of doing business.

Tuan Steven Choong Shiau Yoon [Tebrau]: Okey, boleh saya tambah atau
celah sedikit?

Dato’ Rosol bin Wahid: Sila, sila.

Tuan Steven Choong Shiau Yoon [Tebrau]: Oleh kerana sudah lama kita guna
pemfailan, dokumen melalui secara atas talian tetapi masih tidak sempurnalah. Mengapa
separuh boleh naik tetapi separuh masih kena fizikal lagi? Jadi, saya harap ini bertambah
baiklah supaya akan memudahkan kerja-kerja setiausaha korporat. Terima kasih.

Dato’ Rosol bin Wahid: Terima kasih Yang Berhormat. Memang kita tahu benda
tersebut dan kita berusaha untuk memastikan ease of doing business, memudahkan. Oleh
sebab ini juga satu pendapatan untuk negara walaupun tidak disebut dalam mana-mana
bahagian dalam ini, saya respons Tuan Pengerusi.

Kemudian berkaitan dengan Yang Berhormat Pasir Gudang. Terima kasih Yang
Berhormat Pasir Gudang. Satu pandangan yang bagus, yang bernas atas konsep
Keluarga Malaysia supaya kita bantu-membantu untuk memastikan negara yang kita cintai
ini akan terus— sebab apa yang saya katakan tadi, bahawa kenaikan harga barang
semuanya akan terasa.

Jadi, kita bersetuju dengan pandangan Yang Berhormat berhubung dengan
perjawatan. Perkara ini akan kita lihat untuk memastikan bahawa apa yang dicadangkan
tadi dapat kita bincang, dapat duduk semeja untuk memastikan segala masalah yang
berkaitan dengan kementerian kita ini akan dapat diselesaikan. Kemudian berkaitan Yang
Berhormat Tumpat. Tidak ada?

Tuan Pengerusi: Yang Berhormat Tumpat tidak ada.
