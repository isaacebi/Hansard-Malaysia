18 DR.25.11.2021

kepada kewangan itu banyak untuk melaksanakan bajet. Jadi, dengan sendirinya maka
berkemungkinan kita memohon kepada pihak Parlimen dan juga pihak kerajaan untuk
meluluskan tambahan dua hari lagi persidangan untuk meluluskan kesemua rang
undang-undang yang sudah dibaca kali pertama.

Insya-Allah Tuan Yang di-Pertua, saya bagi assurance bahawa MA63 akan
dibaca kali kedua pada masa tahap bacaan kali yang kedua rang undang-undang tadi.
[Tepuk]

Bagi Undi 18, kita tidak ada pilihan sebenarnya. Kita tidak ada pilihan. Rang
undang-undang ini mesti dilaksanakan sebelum tamatnya persidangan ini oleh kerana
hakim telah menetapkan kalau kita tidak laksanakan, maknanya Perdana Menteri,
Kerajaan Malaysia akan contempt of court. ltu dia.

01110

Jadi, dengan sendirinya perundangan itu mesti dibuat. Saya sudah bagi tahu
Jemaah Menteri pada dua minggu daripada sekarang kita akan bentangkan dia punya
pindaan kepada Artikel 119 untuk mengecualikan pewaris sultan yang saya sebutkan awal
tadi.

Keempat, soalan kebebasan kehakiman. Sebenarnya, saya tidak ada butiran
Tuan Yang di-Pertua. Kita banyak perkara yang kita hendak buat untuk kehakiman ini
untuk memberi ruang dan kebebasan kepada pihak kehakiman.

Kelima dan keenam ialah penegasan yang diperlukan oleh pihak Yang Berhormat
Port Dickson, Ketua Pembangkang. Saya berdiri di sini menjadi saksi Yang Berhormat.
Saya memang memberi ruang yang luas kepada pihak AG supaya — saya sendiri bagi
tahu dengan Kabinet supaya kita jangan mengganggu-gugat tugas AG ini. Biarlah AG buat
keputusan sendiri berlandaskan undang-undang yang dilihat sendiri menggunakan
kebijaksanaannya dalam melaksanakan tugas tanggungjawabnya sebagai AG, Penasihat
Kerajaan, Penasihat Jemaah Menteri, Penasihat kepada Duli Yang di-Pertuan Agong dan
juga pihak yang independent daripada pengaruh dan tekanan daripada mana-mana pihak
termasuk Jemaah Menteri itu sendiri Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Baik. Terima kasih
Yang Berhormat Menteri

Dato’ Sri Dr. Haji Wan Junaidi bin Tuanku Jaafar: Sekian, terima kasih.

Timbalan Yang di-Pertua [Dato’ Mohd Rashid Hasnon]: Saya— panjang masa
telah diberikan. Terima kasih kepada Yang Berhormat Menteri. Saya ingin meneruskan
dengan memanggil Yang Berhormat Dato' Mohd. Nizar bin Haji Zakaria, Parit.

2. Dato’ Mohd. Nizar bin Haji Zakaria [Parit] minta Menteri Kanan Pertahanan
menyatakan:
(a) sejauh manakah tahap kesiapsiagaan aset-aset Angkatan

Tentera Malaysia (ATM) bagi menghadapi pencerobohan
yang sering berlaku di Laut China Selatan; dan

(b) apakah terdapat sebarang perancangan bagi meningkatkan
keupayaan aset-aset ATM sejajar dengan keperluan semasa
bagi mengoptimumkan kawalan sempadan negara.

Timbalan Menteri Pertahanan [Dato’ Sri Ikmal Hisham bin Abdul Aziz]:
Terima kasih. Bismillahi Rahmani Rahim. Assalamualaikum warahmatullahi wabarakatuh
dan salam sejahtera.

Yang Berhormat Parit ini, untuk pengetahuan semua adalah Pengerusi Lembaga
Penduduk dan Pembangunan Keluarga Negara (LPPKN). Jadi, beliau telah mencipta
sejarah di mana seorang lelaki dilantik kerana sebelum ini tidak silap tidak ada seorang—
semua pengerusi adalah seorang wanita. Antara perkhidmatan LPPKN ialah untuk
perkhidmatan perancang keluarga dan rawatan kesuburan.
