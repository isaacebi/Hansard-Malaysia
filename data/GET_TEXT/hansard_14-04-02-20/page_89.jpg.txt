DR.25.11.2021 81

diwartakan sebagai warisan kebangsaan di bawah Akta Warisan Kebangsaan 2005 pada
12 November 2009.

Bagi memastikan ia sentiasa dipelihara dan dilindungi dengan sewajarnya
sebagai khazanah warisan negara, selain beberapa dokumen seperti Yang Berhormat
nyatakan tadi telah mendapat pengiktirafan UNESCO di bawah kategori Memory of the
World (MoW) dengan izin ya.

Sememangnya Jabatan Warisan Negara sentiasa memberikan perhatian
terhadap usaha pengembangan dan pelestarian tulisan jawi di bawah Butiran 040500
pada tahun 2022. Jabatan Warisan Negara telah memohon sejumlah peruntukan bagi
pelaksanaan Program Pengembangan Tulisan Jawi iaitu di bawah Kempen Kenali,
Sayangi dan Lestarikan Warisan Kita.

MOTAC menyambut baik cadangan Yang Berhormat Jerai agar lebih banyak
usaha-usaha berkaitan tulisan jawi diberi perhatian seperti tanda jalan dan billboard.
Namun, perkara ini perlu dibincangkan dengan pihak-pihak berkuasa yang terlibat
termasuklah pihak berkuasa tempatan dan kementerian ataupun jabatan terlibat
sememangnya ada peraturan-peraturan berkaitan perkara ini.

Seterusnya Butiran 040000 lagi, mengenai tulisan jawi ini. Pihak kementerian
menerbitkan risalah dan menggunakan aplikasi digital dalam memperkasakan
penggunaan bahasa Jawi. Namun, penggunaan papan tanda di kawasan pelancong
adalah pada umumnya di bawah PBT dan beberapa pihak PBT telah pun mengenalkan
papan tanda jawi.

Jadi, Tuan Pengerusi, tadi saya banyak mendengar ada yang mengatakan telah
menghantar kepada kita permohonan mereka tetapi tidak ada respons daripada kita
terutama sekali apabila mereka berbahas dalam Dewan ini memohon banyak perkara
yang mereka sebutkan mengenai pelancongan.

Sebenarnya, kebanyakannya disentuh terutama sekali Yang Berhormat Tumpat,
tadi telah menyentuh mengenai beberapa perkara Yang Berhormat Tumpat. lanya bukan
di bawah Kementerian Pelancongan.

Saya teruskan lagi dengan apa yang telah dipohon oleh Yang Berhormat Jerai di
sini. Di Jerai terdapat beberapa buah perpustakaan desa yang berfungsi sebagai
pemangkin pengetahuan di antara hidup masyarakat luar bandar. Terdapat lima buah
perpustakaan desa iaitu:

(i) Kampung Sungai Limau, dalam mukim Sungai Daun, Yan
Kedah;

(ii) Kampung Sungai Udang di Dewan Kampung Kedah Sungai
Udang, Yan Kedah;

(iii) Kampung Pauh, Dewan Orang Ramai, Yan Kedah;

(iv) Kampung Teroi Bukit, di alamat Dewan Orang Ramai, Kampung
Teroi, Bukit Guar Cempedak, Kedah Darul Aman;

(v) Kampung Berjaya Jeniang, Gurun.
= 1700

Kriteria pemilihannya yang ditanya tadi adalah seperti berikut:

(i) tapak perlu digazetkan untuk kegunaan perpustakaan;

(ii) terletak di kawasan bebas bencana seperti banjir, tanah runtuh
dan tapak pelupusan sampah;

(iii) lokasi perpustakaan desa tidak terpencil dan mudah dikunjungi
oleh orang ramai;

(iv) jarak melebihi lima kilometer dari perpustakaan sedia ada; dan

(v) tapak atau bangunan perlu mempunyai keluasan melebihi 1,000

kps.
