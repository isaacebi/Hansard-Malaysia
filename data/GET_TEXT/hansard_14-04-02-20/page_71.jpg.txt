DR.25.11.2021 63

di Sekolah Kebangsaan Tunku Putera, Baling. Daerah ini juga bersebelahan dengan
sempadan Malaysia-Thailand iaitu Betong.

Di Baling, terdapat pusat peranginan dan pelancongan luar bandar dengan
suasana alam semula jadi yang dapat menarik minat pengunjung. Antaranya Gunung
Baling, Gunung Pulai, Kolam Air Panas Ulu Legong, Pusat Rekreasi Lata Air Terjun Latar
Bayu, Latar Iboi, Latar Bukit Hijau, Sungai Angkat Ulu Legong, Gua Sireh, Gua Kelambu,
Gua Jepun, kecantikan Sungai Lubok Pedati yang menjadikan tumpuan orang ramai dan
banyak lagi tumpuan-tumpuan yang dapat di laksanakan.

Oleh sebab itu, saya ingin memohon untuk kementerian menguar-uarkan semula
pengiklanan luar bandar bagi membantu meningkatkan ekonomi khususnya di dalam
daerah Baling dalam konteks pelancongan. Sila masukkan ke dalam buku Tourism Facts
Book yang sudah sedia ada.

Jadi Tuan Pengerusi, ini semua akan memberi manfaat setelah kita mengalami
pandemik COVID-19 ini. Hampir 90 peratus homestay di dalam daerah Baling lumpuh.
Peniaga-peniaga kecil iaitu makcik-makcik, mak long-mak long di kampung saya menjual
nasi lemak, buat kuih dan sebagainya untuk menarik pelancong datang ke dalam daerah
Baling, akhirnya mereka telah dapat satu musibah apabila pandemik COVID-19 ini telah
berlaku. Justeru, saya pohon kepada kementerian agar menguar-uarkan.

Saya yakin dan percaya, orang Arab, orang putih, orang Eropah kalau datang,
mereka datang ke Baling, kemungkinan mereka tidak hendak balik khususnya dalam
musim sejuk. Di Baling, adalah tempat yang nyaman, tidak panas, tidak sejuk. Jadi, saya
harap Yang Berhormat Menteri boleh memberi peluang kepada rakyat Baling untuk
berikan mata kail daripada memberi bantuan seperti kotak makanan, bagilah mata kail
kepada mereka. Bukalah ruang seluas-luasnya untuk kami rakyat Baling mendapat
manfaat, pulangan dalam konteks homestay dan pelancongan yang saya sebutkan tadi.

Satu lagi perkara yang ingin saya sentuh iaitu berkaitan dengan Rancangan
Malaysia Ke-12 telah mengumumkan, saya terbaca dalam satu kenyataan dalam Buku
Ekonomi 3.21 yang telah tertera dalam buku ini mengenai pejabat perwakilan Malaysia di
luar negara bagi tujuan promosi dan pemasaran tidak lagi diperlukan dan akan
dirasionalisasikan mengambil kira trend semasa untuk menunjukkan kebanyakan
keputusan dan pembelian berkaitan perjalanan dibuat melalui platform dalam talian.

Bagi saya, saya tidak ada masalah. Akan tetapi, saya pohon kepada kementerian
untuk mengkaji dan meneliti pada waktu dan ketika ini apa yang dinyatakan sebagai
General Sales Agent (GSA) tadi untuk tidak dilaksanakan buat masa ini. Oleh sebab saya
rasa idea GSA ini perlu ditangguh, dikaji dan diteliti semula.

Impak kemasukan pelancong-pelancong asing ke negara kita, kerana kita telah
mendapat dan memperolehi hampir RM24 bilion setahun. Baru-baru ini telah menurun
semasa zaman pandemik COVID-19, ianya telah menurun hampir RM9 hingga RM8&
bilion. Jadi, ini ketara sangat.

Bagi saya, kalau kita fikirkan balik, kalau kita kaji semula, hari ini selepas
pandemik COVID-19 Tuan Pengerusi, saya yakin Tuan Pengerusi setuju dengan saya,
yang mana rakyat luar negara hendak datang ke Malaysia dia mesti ada sales team di
luar negara untuk menyatakan keadaan situasi sebenarnya dekat ground zero dalam
negara Malaysia tercinta ini.

Ini kerana, pendapatan negara di antaranya sumbangan yang besar datangnya
daripada pelancong. Jadi, saya harap kementerian sekiranya mereka hendak tutup, telah
menjalankan kajian. Jangan tutup dahulu sebab ia masih face to face punya transcation.
Face to face punya explanation harus dilaksanakan di luar negara khususnya, di Europe
dan negara-negara seperti Amerika ataupun di London. Mereka masih hendak tahu dan
dengar daripada kita dengan powerpoint presentation.

Kalau setakat dalam online, Tuan Pengerusi, tidak mungkin kita boleh convince
rakyat di luar negara untuk datang ke negara kita, bertandang dan bercuti di negara kita.
Jadi, saya harap sangat kerajaan kalaulah ada cita-cita dan niat hendak tutup saya rasa
this is not the right time dengan izin, Tuan Pengerusi kerana kita masih dalam pandemik
belum lagi endemik.
