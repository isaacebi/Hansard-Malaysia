DR.25.11.2021 41

baru ini banyak di Yan. Akan tetapi, saya telah menerima banyak aduan dan jumlah
kerosakan itu memerlukan — kalau satu petani sekitar puluhan ribu ringgit.

Jadi, saya mohon untuk yang bajet sebegini mengambil kira sejauh mana
kecepatan kita untuk menyampaikan. Ini kerana, ada kalanya petani itu terpaksa
membaikinya sendiri dan akan menelan kos yang tinggi. Ini kerana, apabila banjir lumpur
datang, semua kita punya sawah tenggelam.

Akhir sekali adalah Butiran 22300 — Kawasan Penternakan Babi. Meningkat
daripada RM612,000 hingga kerajaan RM3 juta. Jadi, soalan saya apakah kenaikan ini
terkait dengan cara penyembelihan ataupun teknologi baru untuk menternak babi supaya
ia lebih hygiene. Jadi, saya mohon penjelasan pihak Menteri. Terima kasih.

Tuan Pengerusi: Terima kasih Yang Berhormat Merbok. Yang Berhormat Parit.
Silakan.

12.45 tgh.

Dato’ Mohd Nizar bin Haji Zakaria [Parit]: Assalamualaikum warahmatullahi
wabarakatuh. Terima kasih Tuan Pengerusi. Saya terus kepada Butiran 020100 — Industri
Padi dan Beras. Menerusi butiran ini, saya melihat terdapat penurunan peruntukan
daripada RM63.1 juta kepada RM59.3 juta.

Jadi, saya mohon penjelasan daripada Yang Berhormat Menteri, kenapakah
peruntukan ataupun butiran ini dikurangkan. Saya ingin mengetahui sehingga kini,
berapakah peratus tahap kebergantungan negara terhadap beras import dan apakah
usaha yang telah dilaksanakan oleh kementerian dalam mengurangkan kebergantungan
terhadap beras import.

Seterusnya, 020600 — Perkhidmatan Kuarantin dan Pemeriksaan Malaysia
(MAQIS). Tahun lalu, negara kita digemparkan dengan pembongkaran kartel daging
import. Isu ini merupakan isu besar, di mana ia menimbulkan keraguan yang besar dalam
kalangan rakyat terhadap kualiti dan jaminan produk yang masuk ke negara kita, sama
ada halal ataupun tidak.

Saya ingin mengetahui usaha yang telah dilaksanakan oleh kementerian dalam
memastikan kejadian kartel daging import ini tidak akan berulang pada masa akan datang.
Apakah mekanisme baharu yang akan dilaksanakan oleh pihak kerajaan dalam
memastikan pengurusan daging import halal dapat diuruskan dengan baik tanpa berlaku
ketirisan.

Seterusnya, Butiran 040500 — Subsidi dan Insentif Tanaman Padi. Saya melihat
peruntukan sebanyak RM960 juta melalui Bajet 2022 ini adalah bukti keprihatinan
kerajaan terhadap nasib pesawah dalam negara. Namun begitu, peruntukan yang besar
ini seharusnya dipastikan benar-benar sampai kepada petani. Kita tidak mahu berlaku
ketirisan terhadap peruntukan yang besar ini.

Saya ingin mengetahui, bagaimanakah kementerian akan memastikan subsidi
benih padi ini benar-benar dapat dinikmati oleh para petani? Adakah terdapat sebarang
bentuk kawalan terhadap harga benih padi di peringkat pengilang padi, bagi mengelakkan
manipulasi harga padi.

Kita baru-baru ini telah pun dengar Yang Amat Berhormat Perdana Menteri telah
melancarkan benih padi baharu berteknologi nuklear tinggi di sekitar Sekinchan, kalau
tidak silap saya. Jadi, saya mohon kepada kementerian untuk menjelaskannya dan
apakah asal usul benih padi tersebut.

Seterusnya, Butiran 22500 — Projek Lembu Pedaging. Saya merasakan sudah
sampai masanya untuk kerajaan mempertingkatkan industri penternakan lembu untuk
mengurangkan kebergantungan terhadap sumber daging dari luar negara. Saya
merasakan peruntukan sebanyak RM1 juta bagi projek lembu pedaging ini tidak
mencukupi dan seharusnya diberikan lebih kerana ia masih tidak mampu_ untuk
menyelesaikan masalah kebergantungan terhadap daging import. Adakah terdapat
perancangan oleh pihak kementerian bagi memperkemas kembali pengurusan Pusat
