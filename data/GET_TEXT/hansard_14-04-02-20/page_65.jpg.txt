DR.25.11.2021 57

Bagaimana mungkin pengusaha-pengusaha menyediakan penyata kewangan
yang baik. Jadi, saya juga cadangkan MOTAC banyak mengadakan libat urus dengan
pemain-pemain industri ini kerana mereka boleh memberitahu kilanan ataupun grievance
yang mereka hadap.

Saya juga ingin menyentuh Butiran 01900 — Pembangunan Ecotourism. Di mana
kita tahu ecotourism ini merupakan salah satu cabang tourism yang kita hendak galakkan
di Malaysia. Kita juga mempunyai National Ecotourism Plan 2016 — 2025. Dibandingkan
dengan jenis-jenis pelancongan yang lain, ecotourism ini lebih membawa kepada
walaupun low end tourist, mereka banyak memberi faedah kepada community-based
tourism.

Kepada komuniti-komuniti di kampung, di mana pekerja seperti pembuat kraf,
Makcik Kiah yang meniaga di tepi-tepi jalan, malim gunung dan ramai lagi yang boleh
mendapat faedah daripada economic chain yang panjang ataupun rangkaian business
yang panjang, yang dibawa oleh pelancong-pelancong dalam ecotourism ini. Tuan
Pengerusi, satu lagi poin.

01510

Tentang Butiran 030100 — Dasar dan Perancangan Strategik. Dalam National
Tourism Plan ada disebutkan Satellite Investment Tourism Zone dalam dasar
pelancongan negara di mana Langkawi, Kota Belud, Port Dickson dan juga Putrajaya
disebut sebagai zon SITZ. Apakah status galakan pelaburan di SITZ tersebut? Ini kerana,
Ahli Parlimen Port Dickson meminta saya tanya khusus tentang apa yang terjadi ataupun
apakah langkah yang diambil untuk membawa pelaburan asing untuk pelancongan
ataupun pembangunan tourism di Port Dickson. Sekian, terima kasih.

Dato’ Sri Azalina Othman Said [Pengerang]: Yang Berhormat Tebrau.

3.10 ptg.

Tuan Steven Choong Shiau Yoon [Tebrau]: Terima kasih Tuan Yang di-Pertua
mengizinkan saya menyertai perbahasan ini. Tuan Yang di-Pertua, perkara yang pertama
saya akan sentuh melibatkan Butiran 030500 — Warisan Negara. Saya nampak ada
banyak kelemahan di bawah tajuk ini knususnya iaitu tidak menjaga monumen bangunan
dan warisan negara dengan baik untuk tempoh melangkaui beberapa generasi bagi
menjadikan rujukan dan kenangan generasi

Kedua, penyebaran dan perkongsian ilmu pemuliharaan bangunan warisan
kepada masyarakat umum tidak dilaksanakan dan diberi penekanan melalui media digital.
Ketiga, kelemahan saya hendak lihat adalah kurangnya kajian yang dijalankan oleh
pengkaji yang pakar dalam bidang tersebut.

Jadi, saya ingin mencadangkan kementerian memastikan nilai warisan dapat
dikekalkan dan dijaga agar menjadi pulangan ekonomi kepada industri pelancongan juga
meluluskan geran kajian melalui penyelidikan monumen serta nilai-nilai sejarah agar dapat
diterjemahkan ke dalam bidang rujukan serta pendidikan di sekolah dan IPT. Begitu juga
meluluskan geran bagi penggiat seni untuk mengadaptasikan melalui animasi serta
perfileman. Terakhir, saya mencadangkan untuk memastikan generasi muda perlu
mendapatkan rujukan daripada sejarah bagi membentuk wajah serta jati diri bangsa
Malaysia.

Butiran 030400 — Muzium. Saya nampak banyak kelemahan juga. Pertama, tidak
diwujudkan bagi setiap daerah dan tidak banyak ilmu dan nilai sejarah yang diperoleh
memandangkan ia bukan satu sumber rujukan utama kepada para ilmuwan untuk
dijadikan jurnal, buku, dokumen serta kajian penyelidikan tesis. Kedua, kelemahan adalah
harga tiket yang mahal dan tidak berbaloi. Kelemahan yang ketiga ialah tiada forum atau
wawancara yang dilaksanakan di muzium dan hanya untuk lawatan dan pameran sahaja.

Jadi saya ingin mencadangkan untuk mengatasi kelemahan ini pertama adalah
fungsi muzium perlu dikembangkan bukan sahaja kerja-kerja pengumpulan, pemuliharaan
dan pengekalan sejarah tetapi juga dijadikan rujukan utama kepada para ilmuwan dari
luar. Kedua, mengkaji semula kaedah dan kebolehpasaran bagi meningkatkan promosi
kepada pengunjung dan masyarakat.
