74 DR.25.11.2021

Pelancongan ini. Supaya kita boleh memastikan value of money, dengan izin, dapat
mencapai yang terbaik, maksimum untuk pengusaha sektor pelancongan.

Saya juga ingin mencadangkan kepada Menteri dalam peruntukan untuk bawah
Pelan Pemulihan Pelancongan ini. Kita juga harus jangan tertinggal mereka daripada
subsektor seperti pengusaha, penganjur acara, mereka yang menganjur exhibition
ataupun penganjur meeting, mereka juga terjejas. Jadi, kita harap supaya Menteri juga
dapat membantu mereka.

Saya bangkitkan isu ini ialah kerana kalau saya lihat kepada skim pembiayaan
pelancongan PENJANA yang dilancarkan dalam Pakej Rangsangan Ekonomi Prihatin
pada tahun 2020. Di mana pada ketika itu sebanyak RM1 bilion telah diperuntukkan untuk
membantu pengusaha di sektor pelancongan. Akan tetapi mengikut Laporan LAKSANA
yang dikeluarkan pada 17 November, nampaknya kurang mendapat respons.

Sehinggakan kita dimaklumkan, daripada RM1 bilion telah dikurangkan kepada
RM600 juta sahaja untuk tahun ini dan tahun hadapan juga sebanyak RM600 juta. Oleh
sebab tidak ada respons. Tahun lepas bagi RM1 bilion tetapi oleh sebab kurang respons,
tahun ini sudah kurang kepada RM600 juta, tahun hadapan juga sebanyak RM600 juta.

Jadi, kalau kita lihat kepada Laporan LAKSANA tersebut, sebanyak 701 sahaja
permohonan telah dibuat untuk memohon di bawah Skim Pembiayaan Pelancongan
PENJANA, sebanyak 700 sahaja, yang diluluskan hanya sekadar 340 permohonan
sahaja. laitu lebih kurang RM67.5 juta diluluskan. Sedangkan ada sebanyak RM600 juta
sedia di sana untuk bagi kepada mereka tetapi kita hanya lulus sebanyak RM67.5 juta, 10
peratus sahaja.

Jadi, saya ingin cadangkan kepada Menteri supaya kita perlu bergerak lebih
agresif, kita bagi kelonggaran yang lebih supaya pengusaha dapat menikmati skim
tersebut. Kita juga harus kurangkan kadar faedah apabila mereka membuat pinjaman.

Tuan Pengerusi, satu lagi butiran yang saya ingin rujuk ialah Butiran 020600 —
Lembaga Penggalakan Pelancongan Malaysia (LPPM) ataupun yang disebut sebagai
Tourism Malaysia. Pada tahun 2021, sebanyak RM151 juta diperuntukkan dan tahun ini
kita lihat sebanyak RM152 juta diperuntukkan. Jadi, saya hendak minta kepada Menteri,
bolehkah berikan butiran secara terperinci bagaimana RM151 juta dibelanjakan pada
tahun ini? Oleh sebab kita tahu pada tahun ini memang tidak ada aktiviti yang dapat
dijalankan oleh Tourism Malaysia. Jadi, boleh maklumkan kepada kita, bagaimana RM151
juta itu digunakan?

Pada tahun yang lepas-lepas, kita dapat lihat Tourism Malaysia ini kita perlu
tumpukan lebih perhatian, lebih teliti. Kenapa saya kata begitu? Oleh sebab pada tahun
2020, ada kes mahkamah yang melibatkan skandal rasuah yang melibatkan lebih kurang
RM90 juta.

Pada tahun 2019 pula, CEO Tourism Malaysia pula ditahan, disiasat oleh SPRM.
Jadi, memandangkan Tourism Malaysia ini merupakan sebuah agensi, satu lembaga yang
begitu kritikal sekali, jadi saya minta supaya Menteri dapat meneliti, memberikan tumpuan
kepada Tourism Malaysia ini.

Dengan itu, sekian terima kasih, Tuan Pengerusi.
21630

Tuan Pengerusi: Terima kasih Yang Berhormat Kota Melaka. Tenang sahaja dia
hari ini. Yang Berhormat Merbok, silakan.

4.30 ptg.

Puan Nor Azrina binti Surip [Merbok]: Terima kasih kepada Tuan Pengerusi.
Pertama sekali, saya juga ingin mengambil kesempatan ini mengucapkan selamat hari
jadi buat Yang Berhormat Jerlun, mantan Menteri Besar Kedah antara yang sangat kuat
menyokong berkenaan tapak arkeologi Sungai Batu.

Saya hari ini merujuk terus kepada Butiran 040300 - Program Penggalakan
Pemasaran Promosi dan Acara-acara Pelancongan Seni dan Budaya. Saya ingin tanya,
