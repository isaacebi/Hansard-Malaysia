36 DR.25.11.2021

khidmat kepada terutamanya di kawasan Jerantut dan sekali gus boleh menjadikan
kawasan Jerantut sebagai hab daging negara suatu masa naniti.

01220

Tuan Pengerusi, seperkara lagi saya ingin bertanya ialah berkenaan dengan
Lembaga Pertubuhan Peladang yang terakhirnya. Peruntukan yang diberi kepada
Lembaga Pertubuhan Peladang oleh kerajaan, persoalan saya ialah bagaimanakah
peruntukan yang ada di Lembaga Pertubuhan Peladang itu dapat disalurkan kepada para
petani kita kerana hari ini masih lagi ada masalah antara ahli-ahli pertubuhan peladang ini
untuk mendapatkan kemudahan-kemudahan yang disediakan oleh kerajaan di Lembaga
Pertubuhan Peladang. Tuan Pengerusi, terima kasih atas peluang yang diberikan kepada
saya.

Tuan Pengerusi: Terima kasih Yang Berhormat Jerantut. Yang Berhormat
Tenom, silakan.

12.20 tgh.

Puan Noorita binti Sual [Tenom]: Terima kasih Tuan Pengerusi. Saya ingin
terus mengemukakan beberapa isu dan soalan kepada kementerian. Pertama, di bawah
Butiran 040000 — Program Khusus. Seperti mana yang saya dan rakan-rakan Abhi
Parlimen yang lain bangkitkan tentang kenaikan harga baja dan racun yang mendadak.

Saya difahamkan oleh kementerian bahawa sebab utama kenaikan ini adalah
akibat pandemik COVID-19 yang telah menyebabkan pengurangan tenaga kerja yang
memberi implikasi kepada jumlah pengeluaran, kesukaran memperoleh bahan mentah
dan kenaikan kos logistik.

Namun saya kurang yakin dengan inisiatif dan langkah-langkah yang diambil oleh
pihak Kementerian Pertanian untuk mengurangkan kesan kenaikan harga racun kimia dan
baja melalui inisiatif dan langkah-langkah seperti menggalakkan petani mengamalkan
pengurusan bersepadu, menggalakkan penggunaan import pertanian berasaskan
mikroorganisma berfaedah dan menggalakkan penggunaan bahan sisa tanaman seperti
jerami padi untuk dijadikan baja kompos. Ini kerana kesemua langkah ini sebenarnya
memerlukan masa dan latihan yang panjang.

Sebab itu saya berpendapat bahawa kementerian perlu mengambil langkah
jangka pendek yang lebih drastik dengan memberi subsidi racun dan baja buat petani-
petani kecil terutamanya dalam masa pandemik ini. Saya juga amat mendukung usaha
Kementerian Pertanian dan Industri Makanan dalam usaha untuk menghasilkan hasil
pertanian yang lebih organik dengan menggunakan kaedah-kaedah pertanian yang lebih
berdaya saing, moden, mesra alam dan holistik.

Apatah lagi dengan usaha negara-negara rakan dagang kita seperti Eropah dan
Amerika Syarikat untuk melaksanakan pelbagai dasar, menggalakkan perubahan ke arah
amalan hijau dengan meningkatkan kesedaran pemain-pemain industri mengenai
keperluan mengamalkan aktiviti rendah karbon.

Pengeluaran produk pertanian yang menjurus ke arah aktiviti rendah karbon ini
amat penting jika kita mahu terus kekal memasuki pasaran negara-negara besar tersebut.
Walau bagaimanapun, saya mohon dijelaskan lebih lanjut di bawah butiran mana langkah-
langkah dan inisiatif yang telah diberikan kepada saya oleh Kementerian Pertanian dan
Industri Makanan di dalam Anggaran Belanjawan Persekutuan 2022. Bolehkah
kementerian memberikan penjelasan dan perincian mengenai perkara ini?

Berapakah peruntukan khusus yang diberikan dan apakah program-program
yang dirancang dan jabatan atau agensi manakah di bawah kementerian yang
bertanggungjawab untuk membantu menggalakkan petani untuk mengeluarkan produk
pertanian organik dan mengajar petani-petani kecil ini mengamalkan pengurusan perosak
bersepadu dan menggalakkan penggunaan bahan sisa tanaman dalam teknik pertanian.

Selain daripada itu, saya ingin mencadangkan agar kementerian membantu dan
mempergiatkan kembali sistem tagal yang amat sinonim dengan kehidupan dan tradisi
suku kaum KDM ataupun suku kaum pedalaman di Sabah. Bukan sahaja sistem tagal ini
