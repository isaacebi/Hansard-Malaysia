102 DR.25.11.2021

Kedua, apakah pelan terbaru kementerian untuk mengelakkan penyelewengan
melibatkan syarikat-syarikat seperti ini daripada terus berlaku. Ketiga pada masa ini,
didapati bekalan minyak masak paket 1 kilogram sering tiada dalam pasaran, sedangkan
ia adalah barang kawalan. Soalan saya apakah punca ketiadaan bekalan ini dan
perancangan daripada kementerian bagi menangani masalah ini?

Difahamkan juga bahawa sebab bila berlakunya pembukaan sektor ekonomi,
dalam Fasa 4 Pelan Pemulihan Negara, mendorong kepada permintaan yang sangat
tinggi yang sekali gus menyebabkan kenaikan harga mendadak barangan asas seperti
ayam dan minyak masak kebelakangan ini. Adakah benar fakta ini? Maka apakah pelan
daripada kementerian bagi mengharmonikan situasi ini bagi memastikan pembukaan
sektor ekonomi tidak mengganggu harga barangan asas ini?

Kelima, selain itu terdapat rungutan bahawa penjual barangan asas ini terpaksa
menaikkan harga pada waktu ini berikutan tindakan pemborong meletakkan harga yang
tinggi kepada mereka. Saya pohon kementerian menyiasat juga perkara ini.

Butiran 020300 — Hal Ehwal Kos Sara Hidup dan Penyelidikan. Pertama, sebagai
pihak yang mengurus pangkalan data harga barangan keperluan pengguna, sebagai
sumber rujukan kerajaan, sejauh manakah keberkesanan pangkalan data ini untuk
menganalisa corak naik turun barang dalam memberi fokus untuk membantu rakyat dalam
membeli barang keperluan. Bagaimanakah data-data ini dapat disampaikan kepada
rakyat, supaya mereka mengetahui pergerakan harga barang?

Kedua, apakah jenis program-program dan aktiviti-aktiviti yang dilaksanakan
dalam pengedaran barangan keperluan asas ke luar bandar. Terima kasih, Tuan
Pengerusi.

Tuan Pengerusi: Terima kasih, Yang Berhormat Dungun. Seterusnya Yang
Berhormat Bayan Baru, silakan.

6.35 ptg.

Tuan Sim Tze Tzin [Bayan Baru]: Terima kasih Tuan Pengerusi. Saya ingin
menyokong perbahasan Yang Berhormat Permatang Pauh dan juga Yang Berhormat
Pasir Mas berkenaan dengan masalah kenaikan harga barang dan sebagainya. Kita tahu
bahawa isu ini telah lama.

Butiran 020100 - Pengawalseliaan Barang Kawalan dan Subsidi. Kita tahu
bahawa masalah kenaikan harga barang ini ia meliputi seluruh rantaian (supply chain).
Kita tahu bahawa tadi Yang Berhormat Pasir Mas telah bangkitkan bahawa input
pertanian, saya setuju sangat kerana kita tahu bahawa input pertanian...

Tuan Haji Wan Hassan bin Mohd Ramli [Dungun]: Dungun, Tuan Pengerusi,
Dungun.

Tuan Sim Tze Tzin [Bayan Baru]: Okey dan Yang Berhormat Dungun juga. Jadi
input pertanian ini, banyak yang melibatkan supply chain. Jadi kita mahu kementerian
kalau boleh panggil pengusaha-pengusaha untuk mencari penyelesaian. Jangan kita
hanya- selalunya cara KPDNHEP adalah menguatkuasa. Menguatkuasa, selepas itu ia
tidak- selalunya menekan petani-petani yang kecil yang sudah tertekan dengan kenaikan
harga input. Akan tetapi akhirnya yang menjadi mangsa selalunya petani. Jadi kita harus
linat the entire supply chain.

Butiran 020400 — Penguatkuasaan. Saya ingin bangkitkan daripada segi
Suruhanjaya Syarikat Malaysia (SSM). Kita tahu bahawa rakyat Malaysia selalu dan tiap-
tiap hari kita menerima scam call. Ada yang call daripada mahkamah, ada yang call dari
bank, ada yang hendak jual ini dan hendak jual itu, ca// hari-hari, termasuk Tuan Pengerusi
juga. Betul, Tuan Pengerusi?

Tuan Pengerusi: [Ketawa]

Tuan Sim Tze Tzin [Bayan Baru]: Akan tetapi kita tidak nampak ada apa-apa
penguatkuasaan. Ini di bawah SSM. Sebenarnya kita ini menjadi mangsa dan banyak
masa dibazirkan. Jadi apa yang dibuat- kita hendak tahu bahawa ada kelemahan dari segi
Akta Kepenggunaan. Contohnya, ini hanya scam yang kecil, scam yang besar contohnya
