DR.25.11.2021 13

Timbalan Yang di-Pertua [Dato' Mohd Rashid Hasnon]: Yang Berhormat
Timbalan Menteri, masa sudah tamat.

Dato’ Mahfuz bin Haji Omar [Pokok Sena]: Kabinet boleh lulus untuk RM100
juta. [Pembesar suara dimatikan]

Timbalan Yang di-Pertua [Dato' Mohd Rashid Hasnon]: Yang Berhormat
Timbalan Menteri masa sudah tamat, Yang Berhormat Timbalan Menteri.

Dato’ Mahfuz bin Haji Omar [Pokok Sena]: [Berucap tanpa menggunakan
pembesar suara]

Datuk Mastura binti Tan Sri Dato’ Mohd Yazid: Yang Berhormat, sama-
samalah kita berusaha untuk reformasikan Parlimen ini. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Saya teruskan kepada dengan menjemput Yang Berhormat
Dato’ Seri Anwar bin Ibrahim, Port Dickson.

2. Dato’ Seri Anwar bin Ibrahim [Port Dickson] minta Perdana Menteri
menyatakan status terkini pelaksanaan Memorandum Persefahaman Transformasi dan
Kestabilan Politik (MoU) dan perkara-perkara yang dipersetujui antara kerajaan dan
Pakatan Harapan.

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Tuan Yang di-Pertua, jawapannya amat
menyeluruh dan panjang. Minta beri laluan panjang sedikit untuk saya membaca.

Timbalan Yang di-Pertua [Dato' Mohd Rashid Hasnon]: Tidak terlalu panjang.

Dato’ Sri Dr. Haji Wan Junaidi bin Tuanku Jaafar: Oleh sebab dia very
technical, kalau dipotong tidak ada makna.

Tuan Yang di-Pertua menjawab soalan daripada Yang Berhormat Port Dickson.
Sebagaimana yang Ahli Yang Berhormat sedia maklum, bahawa satu Memorandum
Persefahaman Transformasi dan Kestabilan Politik di antara Kerajaan Persekutuan dan
Pakatan Harapan telah ditandatangani pada 13 September. Saya merakam ucapan terima
kasih kepada pihak Pakatan Harapan dan semua Ahli Parlimen yang menjayakan
memorandum persefahaman tersebut.

Status terkini pelaksanaan Memorandum Persefahaman Transformasi dan
Kestabilan Politik dan perkara-perkara yang dipersetujui bagi bidang yang berikut iaitu
Transformasi Pentadbiran Pembaharuan Parlimen (Parliamentary Reform), Kebebasan
Kehakiman dan Perjanjian Malaysia 63. Bagi perkara-perkara di bawah bidang
transformasi pentadbiran adalah penggubalan perundangan Anti-Lompat Parti, sejumlah
Jemaah Menteri pada 17 September 2021 telah memutuskan supaya perkara ini perlu
disegerakan kerajaan.

Pihak BHEUU dan JPM telah mengadakan satu perbincangan pada 30
September 2021 bersama Jabatan Peguam Negara dan pihak berkepentingan lain,
termasuk SPR untuk membincang persoalan dasar yang timbul daripada pelaksanaan
cadangan ini.

01050

Ketiga, mesyuarat persetujuan bahawa perkara ini perlu dikaji dengan lebih teliti,
terutamanya parameter, kandungan dan implikasi akta ini. Perkara ini sedang
dilaksanakan oleh BHEUU bersama AGC dan SPR. Dapatan awal (preliminary findings),
dengan izin, berkaitan perkara ini akan dikemukakan kepada saya pada hujung bulan
November ini. Dalam masa itu, satu perjumpaan akan diadakan bersama ketua parti pada
bulan Disember 2021 untuk mendapat pandangan berkaitan dengan cadangan
dikemukakan untuk memaklumkan pendirian kerajaan berkaitan undang-undang anti
lompat parti.
