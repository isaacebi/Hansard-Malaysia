DR.25.11.2021 99

Tuan Pengerusi [Dato' Mohd Rashid Hasnon]: Baik.

Tuan Wong Hon Wai [Bukit Bendera]: Barang buatan Bangladesh dalam T-shirt
Hari Keluarga Malaysia yang akan dilancarkan. / think hujung minggu ini.

Tuan Cha Kee Chin [Rasah]: Okey tidak? Saya bawakan. Saya cuma hendak
perkara ini kita ambil iktibar, ambil pengajaran supaya dia tidak berlaku lagi. Lepas ini kita
tidak mahu salahkan siapa-siapalah...

Tuan Pengerusi [Dato' Mohd Rashid Hasnon]: Baik.

Tuan Cha Kee Chin [Rasah]: Bagi saya, yang penting kita bergerak ke hadapan,
kita pastikan negara kita maju dalam kempen belilah barangan buatan Malaysia. Terima
kasih Tuan Pengerusi.

Tuan Pengerusi [Dato' Mohd Rashid Hasnon]: Terima kasih Yang Berhormat
Rasah. Seterusnya saya jemput Yang Berhormat Bachok.

01820
6.20 ptg.

Tuan Nik Mohamad Abduh bin Nik Abdul Aziz [Bachok]: Terima kasih Tuan
Pengerusi. Assalamualaikum warahmatullahi wabarakatuh, Bismillahi Rahmani Rahim.
[Membaca doa alu-aluan] Saya terus kepada Butiran 041100 — Kempen Beli Barangan
Malaysia. Kita melihat peningkatan jualan yang ketara dalam Kempen Beli Barangan
Malaysia yang dianjurkan oleh kementerian yang mencecah RM3.3 bilion berbanding
pada tahun 2019 yang mencecah RM2.9 bilion bagi sektor peruncitan. Begitu juga jualan
melibatkan portal dalam talian serta e-dagang melebihi RM145 juta berbanding sebelum
ini hanya mencecah RM6.8 juta sahaja.

Soalan saya, apakah kementerian mempunyai strategi baru dalam Kempen Beli
Barangan Malaysia bagi terus merancakkan lagi penggunaan domestik ketika ini? Saya
juga ingin bertanya, adakah butiran ini juga termasuk dalam Kempen Shop Malaysia
Online? Jika ya, berapakah yang diperuntukkan khusus bagi Kempen Shop Malaysia
Online ini dan nilai jualan yang disasarkan bagi tahun 2022? Saya juga ingin bertanya,
apakah rancangan kementerian untuk terus memperkasakan PMKS supaya menyertai
digitalisasi ekonomi dengan pengaplikasian sepenuhnya terhadap platform-platform e-
dagang.

Saya juga ingin mengetahui, berapa jumlah jualan yang dicatatkan sepanjang
kempen pada 1 Januari, 2 Februari, 3 Mac, 4 April, 5 Mei sehinggalah 11 November bagi
tahun 2021 ini yang dilaksanakan melalui platform e-dagang seperti Shopee dan Lazada?

Butiran 020200 — Perdagangan, Pengedaran dan Perniagaan. Di bawah butiran
ini, saya ingin bertanya pandangan kementerian mengenai penyediaan perkhidmatan
bayaran secara ansuran atau buy now, pay later yang sebahagiannya masih belum patuh
syariah.

Pertama soalan saya, apakah langkah kementerian untuk memastikan para
pengguna tidak tersalah memilih perkhidmatan bayaran ansuran berasaskan kepada buy
now, pay later yang masih tidak patuh syariah ini? Kedua, saya ingin bertanya apakah
langkah bagi memastikan kesemua penyedia perkhidmatan terbabit menjalankan
transaksi berdasarkan shariah compliance?

Butiran 030400 — Tribunal Tuntutan Pengguna Malaysia (TTPM). Saya ingin
bertanya, berapa kes yang telah dirujuk ke Tribunal Tuntutan Pengguna Malaysia (TTPM)
sepanjang 2021 ini dan berapa peratus kah melibatkan jual beli dalam talian? Apakah
langkah kementerian untuk meningkatkan kesedaran pengguna terhadap hak mereka
kerana ada terdapat sesetengah kes pembelian, khususnya dalam talian, yang mengalami
kerugian disebabkan barang yang sampai kepada mereka tidak sama seperti barang yang
mereka beli secara dalam talian tersebut.

Walaupun kebanyakan kes tersebut mungkin dapat diselesaikan secara dua
pihak di antara pembeli dan penjual, namun masih terdapat banyak kes yang tidak
mendapat penyelesaian daripada kedua-dua pihak. Oleh itu, sejauh mana kempen
kesedaran hak pengguna ini diterapbkan oleh kementerian supaya para pengguna
