58 DR.25.11.2021

Seterusnya adalah Butiran 030600 — Kebudayaan dan Kesenian. Kelemahan
saya lihat adalah kurangnya penyampaian secara pendidikan iaitu secara langsung atau
tidak langsung oleh artis budaya. Kedua, kelemahan adalah harga tiket yang mahal bagi
melihat aktiviti ataupun program artis budaya. Kelemahan yang ketiga adalah tiada
kesinambungan bagi jelajah setiap negeri untuk mempromosikan produk budaya dan seni.

Jadi, saya ingin mencadangkan untuk mengatasi masalah ini adalah menjadikan
budaya dan seni sebagai ikon utama dalam mempromosikan identiti negara. Sistem
pendidikan perlu memainkan peranan bagi mencungkil bakat dan menghasilkan model
insan seni yang kreatif dan inovatif dan dapat menyumbang kepada penggunaan industri
kreatif di peringkat sekolah hingga pengajian tinggi. Begitu juga proses mengadaptasikan
gaya seni berupa seni tradisi dalam arus perkembangan pasca moden. Akhir sekali,
menjadikan seni persembahan sebagai komoditi yang berpotensi.

Sekarang Butiran 050100 -— Pelan Pemuliharaan Pelancongan yang
diperuntukkan RM230 juta. Sila Yang Berhormat Menteri memberikan maklumat terperinci
apakah yang dimaksudkan dalam pelan pemulihan pelancongan dan bagaimana ia boleh
memberangsangkan pemuliharaan industri pelancongan di negara kita memandangkan
sekarang kita masih dalam tempoh pandemik walaupun kita akan masuk kepada endemik.

Akhir sekali saya ingin sentuh adalah Perpustakaan Desa di bawah Butiran
040400 — Perpustakaan Desa. Saya nampak ada dua kelemahan di bawah tajuk ini.
Nombor satu adalah tidak kompetitif kerana perpustakaan desa tidak mendapat sambutan
daripada segi kedatangan masyarakat ke perpustakaan berkenaan. Kedua, kelemahan
adalah tiada aktiviti yang dilaksanakan bersesuaian dengan kanak-kanak dan dewasa.

Jadi, saya ingin mencadangkan untuk mengatasi masalah-masalah ini adalah
mewujudkan perpustakaan berdigital serta meliputi sasaran. Selain itu, mengembangkan
fungsi selain daripada menjadi rujukan dan maklumat kepada masyarakat sahaja.

Itu sahaja daripada saya. Saya ingin mencadangkan menyokong. Sekian, terima
kasih.

Dato’ Sri Azalina Othman Said [Pengerang]: Yang Berhormat Kota Kinabalu.

3.06 ptg.

Tuan Chan Foong Hin [Kota Kinabalu]: Terima kasih kepada Tuan Pengerusi.
Saya ingin merujuk kepada Butiran 020200 — MM2H. Ini berkenaan dengan MM2H atau
nama penuhnya Malaysia My Second Home. Kementerian Dalam Negeri — bukankah ini
sudah diambil alih oleh Kementerian Dalam Negeri? Akan tetapi, sekarang saya masih
nampak yang butiran ini masih terletak di bawah MOTAC.

Walau bagaimanapun, saya menyokong MOTAC untuk terus mengambil alih balik
sebagai penyelaras program untuk MM2H ini. Ini kerana, saya rasa MM2H ini kalau
diletakkan di bawah Kementerian Dalam Negeri — pegawai-pegawai Kementerian Dalam
Negeri dan pegawai-pegawai MOTAC dia ada fokus yang lain-lain, yang berbeza.

Pegawai-pegawai Kementerian Dalam Negeri lebih cenderung mengetatkan
syarat sebab fokus adalah kepada keselamatan negara dan mereka mungkin akan
cenderung berfikir bahawa peserta-peserta MM2H ini ada agenda yang boleh menggugat
keselamatan negara sehingga menyusahkan pemohon-pemohon.

Ini berbeza dengan pegawai-pegawai MOTAC yang saya rasa lebih fokus
terhadap promosi dan menghebohkan perkara-perkara lain seperti corak kehidupan,
kemanusiaan, kebudayaan, seni, keunikan dan lain-lain sehingga Malaysia nampak lebih
menarik di mata warga asing untuk melabur dan tinggal di Malaysia.

Saya rasa Ahli Parlimen Padang Rengas sebelum ini pun pernah berkata banyak
permohonan MM2H ini ditolak Jabatan Imigresen tanpa sebarang alasan yang kukuh. Jika
ia terus diletakkan di bawah Kementerian Dalam Negeri, mungkin lebih ramai lagi yang
tidak dapat menyertai ini.

Pada 11 Ogos tahun ini Kerajaan Persekutuan mengumumkan bahawa
penyambungan semula program MM2H bermula 1 Oktober tetapi dengan kriteria yang
lebih ketat. Namun, Kerajaan Negeri Sarawak telah mengumumkan bahawa perubahan
