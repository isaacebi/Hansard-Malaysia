104 DR.25.11.2021

pengusaha kedai memerlukan semula hasil pembayaran pelanggan bagi tujuan modal
pusingan harian mereka.

Maka, sekiranya tempoh pengagihan semula kepada pengusaha_ kedai
mengambil tempoh yang lama iaitu melebihi tiga hari dikhuatiri akan menjejaskan operasi
harian mereka. Pengusaha kedai akan tertekan dengan kelewatan pembayaran semula
daripada pengusahaan aplikasi makanan dalam talian yang kadang-kadang berlanjutan
sehingga tujuh hari.

Seterusnya Butiran 030100 — Gerakan Kepenggunaan. Tidak dapat dinafikan
gerakan kepenggunaan begitu penting kepada masyarakat terutama sekali kepada
golongan belia. Ini kerana pendidikan pengguna merupakan suatu bidang yang
mencukupi soal kehidupan manusia. Setiap orang tidak akan terlepas untuk menjadi
pengguna dan ia seharusnya memiliki perspektif pengguna yang baik dan bersifat lestari.

Perkara ini penting disebabkan gaya hidup pengguna yang sedang berkembang
ini nampaknya tidak sangat memikirkan persoalan lestari dalam amalan pengguna. Kita
lebih terdedah kepada soal pembaziran, mengeksploitasi sumber, kegagalan pengurusan
sumber eksploitasi pasaran untuk keuntungan semata-mata dan pelbagai lagi isu
pengguna yang wujud pada hari ini.

Mohon kementerian menyatakan telah berapa banyak program gerakan
kepenggunaan yang telah dilaksanakan khususnya di peringkat sekolah, di peringkat
masyarakat desa dan IPT tempatan. Apakah juga akan dilaksanakan gerakan
kepenggunaan di masjid-masjid yang telah pun mempunyai jemaah ataupun komuniti
masyarakat setempat yang boleh dimanfaatkan mekanisme penggunaan masjid ini.

Begitu juga seterusnya saya membangkitkan Butiran 040300 — Emolumen
Pegawai Pemantau Harga (PPH). Lantikan anggota bagi menjalankan pemeriksaan
pemantauan harga barang kawalan sepanjang skim harga maksimum musim perayaan.
Jumlah yang diperuntukkan agak besar iaitu RM41 juta.

Soalan saya, bagaimanakah kementerian menyelaraskan pembayaran emolumen
kepada para pegawai yang mempunyai latihan serta banyak pengalaman dalam bidang
penguatkuasaan dan pemantauan harga barangan kerana mereka masih kekal berstatus
kontrak?

Terakhir, Butiran 040500 — Program Pengedaran Barang Perlu (LPG) dan
Community Drumming. Kerajaan menanggung kerugian hampir RM1.717 bilion dalam
tempoh dua tahun akibat penggunaan silinder LPG bersubsidi oleh pengguna bukan
daripada golongan sasar. Rumusan Laporan Ketua Audit Negara tahun 2018 mendapati
antara faktor utama kerugian itu ditanggung adalah disebabkan kelemahan dalam
pemantauan dan penguatkuasaan. Kerugian ditanggung itu adalah dari tahun 2015
hingga tahun 2017.

Antara kelemahan adalah aktiviti penguatkuasaan dan pemantauan adalah
pelantikan pembekal LPG oleh perbendaharaan tidak membabitkan sebarang perjanjian
atau proses serta kaedah pembayaran subsidi dari kerajaan kepada syarikat berkenaan.
Soalan saya apakah kriteria yang melayakkan pembekal tersebut dilantik memandangkan
tiada polisi yang jelas dalam hal ini. Tuan Pengerusi, sekian terima kasih.

Tuan Pengerusi: Terima kasih Yang Berhormat Sik. Yang Berhormat Selayang,
silakan.

6.46 ptg.

Tuan William Leong Jee Keen [Selayang]: Terima kasih Tuan Pengerusi.
Butiran 020600 — Suruhanjaya Persaingan Malaysia (MyCC). Saya setuju dengan
kenaikan bajet kepada MyCC sehingga RM10 juta. Saya merujuk dan
mengucapkan tahniah kepada MyCC yang telah menerbitkan kajian semula pasaran
sektor pengangkutan di Malaysia pada 5 Oktober dan juga kajian pasaran MyCC bersama
dengan OECD bertajuk OECD Competition Assessment Review Logistic Sector in
Malaysia.
