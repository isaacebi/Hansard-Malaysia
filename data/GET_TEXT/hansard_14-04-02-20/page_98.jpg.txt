90 DR.25.11.2021

maklum balas. Ini sangat mendukacitakan. Isu Nasional yang begitu besar dan gagal
memberikan jawapan.

Saya telah menerima maklum balas dan rungutan bahawa harga roti sebuku 400
gram bakal naik effective 1 Disember dari RM2.50 naik 30 sen, jumlah RM2.80. Harga roti
pula naik. Sayur-sayuran naik, harga ayam naik, telur naik, harga roti juga naik dan saya
minta Menteri jangan elak jawapan seperti Timbalan Menteri Pertanian tadi.

Terus terang sama ada satu inflasi yang mendadak akan bakal datang, consumer
price index akan naik mendadak. ltu kah caranya kerajaan Perdana Menteri yang baharu
menyambut 100 hari pentadbiran dia. Dengan semua harga-harga makanan asas naik
dan kegagalan Kementerian Perdagangan Dalam Negeri dan Hal Ehwal Pengguna untuk
mengawal kos-kos bahan utama.

Butiran 040400 — Program Skim Penstabilan Harga Minyak Masak (COSS).
Mengikut harga yang saya semak tadi Malaysia Palm Oil Board RM5303.50 metrik ton
pada pagi ini dan harga crude palm oil (CPO). Peningkatan harga minyak sawit mentah
CPO price secara global telah meningkatkan perbelanjaan kerajaan dalam Skim
Penstabilan Harga Minyak Masak dan kita hanya masih mengekalkan RM400 juta
peruntukan untuk Bajet 2022. Saya meragui sama ada kita masih lagi boleh menjalankan
program ini dengan kenaikan harga CPO yang berterusan.

Saya menerima banyak rungutan dari orang ramai dan juga peniaga-peniaga
bahawa mereka gagal dan tidak dapat membeli minyak masak bersubsidi tersebut. Ini
bukan sahaja di Pulau Pinang tapi di merata tempat. Minyak masak polibeg dengan berat
satu kilogram berharga RM2.50 susah untuk mendapat bekalan minyak masak bersubsidi.

Sepatutnya COSS ini dengan tax, dengan jangkaan Cukai Makmur yang
dikenakan, dengan kenaikan levi daripada 1.5 peratus kepada 3.0 peratus untuk Cukai
Levi Profit Keuntungan untuk Sabah dan Sarawak, sepatutnya kita boleh mendatangkan
income yang lebih banyak. Kenapa kita gagal pula menaikkan harga ataupun menaikkan
peruntukan untuk Program Skim Penstabilan Harga Minyak Masak (COSS) ini supaya
lebih ramai supaya bekalan itu berterusan dan juga menjamin bekalan tersebut. Khasnya
aduan tidak mendapat bekalan minyak masak bersubsidi menjelang perayaan.

Saya juga ingin membangkitkan isu tentang Butiran 040500 — Program
Pengedaran Barang Perlu, LPG (Tong Gas Petroleum Cecair). Saya banyak membaca
laporan dan menerima aduan terdapat ketirisan yang berterusan tentang program ini
seperti penyeludupan tong gas di sempadan. Ketirisan tersebut berlanjutan sehingga
pada asalnya ingin membantu isi rumah tetapi telah digunakan di commercial-commercial
outlet, kedai dobi, restoran-restoran dan sebagainya. Sama ada satu program
rasionalisasi akan dijalankan terhadap LPG bersubsidi ini.

Tuan Pengerusi, saya juga ingin bangkitkan satu perkataan akhir, Butiran 13006
— Perbadanan Harta Intelek Malaysia (MylPO). Pagi tadi, Menteri Perdagangan
Antarabangsa menyatakan bahawa akan meratifikasi terhadap RCEP dan perlu pindaan
tiga undang-undang domestik Harta Intelek dan Malaysia bakal menjadi negara ke tujuh
di ASEAN untuk meratifikasi RCEP.

Saya ingin bertanyakan sama ada Menteri boleh komited untuk membentangkan
pindaan rang undang-undang. Tiga Undang-undang Domestik Harta Intelek dibawa ke
kementerian ini untuk dibahas dan diluluskan di Parlimen pada bulan Disember. Itu sahaja
Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat
Bukit Bendera. Seterusnya saya menjemput Yang Berhormat Kuala Krai.

01740
5.40 ptg.

Tuan Haji Abdul Latiff bin Abdul Rahman [Kuala Krai]: Bismillahi Rahmani
Rahim. Assalamualaikum warahmatullahi wabarakatuh dan salam sejahtera. Terima kasih
Tuan Pengerusi kerana memberi peluang kepada saya untuk mengambil bahagian dalam
perbahasan peringkat Jawatankuasa bagi Kementerian Perdagangan Dalam Negeri dan
Hal Ehwal Pengguna.
