DR.25.11.2021 79

destination. Dahulu kita dalam top 10 di kalangan APAC countries tetapi sekarang sudah
terkeluar, hilang entah ke mana. Jadi, saya harapkan tempoh ini kita minta kementerian
reset, MOTAC reset balik usaha-usaha dengan mempertingkatkannya supaya tidaklah
kita merosot terlalu teruk daripada keadaan sebelumnya.

Saya masuk ke dalam perbahasan saya B.31, Butiran 010500 dan dibaca sekali
dengan Butiran 020500 — Pembangunan Prasarana dan Pusat Pelancongan Malaysia.
Lumut ini adalah destinasi Tuan Pengerusi, destinasi yang Tuan Pengerusi mesti pergi.
Kalau tidak pergi, tidak sah jadi orang Malaysia.

Tuan Pengerusi: Sudah pergi.

Datuk Wira Dr. Mohd. Hatta bin Md. Ramli [Lumut]: Pangkor dengan Lumut.
Pusat pelancongan itu ada tetapi tutup. Saya harap ia dibuka segera kerana pelancong
sudah masuk dengan ramai termasuk daripada negara-negara jiran.

01650

Kemudian di Pangkor- Pangkor tidak ada satu pusat pelancongan yang boleh
dirujuk oleh pelancong-pelancong yang datang daripada merata tempat. Jadi, ini juga
memerlukan tindakan segera daripada kementerian supaya di Pangkor ada pusat
pelancongan yang terkini, yang mempunyai maklumat yang lengkap.

Seterusnya Butiran 040300 — Program Penggalakan Pemasaran, Promosi dan
Acara-acara Pelancongan, Seni dan Budaya. Saya ingin mencadangkan kepada
kementerian. Kita ada Pulau Pangkor, kita ada Sungai Manjung yang bersih. Kita minta
supaya dipromotekan suatu program cruise ataupun pelayaran pelancong ya, di sekitar
kawasan ini.

Akan tetapi kita kena menyediakan prasarana seperti jeti ataupun destinasi-
destinasi yang disokong oleh kementerian seperti restoran makanan laut ataupun lawatan
kepada tempat-tempat pemeliharaan ikan dalam sangkar yang banyak di sekitar itu, yang
akan menjadi tarikan, bukan cruise yang besarlah ya, ribu-ribu. Akan tetapi, small and a
medium cruise yang boleh menarik ramai pelancong ke tempat tersebut dan ini termasuk
juga industri ikan bilis yang terbaik di Malaysia, ikan bilis mata biru Tuan Pengerusi di
Pangkor dan juga berbagai-bagai destinasi lain.

Seterusnya, saya ingin menyentuh Butiran 020200 — Malaysia My Second Home
(MM2k). Perkara ini saya maklumkan interest saya, sedang dibincangkan di dalam PAC
Tuan Pengerusi. Akan tetapi saya membaca kenyataan mengenai ambil alih oleh KDN
daripada MOTAC bahawa peserta MM2H yang sedia ada akan diberi tempoh setahun
grace period untuk mengikuti ataupun terpaksa menerima syarat-syarat yang baharu
termasuklah gaji di negara— pendapatan mereka, deposit mereka dan sebagainya.

Saya rasa ini akan menakutkan peserta-peserta yang sedia ada yang masih
mungkin ada empat, lima tahun lagi sebelum tamat visa mereka. Jadi, apakah tidak boleh
bagi mana-mana peserta MM2H yang sedia ada di Malaysia ini dikecualikan dan hanya
perlu mengikut peraturan baharu apabila tamat tempoh mereka dan jika mereka ingin
memperbaharuinya.

Terakhirnya, bagi P.31 Butiran 451000 — Ubah Suai dan Naiktaraf Muzium. Sekali
lagi, Yang Berhormat Menteri Pangkor ada sebuah muzium yang kecil comel tetapi sudah
ada mempunyai isi-isi bahan sejarah yang telah terkumpul tetapi tidak dapat dimanage.
Saya tidak pasti siapa yang bertanggungjawab. Saya mohon kepada kementerian untuk
mengambil alih muzium kecil ini dan dijadikan juga pusat pelancongan Pangkor. Sekian,
diikuti masa dengan tepat Tuan Pengerusi.

Tuan Pengerusi: Terima kasih Yang Berhormat. Saya sudah ke Lumut dan
Pangkor tetapi saya tidak tahu sama ada Yang Berhormat Lumut sudah ke Lembah
Bujang ke belum? Dengan itu, tamat perbahasan kita untuk Kementerian Pelancongan,
Seni dan Budaya. Saya ingin menjemput sekarang Yang Berhormat Menteri untuk
menjawab. Masa 20 minit Yang Berhormat.
