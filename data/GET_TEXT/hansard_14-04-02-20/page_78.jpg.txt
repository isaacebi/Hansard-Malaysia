70 DR.25.11.2021

menghadapi kekurangan pekerja. Saya hendak tanya Yang Berhormat Menteri, apakah
rancangan yang sedia ada untuk menyelesaikan isu ini?

Tuan Cha Kee Chin [Rasah]: Yang Berhormat, mohon mencelah sedikit.
Puan Maria Chin binti Abdullah [Petaling Jaya]: Ya.

Tuan Cha Kee Chin [Rasah]: Saya meneliti hujahan daripada Yang Berhormat
Petaling Jaya. Memang sektor perhotelan banyak terjejas disebabkan pandemik.
Sekarang kita kena pulinkan semula.

Selain daripada usaha inisiatif daripada kerajaan, saya rasa pihak pengurusan
hotel sendiri juga kena mempunyai satu anjakan daripada segi minda pengurusan dan
pendekatan mereka. Saya beri satu contoh, ini saya kecewa sedikit. Saya kena sebut
hotel ini. Dia berada di Selatan Johor, dalam satu kawasan taman tema yang hebat
Legoland, tetapi tidak reti hendak jawab e-mel daripada potential customer, pelanggan
yang berpotensi untuk hadir. Dua minggu berulang kali tidak jawab e-mel. Orang hendak
tanya, hendak require sebab sekarang ini boleh rentas negeri, boleh masuk check-in hotel
dan sebagainya, tetapi cara ini tidak betul.

Jadi saya mohon kerajaan juga memberikan teguran kepada hotel-hotel supaya
cepat menjawab pertanyaan daripada pelanggan. Ini pengalaman saya sendiri. Saya ada
pengalaman satu lagi, dua buah hotel di Cameron Highlands. Dalam masa beberapa jam,
terus dia jawab. Inilah cara yang kita hendak. Kita hendak satu galakkan yang melibatkan
keseluruhan kerajaan dan juga pihak swasta untuk memajukan sektor perhotelan. Terima
kasih Yang Berhormat.

Puan Maria Chin binti Abdullah [Petaling Jaya]: Terima kasih Yang Berhormat.
Apa yang penting ialah kita hendak memahami, apakah road map, rancangan daripada
kerajaan untuk memulihkan kembali industri pelancongan yang berada di negara ini?
Sekian, terima kasih.

Tuan Pengerusi: Terima kasih Yang Berhormat Petaling Jaya. Yang Berhormat
Sibuti-

4.08 ptg.

Tuan Lukanisman bin Awang Sauni [Sibuti]: Terima kasih Tuan Pengerusi.
Saya ingin membawa beberapa butiran, Maksud Bekalan 31 iaitu Butiran 03100 —
Lembaga Pembangunan Seni Visual Negara. Kita dapati bahawa penggiat seni itu,
terutama sekali pelukis-pelukis sangat terkesan ketika COVID-19 ini. Hampir 90 peratus
penggiat seni telah hilang punca dan juga menghadapi tekanan untuk mendapatkan
pendapatan dan hilang punca untuk berkarya. Mereka juga kehilangan tempat ataupun
platform untuk mempamerkan karya-karya seni mereka di balai-balai seni ataupun di
dewan-dewan seperti kebiasaan mereka lakukan sebelum COVID-19 ini.

Saya ingin mengucapkan tahniah kepada Yang Berhormat Menteri kerana telah
berjaya membawa idea dan juga merealisasikan penggunaan batik pada hari Khamis di
Parlimen. Saya ingin membawakan cadangan dan kebetulan Tuan Pengerusi pun berada
di sini supaya Yang Berhormat Menteri membawa penggiat-penggiat seni visual, ataupun
penggiat-penggiat seni untuk membawa karya dan juga mempamerkan karya-karya
mereka di Dewan Parlimen ini, ataupun di Bangunan Parlimen ini. Ini bukan satu idea
yang baru. Saya pernah mendengar pandangan ini daripada Yang Berhormat Lembah
Pantai di mana beliau telah mencadangkan supaya dinding-dinding di sekitar Parlimen ini
dihiasi dengan karya-karya seni.

Tuan Ahmad Fahmi bin Mohamed Fadzil [Lembah Pantai]: Setuju, setuju.
01610

Tuan Lukanisman bin Awang Sauni [Sibuti]: Ini akan membantu penggiat-
penggiat seni untuk mempamerkan— sekiranya kebetulan Parlimen ini akan dibuka
kepada orang-orang ramai, dibuka kepada pelawat-pelawat daripada luar, ini akan
menjadi salah satu punca pendapatan selain kita dapat menghiasi ruang-ruang Parlimen
serta di pejabat-pejabat Parlimen.
