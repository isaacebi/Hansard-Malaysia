DR.25.11.2021 111

mereka rungut isu lesen. Kadangkala mendapatkan lesen bagi kelulusan untuk dijual
dalaman agak sukar berbanding dengan apa yang sedia ada menerusi import.

Saya harap Yang Berhormat dapat Yang Berhormat dapat memastikan ada usaha
ke arah ini, memudahkan lagi laluan bagi mereka menghasilkan dedak tempatan. So that
it’s internally is supportive. Memang perlu ada penanda aras yang tertentu, kawalan kualiti,
tetapi untuk jangka masa sederhana dan panjang supaya kita tidak bergantung kepada
kenaikan harga import dan kos-kos lain yang sudah tentu akan membebankan kita
sementara kita ambil kira penggunaan subsidi bagi short-term. Mohon Yang Berhormat.

Dato’ Rosol bin Wahid: Terima kasih. Satu cadangan yang baik. Kita hendak
ada self-sufficient sebenarnya kita ke arah itu untuk memastikan bahawa kita tidak
bergantung kepada negara luar untuk makanan kita. Terima kasih.

Yang Berhormat Sik, saya cuma tertarik dengan apa yang ditanya berkaitan
dengan pelantikan pembekal LPG di bawah Program Barang Perlu LPG dan juga program
Community Drumming. Untuk makluman Dewan yang mulia, dalam Program Pengedaran
Barang Perlu LPG dan Community Drumming pihak transporter adalah dilantik secara
tender untuk membuat pengedaran barang perlu dan ia diberi kepada pembekal yang
berlesen untuk menghantar dan menjual kepada point of sales yang ditentukan.
Kementerian telah membangunkan SOP bagi program ini dan kriteria pemilihan ia ialah
sebagaimana saya katakan tadi secara tender bukan secara direct-nego.

Saya tertarik juga dengan apa yang dicadangkan oleh Yang Berhormat Sik
supaya mengadakan program kepenggunaan dan hal-hal pendidikan pengguna ini di
masjid-masjid ataupun di sekolah-sekolah. Jadi, itu satu cadangan yang bagus. /nsya-
Allah, kita ambil pendekatan untuk menyedarkan pengguna seluruh negara agar di mana
sahaja rakyat kita berada kita mendapatkan mereka untuk memberi kesedaran
terutamanya hal-hal yang berkaitan dengan kepenggunaan online dan sebagainya.

Yang Berhormat Dungun, ada? Yang Berhormat Dungun bertanya mengenai
bekalan minyak masak subsidi sebagai mana yang dikatakan tadi iaitu kurang. Punca
kekurangan ialah permintaan oleh rakyat dan situasi ekonomi selepas PKP. Kemudian
harga minyak masak botol hari ini telah meningkat sehingga RM5,000 lebih harga CPO.
Jadi, ini satu benda yang menjadi rebutan iaitu minyak paket ini. Ketiga memang kita akui
berlaku ketirisan. Perancangan untuk pastikan bekalan mencukupi ialah;

(i) meningkatkan kecekapan pengedaran dengan memastikan
agihan kuota bertepatan dengan nisbah penduduk setiap
negeri atau tempat;

(ii) memastikan paket dihadkan kepada kumpulan sasar sahaja.
Akan tetapi, ini sukar untuk dilaksanakan kerana setakat hari
ini kita nampak orang yang tidak layak untuk membeli minyak
satu paket ini pun mereka beli minyak tersebut kerana
harganya murah berbanding dengan minyak yang tidak
disubsidikan; dan

(iii) meningkatkan penguatkuasaan.

Tuan Pengerusi, saya rasa itu sahajalah apa yang ingin — sempat saya nyatakan
dan jawab kepada soalan-soalan yang dibangkitkan. Minta maaf kepada Yang Berhormat
Hang Tuah Jaya. Atau Hang Tuah Jaya nak jawapan juga? Hang Tuah Jaya masih setia.
Last, Tuan Pengerusi.

Tuan Pengerusi: Boleh, sila.

Dato’ Rosol bin Wahid: Yang Berhormat Hang Tuah Jaya sahabat saya. Apakah
rasional PJM? PJM bertujuan untuk membantu memulihkan dan merancakkan industri
peruncitan. Program Jualan Malaysia (PUM) akan diadakan secara kerjasama strategik
dengan pemain-pemain industri dan ia memang terbukti cukup memberangsangkan serta
cukup membantu terutamanya selepas pandemik COVID-19 yang kita alami sekarang.
Alhamdulillah, tahun ini kementerian mendapat RM10 juta untuk program PJM ini. Saya
rasa itu sahaja Tuan Pengerusi dan sahabat-sahabat sekalian. Terima kasih.
