96 DR.25.11.2021

Saya guna perkataan ‘kita’. Maknanya macam, adakah kita telah hilang punca? Maknanya
untuk menghadapi sistem ekonomi ini yang membebankan rakyat. Saya gunakan istilah
‘kita’. Maknanya kalau kita jadi kerajaan pun masalah yang sama. Jadi, perlulah difikirkan
kerana takkan tidak ada jalan keluar untuk kita atasi perkara ini.

Tuan Pengerusi, saya percaya bahawa kalau kita tengok di situ mungkin minta
penjelasan daripada Yang Berhormat Timbalan Menteri, bilangan jawatan di bawah
butiran yang saya sebut itu, 26. Boleh jelaskan pada Dewan ini peranan butiran Dasar dan
Perancangan Strategik. Jadi, adakah butiran ini ada hubung kaitnya untuk membantu
kerajaan, membantu kementerian untuk membuat formula dasar-dasar yang mampan
berjangka panjang untuk menghadapi isu ini? Jadi saya Tuan Pengerusi, saya bersimpati
dgn pihak kementerian, Yang Berhormat Menteri dan sebagainya dalam keadaan
sekarang ini. Kita sama-samalah berusaha. Sekian, terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Pasir Gudang. Seterusnya saya jemput Yang Berhormat Tumpat.

6.07 ptg.

Dato’ Haji Che Abdullah bin Mat Nawi [Tumpat]: Terima kasih Tuan Pengerusi
di atas peluang yang diberikan kepada saya. Pertamanya, saya ingin menyentuh Butiran
020300 — Hal Ehwal Kos Sara Hidup dan Penyelidikan. Saya ingin bertanya mengenai
status Majlis Tindakan Sara Hidup Negara, apakah jawatankuasa ini masih berkuat
kuasa? Siapa yang menganggotainya ketika ini? Apakah saranan-saranan yang diambil
kira memandangkan kos sara hidup ini menjadi tumpuan utama khususnya di pasca
pandemik ini?

Tuan Pengerusi, saya ingin juga menyentuh Butiran 020400 — Penguatkuasaan.
Saya ingin bertanya mengenai penguatkuasaan perniagaan dalam talian, knususnya
melibatkan perniagaan food and beverages yang tidak meletakkan tanda non halal
sehingga mendorong kekeliruan kepada pengguna Muslim. Saya ingin tahu, berapakah
aduan kes yang telah dilaporkan berkaitan dengan perkara ini sepanjang 2020 sehingga
tahun ini? Serta, apakah tindakan penguatkuasaan yang dilakukan oleh kementerian bagi
mengatasi perkara ini?

Saya juga ingin mengetahui mengenai perkara yang tular di media sosial
mengenai peningkatan harga sayur-sayuran yang tular kubis bunga daripada RM7 kepada
RM16, sawi pendek RM3 kepada RM9, brokoli RM8 kepada RM20, sawi RM5 kepada
RM68, kacang buncis RM8 kepada RM15, kubis RM6, cili merah RM13 kepada RM19 dan
cili hijau RM10 kepada RM14. Jadi, ini yang ditularkan. Saya ingin mengesahkan
mengenai peningkatan harga ini serta, apakah ada siasatan terhadap perkara ini
dilaksanakan oleh pihak kementerian? Ini kerana sesungguhnya sangat menyusahkan
rakyat.

Seterusnya Tuan Pengerusi, Butiran 041000 — Program Tindakan Sara Hidup.
Saya ingin bertanya mengenai apa rancangan kementerian di bawah butiran Program
Tindakan Sara Hidup ini untuk mengawal kenaikan harga barang ketika ini.

01810

Mengapa seolah-olah kenaikan harga barang tidak langsung dikawal secara
bersistematik sehingga mendorong kegelisahan dalam kalangan rakyat. Mohon perhatian
kementerian. Seterusnya, saya juga ingin menyentuh Butiran 041100 — Kempen Beli
Barangan Malaysia.

Apakah program-program kementerian dalam melaksanakan Kempen Beli
Barangan Malaysia ini dan setakat manakah kejayaan yang dicapai oleh kerajaan dalam
menjalankan kempen membeli barangan Malaysia ini? Terakhir Butiran 050300 — Program
Jualan Malaysia iaitu apakah yang akan digunakan oleh kerajaan bagi one-off Program
Jualan Malaysia. Terima kasih Tuan Pengerusi.

Tuan Pengerusi [Dato' Mohd Rashid Hasnon]: Terima kasih Yang Berhormat
Tumpat. Seterusnya, Yang Berhormat Rasah.
