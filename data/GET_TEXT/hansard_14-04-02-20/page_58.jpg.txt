50 DR.25.11.2021

ini dengan MOSTI? Juga anggaran hasil per hektar benih padi ini? Setakat mana pula
daya tahan benih padi yang baharu ini? Terima kasih.

Datuk Seri Haji Ahmad bin Hamzah: Terima kasih Yang Berhormat. Kita
mengalu-alukan agensi-agensi ataupun organisasi-organisasi penyelidikan untuk
menghasilkan apa juga varieties yang kita kenal pasti dapat memberikan satu pulangan
yang terbaik kepada petani-petani kita. Bahkan apa jua penemuan yang telah didapati
oleh sama ada universiti ataupun organisasi-organisasi penyelidikan disahkan oleh MAFI
melalui MARDI.

Tuan Pengerusi, beberapa Ahli Yang Berhormat daripada utara tanah air telah
membangkitkan beberapa mengenai EPP 10 iaitu MADA Tersier, Butiran Projek P.94000.
MADA sebenarnya adalah satu kawasan tanaman padi yang terbesar dalam negara dan
menjadi begitu unggul sekali kerana sebanyak 40 peratus daripada keluaran beras negara
adalah datang dari kawasan ini.

Daripada jumlah keluaran padi negara, pada keseluruhannya terdapat 172 blok
perairan. Daripada jumlah tersebut, 44 blok telah pun dilengkapi dengan sistem perairan
tersier, manakala baki 128 blok perairan lagi perlu dibangunkan sistem perairan tersier
bagi mencapai kepadatan 30 meter sehektar.

Sehingga semasa, status bangunan baki 128 blok perairan adalah seperti berikut.
Siap sepenuhnya 14 blok perairan, dalam pembinaan dari tahun 2021 sehingga tahun
2023 tiga blok perairan, untuk rolling plan pertama 2021 tiga blok perairan, untuk
peruntukan rolling plan kedua 2022, empat blok perairan. Baki yang dibina dalam tempoh
RMKe-12 adalah sebanyak 19 blok. Baki yang dibina dalam tempoh RMKe-13 sebanyak
85 blok.

Maknanya Yang Berhormat dan Tuan Pengerusi, kawasan ini mempunyai satu
peruntukan yang terbesar sekali. Satu peruntukan untuk tersier ini adalah sebanyak RM2
bilion yang berjalan sejak tahun 2010 sehinggalah RMKe-13 nanti. Satu lagi peruntukan
yang dapat RM1 bilion yang bermula pada tahun 2016 adalah untuk Jeniang Water
Transfer. Seterusnya, manakala program pembangunan...

Datuk Seri Saifuddin Nasution bin Ismail [Kulim-Bandar Baharu]: Boleh minta
pencelahan sikit Yang Berhormat?

Datuk Seri Haji Anmad bin Hamzah: ...butiran telah dirancang untuk tahun
2022...

Datuk Seri Saifuddin Nasution bin Ismail [Kulim-Bandar Baharu]: Yang
Berhormat.

Datuk Seri Haji Anmad bin Hamzah: ...untuk projek-projek pembangunan yang
telah diluluskan melibatkan tiga projek di Perak, satu projek di Pulau Pinang, satu projek
di Kedah dan salah satunya adalah pembinaan Skim Pembinaan Air Jeniang yang saya
sebut tadi yang berjumlah sebanyak, total-nya adalah sebanyak lebih melebihi RM1 bilion.
Akan tetapi untuk tahun ini diluluskan sebanyak RM8.5 juta sahaja. Untuk perancang
RMKe-12, proses pengambilan balik tanah sedang dilaksanakan bagi pembangunan
projek fizikal untuk Jeniang ini, fasa dua.

Datuk Seri Saifuddin Nasution bin Ismail [Kulim-Bandar Baharu]: Boleh minta
celahan?

Tuan Pengerusi [Dato’ Sri Azalina Othman Said]: Yang Berhormat.

Datuk Seri Haji Ahmad bin Hamzah: Anggarkan keluasan tanah yang terlibat
dalam pengambilan balik tanah adalah sebanyak 1,603 hektar yang melibatkan 416 lot
dengan kos sebanyak RM395.6 juta. Pengambilan ini bagi melaksanakan pembinaan tiga
komponen utama iaitu terusan pemindah 7.3 kilometer panjangnya, empangan laut 7.08
kilometer per segi luas kolam takungan dan terusan penghantar 19.5 kilometer panjang.

Datuk Seri Saifuddin Nasution bin Ismail [Kulim-Bandar Baharu]: Yang
Berhormat Timbalan Menteri dengan izin boleh? Yang Berhormat Timbalan Menteri?

Datuk Seri Haji Anmad bin Hamzah: Seterusnya, menyentuh Butiran 020000-
