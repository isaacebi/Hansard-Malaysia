DR.25.11.2021 17

ini, seperti mana kita tahu, ia tidak ada kuasa memanggil dan sebagainya. Ini Menteri
telah beri jaminan untuk diteliti.

Perjanjian Malaysia 1963. Ini di antara perkara yang utama ditekankan dalam
memorandum dan kita mahu supaya ia diluluskan dalam sesi ini. [Tepuk] Saya mendapat
jaminan daripada Yang Berhormat Menteri dan Yang Amat Berhormat Perdana Menteri
bahawa akan diusahakan sebaik mungkin. Begitu juga Undi 18, ada beberapa masalah
teknikal tentang kedudukan Duli Yang Maha Mulia Raja-raja. Ini pun, soal teknikal ini tidak
boleh dilengahkan. Maknanya harus diluluskan pada sesi ini juga, bermakna pada bulan
Disember. [Tepuk]

Saya faham, Yang Berhormat Menteri menyebut tentang beberapa
permasalahan terkait dengan Undang-undang Antilompat Parti. Memang ada tiga orang
wakil daripada pihak Pakatan Harapan dan kerajaan akan bekerjasama_ untuk
menyegerakan, walaupun saya faham ia tidak dapat diluluskan dalam sesi ini kerana
drafnya itu belum selesai.

Saya juga mengambil kesempatan ini ingin menyebut bahawa dalam libat urus
dengan Yang Berhormat Menteri Kewangan, ada hal-hal yang dibawa oleh Pakatan
Harapan iaitu, RM45 bilion tambahan untuk COVID-19, RM10 bilion untuk Tabung
Kemiskinan, langsung kepada rakyat miskin yang juga telah disampaikan dan moratorium
bank. Dengan ini, kita mendesak hal ini tidak boleh ditolak ansur, saya ucap terima kasih.

Permasalahan yang paling besar pada kita ialah masalah tata kelola yang juga
dimasukkan di sini iaitu kebebasan institusi kehakiman. Ini yang amat memprihatinkan.
Ada bezanya, belum kita hanya ada memorandum persefahaman dan kita mencapai
kemajuan setakat ini. Ini berbeza dengan beberapa parti bersekutu dalam kerajaan yang
tidak menggesa dan melaksanakan apa-apa selain daripada kedudukan mereka sebagai
Menteri dan sebagainya.

Akan tetapi yang saya hendak tegaskan ini ialah kebebasan badan kehakiman.
Ini termasuk peranan Peguam Negara. Dalam beberapa hal, kita melihat ada kelemahan
dasar dalam ini. [Tepuk] Jadi, saya mahu penegasan daripada Yang Berhormat Menteri
bahawa memorandum ini akan dianggap sah dan bertahan sekiranya kita percaya ada
semangat untuk menjaga tata kelola kerajaan termasuk badan kehakiman yang bebas
dan Peguam Negara yang tidak tunduk kepada kuasa kerajaan iaitu jangan memilih untuk
menyelamatkan VVIP dan mendera orang-orang miskin. Ini termasuk hukuman mati.

Jadi saya minta penegasan kerana ini bagi Tuan Yang di-Pertua satu perkara
yang sangat penting. Kemajuan-kemajuan dan kejayaan besar yang kita capai akan
terkorban kalau badan kehakiman itu diporak-perandakan.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Port Dickson. Sila.

Dato’ Sri Dr. Haji Wan Junaidi bin Tuanku Jaafar: Terima kasih Tuan Yang di-
Pertua. Saya ucap terima kasih dengan apa yang telah ditegaskan oleh Yang Berhormat
Port Dickson. Akan tetapi saya hendak jawab satu persatu. Pertama, peruntukan yang
sama rata diberi kepada semua Ahli Parlimen.

Ini sebenarnya bermula dengan penegasan dalam Jawatankuasa Steering
Committee itu sendiri, Jawatankuasa Pemandu itu sendiri yang mengatakan hanya
mereka yang terlibat sahaja yang bakal diberi dahulu. Selepas itu, perkara ini insya-Allah
saya akan bawa lagi dalam mesyuarat yang akan datang, Mesyuarat Jawatankuasa
Steering Committee, badan ini pada masa mesyuarat yang akan datang.

Lagipun sekarang sebagaimana Tuan Yang di-Pertua sedia maklum, bahawa kita
sudah berpusat ataupun menggunakan urus setia di Parlimen sekarang.

Kedua, berhubung dengan MA63. Memang penegasan saya soal MA63 ini saya
sudah berjumpa dua kali dengan semua Ahli Parlimen. Cuba hendak jumpa semua tetapi
saya sudah dua kali. Ini round yang kedua bakal dibuat, sebab penegasannya kita ada
tiga hari sahaja lagi untuk rang undang-undang iaitu 14, 15 dan 17.

Walaupun, apabila saya kaji, banyak lagi rang undang-undang yang belum dapat
diluluskan oleh Dewan dalam masa tiga hari itu oleh kerana consequential amendments
