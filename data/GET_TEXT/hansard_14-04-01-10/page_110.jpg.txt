104 DR.29.09.2021

Buktinya, saya telah turun — kalau kawasan saya sendiri ada rumah yang dulu
sakit, PR1MA Tebrau. Tidak cukup setakat itu, saya berjumpa dengan para pembeli di
Melaka Tengah 2, rumah PR1MA di sana, rumah PR1MA di Port Dickson. Projeknya
terbengkalai. Yang menjadi masalah bila berlaku masalah tersebut, para pembeli tiada
kuasa untuk mendesak dan perkara yang lebih teruk sebenarnya, kerajaan ataupun
undang-undang yang ada ketika ini dilihat seperti memihak kepada pemaju.

01920

Saya ambil contoh, ada Akta Langkah-langkah Sementara ataupun Akta 829 bagi
mengurangkan kesan COVID-19 yang menyebut, “Apa-apa perjanjian yang dibuat antara
pembeli dengan pemaju bagi tempoh Mac dan Ogos itu diberi pengecualian daripada
bayaran LAD”, Mac dan Ogos tahun lepas.

Klausa ini sebenarnya memihak kepada pemaju walaupun sebagai pembeli
mendapat moratorium dari bank, tetapi pembeli yang rumahnya sudah terbengkalai
ataupun lewat mereka- satu, masih terpaksa bayar bunga. Yang ini Timbalan Menteri
Kewangan tahu memang terpaksa masih bayar progressive payment.

Yang kedua, mereka terpaksa membayar rumah sewa yang sepatutnya tidak
perlu disewa kalau rumah itu siap sempurna. Masalah yang lebih malang yang ini saya
minta Kementerian tengok balik dalam akta itu juga dilihat seperti berat sebelah apabila
ada seksyen 35(3) yang mana Menteri boleh disebut dalam akta tersebut. Menteri boleh
jika Menteri berpuas hati bahawa masa tambahan itu diperlukan kepada pemaju, maka
ruang pengecualian bayaran LED itu akan diberikan kepada pemaju tanpa perlu
berbincang dengan pembeli.

Jadi, bagi saya ini menyebabkan kalau tidak diuruskan isu rumah mampu milik ini
bukan kes setahun, dua tahun dan lima tahun, saya ada jumpa kes yang sepuluh tahun
terpaksa menanggung beban akibat rumahnya terbengkalai.

Jadi, saya mengusulkan kepada Menteri yang baru ini sebab Menteri yang lama
mungkin tidak boleh pakai. Saya harapkan Menteri KPKT yang baru ini untuk membuat
pindaan kepada Akta Pemajuan Perumahan (Kawalan dan Pelesenan) 1966 ataupun
HDA ataupun lebih baik mengemukakan satu akta baru bagi mengawal dan melindungi
para pembeli rumah mampu pemilik.

Jadi, sebagai penutup Tuan Yang di-Pertua, saya mengharapkan walaupun isu
yang saya bawakan pada hari ini bukan isu sensasi ataupun seksi tetapi saya
mengharapkan isu-isu asas seperti rumah, seperti pekerjaan dan juga pendidikan ini kita
bagi keutamaan kita sebut Rancangan Malaysia Ke-12 tempoh masa lima tahun. Ambil
peluang ini, jangan sia-siakan. Bila sudah sign MoU, sibuk pula berpolitik dan sebagainya
dan saya mengharapkan kepimpinan yang ada pada hari ini meletakkan kepentingan
negara melebihi segala-galanya. Sekian, terima kasih Tuan Yang di-Pertua.

Tuan Yang di-Pertua: Terima kasih Yang Berhormat Johor Bahru. Akhir sekali
dipersilakan Yang Berhormat Sandakan.

7.23 mlm.

Puan Vivian Wong Shir Yee [Sandakan]: Terima kasih Tuan Yang di-Pertua
kerana memberi peluang kepada saya untuk mengambil bahagian dalam perbahasan
Rancangan Malaysia Ke-12 yang begitu penting bagi memetakan hala tuju masa depan
negara kita dan membebaskan negara daripada kesan krisis ekonomi dan kesihatan
akibat pandemik COVID-19.

Tuan Yang di-Pertua, saya ingin membangkitkan tiga aspek utama dalam
kesihatan dan kesejahteraan awam, perkukuhkan sistem keselamatan sempadan Pantai
Timur Sabah.

Tuan Yang di-Pertua, saya agak kecewa ketika membaca laporan Rancangan
Malaysia Ke-12 terutama bab tujuh memperkukuh pembangunan sosioekonomi di Sabah
dan Sarawak. Saya tidak dapat melihat inti pati atau dasar utama dalam laporan ini yang
