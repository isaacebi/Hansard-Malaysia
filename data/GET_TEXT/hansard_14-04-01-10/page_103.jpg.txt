DR.29.09.2021 97

ditetapkan. Permasalahan yang dihadapi tersebut telah memaksa_ kerajaan
memperkenalkan Dasar Ekonomi Baru mulai tahun 1971 hingga 1990 yang telah
diformulasikan dengan tujuan utama untuk mencapai perpaduan nasional melalui dua
strategi iaitu pengurangan kadar kemiskinan dan menyusun semula masyarakat.

Beberapa buah pelan jangka panjang juga diperkenalkan selepas DEB yang
termasuk Polisi Pembangunan Nasional, Wawasan 2020 dan Wawasan Kemakmuran
Bersama 2030. Sehingga tahun 2020, sebanyak 11 Rancangan Malaysia lima tahun untuk
pelan pembangunan telah diformulasikan untuk menyokong pelan-pelan perspektif yang
digariskan. Melalui jangka masa tersebut, negara telah menjalani beberapa perubahan
dari sudut pandang ekonomi, sosial dan persekitaran yang juga terkesan sama dengan
perubahan-perubahan dan trend global yang kita saksikan hari ini. Sekian, terima kasih.
Itu sahaja perbahasan saya.

Tuan Yang di-Pertua: Terima kasih Yang Berhormat Kalabakan. Seterusnya
Yang Berhormat Hulu Rajang.

6.43 ptg.

Datuk Wilson Ugak anak Kumbong [Hulu Rajang]: Terima kasih Tuan Yang di-
Pertua atas peluang yang diberikan kepada saya membahaskan usul mengenai
Rancangan Malaysia Ke-12 yang bertemakan “Keluarga Malaysia — Makmur, Inklusif dan
Mampan”. Menyusur titian masa semenjak tahun 1971 hingga tahun 1990, kita telah
melalui Dasar Ekonomi Baru (DEB) di mana ketika itu untuk mencapai sasaran
sosioekonomi yang lebih saksama sebagai satu cara mewujudkan keharmonian dan
perpaduan dalam negara yang terdiri daripada pelbagai kumpulan etnik dan agama.

Tuan Yang di-Pertua, bertitik tolak daripada Rancangan Malaysia Pertama yang
dilaksanakan oleh kerajaan, selepas Pilihan Raya Umum Pertama tahun 1964 sehingga
Rancangan Malaysia Ke-11, kita telah melihat banyak kejayaan yang telah dicapai namun
tidak semua yang mencapai nikmat yang telah dirangka ini. Terdapat kelompangan yang
perlu diperbaiki bagi memastikan Rancangan Malaysia Ke-12 ini juga benar-benar
mencapai aspirasi yang diilhamkan oleh Yang Amat Berhormat Perdana Menteri di bawah
aspirasi Keluarga Malaysia.

Tuan Yang di-Pertua, cabaran besar dalam penggubalan Rancangan Malaysia
Ke-12 ini adalah ketika negara dan masyarakat dunia mengharungi cabaran getir
pandemik COVID-19. Tidak pernah berlaku dalam sebarang perancangan RMK sebelum
ini. Namun saya melihat penularan wabak ini telah memberi kesan yang negatif terhadap
pertumbuhan ekonomi dalam negara dan juga global. Ini turut mengakibatkan berlakunya
peningkatan kasar pengangguran dan kemiskinan global. Mereka yang dahulu tergolong
dalam kategori M40, kini juga telah jatuh ke tahap B40. Implikasinya sangat besar dan
amat membimbangkan.

Tuan Yang di-Pertua, bercakap tentang pembangunan bandar dan luar bandar
secara saling melengkapi penyediaan prasarana asas luar bandar seperti jalan raya
merupakan perkara asas yang perlu diberikan perhatian khususnya di negeri Sarawak.
Pasti ramai yang bertanya mengapa Sarawak diberi peruntukan begitu besar bagi
membangunkan infrastruktur.

Namun hakikatnya, apa yang diberi masih tidak mencukupi kerana masih banyak
kawasan luar bandar masih tidak mempunyai jalan yang sempurna dan rakyat masih
menggunakan laluan balak serta laluan sungai bagi urusan harian mereka. Justeru itu,
saya ingin memohon agar permohonan yang diajukan oleh Kerajaan Negeri Sarawak bagi
pembinaan 700 kilometer jalan baharu di bawah RMKe-12 ini dapat diselesaikan dengan
segera Tuan Yang di-Pertua.

Selain daripada itu, jaringan jalan raya perkara asas dipohon oleh Kerajaan
Negeri Sarawak untuk bekalan air bersih RM15 bilion dan bekalan elektrik RM2 bilion juga
perlu diberikan perhatian yang mendalam oleh Kerajaan Persekutuan dalam Rancangan
Malaysia Ke-12 ini. Ini bertujuan untuk menyelesaikan masalah bekalan air di kawasan
yang mempunyai tekanan air rendah dan menyediakan bekalan air bersih kepada mereka
yang tidak mempunyai akses untuk kemudahan asas ini. Kerajaan Negeri Sarawak
