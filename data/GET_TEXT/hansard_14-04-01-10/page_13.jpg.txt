DR.29.09.2021 7

Datuk Seri Haji Ahmad bin Hamzah: Terima kasih Tuan Yang di-Pertua dan
terima kasih Ahli Yang Berhormat yang bertanya. Satu pertanyaan yang cukup berpatutan
sekali.

Pertama, Agenda Transformasi dan Pemodenan Sektor Makanan ataupun
Pertanian Negara khususnya bagi menjamin bekalan makanan adalah agenda utama kita.
Dalam hal ini, kementerian akan sentiasa memberikan tumpuan kepada Revolusi
Perindustrian (IR4.0) untuk mentransformasikan industri pertanian bagi
mempertingkatkan lagi produktiviti kita dengan perluasan teknologi.

Strategi-strategi yang digariskan dalam agenda transformasi ini bukan sahaja
dapat meningkatkan kecekapan sistem makanan tetapi juga untuk menyumbang kepada
mengurangkan lagi kebergantungan sektor agromakanan terhadap guna tenaga asing
serta petani yang berumur ataupun aging farmers.

Antara strategi yang telah diambil adalah untuk mewujudkan sokongan kepada
aktiviti-aktiviti penyelidikan. Di samping itu, pihak MAFI juga melaksanakan strategi
melalui pemindahan teknologi kepada kumpulan sasar oleh agensi-agensi kita. Dalam
masa yang sama, MAFI turut memperkenalkan kaedah pelesenan dan peningkatan skala
menggunakan pendekatan TechnoFund, inkubator dan juga test bit consultancy.
Teknologi juga disediakan bagi teknologi yang dilindungi di bawah perlindungan harta
intelek. Strategi-strategi ini akan diterjemahkan melalui pelaksanaan Dasar Agromakanan
Negara dan juga Pelan Tindakan Dasar Sekuriti Makanan Negara.

Ini dapat kita sama-sama lihat menerusi Program Modenisasi Rantaian Nilai
Agromakanan Negara sebanyak RM60 juta dan juga Program Modenisasi Vessel serta
mekanisasi tangkapan sebanyak RM150 juta yang menawarkan dana pembiayaan untuk
perolehan vesse/ moden dan juga peralatan yang berasaskan daripada IR4.0. Jadi
peruntukan kita sebanyak RM210 juta telah pun kita salurkan kepada Agrobank. Terima
kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Baik, terima kasih
Yang Berhormat Timbalan Menteri.

Dato’ Sri Hasan bin Arifin [Rompin]: Rompin.
Tuan Karupaiya a/l Mutusami [Padang Serai]: Padang Serai.
#1030

Timbalan Yang di-Pertua [Dato’ Mohd Rashid Hasnon]: Saya menjemput
Yang Berhormat Kulim-Bandar Baharu. Satu soalan.

Datuk Seri Saifuddin Nasution bin Ismail [Kulim-Bandar Baharu]: Terima
kasih Tuan Yang di-Pertua, terima kasih. Yang Berhormat Menteri, saya dengar jawapan
tadi. Kemusykilan saya begini ya, dari sudut penjelasan tentang dasar, saya sedikit pun
tidak ada keraguan. Isunya adalah pelaksanaan dan akhirnya hasil.

Kenapa saya kata begitu? Saya meninjau dapatan kajian daripada pakar-pakar
pertanian dari universiti tempatan tentang isu keselamatan makanan. Reputable
reference, rujukan yang dianggap credible. Kata mereka, isu keselamatan makanan di
negara kita ini terus menjadi satu masalah besar disebabkan empat perkara.

Pertama, tidak ada dasar yang konkrit dan komprehensif sejak awal merdeka,
tidak ada. Kedua, dasar pembangunan dibuat tetapi sering mengabaikan sektor pertanian.
Ketiga, pelaksanaan dasar yang sentiasa berubah-ubah dan tidak strategik. Akibatnya
merosotnya pertumbuhan sektor makanan dalam negara dan _ meningkatnya
kebergantungan kita kepada makanan daripada import. Ini dapatan kajian.

Timbalan Yang di-Pertua [Dato' Mohd Rashid Hasnon]: Soalannya Yang
Berhormat.

Datuk Seri Saifuddin Nasution bin Ismail [Kulim-Bandar Baharu]: Soalannya,
semalam saya mendengar jawapan Yang Berhormat Menteri Pertanian terhadap soalan
daripada Yang Berhormat Jempol kah apa. Strategi pertanian untuk Rancangan Malaysia
Ke-12 ini ada empat. Pertama, padi. Kedua, tanaman sayuran dan buah-buahan. Ketiga,
ternakan dan yang keempat, perikanan.
