20 DR.29.09.2021

negara. Program ini telah dilaksanakan dengan kerjasama Agensi Pengurusan Bencana
Negara (NADMA)

Kedua, menyediakan kemudahan pusat kuarantin dan juga hostel sementara bagi
pekerja asing yang sedia ada dalam Malaysia di bawah program penempatan sementara
pekerja di hotel mengikut Akta Standard Minimum Perumahan, Penginapan dan
Kemudahan Pekerja [Akta 446]. Program ini dijalankan dengan kerjasama dengan
Jabatan Tenaga Kerja Semenanjung Malaysia (JTKSM) Kementerian Sumber Manusia.

Ketiga ialah mengadakan kerjasama strategik bersama pihak industri seperti
Persatuan Hotel Malaysia (MAH), Persatuan Pemilik Hotel Malaysia (MAHO) serta
Persatuan Konvensyen dan Pameran Malaysia (MACEOS) bagi penggunaan fasiliti hotel
dan pusat konvensyen untuk dijadikan sebagai Pusat Pemberian Vaksin (PPV)

Keempat, ialah pembukaan sektor pelancongan dengan Pulau Langkawi sebagai
destinasi rintis gelembung perjalanan yang bermula pada 16 September 2021. Inisiatif ini
telah diberikan nafas baharu kepada pengusaha pelancongan di pulau tersebut. la juga
telah dijadikan penanda aras untuk penyediaan dan memperkemaskan SOP bagi
pembukaan lebih banyak gelembung, destinasi dan aktiviti pelancongan.

MOTAC juga telah mengatur persembahan oleh buskers di beberapa buah pusat-
pusat pemberian vaksin mega di seluruh negara untuk penjanaan peluang pendapatan
kepada buskers serta pada masa yang sama menyediakan hiburan kepada petugas PPV
dan juga penerima vaksin. Akhirnya, MOTAC telah sentiasa meneliti peluang dan
mempersiapkan penggiat industri untuk pembukaan dan pengoperasian semula destinasi
serta aktiviti pelancongan seni dan budaya di seluruh negara secara berfasa di bawah
Pelan Pemulihan Negara. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri, sila Yang Berhormat Kampar, soalan tambahan pertama.

Tuan Su Keong Siong [Kampar]: Terima kasih Tuan Yang di-Pertua.
Kebanyakan pengusaha-pengusaha hotel sedang mengalami masalah aliran wang tunai
iaitu cash flow dengan izin. Apakah rancangan kerajaan untuk membantu mereka ini?
Adakah kerajaan sudi mempertimbangkan untuk memberi kelonggaran SOP dalam
penggunaan fasiliti hotel dan dine-in untuk pengunjung, penginap-penginap hotel bagi
menggalakkan kadar penginapan yang lebih tinggi ataupun rebat yang lebih tinggi untuk
pengusaha hotel dan moratorium pembayaran balik pinjaman agar pengusaha-
pengusaha dapat mengekalkan pekerjaan dalam sektor pelancongan hotel dan F&B ini.

Selanjutnya, saya hendak tanya kementerian, apakah cabaran yang telah
dihadapi oleh kementerian dalam pelaksanaan gelombang pelancongan yang telah
dilaksanakan di Langkawi? Bagaimana kita dapat memperbaiki dan memperketat SOP
yang dikenakan untuk pengunjung-pengunjung ini?

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kampar. Sila Yang Berhormat Timbalan Menteri.

Datuk Seri Dr. Santhara: Terima kasih kepada soalan tambahan yang diberikan.
Perlu ditekankan bahawa kerjasama agensi dan kementerian lain juga kita telah
laksanakan untuk membantu pengusaha-pengusaha hotel khususnya seperti yang telah
saya maklumkan tadi selain daripada hampir 120 buah hotel yang telah mempunyai
perkhidmatan. Di mana MOTAC telah membelanjakan hampir RM92 juta untuk membantu
mereka untuk memproses untuk bayaran hotel dan juga sebagainya sebagai pusat
kuarantin.

Selain daripada itu, kerjasama dengan persatuan hotel selain daripada
penggunaan pusat-pusat PPV, MOTAC juga telah bekerja dengan Langkawi seperti
sekarang, gelembung pelancongan sebagai permulaan.

01120

Antara cabaran yang kita hadapi adalah untuk memastikan SOP itu diikuti apabila
berada di kawasan-kawasan di luar dan juga sebagainya. Bantuan di antara pakej-pakej
rangsangan ekonomi yang telah diumumkan adalah di bawah PEMERKASA dan
PEMULIH telah pun kita berikan. Sebelum ini adalah lebih kurang RM3,000 kepada
