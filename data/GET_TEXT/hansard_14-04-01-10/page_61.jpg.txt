DR.29.09.2021 55

penternak. Buatkan program lebih baik terutamanya dalam penghasilan baka terbaik
seperti yang ada di pasaran sekarang ini.

Contohnya, lembu jenis baka Limousine, Charolais dan sebagainya yang
memberikan sumber daging yang tinggi berbanding dengan lembu yang diternak oleh
penternak kita daripada kategori Kedah, Kelantan yang beratnya hanya sekitar 200 ke 250
kilogram berbanding dengan lembu yang saya katakan tadi, beratnya mencapai 1,000
kilogram.

Bantu penternak melalui geran padanan bagi mereka yang benar-benar sebagai
penternak. Tumpukan sebagai pilot project kepada kawasan-kawasan tertentu seperti di
kawasan FELDA. Lahirkan mereka yang benar-benar usahawan lembu yang berjaya dan
bukan usahawan lembu segera. Modenkan institusi ternakan lembu. Kerajaan perlu
menetapkan sasaran pengeluaran daging ke tahap yang lebih tinggi.

Tuan Yang di-Pertua, menyentuh tentang keseimbangan wilayah. Saya
merakamkan setinggi-tinggi penghargaan terima kasih kepada Yang Amat Berhormat
Perdana Menteri atas kesediaan kerajaan untuk memastikan keseimbangan
pembangunan antara wilayah ini. Cuma saya harapkan misalnya negeri Pahang ini tidak
berapa nampak sangat daripada segi pembangunan dalam RMKe-12, jangan tinggalkan
wilayah-wilayah yang tidak termasuk dalam cadangan pembangunan tadi. Oleh kerana
masih banyak lagi kawasan-kawasan yang tidak termasuk dalam cadangan itu seperti
kawasan Parlimen Jerantut sendiri yang memerlukan perhatian daripada kerajaan
daripada segi infrastruktur.

Contoh yang pertama ialah naik aras jalan Padang Piol-Sungai Retang, Jerantut
terutama di FT1508. Kosnya tidak tinggi pun, lebih kurang di bawah RM15 juta. Saya
sentiasa bangkitkan di dalam Dewan yang mulia ini, sudah lapan tahun tetapi tidak berjaya
juga.

Jadi saya harap dalam pelaksanaan RMKe-12 ini, perhati-perhatikanlah kerana ia
memberikan kemudahan lebih daripada 30,000 orang penduduk di kawasan itu. Lebih
penting lagi ia menghubungkan kawasan pelancongan Taman Negara yang sering kali
boleh dikatakan setiap tahun pelancong akan terkandas di Taman Negara kerana laluan
ini tidak boleh dilalui, dinaiki air. Jadi, saya harap sangatlah.

Dalam pada itu, saya juga mengharapkan kerajaan agar menghidupkan kembali
UTC yang pernah dijalankan oleh kerajaan sebelum ini kerana ia memberikan banyak
faedah. Dengan wujudnya UTC ini, jabatan-jabatan kerajaan boleh diletakkan setempat
dan tidak memerlukan sewaan bangunan yang tinggi sekali gus ia merapatkan rakyat
dengan kerajaan daripada segi pelaksanaan dasar-dasar kerajaan.

Tuan Yang di-Pertua, saya ingin juga bertanya kepada kerajaan, bagaimanakah
keadaan perumahan generasi kedua FELDA? Saya tak nak tanya banyak, cuma saya
hendak tanya berapa peratus kah perkembangan pembangunan projek-projek yang telah
gagal dari segi perumahan FELDA? Saya mencadangkan kepada FELDA dan juga
kerajaan negeri agar duduk bersekali, kita berikan lot-lot tapak rumah kepada generasi
kedua FELDA ini yang benar-benar mendiami FELDA.

Biarkanlah mereka hendak buat apa sahaja bentuk rumahnya atau kalau kita
boleh sediakan contoh rumah dan kita padankan mereka ini dengan institusi kerajaan
ataupun bank-bank institusi kewangan yang ada agar mereka dapat disesuaikan dengan
kehendak rumah mereka berserta dengan kemampuan mereka membayar. Tidak perlulah
kita adakan projek-projek perumahan yang besar, tidak mampu mereka hendak bayar.
Nampak cantik, hendak memiliki tidak boleh, apakah maknanya kepada kerajaan?
Apakah maknanya kepada generasi FELDA?

Kita tidak mampu setiap kali pilihan raya, kita berdepan dengan generasi muda
FELDA yang tidak ada rumah, sesetengahnya duduk di kedai, menyewa bangunan kedai-
kedai yang tidak sepatutnya dijadikan perumahan. Jadi, saya merayu kepada pihak
FELDA, duduklah dengan kerajaan negeri, selesaikan masalah anak-anak muda kita di
FELDA ini daripada segi perumahan mereka.

Tuan Yang di-Pertua, akhirnya oleh sebab masa sudah tidak ada, saya pun tak
nak mengambil masa orang lain. Saya hendak mengambil kesempatan ini untuk
