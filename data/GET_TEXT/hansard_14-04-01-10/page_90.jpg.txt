84 DR.29.09.2021

Pembalakan haram dan pembalakan kroni yang melanggar pelan dasar-dasar
mampan perlu ditentang dengan sepenuh-penuhnya oleh kerajaan. Teknologi canggih
seperti penggunaan satelite imagery, global positioning system dan QR code supply chain
tracking boleh memantau dan menyekat gejala pembalakan haram dan pembalakan kroni.

Tuan Yang di-Pertua, sekiranya kita dapat mencegah rasuah dan salah guna
kuasa dalam industri perhutanan, dan justeru mengamalkan dan menyesuaikan, dengan
izin, adopt and adapt the best sustainablity practices, industri perhutanan Malaysia akan
menjadi jauh lebih mampan.

Tuan Yang di-Pertua, ada dua lagi perkara yang perlu dilakukan untuk menaikkan
taraf industri perhutanan kita. Pertama, kita perlu memastikan agricultural plantation
seperti kelapa sawit tidak boleh lagi mencerobohi dan menggantikan tanah hutan. Amalan
ini perlu berhenti serta-merta baik di Semenanjung Malaysia dan juga di Sabah dan
Sarawak. Aktiviti perlombongan di kawasan hutan perlu dihindari juga. Sebaliknya,
kawasan hutan perlu dikekalkan khas untuk penjanaan ekonomi perhutanan seperti
plantation forests yang diamalkan di Norway, Finland dan Kanada.

Perkara kedua ialah kita perlu, dengan izin, to monetise the conservation of our
hutan asal negara. Sekiranya hutan simpan kita dapat menjana keuntungan, status dan
juga kawasan hutan asal ini boleh dikekalkan dan diselamatkan daripada tekanan
keperluan ekonomi semasa. Hutan simpan dan taman-taman negara kita perlu dipakej
semula supaya Kerajaan Pusat dan juga kerajaan negeri dapat mengutip dana Reducing
Emissions From Deforestation and Forest Degradation (REDD). Hakikatnya, kita perlu
faham bahawa perlindungan hutan simpan hanya boleh berterusan sekiranya aktiviti
conservation boleh menjana keuntungan melalui REDD.

Isu terakhir ucapan saya adalah mengenai industri kelapa sawit. Industri kelapa
sawit perlu menjadi jauh lebih mampan dan proaktif. Dalam masa lapan tahun saya
menjadi Ahli Parlimen setiap Menteri komoditi berjanji untuk menjaga kepentingan kelapa
sawit tetapi setiap tahun kita melihat kempen kerajaan tidak efektif dan kempen anti kelapa
sawit semakin kuat.

Jelas sekali pendekatan yang diamalkan untuk menghadapi masalah ini adalah
salah dan terpesong. Dengan izin, if consumers demand sustainable palm oil itulah hak
mereka sebagai pengguna. Apa yang salah ialah sebahagian besar kempen kita terlalu
combative and reactive dan kadang-kadang penuh dengan gimik. Kelapa sawit adalah
produk yang memang baik dan pada analisis terakhir produk yang jauh lebih mampan
daripada minyak sayuran lain seperti kacang soya tetapi malangnya kempen kita terus
gagal.

Apakah reformasi yang perlu dilakukan? Di Amerika Syarikat setiap agroindustri
sama ada penternakan lembu ataupun penanaman jagung dan penanaman kacang soya,
Kerajaan Amerika Syarikat akan memastikan dana sebanyak dua peratus daripada nilai
jualan eksport diperuntukkan dan digunakan untuk kerja penyelidikan sains dan data,
kempen promosi dan pemasaran agro produk tersebut. Maknanya industri kelapa sawit
yang mempunyai export value sebanyak RM80 bilion setahun, kerajaan perlu
menyediakan sekurang-kurangnya RM1.6 bilion untuk kerja penyelidikan dan promosi
minyak kelapa sawit.

Kedua, kita perlu memastikan industri mengamalkan pelaburan tambahan untuk
menjaga kebajikan pekerja ladang sawit. Pada masa ini, ada persepsi luas bahawa
kesemua pekerja ladang sawit ditindas seumpama modern slavery, dengan izin. We need
to reinvest in labor and the fairer treatment of plantation workers. Pada fikiran saya, setiap
syarikat dalam industri ini patut menyediakan dana lima peratus penjualan ataupun lebih
kurang RM4 bilion setahun untuk memperbaiki best labour practices dan memastikan
kesejahteraan penuh kepada pekerja ladang sawit. Tidak kiralah mereka dari Indonesia
ataupun Bangladesh ataupun orang Malaysia.

Kerajaan boleh menggalakkan pelaburan ke atas kebajikan pekerja ladang sawit
melalui insentif cukai dan juga penguatkuasaan undang-undang. Windfall tax yang
dikenakan ke atas industri sawit iaitu sebanyak RM1.2 bilion setahun boleh dihapuskan
sekiranya on condition- industri melakukan peningkatan kebajikan pekerja ladang sawit.
Dalam penggubalan dan implementasi dasar, dengan izin.
