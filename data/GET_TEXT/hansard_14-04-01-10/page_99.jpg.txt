DR.29.09.2021 93

oleh agensi yang bertanggungjawab. Di samping menyelenggarakan sumber air sedia
ada, keperluan untuk penerokaan sumber air baharu seperti cost reservoir dengan izin,
dan juga underground dam perlu mula diberi perhatian.

Tuan Yang di-Pertua, begitu juga dalam penambahbaikan urus tadbir air, saya
bangkitkan dalam isu di negeri Kedah masalah air terawat yang tidak terhasil dengan izin,
non-revenue water (NRW) merupakan satu masalah yang dianggap serius hingga dalam
Pelan Pembangunan Kedah 2035 sendiri, peratusan NRW yang tinggi iaitu pada kadar
46.7 peratus disenaraikan sebagai salah satu daripada enam cabaran utama
pembangunan negeri Kedah. Seterusnya saya ingin membangkitkan berkaitan dengan
tema kedua Memperkukuhkan Keselamatan, Kesejahteraan dan_ Inklusiviti iaitu
mempercepatkan penerima gunaan teknologi dan inovasi.

Menurut laporan yang dikeluarkan oleh Stockholm International Peace Research
Institute (SIPRI) Military Expenditure Database yang diterbitkan pada April 2021, kita
melihat Amerika Syarikat telah berbelanja sekitar USD78 bilion bersamaan RM3.6 trilion
iaitu satu jumlah yang besar kerana hampir menyamai peruntukan oleh 11 negara yang
lain seperti China, India, Rusia, United Kingdom, Saudi Arabia dan lain-lain kuasa besar.

Jika dibandingkan dengan peruntukan dan perbelanjaan pertahanan kita di dalam
RMKe-11, kita melihat sebanyak 11 peratus daripada RM248.5 bilion iaitu sekitar
RM27.34 bilion telah dibelanjakan bagi sektor keselamatan dan pertahanan. Jumlah ini
masih sedikit jika dibandingkan dengan peruntukan bagi sektor pertahanan dari negara
luar meskipun mereka tidak berada dalam konflik peperangan yang berterusan.

Kegusaran konflik di Laut China Selatan seperti pencerobohan kapal-kapal asing
secara terang dan bersembunyi telah mengganggu-gugat kedaulatan tanah air. Sebagai
contoh pada Jun 2021, kapal pengawal pantai China dikesan berada berdekatan Beting
Patinggi Ali, Sarawak iaitu kawasan yang terlibat dalam pertikaian tuntutan oleh negara
itu dan Malaysia seperti yang dilaporkan oleh the Borneo Post. Kapal pengawal pantai itu
memasuki perairan Malaysia pada 4 Jun kira-kira 84 batu nautika dari Pantai Miri. Terkini,
kapal China memasuki perairan kita tidak sampai 24 jam selepas kita membuat latihan
ketenteraan dengan Amerika Syarikat.

Operasi gali minyak, aktiviti perikanan di laut dalam banyak terganggu disebabkan
pencerobohan ini, sekali gus memberi kesan kepada pertumbuhan ekonomi negara. Oleh
itu penambahan aset ketenteraan dilihat sebagai suatu perkara penting bagi
membolehkan pemantauan oleh pihak ATM yang kerap dan teratur, meningkatkan
keupayaan dan keyakinan bagi mereka mempertahankan sesuatu kawasan. Selain itu
program kapal tempur /ittoral (LCS) yang perlu segera diselesaikan. Program itu yang
sepatutnya sudah menghasilkan sebuah kapal siap dan diterima pada April 2019 dengan
baki kapal disiapkan dan diterima oleh Tentera Laut Diraja Malaysia setiap enam bulan
selepas itu.

Menteri Pertahanan yang lepas, iaitu Yang Amat Berhormat Perdana Menteri
ketika ini telah mengesahkan bahawa walaupun RM6 bilion telah dibayar kapal pertama
dalam program ini hanya 59.79 peratus siap.

[Tuan Yang di-Pertua mempengerusikan Mesyuarat]

Tuan Yang di-Pertua, pembuat dasar dan polisi pertahanan wajib belajar daripada
sejarah dan pakar-pakar geopolitik kerana perlumbaan persenjataan, pembuatan senjata
dan aset pertahanan semakin pantas pada ketika ini. Seterusnya sebagai menggulung
perbahasan saya, saya ingin membangkitkan beberapa projek yang perlu disiapkan dalam
RMKe-12, khususnya di Daerah Sik ini. Projek MRSM Ulul Albab, Jeneri, Sik yang telah
pun dicadangkan pada RMKe-11 yang lalu masih belum dilaksanakan pada ketika ini dan
diharapkan projek ini dapat dimulai dan dapat digunakan ataupun dapat dipenuhi hasrat
untuk meluaskan pendidikan kepada anak-anak di Daerah Sik.

Begitu juga projek yang kedua, berkaitan dengan satu projek besar yang
dinamakan Projek Jeniang Transfer ataupun Projek Terusan Pemindah yang melibatkan
Daerah Sik, Pendang dan Kuala Muda iaitu satu empangan untuk menyalurkan air kepada
kawasan pengairan, kawasan-kawasan sawah di Daerah Pendang dan projek ini
