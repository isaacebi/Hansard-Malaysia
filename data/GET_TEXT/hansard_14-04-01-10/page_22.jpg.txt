16 DR.29.09.2021

Dr. Nik Muhammad Zawawi bin Haji Salleh: Terima kasih Yang Berhormat
Dungun. Penambahan di sudut metrik tan apabila kita kemukakan satu cadangan kepada
seluruh petani kalau boleh mengikuti SMART SBB di mana peningkatan daripada 3.5 tan
kepada tujuh tan adalah peningkatan sebanyak 100 peratus Yang Berhormat, 100 peratus
kadar padi.

Baru-baru ini saya buat lawatan di Kedah, pengeluaran hasil daripada
kebanyakannya 1.9 tan per hektar dan waktu itu Alhamdulillah, penuaian padi naik
meningkat kepada 7.9 tan untuk satu hektar. Jadi, peningkatan inilah kalau kita
kembangkan dan insya-Allah hasrat kerajaan untuk perluaskan model ini dan kita yakin
dan percaya hasil kepada petani bertambah dan kadar import padi ataupun beras negara
ini akan berkurangan. Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri.

Puan Nurul Izzah binti Anwar [Permatang Pauh]: Yang Berhormat, boleh
sedikit?

Timbalan Yang di-Pertua [Dato' Mohd Rashid Hasnon]: Saya sudah bagi masa
panjang kepada Yang Berhormat Timbalan Menteri...

Puan Nurul Izzah binti Anwar [Permatang Pauh]: Sedikit Yang Berhormat.
Timbalan Yang di-Pertua [Dato' Mohd Rashid Hasnon]: Saya ingin...

Dato’ Mahfuz bin Haji Omar [Pokok Sena]: Kejap saya hendak tanya pasal dulu
waktu pembangkang dia kata Singapura lebih banyak hasil padi.

Puan Nor Azrina binti Surip [Merbok]: Berkenaan penternak.

Dato’ Mahfuz bin Haji Omar [Pokok Sena]: Apa yang dia belajar dari
Singapura?

Timbalan Yang di-Pertua [Dato' Mohd Rashid Hasnon]: Tak apa, saya ingin
teruskan dengan menjemput Yang Berhormat Tuan Larry Soon @ Larry Sng Wei Shien
Julau.

Dr. Nik Muhammad Zawawi bin Haji Salleh: Yang Berhormat Pokok Sena kena
baca banyak. Singapura tidak ada sawah tetapi Singapura syarikat-syarikat dia
menghasilkan padi di luar negara dia.

Timbalan Yang di-Pertua [Dato' Mohd Rashid Hasnon]: Baik, terima kasih
Yang Berhormat Timbalan Menteri. Tak apa, saya sudah panggil Yang Berhormat Tuan
Larry Soon @ Larry Sng Wei Shien Julau. Sila Yang Berhormat Julau.

7. Tuan Larry Soon @ Larry Sng Wei Shien [Julau] minta Menteri Komunikasi
dan Multimedia menyatakan:

(a) apakah pelan perancangan pihak kementerian untuk memastikan akses
internet dan telekomunikasi yang mampan di negeri Sarawak khususnya
di kawasan-kawasan luar bandar dan pedalaman untuk memastikan isu
jurang digital dapat diselesaikan; dan

(b) nyatakan dengan lebih jelas apakah usaha yang telah dilakukan
untuk meningkatkan akses internet dan telekomunikasi yang
lebih baik di kawasan Parlimen Julau.

Menteri Komunikasi dan Multimedia [Tan Sri Datuk Seri Panglima Haji
Annuar bin Haji Musa]: Terima kasih Tuan Yang di-Pertua. Terima kasih kepada Yang
Berhormat Julau. Saya akan cuba memberikan fakta-fakta terperinci memandangkan
Yang Berhormat amat prihatin dengan perancangan yang akan dilakukan di Sarawak dan
juga di Parlimen Yang Berhormat.

Untuk makluman, sebagai panduan pada Yang Berhormat negeri Sarawak
memang menjadi kawasan satu negeri tumpuan kerana untuk makluman Yang Berhormat
