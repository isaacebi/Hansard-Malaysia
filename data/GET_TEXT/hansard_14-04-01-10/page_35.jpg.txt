DR.29.09.2021 29

Ekonomi gig dan ekonomi digital di luar bandar. Tuan Yang di-Pertua, landskap
ekonomi dunia kini berubah dan mempengaruhi penyusunan semula kegiatan ekonomi
terutamanya semasa pandemik COVID-19 menular. Apabila terdapatnya peningkatan
mendadak terhadap jumlah penyertaan ekonomi gig dan digital knhususnya di negara ini.
Masyarakat luar bandar yang turut mendapat tempias daripadanya.

Kerangka ekonomi negara seharusnya mempunyai strategi khusus untuk
membantu ekonomi luar bandar dalam aspek ini. Daerah di luar bandar tidak mempunyai
ketersediaan teknologi seperti kawasan bandar. Telefon pintar, komputer dan /ap-top
serta jaringan hubungan internet kini merupakan keperluan asas. Kerajaan perlu
mempersiapkan masyarakat luar bandar dengan keperluan asas baru ekonomi ini.

Mengambil contoh mudah apabila masyarakat di luar bandar menikmati
kemudahan sistem transaksi melalui e-wallet dengan kemudahan jaringan internet yang
stabil dan meluas, maka, pengeluaran tunai menerusi ATM di bank juga akan dapat
dikurangkan. Bila mana masalah kekurangan kemudahan perbankan terus meresahkan
masyarakat luar bandar seperti di kawasan saya di Batang Lupar yang terpaksa beratur
dari dini hari selama berjam-jam lamanya untuk mendapatkan wang tunai hingga kini.

Melalui Rancangan Malaysia Kedua Belas ini, diharapkan kerajaan dapat melihat
kepada aspek regulasi, keseimbangan polisi, struktur perlindungan sosial dan
penggubalan dasar secara total dalam jangka masa panjang bagi ekonomi gig dan digital
ini. Gender-responsive budgeting (GRB).

Tuan Yang di-Pertua, dalam mengarusperdanakan gender, strategi ke arah
matlamat kesaksamaan gender di semua peringkat perancangan, pelaksanaan,
pemantauan dan penilaian adalah amat penting.

Gender-responsive budgeting (GRB) merupakan prinsip yang harus diguna pakai
dalam peringkat ini bagi memastikan arah dan agihan sumber yang mengambil kira impak
dan kesan terhadap kesaksamaan gender. Walaupun kita melihat RMKe-11 meletakkan
matlamat menjadi inclusive gender, namun ia tidak dapat ditafsirkan secara berkesan dan
akibatnya kesaksamaan gender tidak dapat diintegrasikan dalam rancangan ini.

Saya menyarankan agar pelan tindakan yang lebih komprehensif dirangka,
dilaksanakan, dipantau dan dinilai di semua peringkat kementerian dan kerajaan negeri
bersama dengan Kementerian Pembangunan Wanita, Keluarga dan Masyarakat sebagai
champion. Selaras dengan RMKe-12 yang dibentangkan, tinggi harapan saya agar GRB
dapat diintegrasikan melalui rangka roadmap kerajaan.

la perlu diguna pakai bagi semua kementerian juga secara cross-ministry dan
agensi. Kerajaan perlu meningkatkan koordinasi advokasi, laporan dan pemantauan di
setiap peringkat juga memberikan pemahaman yang lebih mendalam kepada pegawai
dan pembuat dasar agar GRB ini terangkum di dalam setiap perancangan.

Pertanian dan jaminan makanan. Tuan Yang di-Pertua, untuk rekod, kedudukan
Global Food Security Index, ranking Malaysia pada tahun 2020 berada di tempat ke-43
daripada 113 buah negara berbanding di tempat ke-28 pada tahun 2019. Isu yang
dibimbangkan adalah, ketidakpastian kestabilan bekalan makanan kerana kadar sara diri
yang tidak mencukupi, import bersih yang semakin meningkat dan corak permintaan
makanan yang sentiasa berubah.

Bekalan makanan berkhasiat masih menjadi cabaran buat negara dan keadaan
ini bertambah buruk apabila kekurangan penggunaan tanah bagi pengeluaran makanan
yang mana dianggarkan kira-kira 85 peratus daripada lapan million hektar bagi pertanian
dan perladangan digunakan bagi industri komoditi. Hanya lapan peratus lebihan
digunakan untuk agromakanan dan dianggarkan 120 ribu hektar daripadanya adalah
terbiar.

Kesannya, negara kita menjadi pengimport bersih makanan dengan defisit
imbangan perdagangan yang meningkat dari tahun ke tahun. Bagi menjamin bekalan
makanan yang mencukupi dengan kualiti khasiat dan cita rasa yang dikehendaki serta
harga yang mampu beli, jaminan makanan tidak boleh dilihat daripada segi keuntungan
pelaburan semata-mata tetapi sudut pulangan sosial.
