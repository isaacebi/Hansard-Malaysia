DR.29.09.2021 59

Yang di-Pertua, atas peluang untuk sama-sama berbahas dalam Rancangan Malaysia
Ke-12.

01540

Tahniah dan syabas kepada Yang Amat Berhormat Perdana Menteri yang telah
membentangkan Rancangan Malaysia Kedua Belas dengan tema, ‘Keluarga Malaysia
Makmur, Inklusif, Mampan’, menerusi sembilan fokus utama dengan perbelanjaan
sebanyak RM400 bilion.

Selari dengan Wawasan Kemakmuran Bersama 2030, saya berterima kasih
dengan kerajaan kerana dengan terang dan jelas menggariskan RMKe-12 yang
memfokuskan kepada melonjakkan pembangunan di Sabah dan Sarawak dan juga
negeri-negeri yang membangun seperti yang dinyatakan di dalam fokus yang ketujuh.
Saya berharap agar Rancangan Malaysia Kedua Belas membawa perubahan yang
berbeza iaitu mewujudkan lebih banyak program pembangunan di Sarawak dan Sabah
supaya jurang pembangunan di antara wilayah dapat dirapatkan.

Tuan Yang di-Pertua, semenjak Malaysia ditubuhkan sejak 58 tahun yang lalu,
menerusi pembentukan bersama antara Persekutuan Tanah Melayu, Singapura, Borneo
Utara ataupun Sabah dan Sarawak, telah melaksanakan 11 Rancangan Malaysia yang
dilaksanakan tiap-tiap lima tahun dan hari ini, kita sedang membina hala tuju untuk
Rancangan Malaysia Kedua Belas.

Secara  keseluruhannya, purata bagi pembiayaan  program-program
pembangunan di bawah 11 buah Rancangan Malaysia meliputi hanya 46 peratus sahaja
pembiayaan Persekutuan dalam memajukan pembangunan negeri Sarawak. Pada
pendapat saya, untuk RMKe-12 ini agak berlainan daripada RMK yang sebelumnya
apabila ada memberi fokus untuk meningkatkan pembangunan negeri Sarawak dan
Sabah serta negeri yang sedang membangun.

Saya amat bersetuju dengan pendapat Yang Berhormat Pekan bahawa RMK ini
harus dinilai semula memandangkan banyak projek ataupun program yang diluluskan
adalah projek sambungan RMKe-11. Kurang program dan projek baharu yang boleh
meningkatkan pembangunan ketara dua buah wilayah Sarawak dan Sabah secara total.

Walau bagaimanapun, terima kasih juga kepada Kerajaan Keluarga Malaysia di
bawah Yang Amat Berhormat Perdana Menteri yang kesembilan kerana_ telah
memperuntukkan peruntukan yang tertinggi kepada negeri Sarawak dan Sabah dalam
Rancangan Malaysia Kedua Belas dalam rolling plan yang pertama. Inilah yang kita
mahukan dalam memperkasakan semangat Perjanjian Malaysia 1963 iaitu tumpuan ke
arah membangunkan dan menyamaratakan pembangunan di dalam negara _ ini,
khususnya di wilayah Sarawak dan Sabah.

Semangat Perjanjian Malaysia 1963, perlu kita lihat dengan sebaiknya kerana
ketika ini rakyat Sabah dan Sarawak sudah mula menyedari bahawa tuntutan terhadap 18
dan 20 perkara berkaitan dengan hak-hak keistimewaan untuk Sabah dan Sarawak perlu
dituntut dan dipenuhi sewajarnya. Saya berharap kerajaan akan terus melaksanakan
pembayaran cukai jualan petroleum ataupun SST kepada Kerajaan Negeri Sarawak
seperti yang telah dilunaskan pada tahun lepas dengan pembayaran sebanyak RM2.96
billion. Bayaran cukai jualan petroleum ini sudah tentunya satu pengiktirafan kepada hak-
hak keistimewaan yang dimiliki oleh Sarawak khususnya dalam soal pengendalian cukai
dan pendapatan untuk negeri berkenaan.

Tuan Yang di-Pertua, pendidikan seharusnya dijadikan sebagai keutamaan dalam
mana-mana negara kerana hanya menerusi pendidikan, masa depan sesebuah negara
akan lebih terjamin. Terima kasih atas keprihatinan kerajaan dalam mengurus hal ehwal
pendidikan termasuklah usaha membaik pulih sekolah-sekolah daif, knususnya di negeri
Sarawak. Untuk rekod, terdapat 1,457 buah sekolah daif di negeri Sarawak. Sebanyak 70
peratus ya dikategorikan sebagai daif dan 415 daripadanya berada pada tahap sangat
daif dan uzur dan memerlukan pembinaan baharu ataupun gantian penuh.

Melalui RMKe-12, saya mohon kepada kerajaan untuk meneruskan usaha
menaiktarafkan 587 buah sekolah daif di Sarawak. Hal ini dengan peruntukan RM1 bilion
pada tahun sebelum ini, hanya mampu menyelesaikan masalah melibatkan 133 buah
