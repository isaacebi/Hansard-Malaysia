DR.29.09.2021 25

memperbanyakkan, kita usahakan dengan double cropping supaya hasil padi dua musim
dalam setahun dan pada waktu yang sama ada peningkatan irrigation tali air, akhirnya
dapat kita memberi peluang pekerjaan yang lebih dan pada waktu itu, populasinya
meningkat dengan sebanyak 3.2 peratus setiap tahun yang amat tinggi.

Maka beberapa strategi tersebut pada zaman itu, sekarang apakah strategi yang
kita sudah pakai? Apabila kita masuk sehingga RMKe-2, pada tahun 70-an sehingga 80-
an itu merupakan satu zaman penstrukturan semula yang kita sering kata Dasar Ekonomi
Baru, sebenarnya Dasar Ekonomi Baru ini tujuannya membasmi kemiskinan tanpa
mengira kaum. Maka, matlamatnya untuk meningkatkan kek ekonomi dengan banyak
selepas itu kita agihkan portion yang banyak kepada yang susah dan bumiputera bukan
ambil kek yang sedia ada, mengalihkan dari kiri ke sebelah kanan.

Kedua, menyusun semula masyarakat supaya pekerjaan tidak mengikut kaum.
Akan tetapi kita nampak berjaya, kita mengalihkan ramai rakan kita bumiputera kepada
sektor perniagaan tetapi masih gagal mengalihkan golongan bukan bumiputera dalam
sektor pertanian dan juga civil service. Ini satu kegagalan.

Walau bagaimanapun pada zaman itu, oleh sebab kita dapat petrol, minyak maka
kita hasil daripada negara ini semakin beralih daripada pertanian kepada perlombongan
mineral di mana yang kita hasilkan kurang daripada sejumlah 60 ribu tan setahun
sehingga kita mendapat hasil sebanyak 280 ribu barrel per day pada zaman 70-an.

Maka, bila kita masuk kepada fasa yang ketiga pada zaman 80-an, itu satu zaman
RMK yang mengutamakan pengalihan daripada segi satu ekonomi yang berasaskan
daripada pertanian kepada pembuatan pada zaman 80-an, sehingga tahun 1990. Ini
kerana pada waktu itu, walaupun contribution, pembuatan dan pertanian sama-sama 20
peratus kepada GDP. Akan tetapi pada waktu itu, kita sudah beralih daripada import ganti
kepada export-oriented kerana kita hendak mempertingkatkan hasil melalui pembuatan.

Itu satu zaman yang agak penting bagi Malaysia kerana pada zaman 80-an ke
90-an, kita beralih daripada pertanian pertama kali hasil minyak sawit melebihi getah pada
zaman itu dan juga pembuatan melebihi daripada segi pertanian dan juga mineral. Maka
zaman 80-an sehingga 90-an, Malaysia merupakan sebuah negara yang mulai
berasaskan pembuatan. Oleh sebab itu juga, pada waktu itu ada /ndustrial Master Plan
(IMP) yang sudah menggariskan tujuh jenis resource-based industry dan lima jenis non-
resource-based yang kita hendak cuba menggunakan, mengutilisekan resource yang kita
ada kepada export-oriented.

Apabila sampai tahun 90-an, itu satu zaman yang cukup cepat kita hendak
meningkatkan hasil kita tetapi itu juga ada kecacatan pada waktu itu kerana kita terlampau
cepat. Kita menghasilkan GDP yang lebih daripada potensi kita kerana terlalu banyak
speculation dan sebagainya. Maka, zaman itu nampak macam GDP kita tinggi tetapi pada
waktu itu juga, zaman itu juga kita mula menghadapi kekurangan tenaga kerja. Maka,
zaman itulah kita mulai ada pekerja asing yang kita bawa masuk.

Pada waktu itu pun total factor productivity (TFP) sebenarnya masih rendah,
sebanyak 25 peratus. Maksudnya, peningkatan hasil kita sebenarnya banyak bergantung
kepada laburkan daripada segi pekerja dan juga capital tetapi bukan berdasarkan
teknologi dan juga produktiviti.

Walau bagaimanapun, kita meningkatkan eksport kita tetapi eksport kita tidak
boleh kita membanggakan sangat kerana walaupun lapan peratus daripada eksport kita
merupakan pembuatan tetapi kita import sebanyak 70 peratus intermediate good untuk
kita cantum and then kita eksport. Maksudnya, eksport kita bukan berdasarkan sumber
yang kita ada di Malaysia maka kurang utilise daripada segi sumber kita.

Pada zaman itu, incremental capital output ratio (ICOR) dengan izin sebanyak
3.0, kita meningkat kepada sebanyak 6.5. Maksudnya kita hanya tambahkan lebih capital
untuk mendapatkan lebih hasil bukan menambahkan produktiviti untuk mendapatkan hasil
yang lebih. Maka apabila sampai zaman 2000 sehingga kini, ini kononnya zaman
transformasi ini saya anggap sebenarnya kita agak hilang hala tuju daripada segi
perkembangan.
