DR.29.09.2021 35

varian-varian yang baharu ini kita berhadapan dengan cabaran yang kita tidak tahu apa
akan berlaku pada esok hari, pada bulan depan ataupun tahun depan.

Itu sebabnya Tuan Yang di-Pertua saya mencadangkan juga pada kerajaan
bahawa Majlis Tindakan Daerah di setiap negeri-negeri membawa peranan yang
dimainkan oleh setiap Ahli Parlimen dan bukan sahaja dalam Dewan ini Ahli Parlimen
memainkan peranan dalam menandatangani MOU antara pihak kerajaan dan
Pembangkang tetapi juga turun di bawah di peringkat Parlimen dan juga kawasan-
kawasan di peringkat negeri-negeri, Dewan Undangan Negeri supaya boleh selari dan
serampang dua mata, tiga mata ataupun empat mata untuk membantu kerajaan dalam
COVID-19 Recovery Plan, dengan izin.

01220

Tuan Yang di-Pertua, saya ingin menegur juga kerajaan tentang isu data. Saya
melihat di sini bahawa setiap Ahli Parlimen dalam berhadapan dengan isu COVID-19 dan
vaksin, pada mulanya kita tidak mempunyai data yang mencukupi. Saya _ ingin
mencadangkan pada kerajaan bahawa di kawasan setiap Parlimen dalam membantu
kerajaan untuk merealisasikan pelaksanaan segala strategi pemulihan, kita juga dalam
Rancangan Malaysia Kedua Belas ini perlu diberikan data yang mencukupi kepada setiap
Ahli Parlimen.

Data tidak boleh dirahsiakan, Tuan Yang di-Pertua. Data maklumat yang dapat
membantu kerajaan dan setiap Ahli Parlimen sama-sama tahu hala tuju dan merangka
strategi yang lebih tepat yang bertemakan kepada elemen-elemen lokaliti.

Saya juga ingin mencadangkan kepada kerajaan dalam konsep inklusif perlu juga
wujudkan sistem pendekatan bottom-up bukannya top-down iaitu kita di akar umbi perlu
diwujudkan pendekatan yang mengambil kira pandangan bukan sahaja dalam keadaan-
keadaan tertentu sahaja.

Itu sebabnya saya ingin mengatakan ia tidak boleh lagi Putrajaya ke Pengerang,
ia juga dari Pengerang ke Putrajaya, yang mana bagi saya suara rakyat tidak boleh hanya
didengari lima tahun sekali setiap pilihan raya. Suara rakyat perlu juga didengari dalam
semua elemen. Oleh itu, izinkan saya dalam sembilan pendekatan yang telah ditekankan
oleh Yang Amat Berhormat Perdana Menteri. Saya ingin menyatakan tiga perkara dalam
masa yang begitu pendek, hendak menekankan kepada elemen pendidikan, pekerjaan
dan perumahan bagi kawasan Parlimen Pengerang dalam Rancangan Malaysia Kedua
Belas.

Pertama sekali Tuan Yang di-Pertua, saya memohon sangat kepada kerajaan
meletakkan Parlimen Pengerang sebagai sebuah daerah kerana adanya tiga projek mega
daripada kerajaan Projek RAPID Pengerang, Dialog Pengerang dan juga Projek Desaru
atau Desaru Coast. Bukan sahaja daripada segi pelaburan kerajaan daripada Petronas
dan juga Khazanah yang berbilion-bilion Ringgit tetapi ia meletakkan Malaysia di mata
dunia.

Kalau kita lihat daripada segi kajiannya, terdapat dalam- kalau kita tengok secara
rangkuman menyeluruh projek RAPID ini perlu ada daerah yang tersendiri disebabkan
rakyat sekarang melebihi 150 ribu orang, jumlah kutipan cukai adalah melebihi RM20 juta
setahun. Kemajuan mendadak dalam ekonomi, pusat tumpuan yang menyebabkan bagi
saya merupakan agak rugi.

Sebagai contoh, cabaran kita kalau kita hendak tengok hospital daerah dari
kawasan Parlimen Pengerang lebih kurang 50 kilometer, Tuan Yang di-Pertua. Hendak
tengok kepada pejabat polis daerah pun 50 kilometer, semuanya bertempat di Kota Tinggi.
Itu sebabnya saya harap kerajaan dalam Rancangan Malaysia Kedua Belas ini akan lebih
meletakkan pendekatan yang inklusif, menerima hakikat bahawa negeri-negeri yang
berhadapan dengan pembangunan di peringkat antarabangsa perlu dinaikkan tarafnya.

Kemudian dalam elemen rumah mampu milik dan juga rumah generasi kedua
FELDA. Saya ingin menimbulkan beberapa pertanyaan kepada kerajaan. Pertama sekali
tentang ketidakmampuan membeli rumah mengikut harga pasaran di kawasan luar
bandar. Kemudian, rakyat luar bandar kadang-kadang dengan COVID-19 ini Tuan Yang
