DR.29.09.2021 11

Puan Kasthuriraani a/p Patto [Batu Kawan]: Sedikit lagi Tuan Yang di-Pertua.
Satu soalan tambahan. Penting isu ini wanita.

Timbalan Yang di-Pertua [Dato' Mohd Rashid Hasnon]: Bila wanita, lelaki ini
dia kena harmoni ini antara dua. Saya bagi peluang yang ketiga. Sila Yang Berhormat
Batu Kawan.

Puan Kasthuriraani a/p Patto [Batu Kawan]: Terima kasih Tuan Yang di-Pertua,
terima kasih Yang Berhormat Timbalan Menteri. Soalan saya, saya ingin tahu apakah
langkah-langkah yang akan diambil oleh kerajaan untuk menggalakkan lebih ramai wanita
memasuki politik.

Saya sudah dengar jawapan daripada Yang Berhormat Timbalan Menteri bahawa
adalah tanggungjawab parti, itu kami faham. Akan tetapi, hakikatnya adalah salah satu
sebab yang mendorong wanita tidak mahu terlibat dalam politik adalah politik toksik. Malah
di Dewan ini juga politik toksik, kata-kata kesat, kata-kata seksis yang dilemparkan
terhadap wanita.

[Tepuk]

Saya faham ini adalah ruang daripada tanggungjawab semua kementerian tetapi
ada jurisdiction di bawah kementerian. Maka, saya ingin tahu apakah pindaan undang-
undang ataupun dasar polisi yang akan dibawa oleh kerajaan untuk memastikan bahawa
we create a safe space for women untuk lebih terlibat dalam politik. Terima kasih.

Timbalan Yang di-Pertua [Dato' Mohd Rashid Hasnon]: Terima kasih. Sila
Yang Berhormat Timbalan Menteri Wanita.

Dato’ Hajah Siti Zailah binti Mohd Yusoff: Terima kasih Yang Berhormat
sahabat saya dari Batu Kawan. Kita sangat mengalu-alukan semua cadangan, semua
pindaan, apa saja aktiviti ataupun program yang boleh meningkatkan pemerkasaan
wanita. Kita di kementerian sedang meneliti semua isu termasuk dasar-dasar, undang-
undang yang boleh berlakunya diskriminasi terhadap wanita.

Saya yakin insya-Allah dengan pelbagai program dilaksanakan, bukan sahaja
kami di peringkat kementerian, NGO dan di peringkat kepimpinan parti politik yang sedang
menyusun pelbagai program untuk kita melahirkan lebih ramai lagi pelapis-pelapis muda
khususnya wanita-wanita yang berketerampilan, berani dan mampu berperanan bukan
setakat hanya memenuhi kuota sahaja tetapi sesuai, mampu dan layak untuk berperanan
dan saya yakin, insya-Allah ini akan menyerlahkan lagi kepimpinan Malaysia. Terima
kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri.

Tuan Karupaiya a/l Mutusami [Padang Serai]: Wanita boleh.

Timbalan Yang di-Pertua [Dato' Mohd Rashid Hasnon]: Seterusnya saya ingin
menjemput Yang Berhormat Tuan Sabri bin Azit, Yang Berhormat Jerai.

5. Tuan Sabri bin Azit [Jerai] minta Menteri Kanan Pendidikan menyatakan apakah
usaha-usaha yang telah dibuat untuk menjadikan mata pelajaran Pendidikan Islam
sebagai mata pelajaran teras bagi pelajar beragama Islam.

Timbalan Menteri Pendidikan II [Datuk Mohamad bin Alamin]: Terima kasih
Tuan Yang di-Pertua, terima kasih Yang Berhormat Jerai. Tuan Yang di-Pertua, untuk
makluman Ahli Yang Berhormat, Pendidikan Islam telah ditetapbkan sebagai mata
pelajaran teras yang mesti dipelajari oleh semua murid beragama Islam sekolah rendah
dan sekolah menengah di sekolah kerajaan, sekolah bantuan kerajaan dan sekolah
swasta sepertimana termaktub di bawah Seksyen 50(1), Akta Pendidikan 1996. Untuk
makluman Yang Berhormat, pentafsiran bagi mata pelajaran Pendidikan Islam adalah
melalui pentaksiran bilik darjah (PBD) untuk semua peringkat persekolahan.

Selain daripada itu bagi peringkat menengah rendah, pentaksiran pusat turut
dibuat melalui pentaksiran Tingkatan 3 (PT3). Bagi peringkat menengah atas pula,
