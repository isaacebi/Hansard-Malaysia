2 DR.29.09.2021

iii) mengendalikan pindahan dana dan wang;
iv) menerima pembayaran pinjaman dan pembiayaan;
v) mengendalikan pembayaran bil; dan

vi) membuka akaun simpanan tetapi ini untuk BSN sahaja.

Selain itu, MOF bersama BNM sedang berusaha untuk meluaskan inisiatif bank
bergerak dengan kerjasama institusi perbankan seperti yang diumumkan dalam Pelan
Pemulihan pada 28 Jun 2021 dan dijangka akan mula beroperasi dalam suku keempat
tahun ini. Kerajaan memperuntukkan RM18 juta kepada institusi kewangan domestik bagi
menyediakan 30 unit bank bergerak di sekitar 250 mukim seluruh Malaysia yang dikenal
pasti tiada atau kekurangan akses kepada perkhidmatan perbankan asas.

Institusi kewangan juga akan memantau tahap penggunaan perkhidmatan
perbankan di ejen-ejen bank oleh penduduk setempat sebagai justifikasi bagi
penambahan kemudahan perkhidmatan kewangan seperti ATM atau pembukaan sebuah
cawangan bank. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih, Yang
Berhormat Timbalan Menteri. Sila, Yang Berhormat Sibuti, soalan tambahan pertama.

Tuan Lukanisman bin Awang Sauni [Sibuti]: Terima kasih, Tuan Yang di-
Pertua. Keperluan ATM machine ini adalah merupakan keperluan asas kepada
masyarakat luar bandar, pendalaman dan daerah-daerah baru yang sedang membangun
di Sabah dan Sarawak dan juga berlaku kes-kes seperti rakyat ingin mendapatkan
bantuan rakyat seperti bantuan Keluarga Malaysia yang akan datang. Mereka datang dari
jauh dan juga tambang yang diguna pakai adalah sangat tinggi sehingga RM100 dari
Baram, daripada Sibuti untuk ke Miri.

Soalan tambahan saya, sekiranya kerajaan tidak dapat menyediakan ataupun
menasihatkan pihak bank untuk menyediakan ATM machine ini, apakah langkah-langkah
way forward yang diguna pakai oleh kerajaan untuk memperkenalkan cashless society
ataupun memperkenalkan mikro ATM Machine seperti di India supaya transaksi tunai ini
dapat diguna pakai di kawasan luar bandar.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Timbalan Menteri, satu minit.

Tuan Haji Yamani Hafez bin Musa: Terima kasih, Yang Berhormat Ahli Parlimen
Sibuti. Kita mengambil maklum tentang kerisauan beliau tentang masalah untuk sampai
ke ATM machine.

Untuk makluman Yang Berhormat, penerimaan masyarakat terhadap
ePembayaran iaitu pembayaran tanpa tunai, pembelian online dan pemindahan dana
secara talian semakin baik terutama sekali sejak pandemik COVID-19 melanda negara.
Bank Negara Malaysia (BNM) dan industri kewangan termasuk PayNet dan industri
kewangan telah memperhebatkan lagi usaha komunikasi dan jangkauan untuk
menggalakkan penggunaan perkhidmatan e-Pembayaran supaya kaedah yang lebih
selamat dan mudah untuk membuat pembayaran.

Bank Negara juga telah melancarkan kempen JomDigital untuk mendidik orang
ramai mengenai manfaat dan _ langkah-langkah menggunakan — perkhidmatan
ePembayaran.

01010

Bagi memelihara kepercayaan dan keyakinan terhadap penggunaan e-
Pembayaran, Bank Negara juga telah meningkatkan pendidikan dan kesedaran
kewangan mengenai langkah-langkah keselamatan kewangan asas yang harus diambil
oleh orang ramai untuk melindungi diri mereka daripada menjadi mangsa sindiket
penipuan kewangan.

Untuk meningkatkan capaian dan jangkauan maklumat yang lebih meluas kepada
masyarakat khasnya penduduk luar bandar dan golongan B40, Bank Negara bersama
industri kewangan giat menjalankan pelbagai aktiviti promosi dan hebahan di seluruh
