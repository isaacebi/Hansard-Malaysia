22 DR.29.09.2021

Timbalan Yang di-Pertua [Dato' Mohd Rashid Hasnon]: Sila, Yang Berhormat
Timbalan Menteri.

Datuk Seri Dr. Santhara: Terima kasih kepada Yang Berhormat Tumpat atas
soalan yang diberikan tadi. Kita memang mengakui bahawa telah wujud pelbagai cabaran,
khususnya yang melibatkan pelancongan seperti yang telah saya katakan tadi. Penting
sekali untuk MOTAC adalah untuk kita mendapatkan juga untuk langkah-langkah panjang
ini pertama sekali kita mulakan juga dengan sesi libat urus bersama beberapa persatuan
yang terlibat.

Antaranya MAH, Persatuan Pemilik Hotel Malaysia, Persatuan Hotel Bajet dan
juga Persatuan Ejen-ejen Pelancongan dan Pengembaraan Malaysia (MATTA). Hampir
15 buah agensi, di mana kita telah pun melibat urus dan kita juga akan terus berbincang
dengan mereka untuk mencari jalan jangka panjang untuk mempermudah agar kita dapat
memasarkan produk-produk mereka apabila mereka telah pun bersedia dengan
keberadaan produk-produk itu.

[Tuan Yang di-Pertua mempengerusikan Mesyuarat]

Antara perkara-perkara yang lain, pertama sekali ialah melibatkan pembukaan
sektor pelancongan sendiri. Ini kerana, untuk sektor ini berjaya dan juga sebagainya, yang
paling penting adalah ia dibuka iaitu rentas negeri dan juga akhirnya dibuka kepada warga
asing untuk datang ke Malaysia apabila kita telah siap bersedia. la juga bergantung pada
MKN dan KKM.

Perlu dikatakan bahawa kementerian ini juga telah mengemukakan Pelan
Pemulihan Pelancongan (Tourism Recovery Plan) yang merangkumi tiga fasa
pelaksanaan bagi memulihkan semula sektor pelancongan negara yang terjejas akibat
pandemik COVID-10 yang telah melanda seluruh dunia pada awal tahun lalu.

Menerusi Tourism Recovery Plan, kementerian ini telah menggariskan beberapa
strategi dalam merealisasikan usaha kerajaan untuk membentuk bukan sahaja imuniti
kelompok negara dengan seberapa kadar segera dengan sektor-sektor ekonomi dapat
beroperasi dan juga bermula secara berperingkat.

Antara strategi yang diketengahkan ialah merancakkan semula pelancongan
domestik. Itu kita mulakan dengan adanya pembukaan projek perintis di Langkawi. la akan
diikuti oleh tempat-tempat pelancongan lain seperti yang telah dikatakan oleh Yang Amat
Berhormat Perdana Menteri apabila mencapai tahap vaksinasi 90 peratus dan juga
beberapa syarat lain.

Kedua, adalah untuk membantu mempercepat proses pemberian vaksinasi untuk
orang awam dan juga untuk mencapai 80 peratus herd immunity. Ini kita bekerjasama
dengan kerajaan-kerajaan negeri dan juga dengan persatuan-persatuan agar kita
membolehkan mereka yang terlibat dalam bidang ini mendapat vaksinasi dan juga
sebagainya. Itu adalah selain daripada menawarkan penggunaan kemudahan-
kemudahan seliaan di bawah MOTAC.

MOTAC juga telah mengurangkan kos kerajaan dalam mengoptimumkan sumber
yang sedia ada sebagai tanda semangat kebersamaan dalam menjayakan agenda
ekonomi negara. Paling penting ialah mempergiat kempen promosi iaitu ‘Rindu
Melancong? Jom Vaksin Dulu!’ dan juga sebagainya oleh Tourism Malaysia sebagai salah
satu usaha berterusan kementerian untuk menggalakkan lebih ramai rakyat Malaysia
untuk mendaftar.

Bukan sahaja yang itu, dan seterusnya bersedia untuk melawat. Maka, kita telah
senaraikan beberapa fasa dalam itu- fasa 1, 2 dan juga 3. Oleh sebab masa tidak
mengizinkan, kita boleh berikan jawapan secara bertulis kepada Yang Berhormat Tumpat.
Terima kasih.

Tuan Muhammad Bakhtiar bin Wan Chik [Balik Pulau]: Tuan Yang di-Pertua,
satu lagi soalan tambahan.

Tuan Yang di-Pertua: Terima kasih, Yang Berhormat. Sebenarnya sudah —

Tuan Muhammad Bakhtiar bin Wan Chik [Balik Pulau]: Soalan tambahan, satu
lagi. Ringkas.
