64 DR.29.09.2021

Datuk Seri Haji Salahuddin bin Ayub [Pulai]: Terima kasih Yang Berhormat
Sepang. Saya rasa saya bersetuju dengan falsafah itu. Sebenarnya kalau kita melihat
kembali kepada empire ataupun zaman keagungan kerajaan Islam itu sendiri, ada macam
Ibnu Khaldun. Yang Berhormat Sepang mengatakan Tuan Yang di-Pertua, apa
benchmarknya kerajaan agung ini jatuh apabila rumah pemimpin itu lebih tinggi daripada
menara masjid. Itu yang pernah diungkapkan oleh Ibnu Khaldun. Itu tanda dia kata, empire
itu akan jatuh.

Jadi, yang kita pentingkan adalah substance. Apa yang kita pentingkan
merupakan integriti, yang saya rasa nama-nama besar yang saya sebut tadi itu
merupakan asas yang kita kena lihat semula daripada segi spiritnya. Apa pun Rancangan
Malaysia Ke-11, 12, 13 dan seterusnya, ia mesti dibina di atas sebuah kerajaan yang
berintegriti yang saya rasa...

Datuk Seri Dr. Haji Dzulkefly bin Ahmad [Kuala Selangor]: Sikit.
Datuk Seri Haji Salahuddin bin Ayub [Pulai]: ...Kita akan dapat untuk memandu

arah...
Datuk Seri Dr. Haji Dzulkefly bin Ahmad [Kuala Selangor]: Boleh dicelah?
Datuk Seri Haji Salahuddin bin Ayub [Pulai]: ...Negara kita...
Datuk Seri Dr. Haji Dzulkefly bin Ahmad [Kuala Selangor]: Yang Berhormat
Pulai?

Datuk Seri Haji Salahuddin bin Ayub [Pulai]: ...Kepada suatu era yang lebih
baik di mana kita akan menjadikan RMKe-12 ini sebagai suatu asas yang penting yang
kita laksanakan...

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Pulai.

Datuk Seri Haji Salahuddin bin Ayub [Pulai]: ...Dan kita akan berikan
keutamaan. Kalau Tuan Yang di-Pertua izinkan, /ast.

Tuan Yang di-Pertua: Sila. Akan tetapi pendekkan Yang Berhormat, masa sudah
habis sebenarnya.

Datuk Seri Dr. Haji Dzulkefly bin Ahmad [Kuala Selangor]: Ya, terima kasih
Tuan Yang di-Pertua, terima kasih sahabat saya Yang Berhormat Pulai. Ringkas kalau
saya boleh sebutkan, bukan sahaja dari sudut integriti ahli politik dan pemimpin-pemimpin
politik, tetapi ketika itu juga kita menyaksikan, dengan izin kalau saya boleh sebutkan,
birokrat dan teknokrat yang punya, dengan izin, impeccable integrity of the sterling
character.

Kalau nama-nama dari EPU dulu kalau boleh saya sebutkan, Tan Sri Thong Yaw
Hong contohnya, Tan Sri Rama lyer dan ramai lagi- kalau yang saya sempat berinteraksi
dengan Tan Sri Raja Alias dan ramai yang lain- bureaucrat from the civil service yang
punya integriti, punya impeccable integrity dan kita sekarang ini memerlukan dan
mengembalikan zaman hebat seperti itu yang saya harap boleh Yang Berhormat Pulai
juga sebut. Bukan sahaja orang-orang politik, tetapi birokrat yang punya integriti yang
tinggi. Terima kasih Tuan Yang di-Pertua.

Datuk Seri Haji Salahuddin bin Ayub [Pulai]: Amat benar...
Tuan Yang di-Pertua: Terima kasih. Seminit Yang Berhormat.
Datuk Seri Haji Salahuddin bin Ayub [Pulai]: /n one breath.

Amat benar rakan saya Yang Berhormat Kuala Selangor, atas nafas itu dan
falsafah itu. Tuan Yang di-Pertua, sebenarnya negara kita ini bukan kerana Melayu dan
Cinanya. Tunku Abdul Rahman menjadi Perdana Menteri, Tun Tan Siew Sin hingga Tun
Abdul Razak Menteri Kewangan. Ada Menteri Kabinet dari India- Tun Sambanthan, pada
waktu itu dan banyak lagi Yang Berhormat Kuala Selangor, yang membarisi kerajaan pada
waktu itu. Tidak timbul isu perkauman, tetapi negara dibina atas integriti.
