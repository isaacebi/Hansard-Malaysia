DR.29.09.2021 3

Malaysia. Antara inisiatif-inisiatif yang dijalankan oleh Bank Negara adalah hebahan
melalui radio, paparan mesej di papan iklan elektronik, perkongsian mesej berkenaan
kebaikan penggunaan e-pembayaran di media sosial seperti Facebook dan aplikasi
WhatsApp.

Selain itu, Bank Negara juga turut menyebarluaskan maklumat mengenai e-
Pembayaran secara berkongsi bahan komunikasi termasuk video pendek dan infografik
melalui saluran media arus perdana dan media sosial. Pihak industri juga membantu
merancakkan lagi aktiviti hebahan menerusi media sosial masing-masing dan kempen
galakan penggunaan e-pembayaran seperti FPX, JomPay, MyDebit dan DuitNow QR oleh
PayNet. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Soalan tambahan yang kedua saya jemput Yang Berhormat Hulu
Langat.

Datuk Haji Hasanuddin bin Mohd Yunus [Hulu Langat]: Terima kasih Tuan
Yang di-Pertua. Yang Berhormat Timbalan Menteri, pandemik COVID-19 ini telah
mempercepatkan agenda pendigitalan ekonomi dan kewangan di Malaysia ini. Saya
melihat soalan daripada Yang Berhormat Sibuti tadi lebih kepada fokus, bagaimana
kementerian ini dan institusi kewangan lain berserta dengan kementerian-kementerian
lain untuk membantu pengguna-pengguna di kampung-kampung pedalaman.

Kalau hanya sekadar kempen, promosi dan sebagainya kepada penduduk bandar
kami telah menggunakannya. Isunya soalan asas Yang Berhormat Sibuti tadi, sejauh
mana keseriusan itu di kampung-kampung pedalaman supaya berlaku suatu yang adil
kepada seluruh rakyat Malaysia di negara kita. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Hulu Langat.

Datuk Seri Mohd Redzuan bin Md Yusof [Alor Gajah]: Saya hendak tambah
sedikit Tuan Yang di-Pertua. Minta tambah sedikit.

Timbalan Yang di-Pertua [Dato’ Mohd Rashid Hasnon]: Tidak boleh terus
tambah. Ini sesi Jawab Lisan. Kena jawab terus. Minta maaf. Yang Berhormat Alor Gajah
tunggu sekejap. Minta Yang Berhormat Timbalan Menteri jawab.

Tuan Haji Yamani Hafez bin Musa: Terima kasih Ahli Parlimen Hulu Langat.
Memang kita sangat prihatin dengan kesusahan mereka yang dari luar bandar untuk
mendapat khidmat ATM. Namun, seperti saya jelaskan tadi ia adalah tertakluk kepada
pihak industri perbankan. Mereka ada requirement untuk membuka mana-mana ATM
walaupun kita melalui ejen bank, kita juga memberi khidmat kepada mereka yang di luar
bandar dan kita akan sentiasa memantau.

Jika ada keperluan yang khusus, kita akan bincang juga untuk meminta pihak
perindustrian bank untuk memberi pertimbangan untuk membuka ATM di kawasan-
kawasan yang betul-betul memerlukan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Saya buka pertanyaan ketiga baru boleh bercakap Yang
Berhormat Alor Gajah.

Datuk Seri Mohd Redzuan bin Md Yusof [Alor Gajah]: Terima kasih Tuan Yang
di-Pertua. Saya rasa Yang Berhormat Timbalan Menteri Kewangan tidak menjawab
dengan tepat. Isunya e-Digital, JomDigital dan juga ATM dan _ tanggungjawab
pembangkang itu tidak tepat. Kalau kita hendak melaksanakan yang disebutkan
JomDigital, kita kena ada sasaran, kita ada tumpuan, kena ada kaedah. Berapa
contohnya, ekonomi di tempat yang disebutkan tadi?

Sekiranya keperluan melibatkan satu juta sebagai contoh, kita boleh digitisekan
kewangan itu. Kita boleh menggunakan kaedah JomDigital. Kita sebut JomDigital hari-hari
tetapi tidak ada jadual pelaksanaan. Jadi, saya mohon Yang Berhormat Timbalan Menteri
Kewangan menjawab bilakah kita boleh laksanakan. Lagi dua tahun, lagi sebulan, lagi
lima tahun kah? Oleh sebab kita sudah mempunyai pelbagai merchant di tempat-tempat
yang kita boleh bekerjasama. Contohnya menggunakan e-Digital. Kita digitisekan
