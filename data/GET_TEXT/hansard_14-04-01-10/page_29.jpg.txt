DR.29.09.2021 23

Tuan Yang di-Pertua: Sudah dua tambahan, Yang Berhormat. Okey, /ast.
Ringkas ya.

Tuan Muhammad Bakhtiar bin Wan Chik [Balik Pulau]: Ringkas. Ini penting,
Tuan Yang di-Pertua. Terima kasih. Ada golongan OKU, tukang urut OKU yang tidak
mendapat bantuan langsung kerana mereka tidak berdaftar dengan MAWSPA ataupun
AMSPA. Jadi, mereka tidak dapat Bantuan Kewangan Geran Khas Prihatin dan Pusat
Urutan Kaki MOTAC. Jadi, saya harap MOTAC mengambil inisiatif walaupun mereka tidak
berdaftar dengan mana-mana persatuan, mereka berhak untuk mendapat pertolongan.
Terima kasih.

Tuan Yang di-Pertua: Terima kasih. Silakan Yang Berhormat Timbalan Menteri.

Datuk Seri Dr. Santhara: Terima kasih atas maklumat yang diberikan oleh Yang
Berhormat Balik Pulau. Saya akan mengambil maklum. Kementerian akan mengambil
maklum dan kita akan kaji semula golongan yang dimaksudkan tadi dan kita akan lihat
bagaimana mereka boleh dibantu juga. Terima kasih.

Tuan Yang di-Pertua: Terima kasih, Yang Berhormat Timbalan Menteri. Ahli-ahli
Yang Berhormat semua, sekarang tamatlah sesi untuk waktu Pertanyaan-pertanyaan bagi
Jawab Lisan pada hari ini. Terima kasih kepada semua Yang Berhormat yang mengambil
bahagian. Usul Menteri, silakan.

[Sesi untuk Pertanyaan-pertanyaan bagi Jawab Lisan tamat]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

11.28 tgh.

Menteri di Jabatan Perdana Menteri (Parlimen dan Undang-undang) [Dato'
Sri Dr. Haji Wan Junaidi Bin Tuanku Jaafar]: Tuan Yang di-Pertua,

“Mengikut Peraturan  Mesyuarat 12(1), saya mohon
mencadangkan bahawa Mesyuarat pada hari ini tidak akan ditangguhkan
sehingga jam 7.30 malam dan selepas itu Majlis Mesyuarat akan
ditangguhkan sehingga jam 10 pagi, hari Khamis, 30 September 2021.”

Tuan Yang di-Pertua: Terima kasih. Ada sokongan?

Timbalan Menteri Kewangan | [Tuan Mohd Shahar bin Abdullah]: Saya
sokong, Tuan Yang di-Pertua.

Tuan Yang di-Pertua: Terima kasih. Ahli-ahli Yang Berhormat, sekarang saya
kemukakan masalah kepada Majlis untuk diputuskan. Masalahnya ialah usul seperti yang
dikemukakan tadi hendaklah disetujukan.

[Usul dikemuka bagi diputuskan; dan disetujukan]
