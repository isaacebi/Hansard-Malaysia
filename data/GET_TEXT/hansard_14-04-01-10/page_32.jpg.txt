26 DR.29.09.2021

Maka, setting terakhir sekarang sektor perkhidmatan kita, sebanyak 56 peratus,
pembuatan sebanyak 23 peratus dan pertanian sudah jatuh sehingga sebanyak tujuh
peratus. Akan tetapi perkongsian kekayaan kita, B40 hanya memiliki sebanyak 13 peratus
daripada jumlah kekayaan tetapi T20 yang tertinggi memiliki sebanyak 51 peratus
daripada jumlah kekayaan.

Maka bagi saya, hala tuju yang sepatutnya RMKe-12 ini, kita kena menggariskan
apa yang kita hendak buat di antara beberapa sektor ini. Sektor pertanian, kita hanya
menyumbang kepada eksport sejumlah tujuh peratus sedangkan untuk peluang pekerjaan
hanya sebanyak 12 peratus. Separuh banyak daripada itu merupakan industri komoditi di
mana menghasilkan minyak sawit untuk dieksport. Sebahagian itu adalah agromakanan
termasuk sayur, buah-buahan dan padi.

Di sini kita boleh nampak komoditi memakan hampir sebanyak 7,000 hektar tanah
sedangkan separuh daripada pertanian ini sebanyak 800 hektar adalah untuk
agromakanan. Maka hala tuju kita, saya hendak cadangkan kita perlu mengalihkan
kepada agro-based industry dan bukan semata-mata bahan mentah. Untuk padi, saya
setuju untuk kita meningkatkan SSL tetapi meningkatkan SSL melalui cara teknologi
bukan melalui penambahan subsidi.

Kedua, saya rasa kita kalau hendak meningkatkan lagi haruslah meningkatkan
daripada segi eksport buah-buahan yang sebagai agro-based manufacturing. Dalam
bahan eksport kita, agro-based kita sebenarnya ada bahan-bahan yang saya rasa makin
kurang contohnya perabot dan juga wood product.

Walau bagaimanapun, peningkatan pembuatan manufacturing kita agak tinggi,
menyumbangkan kepada sejumlah 23 peratus GDP. Akan tetapi, masalahnya seperti
yang saya katakan tadi, kita import bahan dengan pertengahan, intermediate good
sebanyak 74 percent selepas itu kita eksport balik, maka keuntungan sebenarnya tidak
dapat diutilisekan.

Apa yang saya hendak cadangkan di antara ini sebanyak 55 peratus ada E&E
sahaja. Maka, seharusnya kita perlu terokai jenis resource-based manufacturing.
Contohnya, kalau kita ada minyak sawit. Setakat ini kita eksport kepada P&G, Unilever
depa buat Rejoice, buat Dove dari China, Thailand import balik dekat sini. Lebih baik kalau
boleh manufacturer di sini. Gunakan resource yang sedia ada barulah kita boleh
mengguna penuh tenaga yang kita ada di sini. Sektor yang ketiga, perkhidmatan Tuan
Yang di-Pertua. Kita kena tengok... [Disampuk]

Datuk Seri Panglima Wilfred Madius Tangau [Tuaran]: Boleh mencelah?
Tuan Yang di-Pertua: Yang Berhormat Tuaran, Yang Berhormat Alor Setar.
Tuan Chan Ming Kai [Alor Setar]: Maaf, saya tidak berapa cukup masa kali ini.
Tuan Yang di-Pertua: Yang Berhormat Alor Setar tidak benarkan, maaf.

Tuan Chan Ming Kai [Alor Setar]: Kita kena tahu perkhidmatan ketiga-tiga
sektor ini untuk faktor produktiviti ini. Sektor manufacturing pembuatan kita mempunyai
multiple factor productivity (MFP) hanya sebanyak 15 peratus tetapi perkhidmatan
sebanyak 40 peratus.

01140

Manakala eksport perkhidmatan kita, hanya lapan peratus daripada GDP.
Maksudnya kekuatan kita di perkhidmatan MFP ini, digunakan untuk domestic use, bukan
untuk eksport. Sedangkan kita eksport banyak manufacturing ini bukan berdasarkan
kerana kita ada produktiviti. Hanya sekadar kita import yang banyak, kita cantum dan kita
eksport.

Maka ini perlu beralih daripada peningkatan eksport dalam sektor perkhidmatan
yang kita mampu. Sebelum ini, kejayaan kita eksport perkhidmatan dalam sektor
pelancongan. Selepas ini, kita harus fokus kepada bagaimana kita boleh eksport
perkhidmatan daripada segi insurans, kesihatan, pendidikan dan konsultan. Contohnya
insurans yang besar sekarang, multi-state. Banyak kita beli insurans dari syarikat luar. Ini
kita perlu perbanyakan dan perkuatkan firma-firma di Malaysia.
