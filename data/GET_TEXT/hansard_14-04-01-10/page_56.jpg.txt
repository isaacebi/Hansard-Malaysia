50 DR.29.09.2021

berpenduduk serta liputan 5G yang lebih luas dan jalur lebar talian tetap kepada sembilan
juta premis menjelang 2025.

Namun beberapa isu yang melibatkan kelewatan pembinaan menara baharu,
kerenah birokrasi serta kerumitan dalam pemberian tender menyebabkan pelaksanaan
program JENDELA mengalami kelewatan di negeri Kelantan. Malah, ketika ini Kelantan
juga antara negeri terendah kadar penembusan jaringan jalur lebar. Oleh itu saya ingin
mengetengahkan beberapa cadangan sebagai jalan keluar terhadap kemelut
pelaksanaan JENDELA di negeri Kelantan:

(i) penambahan peruntukan bagi mempercepatkan program
JENDELA di Kelantan;
(ii) penambahan Pusat Internet Komuniti sebagai one stop centre

digital setempat; dan

(iii) mewujudkan mini lembah siber silikon negeri sebagai kawasan
liputan jalur lebar dan aktiviti yang berkapasiti tinggi dengan
keutamaan kepada big data dan hab inovasi negeri.

Mohon pandangan kementerian berkenaan cadangan-cadangan ini. Seterusnya
khusus kepada isu pelaksanaan jalur lebar.

Dato’ Sri Azalina Othman Said [Pengerang]: Yang Berhormat.

Dato’ Haji Che Abdullah bin Mat Nawi [Tumpat]: Sedikit Tuan Yang di-Pertua
kerana selalunya perkara ini menjadi serangan yang cukup kuat kepada saya di Parlimen
Tumpat. Jadi saya hendak sebut sedikit. Knusus kepada isu pelaksanaan jalur lebar...

Dato’ Sri Azalina Othman Said [Pengerang]: Yang Berhormat, ramai pun...

Dato’ Haji Che Abdullah bin Mat Nawi [Tumpat]: Sedikit sahaja, hendak sudah
ayat terakhir. Perenggan terakhir, saya ingin memohon lanjut kementerian...

Dato’ Sri Azalina Othman Said [Pengerang]: Satu minit Yang Berhormat.

Dato’ Haji Che Abdullah bin Mat Nawi [Tumpat]: Mengenai status premis di
Parlimen Tumpat yang diliputi akses gentian optik. Berapakah perancangan asal bagi
pembangunan premis dengan akses gentian optik, berapa yang telah siap dan berapa
yang masih dalam proses pelaksanaan?

Saya mohon perhatian kementerian berkenaan status pelaksana projek menaik
taraf stesen pemancar ketika ini. Tuan Yang di-Pertua, kerana masa tidak mengizinkan,
ada beberapa perkara lagi yang hendak saya sebut, saya mohon menyokong. Terima
kasih.

Dato’ Sri Azalina Othman Said [Pengerang]: Terima kasih Yang Berhormat.
Sekarang saya menjemput Yang Berhormat Pandan, 12 minit.

1500
3.00 ptg.

Dato’ Seri Dr. Wan Azizah Wan Ismail [Pandan]: Bismillahi Rahmani Rahim.
[Membaca selawat] Assalamualaikum warahmatullahi wabarakatuh, salam sejahtera,
salam keadilan. Tuan Yang di-Pertua, terima kasih kerana memberikan saya peluang
mengambil bahagian dalam perbahasan ucapan RMKe-12.

Ingin saya bermula dengan menyentuh mengenai istilah transformasi, sebab
transformasi itu memberi gambaran seperti transformers yang bertukar sementara walhal
struktur asal tidak berubah. Jika dibandingkan dengan istilah reformasi untuk memperbaiki
sesuatu keadaan dengan sesuatu kepada sesuatu keadaan yang lebih baik dan sesuai.
RMKe-12 ini sepatutnya adalah Rancangan Malaysia untuk membuat reformasi dan
memperbaiki masalah negara kita once and for all dengan izin. Itu adalah poin saya yang
pertama. Ini kerana kita memerlukan islah.

Kita sedang menghadapi satu kemelut degan pandemik COVID-19 ini yang telah
mengakibatkan ramai anak yang menjadi yatim dan sering yatim piatu. Pandemik ini juga
telah meninggalkan kesan buruk kepada ramai rakyat kita, kesan daripada segi mental
