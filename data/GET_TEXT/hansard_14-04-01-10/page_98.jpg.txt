92 DR.29.09.2021

Pertubuhan Peladang Kawasan (PPK) sebagai syarikat peneraju yang sama-sama
bersaing dengan syarikat sedia ada.

01820

Langkah ini dapat membantu membina persaingan sihat (PPK) dengan syarikat-
syarikat swasta dan GLC terkemuka yang menyertai program ini. Perlu juga diingatkan
keuntungan yang diperoleh oleh PPK akhirnya dapat dikembalikan kepada ahli peladang
dalam bentuk dividen.

Kedua, dalam sekuriti makanan ini iaitu peningkatan kecekapan pengurusan air
serta kepadatan infrastruktur. Kepadatan infrastruktur pertanian, khususnya di kawasan
jelapang padi di Kedah atau Dataran Muda adalah terendah berbanding jelapang padi
yang lain. Bagi meningkatkan produktiviti pengeluaran negara, kerajaan telah meluluskan
Projek Pemacu Pertanian bermula pada tempoh Rancangan Malaysia Ke-10 sehingga
kini Rolling Plan Pertama hingga ke RMKe-12.

Adalah diharapkan agar pihak kerajaan dapat memperuntukkan kewangan yang
cukup bagi meneruskan agenda pembangunan infrastruktur ini sehingga keseluruhan blok
pengairan dilengkapi dengan Sistem Pengairan Tersier yang lebih cekap.

Ketiga iaitu mekanisme dan automasi pertanian selari dengan IR4.0. Komponen
mekanisme dan automasi penting dan bertindak sebagai support system dengan izin,
kepada industri tanaman padi negara. Komponen ini mewakili aspek teknologi
kejenteraan, teknologi atasi kehilangan hasil lepas tuai, Internet of Things dengan izin,
teknologi GIS serta robotik dan sebagainya.

Dalam usaha ini, dalam meningkatkan aktiviti yang mempunyai nilai tambah yang
tinggi dalam sektor pertanian, saya mencadangkan untuk pihak kementerian menubuhkan
centre of excellence (RICE) bagi bertujuan mewujudkan kerjasama pintar antara GLC,
pihak swasta, pihak universiti-universiti, agensi-agensi yang di bawah kementerian
termasuklah pertubuhan-pertubuhan peladang yang diterajui bersama bagi menyelia,
menjamin sekuriti makanan beras negara serta bebas kebergantungan kepada beras
import.

Dana penyelidikan dan pembangunan (R&D) industri bagi tempoh 2021 hingga
2025 boleh disalurkan melalui penubuhan RICE ini bagi membuat kajian berkenaan
pengeluaran benih yang berkualiti, kebolehan tanah, penggunaan baja kimia dan organik,
penggunaan racun yang mesra alam, penggunaan teknologi pintar dan lain-lain.

Seterusnya yang keempat iaitu memperluaskan kawasan jelapang padi. Bagi
tempoh semasa pembangunan domestik, di sesebuah kawasan tidak dapat dielakkan
bagi memenuhi keperluan sosioekonomi dan pertambahan penduduk. Dalam keadaan ini,
tanah-tanah pertanian tidak dapat dielakkan untuk dibangunkan dengan perumahan dan
juga industri setempat.

Sebagai contoh di kawasan Muda, sejumlah 8,389 hektar tanah pertanian telah
diubah syarat berdasarkan permohonan ubah syarat yang diterima. Pihak berwajib perlu
mengambil pendekatan bagi menggantikan tanah pertanian yang hilang ini dengan
memperluaskan kawasan-kawasan berpotensi di luar jelapang padi untuk dijadikan
sebahagian kawasan dalam skim jelapang. Kajian kemungkinan perlu dibuat bagi menilai
potensi kawasan-kawasan yang terpilih.

Seterusnya dalam tema melonjakkan kemampanan, iaitu mempercepat
pertumbuhan hijau untuk kemampanan dan daya tahan, saya ingin membangkitkan
mengenai isu perubahan iklim dan memenuhi keperluan sumber air baharu. Khususnya
dalam tanaman padi, ia sangat berkait rapat dengan keperluan air dan juga perubahan
iklim yang akan mempengaruhi hasil dan pengeluaran padi. Dengan ketidaktentuan
perubahan iklim pada masa kini, sektor pertanian dan domestik berhadapan dengan risiko
kegagalan operasi apabila berlakunya bencana alam seperti kemarau, turunan hujan yang
tinggi dan sebagainya.

Justeru sebagai agensi yang bertanggungjawab menyelia jelapang padi terbesar
di negara, isu’ keselamatan empangan’ sangat_ dititikberatkan. Kerja-kerja
penyelenggaraan bagi komponen mekanikal dan elektrikal serta sivil di empangan perlu
diberi perhatian yang sewajarnya daripada segi penyaluran peruntukan yang diperlukan
