DR.29.09.2021 83

Oleh yang demikian, semua negara di dunia perlu mencapai sasaran net zero
carbon secepat mungkin untuk mengelakkan kenaikan suhu berlebihan. Tidak dinafikan
bahawa Malaysia merupakan negara pengeluar minyak dan gas asli yang substantial, dan
industri ini merupakan penyumbang terbesar terhadap perubahan iklim iaitu melalui
carbon emissions daripada penjanaan kuasa elektrik dan juga daripada kenderaan-
kenderaan yang menggunakan minyak petrol.

Tuan Yang di-Pertua, kajian International Energy Agency yang bertarikh Mei 2021
menunjukkan bahawa sekiranya dunia ingin mencapai net zero carbon pada tahun 2050,
penggunaan hidrokarbon sedunia perlu turun dari 90 juta tong sehari ke 25 juta tong
sehari.

01740

Ini bermakna pengeluaran minyak dan gas asli terpaksa surut sebanyak 70
peratus dalam tiga dekad yang akan datang ini. Penyurutan mendadak ini akan berlaku.
Oleh demikian Malaysia dan PETRONAS perlu bersedia, dengan izin, to brace for impact.

Pada masa ini jumlah jualan ataupun revenue setahun PETRONAS sebelum
COVID-19 adalah pada sekitar RM240 bilion. Tahun lalu, pandemik COVID-19 telah
menyebabkan penurunan jualan minyak dan gas jatuh ke tahap RM180 bilion. Penyurutan
29 peratus ini diakibatkan oleh satu pandemik sahaja. Apa lagi sekiranya kita menghadapi
krisis yang jauh lebih besar daripada pandemik iaitu perubahan iklim. Penyurutan 70
peratus yang diramalkan bermakna jualan PETRONAS akan jatuh ke tahap RM72 bilion
sahaja setahun. Kini, minyak dan gas menyumbang cukai dan dividen lebih kurang RM30
billion ke RM50 bilion setahun kepada hasil fiskal kerajaan. Pada tahun 2050,
penyumbangan hasil setahun akan menurun ke RMQ bilion sahaja ke RM15 bilion
setahun. Ini memang tidak mencukupi untuk menyokong perbelanjaan kerajaan.

Tuan Yang di-Pertua, dengan izin, we have to start reducing our severe economic
and fiscal dependency on oil and gas. Reformasi sektor ini perlu dilakukan dalam tempoh
RMKe-12. Sekelip mata 30 tahun akan berlalu. Kita perlu membuat perancangan
economic divestment and diversification secepat mungkin. Kalau tidak we will face an
economic disaster. Oleh itu, jelas bahawa PETRONAS perlu mula menukar business
model ia dan memberi fokus kepada renewable energy dan pembaharuan ini juga perlu
dilakukan kepada semua kontraktor, vendor dan supplier yang menyokong ekosistem
PETRONAS.

Tuan Yang di-Pertua, saya ingin mengalih perhatian saya pada isu industri
perhutanan. The total natural and planted forest cover di Malaysia ini adalah lebih kurang
pada paras 40 peratus ke-50 peratus. Berbanding dengan kebanyakan negara maju yang
lain, ini merupakan satu tahap forest cover yang cukup baik. Dalam konteks perubahan
iklim, hutan kita berfungsi sebagai carbon sink dengan izin this carbon sink is used to
offset Malaysia’s carbon emissions.

Apa yang jelas, industri perhutanan adalah penting bagi Malaysia sebagai
penjana ekonomi dengan export value timber product sebanyak RM25 bilion setahun.
Hutan kita merupakan sumber kekayaan tetapi ia perlu dijaga baik supaya kekayaan ini
kekal berterusan. Saya memang menyokong prinsip bahawa perlindungan hutan, dengan
izin, can coexist dengan industri perhutanan komersial. Protecting the rainforest and
commercial forestry can complement each other and need not be at loggerhead.

Di negara barat yang maju seperti Norway, Finland dan Kanada, pengurusan
hutan mereka adalah berdasarkan Reduced Impact Logging (RIL) dan memastikan hutan
menjadi sumber lestari membekalkan kayu balak berterusan. la berdasarkan kepentingan
komersial dan juga ada pada masa yang sama memelihara hutan asal mereka sebagai
National Parks ataupun Heritage Forests.

Apa yang sedang diamalkan sekarang di Malaysia merupakan model yang lebih
kurang sama. Ada hutan kita dikomersialkan dan pada masa yang sama ada hutan asal
yang dipelihara. Isu pokoknya di Malaysia bukanlah berpunca daripada segi dasar tetapi
daripada segi implementasi yang kerap kali dipengaruhi oleh rasuah dan salah guna.
Hutan kita kerap kali dirampas oleh orang-orang yang berkuasa bersama dengan kroni-
kroni mereka.
