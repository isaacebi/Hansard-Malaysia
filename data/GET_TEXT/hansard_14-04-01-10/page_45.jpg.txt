DR.29.09.2021 39

isi rumah akibat impak pandemik COVID-19. Sejumlah 20 peratus kumpulan M40 telah
menjadi kumpulan B40.

Sejumlah 12.8 peratus kumpulan T20 menjadi kumpulan M20. Maksudnya sudah
jatuh status daripada T20 kepada M40, M40 kepada B40 dan B40 lagi jatuh kepada miskin
tegar dan miskin mutlak. Kadar miskin tegar telah naik daripada 0.4 peratus kepada 1
peratus. Itu baru Poverty Report 2020, Laporan Tentang Kemiskinan Tahun 2020. Apa
pula angka-angka tersebut dalam laporan tahun 2021 yang turut pada waktu itu masih
mengalami kegawatan ekonomi. Adakah usaha konkrit untuk membantu keluarga-
keluarga miskin tegar keluar daripada kitaran kemiskinan?

Tuan Yang di-Pertua, menurut EPF atau Kumpulan Wang Simpanan Pekerja, 46
peratus ahli KWSP yang berumur kurang daripada 55 tahun mempunyai simpanan kurang
daripada RM10 ribu daripada akaun KWSP. Isu jaminan hidup selepas persaraan atau
retirement security menjadi lebih meruncing. KWSP mencadangkan ahli-ahli KWSP
mempunyai sekurang-kurangnya RM240 ribu sebagai basic saving menjelang umur
mereka 55 tahun tetapi hanya 27 peratus ahli-ahli KWSP mencapai angka tersebut.

Pandemik COVID-19 dengan pelbagai program pengeluaran sama ada i-Sinar
dan i-Citra telah merumitkan perancangan jaminan hidup selepas persaraan. Tambahan
pula, ramai yang bekerja sambilan sebagai gig worker tidak mempunyai pendapatan yang
stabil dan tetap. Saya hanya dapat membaca di dalam dokumen RMKe-12 ini bahawa
hanya akan menubuhkan lebih banyak lagi pusat warga emas. Akan tetapi, pusat warga
emas tidak dapat menjamin kelangsungan hidup warga emas selepas persaraan.

Saya ingin bertanyakan Kementerian Pembangunan Wanita, Keluarga dan
Masyarakat, adakah dasar ekonomi untuk persediaan persaraan warga emas kita dalam
RMKe-12 itu. Satu krisis ekonomi untuk warga emas, satu retirement crisis telah mula
terbentuk dan akan nampak impaknya dalam masa 10 tahun hingga 30 tahun.

Pada tahun 2020, melebihi 70 peratus populasi Malaysia berumur 65 tahun ke
atas dan seperti ucapan Yang Amat Berhormat Perdana Menteri, Malaysia akan dijangka
menjadi sebuah negara tua pada tahun 2030 iaitu apabila 15 peratus daripada jumlah
penduduk Malaysia berumur 60 tahun ke atas. Bukan sahaja angka warga emas yang
semakin meningkat, simpanan KWSP yang semakin kurang dan beban pencen kerajaan
semakin tinggi.

Saya telah bertanyakan soalan jumlah pembayaran pencen dari tahun 2010
hingga tahun 2020 dan unjuran untuk tahun 2030. Perbelanjaan kerajaan melalui pencen
ialah RM9.88 bilion pada tahun 2010 dan meningkat 167 peratus ke RM26.38 bilion pada
tahun 2020 dan angka ini meningkat kepada 372 peratus iaitu mencecah RM46.6 bilion
pada tahun 2030. Tiga kali- ganda dari tahun 2010 ke tahun 2030. Oleh itu, saya menyeru
supaya kerajaan adakan satu- dasar ekonomi komprehensif untuk warga emas dan dasar
harus meliputi KWSP pension dan lain-lain kemudahan untuk menyokong warga emas.

Adakah perlindungan sosial untuk gig workers memandangkan kumpulan ini
semakin ramai, adakah cadangan perubahan perundangan oleh Kementerian Sumber
Manusia untuk memberikan perlindungan sosial kepada gig workers supaya mereka dapat
setaraf dengan pekerja sepenuh masa?

Isu kKemapanan. Bukit Bendera telah diisytiharkan sebagai UNESCO Biosphere
Reserve melalui mesyuarat baru-baru ini pada 15 September 2021. Itu meletakkan nama
“Bukit Bendera, Pulau Pinang” dan Malaysia di mata dunia. Bukit Bendera merupakan
UNESCO Biosphere Reserve yang ketiga di Malaysia. Saya rasa saya membangkitkan
satu isu tentang Tasik Chini di negeri Pahang yang telah diiktiraf sebagai UNESCO
Biosphere Reserve pada tahun 2009 tetapi mengalami isu bahawa Tasik Chini ditarik balik
sebagai biosphere reserve kerana menurut UNESCO mereka akan membuat semakan
dan tempoh audit terakhir ialah tahun 2022.

Saya ingin mendapatkan penjelasan Yang Berhormat Menteri supaya
memastikan bahawa Tasik Chini dapat diselamatkan dan tidak dilucutkan daripada
UNESCO Biosphere Reserves...

Tuan Sanisvara Nethaji Rayer a/l Rajaji [Jelutong]: Yang Berhormat Bukit
Bendera, sedikit sahaja.
