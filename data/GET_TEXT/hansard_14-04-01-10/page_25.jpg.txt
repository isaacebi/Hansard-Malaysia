DR.29.09.2021 19

mengetahui perkembangan JENDELA dalam kawasan masih-masing dan kalau Yang
Berhormat ada enquiries bolehlah temui saya secara terus atau Yang Berhormat Timbalan
Menteri.

Tuan Syed Saddiq bin Syed Abdul Rahman [Muar]: Yang Berhormat Menteri,
saya cuma hendak ucapkan terima kasih kerana Yang Berhormat Menteri merupakan
Menteri pertama yang sampaikan list projek pembangunan di kawasan Parlimen masing-
masing, bukan esok, sudah dapat semalam. Terima kasih, saya berharap Yang Berhormat
Menteri lain dapat lakukan perkara yang sama. Terima kasih.

Tuan Syed Ibrahim bin Syed Noh [Ledang]: Setuju tetapi minta ada penjelasan
juga dan penerangan berkenaan dengan maklumat tersebut. Terima kasih.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Menteri.

8. Tuan Su Keong Siong [Kampar] minta Menteri Pelancongan, Seni dan Budaya
menyatakan jumlah yang kehilangan pekerjaan sejak perlaksanaan Perintah Kawalan
Pergerakan (PKP). Apakah langkah yang diambil oleh kerajaan untuk membantu
golongan yang hilang pekerjaan, terutamanya sektor pelancongan, hotel dan F&B untuk
mendapat kembali pekerjaan masing-masing.

Timbalan Menteri Pelancongan, Seni dan Budaya [Datuk Seri Dr. Santhara]:
Terima kasih kepada Yang Berhormat Kampar. Tuan Yang di-Pertua, seperti Ahli Yang
Berhormat sedia maklum, pandemik COVID-19 telah menjejaskan hampir keseluruhan
ekosistem perniagaan termasuklah yang berkaitan dengan pelancongan dan
menyebabkan kehilangan pekerjaan.

Berdasarkan Akaun Satelit Pelancongan 2020 yang dikeluarkan oleh Jabatan
Perangkaan Malaysia (DOSM) guna tenaga pelancongan pada tahun 2020 mencatatkan
seramai 3.5 juta orang iaitu pengurangan sebanyak 2.9 peratus berbanding 3.6 juta orang
guna tenaga pada tahun 2019.

Data guna tenaga dalam industri pelancongan ini merangkumi 34.5 peratus dan
sektor makanan dan minuman atau food and beverage (F&B), sebanyak 33.4 peratus
dalam sektor peruncitan dan sebanyak 17.4 peratus dalam perkhidmatan khusus
pelancongan negara iaitu country-specific tourism services iaitu coding Tourism Satellite
Accounts 2020 ataupun Jabatan Perangkaan Malaysia yang melibatkan juga kewangan,
insurans, pendidikan, kesihatan, Meetings, Incentives, Conventions and Exhibitions
(MICE) serta aktiviti sauna, mandian stim, salon, mengurut dan juga lain-lain.

Untuk makluman, komponen guna tenaga dalam industri pelancongan pula
adalah meliputi industri-industri seperti berikut:

(i) perkhidmatan penginapan;

(ii) perkhidmatan penyediaan makanan dan minuman;

(iii) perkhidmatan pengangkutan penumpang;

(iv) perkhidmatan agensi pelancong dan penempahan lain;
(v) perkhidmatan kebudayaan sukan dan rekreasi;

(vi) jualan runcit bahan api kenderaan;

(vii) perdagangan runcit; dan

(viii) | perkhidmatan khusus bercirikan pelancongan negara.

Kementerian Pelancongan, Seni dan Budaya (MOTAC) telah melaksanakan
beberapa inisiatif bagi membantu menghidupkan semula aktiviti pelancongan demi
memastikan kelangsungan pekerjaan dalam sektor ini. Antaranya adalah seperti berikut,
yang pertama menyediakan kemudahan pusat kuarantin yang melibatkan 378 buah hotel
di seluruh negara yang telah bersetuju untuk jadikan sebagai stesen kuarantin COVID-19
bagi di bawah program kuarantin wajib ke atas individu yang memasuki Malaysia dari luar
