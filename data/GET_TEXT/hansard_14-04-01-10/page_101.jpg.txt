DR.29.09.2021 95

pembangunan lestari dengan mengambil kira faktor kesejahteraan peneroka dan generasi
kedua anak peneroka?

Seperti unum mengetahui, FGV telah mencatatkan kerugian sebanyak RM815
juta pada tahun 2018 dan dapat mengurangkan kerugian operasi kepada sejumlah RM194
juta pada tahun 2019. Penglibatan FELDA di Sabah bermula pada tahun 1979 apabila
Kerajaan Negeri Sabah pada masa tersebut telah memberi kebenaran untuk memajukan
209,393 hektar tanah milik negeri Sabah di kawasan-kawasan Kinabatangan, Lahad Datu,
Tawau, Nabawan dan Keningau.

Hanya 124,390 hektar yang telah dimajukan sebagai perladangan kelapa sawit
yang dibahagikan kepada FELDA Sahabat Lahad Datu sebanyak 106,760 hektar,
Gugusan FELDA Ubas di Daerah Kalabakan sebanyak 8,898 hektar dan FELDA
Kalabakan juga di dalam Daerah Kalabakan seluas 8,731.

Hanya seramai 1,647 peneroka warga Sabah telah didaftarkan mendapat 14 ekar
untuk sekeluarga menjadikan jumlah peruntukan tanah pertanian kepada peneroka warga
Sabah pada hanya 9,607 hektar sejak tahun 1990 bilamana kerajaan menukar polisi
pengoperasian FELDA yang telah menghentikan aktiviti merekrut peneroka-peneroka
baru dan gagal memenuhi persetujuan asal seperti yang dijanjikan pada awal penglibatan
FELDA di Sabah untuk memperuntukkan 40,000 hektar kepada peneroka warga Sabah.

Jika usaha pengambilan semula hak tanah FELDA berjaya dilaksanakan melalui
penguasaan saham FELDA dalam FGV dalam masa terdekat, warga Sabah memohon
agar FELDA dapat memenuhi janji asal atau janji awal untuk terus merekrut peneroka-
peneroka baru yang lebih ramai dengan peruntukan untuk tanah ditukar dari ladang
komersial milik FELDA sekarang kepada lot-lot pertanian sawit peneroka pada kadar
sekurang-kurangnya 15,000 hektar tambahan dalam tempoh RMKe-12.

Pertanian adalah perniagaan yang menguntungkan. Dalam usaha ini, kita juga
boleh menurunkan kadar kemiskinan di kalangan penduduk Sabah. FELDA juga harus
dimestikan untuk mewujudkan lebih banyak industri hiliran berasaskan kelapa sawit di
Sabah dan mula berusaha untuk memasarkan dan mengeksport produk-produk akhir
berasaskan sawit kepada pasaran-pasaran yang luas di negara-negara jiran yang
berdekatan dengan negeri Sabah.

Sabah juga mempunyai pelabuhan-pelabuhan yang baik dan lengkap untuk
diguna pakai dalam proses pengeksportan pengeluaran barangan. Rakyat Sabah sudah
tentu ingin melihat agar negeri Sabah bukan hanya dijadikan kawasan penanaman kelapa
sawit tetapi juga kawasan industri hiliran pemprosesan dan pembuatan produk hasil dari
tanaman komersial yang diusahakan di Sabah.

Sudah tentu jika perindustrian diwujudkan, peluang-peluang pekerjaan dapat
diwujudkan dengan lebih banyak di Sabah. Aktiviti industri hiliran sawit juga sudah terbukti
boleh dijayakan bila FELDA juga ada kesungguhan dan niat yang baik untuk warga Sabah
seperti yang dilakukan oleh Benta Wawasan Sdn. Bhd. dan beberapa syarikat
perladangan milik kerajaan negeri yang mengeluarkan produk akhir sawit berjenama
Minyak Masak BESS, Edible Oil dan GOLD yang diusahakan perwujudannya oleh
kerajaan negeri di bawah Parti Warisan. Usaha ini dapat mencipta pekerjaan untuk anak-
anak Sabah.

Dalam buku RMKe-12 yang diedarkan, dinyatakan jaringan hubungan
pengangkutan Sabah dan Sarawak dan Kalimantan akan dinaiktarafkan. Usaha ini adalah
termasuk pembinaan sambungan jalan di antara Serudong di Kalabakan dan Simanggaris
di Kalimantan.

Untuk menyokong ekonomi di antara kedua pihak, antara Serudong dan
Simanggaris, fasiliti kompleks ICQS juga akan dibangunkan. Saya ada mendengar
jawapan bertulis dalam penggulungan Yang Berhormat Menteri Kerja Raya dalam
perbahasan titah diraja terhadap cadangan pembangunan yang sama menyatakan adalah
telah diputuskan oleh Kementerian Kewangan pada Jun 2020 untuk tidak meneruskan
semua inisiatif yang diluluskan dalam Belanjawan 2020 yang mana ada menyenaraikan
kelulusan sejumlah RM600 juta untuk cadangan projek Lebuhraya Trans Borneo dan
Kompleks ICQS tersebut.
