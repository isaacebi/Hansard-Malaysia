10 DR.29.09.2021

01040

Dalam hal ini, parti-parti politik di Malaysia perlu menggalas tanggungjawab untuk
memainkan peranan penting yang lebih signifikan untuk melatih, memperkasa dan
memberi peluang kepada ahli-ahli politik wanita untuk mereka juga menyumbang dan
sebagai pembela nasib rakyat dan penggerak pada pembangunan negara.

Saya memahami parti-parti politik meletakkan calon bukan semata-mata untuk
bertanding tetapi untuk menang dalam pilihan raya dan bukan sekadar untuk memenuhi
kuota. Jadi, saya mengharapkan usaha-usaha untuk meningkatkan peranan wanita di
semua peringkat termasuk penggubalan polisi dan pentadbiran, negara dan masyarakat
harus diberi sokongan oleh semua pihak.

Jadi, saya mengharapkan supaya perkara ini diambil perhatian oleh semua
pemimpin parti politik. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri.

Puan Rusnah binti Aluai [Tangga Batu]: Yang Berhormat Tangga Batu.
Puan Kasthuriraani a/p Patto [Batu Kawan]: Sedikit, Yang Berhormat.
Puan Rusnah binti Aluai [Tangga Batu]: Yang Berhormat Tangga Batu.

Timbalan Yang di-Pertua [Dato' Mohd Rashid Hasnon]: Saya akan ambil
sebelah sini. Saya jemput Yang Berhormat Beaufort.

Dato’ Hajah Azizah binti Mohd Dun [Beaufort]: Terima kasih Tuan Yang di-
Pertua. Saya ingin bertanya kerana ini satu persoalan yang sudah lama kita perjuangkan
seterusnya kaum wanita. Adakah kementerian sesuai dengan kita telah memeterai
memorandum persefahaman di antara kerajaan dan juga pihak pembangkang PH dan
Reformasi Parlimen.

Adakah kementerian bercadang untuk mengadakan perbincangan dengan parti-
parti politik supaya ada timbul kesedaran untuk memastikan sekurang-kurangnya dalam
pililhan raya akan datang 30 peratus daripada calon-calon setiap parti itu adalah terdiri
daripada kaum wanita, mewakili kaum wanita.

Kedua, adakah kementerian merancang strategi bagaimana kita menyiapkan
sediakan kaum wanita yang mempunyai potensi untuk menjadi Ahli-ahli Parlimen ataupun
ADUN dapat kita berikan pendidikan awal dan ilmu yang sesuai bagi mereka dapat
memberikan perkhidmatan yang terbaik apabila mereka dipilih nanti. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Beaufort. Sila Yang Berhormat Timbalan Menteri, satu minit.

Dato’ Hajah Siti Zailah binti Mohd Yusoff: Ya, terima kasih atas soalan
tambahan, Yang Berhormat Beaufort. Jadi, kita sangat mengalu-alukan apa jua cadangan
dan perbincangan yang ke arah untuk menyokong, meningkatkan kepimpinan wanita di
mana-mana peringkat. Jadi, kami di kementerian bersedia mengadakan perbincangan
dengan mana-mana pihak untuk memastikan supaya hasrat untuk kita meningkatkan lagi
terutama kedudukan wanita di sudut peringkat pembukaan dasar ini dapat dilaksanakan.

Alhamdulillah, di pihak kementerian, kita menyusun pelbagai program untuk
memastikan supaya kita dapat melahirkan kepimpinan-kepimpinan muda. Antara program
kita ialah kita sedang dalam membuat semakan terhadap Pelan Tindakan Pembangunan
Wanita Negara dan begitu juga untuk melihat apa-apa isu yang boleh menyebabkan
timbulnya kekangan ini.

Jadi, ini merupakan satu- dalam isu memperkasakan wanita ini sebenarnya ia
merupakan isu cross-cutting. la memerlukan penglibatan, kerjasama dan sokongan
daripada semua kementerian, semua agensi malah kaum lelaki juga. Bukan sahaja kami
di Kementerian Wanita, di kementerian-kementerian lain juga harus bekerjasama untuk
sama-sama kita memastikan yang terbaik untuk wanita Malaysia. Terima kasih

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri.
