DR.29.09.2021 49

nadi pengangkutan dan perdagangan yang pesat satu ketika dahulu, era sebelum Perang
Dunia Kedua lagi.

Pelabuhan bijih besi di Jubakar Pantai pernah memberikan sumbangan yang
besar terhadap revolusi industri dunia. Pada awal tahun 1914, ratusan tan bijih besi
diangkut melalui daripada bijih dari Bukit Besi, Temangan melalui kereta api ke Tumpat
sebelum dieksport ke serata dunia. Ketika pendudukan Jepun sekitar tahun 1941 hingga
1945, syarikat Oriental Mining Company telah mengimport bijih besi dari Tumpat ke
negara Jepun. Sumber mineral ini terus dijarah, seterusnya oleh penjajah British sehingga
tahun 1965.

Manakala Pelabuhan Palekbang pula mempunyai kedudukan yang strategik,
terletak di muara Sungai Kelantan menghubungkan bahagian hulu dan hilir negeri
Kelantan yang sangat penting kepada aspek pengangkutan dan ekonomi. Namun perkara
tersebut pada hari ini tinggal sejarah. Zaman kegemilangan dan kemasyhuran pelabuhan-
pelabuhan ini tenggelam ditelan masa. Struktur-struktur binaan pula kebanyakan musnah
dimamah usia yang tinggal hanyalah binaan usang tanpa direkodkan bahawa nama
Tumpat sebagai sebuah kawasan yang pernah menjadi sebahagian dari pusat
perdagangan utama di dunia suatu ketika dahulu.

Oleh itu saya ingin mencadangkan supaya kegemilangan kawasan Tumpat ini
dikembalikan semula dengan kerajaan menghidupkan semula pelabuhan Tumpat,
sekurang-kurangnya menjadikan Tumpat sebagai pusat membaiki kapal dan
maintenance, repair and operations di Mukim Tabar yang ada kemudahannya. Cadangan
ini bukan sekadar usaha untuk mengembalikan kegemilangan yang pernah menempa
nama Tumpat di persada dunia, bahkan keperluan terhadap pelabuhan di Tumpat ini juga
amat tinggi bagi menyediakan alternatif dan menjadi pelengkap kepada Pelabuhan Tok
Bali yang sedang diusahakan.

Tuan Yang di-Pertua, saya seterusnya ingin menyentuh mengenai isu pelacongan
di Tumpat. Beberapa cadangan tambahan wajar untuk dipertimbangkan oleh Kementerian
Pelancongan, Seni dan Budaya bagi mengembangkan daya tarikan pelancongan di
Kelantan dan juga di Tumpat.

Pertama, cadangan mewujudkan signage nama bandar yang besar dan berlampu
di sepanjang sungai Kelantan seperti signage nama Kota Bharu di tebing sungai yang
menghadap ke Pasir Pekan, Tumpat. Nama Pasir Pekan ataupun Tumpat di tebing sungai
Kota Bharu yang menghadap ke Tumpat dan Tumpat merupakan daerah yang
bersempadan dengan negara Thailand yang mempunyai pelbagai tinggalan sejarah yang
signifikan sebagai mana yang saya sebutkan sebentar tadi.

Di Tumpat, bukan sahaja terdapat sebuah kawasan bebas cukai serta stesen
kereta api terakhir di Pantai Timur, bahkan Tumpat juga adalah kawasan pendaratan
tentera Jepun ketika pendudukan Jepun di negara ini satu ketika dahulu. Di sini
terdapatnya tempat pembuatan kraf perak yang terkenal, pusat pengeluaran daging,
dodol, keropok, budu dan seumpamanya. Suluk Tok Selehor, Kubu Tok Janggut, pantai-
pantai yang menarik bahkan terdapat rumah-rumah ibadat pelbagai agama dan sebuah
masjid tertua di Malaysia iaitu Masjid Kampung Laut juga merupakan tarikan pelancong
ke daerah ini.

Oleh itu sangat bersesuaian sekali jika Tumpat dijadikan pusat pelancongan di
negara ini dengan pelbagai tarikan sejarah dan keunikan yang sedia ada. Seterusnya
adalah rancangan menaik taraf Jeti Pulau Suri dan Pulau Perniagaan Pasar Terapung di
Pulau Suri bagi keselamatan pengunjung dan perniagaan setempat, selain menjadi
tarikan pelancong di kepulauan berkenaan.

Saya juga ingin mengutarakan cadangan pembangunan Mukim Tebing sebagai
pusat tarikan pelancongan khusus melibatkan ladang kelapa pandan dan durian belanda
berkeluasan 25 ekar serta Pondok Meheliah yang beroperasi dibangunkan sebagai pusat
terapi rohani dan jiwa selaras dengan Kelantan hab pelancongan pendidikan agama.

Tuan Yang di-Pertua, memandangkan masa yang tidak menyebelahi saya, saya
hendak sebut yang terakhir. Perkara yang terakhir yang saya kira antara yang terpenting
ingin saya sentuh adalah berkenaan dengan pelaksanaan Pelan Jalinan Digital Negara
(JENDELA) yang dijangka bakal menyediakan 100 peratus liputan 4G di kawasan
