DR.29.09.2021 17

liputan 4G di Sarawak sekarang ini hanya berada pada tahap 80.84 peratus berbanding
dengan nasional liputan 4G pada tahap kira-kira 94 peratus.

Di kawasan Julau, saya mengambil perhatian kerana liputan LTE 4G atau (/ong-
term evolution fourth generation) 4G hanya tahap 27.34 peratus. Jadi, terdapat
kesenjangan yang besar di antara Sarawak dengan Julau apa lagi dibandingkan dengan
nasional.

Oleh kerana itu, kerajaan telah mengaturkan supaya satu program besar dibuat
untuk di kawasan Parlimen Yang Berhormat yang meliputi kawasan-kawasan yang ada
Yang Berhormat bangkitkan sewaktu perbahasan Yang Berhormat baru-baru_ ini
termasuklah di kawasan-kawasan seperti di Nanga Dayu di Ulu Kuta, di Nanga Wak, di
Ganega, Ulu Pedanum, di Merurun, di Ulu Sigai dan Nanga Ensiring Yang Berhormat.

Di kawasan Yang Berhormat telah disiapkan perancangan untuk membina
menara baharu. Terpaksa dibina lebih banyak menara baharu iaitu sebanyak 47 menara
baharu. Di samping itu Yang Berhormat, di kawasan Yang Berhormat juga sebanyak 38
stesen yang telah dinaiktarafkan, tiga telah siap dan 35 lagi sedang kita laksanakan.

Selain daripada itu premis tersedia gentian optik ataupun premis yang mendapat
khidmat gentian optik kita ingin tingkatkan kepada 315 lagi, 226 telah siap dan oleh kerana
kawasan Yang Berhormat merupakan kawasan pedalaman dan juga banyak kawasan
yang agak jauh daripada bandar dan tempat tinggal yang agak terasing dan sukar bagi
kita membina menara cara biasa maka jalur lebar satelit perlu diadakan bagi kawasan
Parlimen Julau.

Untuk itu, sebanyak 46 projek bagi menyampaikan khidmat melalui jalur lebar
satelit. Kemudian, untuk makluman Yang Berhormat juga dalam kawasan Yang
Berhormat kita melaksanakan Program Point of Presence (PoP) iaitu untuk menyalurkan
fibre optic ke kawasan-kawasan sekolah supaya mendapat bekalan connectivity yang
lebih stabil dan untuk itu ada 35 buah sekolah terlibat di kawasan Parlimen Julau.

Itu_ menandakan betapa kawasan Yang Berhormat menjadi satu kawasan
tumpuan dan kesemuanya ini akan dimulakan bulan hadapan untuk makluman Yang
Berhormat dan kita harap dapat disiapkan sebelum akhir tahun hadapan supaya
menjelang akhir tahun hadapan di kawasan Yang Berhormat. Liputannya adalah menjadi
setara atau hampir setara dengan national average bagi kesemuanya mendapat liputan
4G ataupun /ong-term evolution fourth generation. Terima kasih Yang Berhormat.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Soalan tambahan. Silakan Yang Berhormat Julau.

Tuan Larry Soon @ Larry Sng Wei Shien [Julau]: Terima kasih Yang
Berhormat Menteri yang bagi satu jawapan yang lengkap dan jelas. Saya difahamkan
bahawa apabila akses jaringan internat itu dipertingkatkan kelajuannya dari 2G ke 3G
ataupun dari 3G, 4G berlaku juga ada satu impak yang lain di mana kawasan akses
jaringan internet akan berkurangan dan tidak dapat diakses di kawasan-kawasan terpencil
yang lain.

So, the area of coverage gets reduced as internet speed is upgraded dan di
kawasan saya juga ada kes bila menara Telekom sudah ada, tetapi tidak ada network
sekali. Tiada internet coverage, tak ada line coverage juga. So, soalan saya apakah
langkah solusi pihak KKMM untuk menyelesaikan isu seperti ini? Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Julau. Sila Yang Berhormat Menteri.

Tan Sri Datuk Seri Panglima Haji Annuar bin Haji Musa: Terima kasih Yang
Berhormat. Kementerian sedar tentang perkara itu. Ini kerana soal speed dan sebagainya
amat bergantung pada misalnya jumlah pengguna pada sesuatu masa dan juga aktiviti-
aktiviti yang berjalan serentak terutamanya sewaktu berlaku PKP dan ia menjejaskan
speed di kawasan-kawasan tertentu.

Jadi, untuk itu bulan lepas kementerian telah melancarkan Portal JENDELA Map
supaya orang awam dapat melaporkan secara terus. Ini untuk mendapat maklumat
