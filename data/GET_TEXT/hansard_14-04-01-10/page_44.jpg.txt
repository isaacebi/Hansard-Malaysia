38 DR.29.09.2021

Tuan Yang di-Pertua, sebelum saya duduk janganlah kita bercakap tentang
Rancangan Malaysia Kedua Belas tetapi kita lupa pada rakyat yang memerlukan
kerajaan, menggunakan Ahli-ahli Parlimen sebagai mata dan telinga.

01230

Apabila kita tegur, bukan kerana kita marah dan benci kepada kerajaan tetapi kita
mahu letakkan kelebihan kita kepada rakyat yang meletakkan kita menjadi wakil mereka
di dalam Dewan Parlimen ini.

Dengan itu Tuan Yang di-Pertua, Ahli Parlimen Pengerang, saya menyokong
Rancangan Malaysia Kedua Belas. Terima kasih.

Tuan Yang di-Pertua: Terima kasih Yang Berhormat. Seterusnya — sebenarnya
selepas ini ialah Yang Berhormat Bukit Bendera. Yang Berhormat Muar minta sebelum
pukul 1.00 tetapi saya rasa tidak sempat Yang Berhormat.

Jadi, Yang Berhormat Bukit Bendera silakan.

12.30 tgh.

Tuan Wong Hon Wai [Bukit Bendera]: Terima kasih Tuan Yang di-Pertua. Saya
turut ingin membahaskan Rancangan Malaysia Kedua Belas. Saya mengharapkan RMKe-
12 sebuah pelan ekonomi pasca pandemik COVID-19 untuk melonjakkan Malaysia
kepada sebuah ekonomi yang maju. Sebelum ini Malaysia bersaing dengan ekonomi-
ekonomi- Four Asian Tigers- Korea, Hong Kong, Singapura dan Taiwan. Mampukah
Malaysia menjadi the fifth Asian tiger melalui Rancangan Malaysia Kedua Belas.

Adakah strategi membina semula ekonomi selepas COVID-19. Kita tahu COVID-
19 satu black swan event dengan unpredictable dengan pelbagai uncertainty. Mampukah
RMKe-12 membina semula ekonomi?

RMKe-12 perlu menambahkan lebih besar kek ekonomi kita supaya untuk to
growth the economy, baru kita boleh bercakap tentang to redistribute the benefits daripada
segi distributing justice supaya kebaikan ekonomi boleh dapat dinikmati oleh semua pihak.
RMKe-12 menggariskan- saya baca rangka kerja industri aeroangkasa dengan begitu
hebat anggaran ia. Unjuran pendapatan aeroangkasa RM55.2 bilion menjelang tahun
2030. Lima peratus bahagian pasaran global nombor satu di Asia Tenggara bagi
pembuatan alat ganti komponen, penawaran kerja dan sebagainya.

Menyentuh tentang pewujudan kluster dan zon aktiviti aeroangkasa di Selangor
dan juga di Pulau Pinang- persoalan saya, jumlah pelaburan kerajaan, peruntukan
kerajaan dalam industri aeroangkasa di Selangor dan Pulau Pinang, atau ini hanya
bergantung sepenuhnya kepada pelaburan swasta yang tidak menentu? Malah,
perancangan fizikal zon aktiviti aeroangkasa sama ada kerajaan memberikan insentif khas
terhadap pelaburan asing dalam industri aeroangkasa.

Saya membangkitkan perkara ini kerana dalam buku RMKe-12 begitu hebat
ilustrasinya tetapi ucapan Yang Amat Berhormat Perdana Menteri tidak langsung
menyebut agenda aeroangkasa. So, saya ingin satu penjelasan daripada Yang Berhormat
Menteri Sains, Teknologi dan Inovasi, adakah ia hanya perancangan tentang industri
aeroangkasa ini hanya indah khabar daripada rupa?

Tuan Yang di-Pertua, saya turut ingin menyentuh tentang tema tadi iaitu ‘Inklusif’.
RMKe-12 tidak harus semata-mata sebuah dokumen ekonomi dengan angka
pertumbuhan GDP sahaja. la juga harus berpaksikan kepada Wawasan Kemakmuran
Bersama 2030- Shared Prosperity Vision, dengan sebuah masyarakat yang inklusif.
Apabila kerajaan menyatakan agenda Keluarga Malaysia, ia harus benar-benar
menggambarkan semangat pelbagai kaum, kebudayaan serta lokaliti kewilayahan di
Malaysia. Slogan ‘Keluarga Malaysia’ bukan sekadar menanam tebu di tepi_ bibir.
Dokumen RMkKe-12 ini bukan bahasa berbunga-bunga sahaja.

Menurut laporan Household Income Estimate Incidence of Poverty Report 2020
iaitu laporan tentang kemiskinan yang dikeluarkan oleh Jabatan Statistik Malaysia bahawa
penambahan isi rumah miskin telah bertambah daripada 5,400 isi rumah kepada 639,800
