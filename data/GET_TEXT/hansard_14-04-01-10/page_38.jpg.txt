32 DR.29.09.2021

bilakah dan bolehkah kami mendapatkan salinan laporan itu? Kalau tidak, mengapa, dan
apa implikasi perundangan negara nanti?

Tuan Yang di-Pertua, sewaktu pembahasan saya berkenaan Kajian Separuh
Penggal RMKe-11, saya ada menyarankan senarai beberapa projek untuk dilaksanakan
di Parlimen Papar, malangnya sampai ke hari ini, satu pun tidak dapat ditunaikan.
Antaranya ialah pembinaan Mahkamah Syariah Papar, menaik taraf jalan Lok Kawi ke
Pengalat Besar, Papar yang menelan belanja dalam lingkungan RM600 lebih juta, Projek
Mesra Rakyat kawasan Parlimen Papar, Kompleks Sukan Beringgis, pembangunan Kolej
Komuniti Papar dan juga menaik taraf Hospital Papar iaitu Hemodialysis Center.

Dalam RMKe-12, kami di P.175 Papar mengharapkan ada sinar yang baharu
untuk menyelesaikan masalah banjir disebabkan oleh perparitan yang tidak
diselenggarakan, jaringan jalan-jalan raya, kampung yang masih memerlukan perhatian
kerajaan Keluarga Malaysia. Mereka mahu penyelesaian sekurang-kurangnya dapat
mengurangkan kerosakan harta benda dan juga ditambah pula dengan isu masalah air
bersih dan bekalan elektrik yang tidak konsisten.

Antara kampung-kampung yang terlibat itu adalah Kampung Purak; Kampung
Manggis; Kampung Beringgis; Kampung Kuala Dua; Kampung Sri Tanjung; Kampung
Sekayan; Kampung Gondrong; Kampung Takis; Kampung Buang Sayang; Kampung
Melugus; Kampung Santing; Kampung Disuka; Kampung Pantai Manis; Kampung Andus;
Kampung Kibagan; Kampung Pengalat Besar; Kampung Pengalat Kecil; Kampung
Kaiduan; Kampung Kigadang; Kampung Sulim, Kinarut, Kawang.

Begitu juga Kampung Dambai; Kampung Parong; Kampung Sabandil; Kampung
Bogok, Kampung Limputong; Kampung Surati; Kampung Kompimpinan; Kampung
Limbahau; Kampung Kalanahan; Kampung Kuala; Kampung Sungai Padang; Kampung
Mennonite; Kampung Nagapas; Kampung Segindai; Kampung Kogopon; Budikut;
Dambai; Kundasang dan banyak lagi kampung yang saya tidak dapat sebutkan di sini.

Dalam RMKe-12, mereka juga mengharapkan agar kerajaan dapat membina
penempatan mangsa banjir di kawasan tinggi selain daripada dewan yang sedia ada.
Sebagai wakil rakyat, kita akan membuat permohonan bertulis kepada Kerajaan Malaysia.
Kami juga mengharapkan Kerajaan Keluarga Malaysia akan mengadakan pasukan-
pasukan keselamatan dan tentera untuk turun padang menolong mangsa-mangsa banjir
seperti membersihkan sampah-sampah, tanah-tanah runtuh, tanah-tanah lumpur di dalam
rumah dan juga jalan-jalan raya yang terkesan dan rosak.

Tuan Yang di-Pertua, di kawasan saya memang ramai nelayan pantai.
Pendapatan mereka terancam disebabkan pencerobohan oleh nelayan-nelayan asing
yang menggunakan pukat tunda hingga hampir ke persisiran pantai. Ada antara nelayan
asing ini dapat ditangkap dan dibebaskan selepas membayar denda. Akan tetapi, denda
yang dibayar itu terlalu rendah. Nelayan-nelayan pantai di Pantai Manis, di Kampung
Kuala, Kampung Pengalat Besar, Kampung Kuala Dua; Kampung Sibuk; Kampung Liung;
Kampung Kinarut dan lain-lain kampung lagi berhadapan dengan masalah_hasil
tangkapan mereka.

Ini disebabkan terumbu ikan yang banyak menghasilkan tangkapan telah pun
berada di dalam zon larangan yang digazet oleh taman-taman Sabah. Saya difahamkan
oleh para nelayan, di kawasan ini terlalu luas di mana ia mengelilingi beberapa buah pulau
termasuk Pulau Tiga. Begitu juga dengan zon larangan yang digazet oleh Petronas.
Nelayan-nelayan pantai tidak dibenarkan menangkap ikan di kawasan ini.

Untuk pengetahuan Tuan Yang di-Pertua, ramai nelayan telah disamankan,
disebabkan masuk ke dalam zon larangan ini. Persoalan saya, apakah tindakan kerajaan
supaya nelayan-nelayan ini dapat menangkap ikan dengan aman dan selesa di zon-zon
yang disebut tadi? Apakah bantuan-bantuan yang harus diberikan kepada nelayan-
nelayan pantai pada waktu pandemik dan waktu tengkujuh yang selalu datang setiap
tahun?

01210

Ramai daripada nelayan-nelayan pantai ini sangat susah hidup mereka
disebabkan enjin sangkut mereka dan juga peralatan menangkap ikan mereka yang
