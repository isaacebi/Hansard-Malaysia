42 DR.29.09.2021

Perusahaan di luar bandar ini akan melahirkan usahawan dan mencipta pekerjaan
untuk masyarakat luar bandar sekali gus memastikan bekalan makanan-makanan yang
berterusan dalam negara kita. Kebergantungan negara kepada produk makanan import
mestilah dikurangkan secara berfasa dalam tempoh lima tahun yang akan datang ini. Kita
amat sedih bila bil import kita sudah mencapai jumlah sebanyak RM55.4 bilion pada tahun
2020.

Saya mengalu-alukan rancangan kerajaan untuk melibatkan syarikat swasta
melalui konsep tanggungjawab sosial korporat dalam usaha ini. Syarikat-syarikat seperti
Petronas, Telekom, Celcom dan_ lain-lain boleh memainkan peranan_penting
menghapuskan kemiskinan di bandar dan luar bandar melalui bantuan kewangan,
kepakaran dan perkhidmatan yang sesuai. Statistik juga menunjukkan pada tahun 2020
terdapat sejumlah 223.3 ribu orang miskin dalam bandar. Kemungkinan sebilangan besar
golongan miskin bandar adalah di kalangan penghuni PPR yang mana di Kuala Lumpur
sahaja terdapat sebanyak 31,590 unit di 23 buah lokasi.

01250

PPR ini merupakan program untuk penempatan semula setinggan dan tempat
kediaman bagi golongan berpendapatan rendah B40. Dengan penempatan isi rumah di
bawah RM3,000 sebulan, realitinya miskin dalam bandar adalah lebih teruk kerana
mereka yang duduk di bandar seperti di PPR tiada ruang untuk bercucuk tanam, bererti
semua keperluan makan minum perlu dibeli.

Justeru, selain meneruskan strategi memberikan pendidikan bermutu tinggi
kepada anak-anak keluarga miskin bandar di sekolah-sekolah seperti MRSM dan sekolah
berasrama penuh, program-program untuk meningkatkan pendapatan ketua isi rumah dan
keluarga perlu dilaksanakan. Kementerian Wilayah Persekutuan dan Kementerian
Sumber Manusia serta PBT hendaklah bekerjasama untuk merancang dan mengenal
pasti bagaimana sumber manusia yang tersedia ini dapat dimaksimumkan
penggunaannya, sekali gus membantu memperbaiki sosioekonomi mereka.

Ruang-ruang untuk peniaga kecil mesti disediakan dan ditambah di kawasan PPR
dan kawasan-kawasan yang strategik untuk para peniaga kecil menjalankan perniagaan
mereka dan dipermudahkan urusan berkaitannya. Saya juga mencadangkan agar pihak
PBT membantu mengenal pasti dan menyediakan tapak-tapak urban garden, dengan izin,
bagi membolehkan penghuni PPR sebagai contoh bercucuk tanam tanaman keperluan
seharian seperti sayur dan lain-lain.

Kedua, memperkasakan bidang keusahawanan PKS hingga ke peringkat global.
Tuan Yang di-Pertua, sepanjang lima tahun pelaksanaan RMKe-11, seramai 215,480
orang usahawan berjaya dilatih oleh MARA melalui Program Latihan Keusahawanan.
MARA juga membiayai 35,214 orang usahawan dari tahun 2016 hingga 2020 melalui
pelbagai Skim Pembiayaan Perniagaan dengan jumlah pembiayaan bernilai RM459 juta.
Manakala MDEC pula melahirkan usahawan digital sebanyak 276 ribu berdasarkan
statistik pada tahun 2018.

Namun begitu, perancangan untuk lima tahun RMKe-12 hendaklah menyasarkan
kepada usaha memastikan para usahawan yang telah dilatih dan mendapat pembiayaan
mampu bertahan, kekal dalam industri dan bersaing sehingga peringkat global. Program
untuk membangunkan pemain utama dalam industri-industri tertentu yang berimpak tinggi
dan create, dengan izin, pekerjaan dengan upah yang tinggi kepada rakyat Malaysia mesti
dilaksanakan dalam RMKe-12 ini.

Ekosistem keusahawanan yang lengkap yang telah membantu usahawan
bumiputera meningkatkan keupayaan kapasiti dan daya saing dalam mengendalikan
perniagaan serta memastikan kelangsungan operasi perniagaan perlu dipertingkatkan lagi
bagi mengambil kira kehendak dalam situasi terkini dan masa akan datang yang sentiasa
berubah-ubah.

Kemudahan untuk melakukan R&D misalnya perlu disediakan untuk
mempermudah usahawan meningkatkan kualiti produk mereka atau memperkenalkan
produk baharu yang inovatif dan kompetitif. Negara-negara jiran kita telah pun
melaksanakan usaha seperti ini. Produk-produk mereka berada di pasaran kita dengan
harga yang rendah. Saya cadangkan agar ada peruntukan khas kepada usahawan PKS
