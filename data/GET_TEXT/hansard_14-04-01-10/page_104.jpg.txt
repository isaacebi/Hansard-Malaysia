98 DR.29.09.2021

menyasarkan untuk mencapai liputan penuh di seluruh negeri untuk bekalan air dan
elektrik menjelang tahun 2025.

Dengan ini, izinkan saya Tuan Yang di-Pertua, infrastructure development
especially in the rural area, remain as one of the main integrate in sustaining long-term
economic growth. Priority must be given in the implementation of the rakyat-centric project
Tuan Yang di-Pertua. Jaringan telekomunikasi juga merupakan perkara asas yang sangat
penting perlu diberikan perhatian.

Saya pasti di bawah rancangan pelaksanaan Pelan Jaringan Digital Negara
(JENDELA) bakal menghubungkan masyarakat luar bandar dengan masyarakat global
dengan izin, from rural to international. Cuma, apakah yang dimaklumkan oleh Yang Amat
Berhormat Perdana Menteri, bahawa 94 peratus penduduk telah mendapat liputan 4G itu
harus dikaji semula?

Ini kerana kami di luar bandar hanya mampu melihat paparan 4G di atas telefon
namun tidak pernah merasainya seperti mereka yang menikmati kemudahan di kawasan
bandar. Cadangan Kerajaan Negeri Sarawak bagi pembinaan 800 buah menara
telekomunikasi baharu juga perlu disegerakan bagi mengatasi masalah ini dan jangan
tunggu sehingga RMK yang akan datang Tuan Yang di-Pertua.

Modal insan adalah sumber terpenting kepada pembangunan negara kita. Maju
atau mundur sesebuah negara bergantung penuh kepada kekuatan dan kehebatan nilai
kompetensi dan kemahiran insaniah. Oleh itu, saya menyambut baik penggantian
bangunan sekolah daif di Sarawak kerana terdapat 1,020 buah sekolah yang
dikategorikan sebagai sekolah negeri Sarawak dengan 415 buah daripadanya berada
pada tahap sangat daif dan uzur.

Setakat ini, sebanyak 433 buah sekolah sudah dibaikpulih manakala baki 587
masih memerlukan perhatian Kerajaan Pusat. Harap perkara ini diambil perhatian oleh
pihak Kementerian Pendidikan dan segera mengambil tindakan yang sewajarnya.

Realiti ini dalam menuju negara maju, kita memerlukan lebih ramai pekerja yang
berkemahiran tinggi. Oleh sebab itu, saya ingin mencadangkan pihak kerajaan memberi
fokus kepada pendidikan berbentuk kemahiran dan vokasional, dilatih dan dilahirkan.
Melalui program ini, lepasan TVET akan berpeluang untuk mendapatkan kajian dengan
kadar pendapatan nilai tambah yang tinggi dalam sektor-sektor seperti minyak dan gas,
kejuruteraan, penerbangan dan perkapalan serta automatif.

01850

Saya mohon agar peluang yang dibina ini juga dikhususkan untuk semua belia
dari kawasan bandar kerana dalam tempoh tahun-tahun akan datang, kerajaan tidak perlu
bergantung kepada tenaga luar bahkan menggunakan pakar tenaga dalaman yang ada
di negara kita.

Tuan Yang di-Pertua, kesejahteraan rakyat adalah segala-galanya. Apa erti
kemajuan tanpa sentosa dan bahagia mendatangi kehidupan. Oleh itu di bawah
Rancangan Malaysia Ke-12 ini, tahap kesihatan rakyat dan kualiti penjagaan kesihatan
harus terus dipertingkatkan. Saya ingin terus memohon agar pembesaran Hospital Kapit
dapat disegerakan serta menaiktarafkan kesihatan klinik-klinik di kawasan Parlimen saya
dan juga di kawasan Parlimen pedalaman yang lain di Sarawak.

Perkara ini telah lama saya bawakan dan mengharapkan ada sinar baharu
daripada pihak EPU dan Kementerian Kesihatan untuk melihat keperluan disegerakan di
kawasan Parlimen Hulu Rajang. Pada masa yang sama, lebih ramai pakar perubatan dan
kakitangan kesihatan yang berkemahiran tinggi perlu disediakan. Pandemik COVID-19
telah banyak mengajar kita betapa pentingnya infra kesihatan dalam sesebuah negara
walaupun WHO pernah mengiktiraf sistem perkhidmatan kesihatan di negara ini adalah
antara yang terbaik di rantau Pasifik Barat. Namun begitu, hakikatnya kita masih perlu
menangani kekurangan pakar perubatan, khususnya di kawasan-kawasan luar bandar,
Tuan Yang di-Pertua.

Malaysia perlu mempertingkatkan kebolehan pertahanan bagi mendepani
cabaran semasa dan memanfaatkan hasil penyelidikan dan pembangunan (R&D)
tempatan. Keperluan membangunkan sistem pertahanan juga bukan sesuatu yang dapat
