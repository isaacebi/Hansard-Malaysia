36 DR.29.09.2021

di-Pertua, tidak layak mendapat pinjaman bank terutama mereka yang berhenti bekerja
ataupun mereka yang bekerja sendiri.

Ketidaksepadan antara permintaan dan penawaran rumah mengikut lokasi dan
premium tanah yang begitu tinggi di kawasan luar bandar. Macam di Pengerang Tuan
Yang di-Pertua, rumah teres pun boleh harga RM300 ribu hingga RM400 ribu. Siapa yang
boleh dapat pinjaman bank sebanyak itu, Tuan Yang di-Pertua? Tambahan pula tidak ada
kerja. Itulah sebabnya bagi saya, kerajaan perlu lebih realistik dalam perancangan.

Saya juga hendak menimbulkan tentang rumah generasi kedua. Masalah yang
sama iaitu masalah premium dalam kawasan pembangunan yang begitu agresif, premium
tanah begitu tinggi yang menyebabkan perumahan dan kos tanah memang kos yang
tinggi. Itu sebabnya bila kerajaan bercakap tentang pembinaan rumah generasi kedua
FELDA, pembinaan rumah mampu milik, kerajaan perlu lebih peka ataupun, dengan izin,
sensitive kepada isu masalah hak milik tanah, premium dan juga permohonan bank.

Keduanya, daripada segi pekerjaan dan pendidikan, saya hendak bercakap di sini
Tuan Yang di-Pertua, tentang kewujudan masalah di mana kalau kawasan Parlimen
Pengerang berhadapan sebagai industrial revolution dalam aspek minyak dengan gas,
sepatutnya sekolah-sekolah menengah diperbanyakkan untuk fokus kepada industri
minyak dengan gas. Saya pada tahun 2018 telah mengambil inisiatif untuk
membentangkan idea kepada Menteri Pelajaran supaya sekolah SMK Tanjung Pengelih
dinaikkan taraf menjadi Kolej Vokasional Pengerang.

Sekolah ini Tuan Yang di-Pertua, tidak jauh daripada projek RAPID, lebih kurang
1 kilometer. Sampai sekarang Tuan Yang di-Pertua, antara suam-suam panas, sejuk-
sejuk suam. Saya pun tidak faham, sebagai Ahli Parlimen bila kita minta semuanya ya,
ya, pelaksanaannya selalunya jauh dan tidak.

Keduanya Tuan Yang di-Pertua, sekolah vokasional paling dekat di kawasan
Parlimen Pengerang ialah Sekolah Kolej Vokasional Kota Tinggi, 90 kilometer. Jauh Tuan
Yang di-Pertua. Macam mana anak-anak hendak pergi belajar di sana walaupun adanya
asrama. Kalau adanya projek berbilion-bilion daripada kerajaan, kenapa kerajaan tidak
boleh wujudkan pelbagai kursus-kursus dan sijil. Tidak semestinya untuk sarjana, supaya
anak-anak tempatan dapat bekerja dengan adanya projek Desaru Coast daripada
Khazanah berbilion. Dalam industri pelancongan dan hospitaliti juga anak-anak tempatan
harus diberikan pendidikan.

Akhir sekali Tuan Yang di-Pertua, saya hendak timbulkan tentang isu inklusif yang
disebut oleh Yang Amat Berhormat. Saya hendak minta Yang Amat Berhormat, jangan
kita begitu ghairah dalam pembangunan fizikal kita lupa kepada golongan ataupun
kelompok rentan atau vulnerable group, dengan izin. lsu hak asasi dan kemanusiaan perlu
menjadi tunjang kepada negara kita juga.

Kita tidak boleh terlampau ghairah sangat- sehingga kita lupa. Saya sampai hari
ini Tuan Yang di-Pertua, tidak faham kenapa kerajaan dalam isu kewarganegaraan baru-
baru ini, Duli Yang Maha Mulia Sultan Johor sendiri menyokong supaya hak warganegara
diberikan kepada ibu-ibu dan anak-anak pun kerajaan masih hendak buatkan rayuan.
Saya sampai hari ini tidak faham. Tuan Yang di-Pertua pun peguam saya pun peguam.
Kita pun agaknya dua-dua pun tidak faham. Saya tidak tahu apa ruginya, Tuan Yang di-
Pertua.

Kedua, kalau kita hendak berlaku adil. Saya hendak cakap pada Yang Amat
Berhormat Perdana Menteri dan juga sahabat-sahabat Menteri berlakulah adil kepada
semua. Kalau ibu tidak dapat, bapa pun jangan bagi. Kenapa ibu tidak boleh, bapa boleh?
Inilah yang saya tidak faham. Seolah-olah wanita di Malaysia ini, adakah banyak
kurangnya daripada lelaki di Malaysia? Terpulanglah kepada kerajaan untuk jawab, yang
lain jangan marah. Saya tanya sahaja.

Tuan Yang di-Pertua...

Tuan Nga Kor Ming [Teluk Intan]: Yang Berhormat Pengerang. Kami sokong
100 peratus.

Dato’ Sri Azalina Othman Said [Pengerang]: Terima kasih, terima kasih.
