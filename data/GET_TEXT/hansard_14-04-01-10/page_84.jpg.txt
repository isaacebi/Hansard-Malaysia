78 DR.29.09.2021

Timbalan Yang di-Pertua [Dato' Mohd Rashid Hasnon]: Yang Berhormat,
minta rumuskan Yang Berhormat.

Tuan Steven Choong Shiau Yoon [Tebrau]: Okey. Sebelum saya teruskan,
saya minta satu minit lagi untuk sentuh satu isu Lebuhraya Pasir Gudang.

Timbalan Yang di-Pertua [Dato' Mohd Rashid Hasnon]: Sila.

Tuan Steven Choong Shiau Yoon [Tebrau]: Sebahagian lebuh raya daripada-
di Tebrau sehingga persimpangan Jalan Skudai masih belum dinaiktarafkan kepada tiga
lane sehala. Lebuh raya ini habis dibina pada tahun 1979. la merupakan jalan utama bagi
trak-trak berulang-alik di antara Pasir Gudang dan Tuas, Singapura. la sudah tidak mampu
menampung penambahan trafik.

Saya ingin memohon kepada kerajaan, maka peruntukan disediakan untuk
menaikkan taraf Lebuhraya Pasir Gudang dalam masa yang terdekat. Jadi, itu sahaja
perbahasan saya dan saya ingin menyokong RMKe-12. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Tebrau.

Sekarang saya menjemput Yang Berhormat Kulai, 12 minit.

5.14 ptg.

Puan Teo Nie Ching [Kulai]: Terima kasih Tuan Yang di-Pertua. Beberapa
perkara yang saya ingin sentuh dalam perbahasan pada hari ini.

Pertama adalah tentang isu kerakyatan. Saya sambut baik pengumuman Yang
Berhormat Menteri Dalam Negeri di Parlimen pada 22 September yang lalu bahawa KDN
akan berusaha mengkaji untuk meminda Perlembagaan Persekutuan untuk
membenarkan bayi kelahiran ibu warganegara Malaysia untuk mendapat
kewarganegaraan.

Akan tetapi, saya rasa amat-amat kecewa dengan keputusan KDN untuk
meneruskan rayuan di Mahkamah Rayuan. Pindaan terhadap Perlembagaan
Persekutuan ini mengambil masa yang panjang. Beribu-ribu anak warganegara Malaysia
perempuan yang dilahirkan di luar negara masih menunggu tindakan segera untuk
menamatkan penderitaan mereka.

Antara tahun 2013 hinggalah tahun 2018, KDN telah menolak 3,715 permohonan
di bawah Perkara 15(2). Pada masa yang sama, sejumlah 4,959 permohonan masih
dalam proses. Hanya 142 permohonan sahaja yang diluluskan.

Jadi saya hendak tanya, kalau kerajaan sekarang teruskan rayuan di mahkamah
rayuan pada masa yang sama, berusaha untuk meminda Perlembagaan Persekutuan,
berapa lama lagi 8,674 permohonan ini perlu tunggu lagi? Mereka perlu tunggu beberapa
bulan? Beberapa tahun lagi kah? KDN sepatutnya mencontohi Yang Berhormat Menteri
Undang-undang yang telah membuat keputusan tidak memfailkan rayuan terhadap
keputusan Mahkamah Tinggi tentang kes undi 18, supaya- sementara pindaan terhadap
Perlembagaan Persekutuan dibuat, masalah yang dihadapi oleh warganegara Malaysia
perempuan dan juga anak mereka bolehlah diselesaikan dengan segera.

Yang Berhormat Menteri KDN sendiri sudah cakap bahawa beliau rasa amat
simpati dengan nasib golongan ibu ini. Saya hendak cakap di sini simpati ini- sympathy is
cheap. Kalau beliau tidak berani meluluskan kesemua permohonan sedemikian di bawah
kuasa Perkara 15(A) untuk membuktikan bahawa kerajaan ini memang merupakan satu
Kerajaan Keluarga Malaysia, dan kerajaan ini adalah serius tentang slogan ini.

KDN memang ada kuasa. Sebagai Yang Berhormat Menteri Dalam Negeri, beliau
memang ada kuasa untuk meluluskan permohonan untuk kerakyatan di bawah Perkara
15(A) Perlembagaan Persekutuan. Jadi, saya hendak tanya sebagai seorang Yang
Berhormat Menteri yang cakap sendiri beliau simpatilah dengan nasib golongan ibu ini.
Apakah yang beliau akan buat sekarang? Tak akanlah dia minta golongan ibu dan anak-
anak ini terus menunggu lagi?... [Dewan Tepuk]
