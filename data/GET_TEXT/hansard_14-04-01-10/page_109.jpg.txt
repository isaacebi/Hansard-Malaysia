DR.29.09.2021 103

Jadi saya merasakan kita perlu tingkatkan pendedahan mengenai kerjaya. Bukan sahaja
soal TVET, tetapi juga peluang-peluang pendidikan, cabang-cabang kerjaya itu di awal
bangku persekolahan lagi. Jawapan seperti standardnya, kita sudah ada perkhidmatan
kaunseling di sekolah. Bila tamat persekolahan, akan ada kaunselor. Itu sebenarnya tidak
cukup buat ketika ini.

Kita perlu ada jambatan yang lebih kukuh menghubungkan alam persekolahan
dan juga alam pendidikan yang selanjutnya. Maka saya ingin kemukakan kepada
Kementerian Pendidikan, Kementerian Pendidikan Tinggi, Kementerian Sumber Manusia,
rangkumkan sekali pemegang-pemegang taruh. Mereka pemain-pemain industri untuk
merangka satu inisiatif yang lebih khusus, program pendedahan kerjaya kepada anak-
anak serta ibu bapa. Sebab ibu bapa ini kadang-kadang memberi pengaruh yang terlalu
luas kepada anak-anak, sedangkan suasana ekonomi itu telah berubah.

Seterusnya kita tahu bahawa perkara ini...
Puan Nurul Izzah binti Anwar [Permatang Pauh]: Celahan Yang Berhormat.

Tuan Haji Akmal Nasrullah bin Mohd Nasir [Johor Bahru]: Boleh Tuan Yang
di-Pertua. Nanti tambah masa dua minit.

Tuan Yang di-Pertua: Boleh. [Ketawa]

Puan Nurul Izzah binti Anwar [Permatang Pauh]: Sikit sahaja Yang Berhormat
Johor Bahru. Saya memang sangat tertarik dengan poin berkait dengan TVET dan kita
tahu ekosistem TVET sebagaimana disahkan oleh Laporan Ketua Audit melibatkan
fragmentasi antara enam kementerian. Jadi, bawah Pakatan Harapan sebelum ini kita
anjurkan, dilaksanakan dan diluluskan rang undang-undang bagi mengawal selia. Hanya
satu saja agensi kawal akreditasi, bukan membiarkan terlalu fragmentasi, anak-anak kita
pun hilang harapan untuk meneruskan pengajian. Mohon pandangan Yang Berhormat.

Tuan Haji Akmal Nasrullah bin Mohd Nasir [Johor Bahru]: Saya bersetuju
dengan pandangan Yang Berhormat Permatang Pauh. Sebab itu saya sebut di awal tadi,
penyelesaian itu sebenarnya mudah. Kita rangkumkan balik kerjasama yang erat. Cuma
perlu political will daripada kementerian-kementerian untuk berbincang dan ada solusinya.
Yang mana berkait dengan perkara kedua iaitu soal pekerjaan. Kita tahu bahawa masalah
yang terbesar ketika hari ini adalah soal mismatched.

Apa inisiatif Menteri Sumber Manusia ataupun kementerian. Mereka kongsikan
kononnya kejayaan MYFutureJobs, portal yang membantu anak-anak muda ataupun
individu mencari kerja dan digambarkan kejayaan mendapatkan 185,493 individu
mendapat pekerjaan. Nampak cantik tapi sebenarnya agak terpesong dan bagi saya
seolah-olah menggambarkan kejayaan palsu kerana majikan-majikan yang ingin
mendapatkan insentif mengambil pekerja baru ataupun hiring incentive dipaksa
menggunakan laman tersebut dan perkara itu dibuat kemudiannya.

Kerana data menunjukkan bahawa daripada jumlah tersebut, seramai 146,258
individu yang diambil kerja. laitu hampir 80 peratus sebenarnya tujuannya untuk dapat
insentif PENJANA tadi RM354 juta. Jadi maklum balas yang kita terima daripada para
pengguna mereka sebenarnya kompelin. Website tersebut tidak membantu, malah bila
memohon sesuatu pekerjaan itu, tunggu berbulan-bulan tiada respons.

Jadi, hakikatnya kalau betul kita hendak memperbaiki keadaan job matching itu,
kita benarkan pemain-pemain industri untuk memainkan peranan yang lebih dan jangan
kacau market tersebut hanya atas alasan insentif. Malah insentif yang dilalukan oleh
kerajaan itu boleh dikongsi bersama dengan job matching yang lain seperti di JobStreet,
di adnexio dan sebagainya.

Perkara ketiga soal perjalanan anak muda ini sudah pasti soal rumah. Sementara
saya menyambut baik komitmen kerajaan untuk meneruskan usaha membina rumah-
rumah mampu milik, saya ingin mengingatkan kerajaan supaya jangan jadikan skim rumah
mampu milik sebagai satu scam ataupun penipuan kepada rakyat. Kerana yang akan
menjadi mangsa ini adalah keluarga-keluarga muda. Kenapa saya kata scam? Pertama
rumah yang lewat, sakit, terbengkalai ini kebanyakannya terdiri daripada rumah-rumah
mampu milik. Yang ini saya mohon Menteri KPKT untuk bekalkan data tersebut.
