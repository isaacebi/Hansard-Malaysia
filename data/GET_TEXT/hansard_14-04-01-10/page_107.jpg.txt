DR.29.09.2021 101

Bagi saya, ini adalah satu halangan yang besar untuk kita mencapai. Kita sudah
sedia maklum wujudnya golongan hari ini yang memudahkan golongan oligarki ini
berkuasa apabila ada orang yang sedia dan rela dirinya menjadi komoditi untuk dijual belli.
Ini amat bahaya. Selagi ada kelompok yang menyediakan dirinya untuk dijual beli,
kelompok oligarki akan sentiasa memastikan cita-cita untuk menjaga demokrasi dan juga
teras utama negara ini akan terhalang.

Oleh sebab itu Tuan Yang di-Pertua, saya melihat bahawa usaha Pakatan
Harapan untuk menerima persefahaman sebenarnya adalah satu usaha yang murni. la
bukan di atas apa juga alasan untuk kepentingan jawatan, apatah lagi kedudukan. la
sekadar satu kepentingan untuk memastikan golongan oligarchy elites politik yang selama
ini menguasai supaya kita meletakkan dan mengutamakan prinsip demokrasi, prinsip
perundangan negara agar dapat kita utamakan dan agar dapat kita pelihara. Jaga-jaga,
jangan sekali-kali kita membiarkan kelompok-kelompok yang ada yang membawa kepada
orientasi menjaga kepentingan kedudukan dan diri, lalu mengorbankan kepentingan
negara, kepentingan prinsip demokrasi dan kepentingan prinsip-prinsip perundangan.

Tuan Yang di-Pertua, jangan salah anggap usaha Pakatan Harapan dalam
menyambut persefahaman ini bagi kita memastikan bahawa prinsip-prinsip ini terpelihara,
insya-Allah. Amanah menjaga negara adalah utama di dalam mana-mana Rancangan
Malaysia. Janganlah kita buat Rancangan Malaysia, tetapi kita hendak agih-agihkan
projek kepada kroni-kroni kita. Janganlah kita membuat Rancangan Malaysia, kita sudah
susun semua hendak bagi kepada siapa, siapa dapat, lalu kita pun bercakap ini adalah
perancangan pembangunan negara.

Oleh itu, saya ingatkan kepada hadis Nabi SAW, jikalau golongan ini dibiarkan
yang saya namakan oligarchy elites politik ini, Nabi telah ditanya... [Membaca sepotong
hadis] “Bilakah saat kehancuran?” Maka Baginda bersabda, [Membaca sepotong hadis]
“Apabila amanah itu kamu sia-siakan’. [Membaca sepotong hadis] “Bagaimana amanah
itu disia-siakan?” [Membaca sepotong hadis] sabda Nabi SAW. Jikalau diberikan urusan
ini kepada mereka yang tidak berkelayakan, bukan tidak ada kelayakan, ada PhD, ada
pengalaman politik, tetapi tidak ada kelayakan dalam sudut keamanahan. Apabila tidak
ada itu Tuan Yang di-Pertua, tunggu the day of destruction. Kita tidak mahu kelompok ini
menguasai apa sahaja perancangan yang kita berbincang pada hari ini.

Tuan Yang di-Pertua, isu bumiputera Melayu sentiasa dimasukkan di dalam
semua elemen pembangunan negara. Syabas, tahniah, bagus. Kita tahu tonggaknya
orang Melayu perlu dibela. Akan tetapi soalan saya, Melayu apa yang perlu dibela?
Melayu apa? Melayu yang tidak amanah? Melayu apa? Melayu kroni? Melayu apa?
Melayu yang sudah kaya-raya? Lalu apabila gagal, kerajaan juga yang menyelamatkan
mereka.

Tuan Yang di-Pertua, selama dua tahun yang ringkas Pakatan Harapan diberikan
amanah. Satu contoh institusi orang Melayu Islam 100 percent yang sebelum kami terima
berada dalam keadaan yang cukup parah. Akan tetapi dalam usaha yang diikat dengan
integriti, yang diikat dengan tanggungjawab dan amanah, maka dua tahun itu telah melihat
pemulihan Tabung Haji.

Saya ingin jelaskan dalam Dewan yang mulia ini, walaupun tiada siasatan yang
dibuka dalam kes Tabung Haji, tetapi saya ingin menegaskan ada lima laporan polis dibuat
sejak tahun 2018. Hanya pihak Peguam Negara yang belum membuka siasatan. Oleh itu
saya ingin bertanya kepada Menteri Perundangan, bilakah siasatan ini akan dibuat?
Walaupun sudah lima laporan polis dibuat dan laporan polis itu ada merit dari sudut ia
menyebabkan isu-isu ketidakamanahan, isu-isu penyelewengan dan salah guna kuasa,
tetapi sehingga hari ini belum ada siasatan dibuka. Saya mohon supaya dibuat dan dibuka
siasatan oleh pihak Peguam Negara agar isu Melayu Islam kita hendak ajar mesti
mengikut integriti dan amanah, barulah orang Melayu, orang Islam boleh maju ke
hadapan.

Tuan Yang di-Pertua, bagi mengakhiri ucapan ini, saya tidak akan ketinggalan
untuk menyebut isu mampan di dalam RMKe-12 ini. lsu mampan ini saya ingin bertanya,
sejauh manakah secara holistiknya kita bercakap tentang pembangunan mampan, tetapi
dalam konteks investment, dalam konteks pelaburan, apakah indikator kemampanan itu
