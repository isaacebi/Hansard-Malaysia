DR.29.09.2021 69

Jadi kita kena pastikan Sabah, Sarawak dan Labuan bersedia untuk memainkan
peranan penting dan berada dalam keadaan yang competitively advantage.

Tuan Yang di-Pertua, cerita pasal Borneo ini tidak boleh tinggalkan Labuan. Saya
hendak tanya, Lebuhraya Pan Borneo. Kalau kita ada jajaran ke Kudat, kenapa tidak ada
jajaran ke Labuan padahal Labuan merupakan bandar pelabuhan dan mempunyai airport
yang berupaya untuk penerbangan antarabangsa. Kenapakah kerajaan pusat tidak
mensyaratkan untuk Lebuhraya Pan Borneo mesti juga menghubungkan Labuan?

01630

Adakah terlepas pandang atau ada sebab lain? Kementerian Wilayah
Persekutuan bersama Kementerian Kerja Raya sudah mengeluarkan Request for
Proposal (RFP) untuk Jambatan Labuan-Sabah dibuat secara usaha sama kerajaan dan
swasta dengan konsep Inisiatif Pembiayaan Swasta (PFI) dalam bulan April 2021 yang
lalu. Penyerahan cadangan daripada pihak pelabur yang berminat akan ditutup dalam
bulan November 2021 akan datang ini.

Saya ingin bertanya, bolehkah Kerajaan Persekutuan memberi kepastian
pelaksanaan pembinaan jambatan tersebut akan bermula dalam bulan Julai 2022 seperti
yang disebut oleh Yang Berhormat Menteri Wilayah Persekutuan di Dewan Rakyat baru-
baru ini.

Strategi B5 adalah mempercepatkan pembangunan bandar. Dalam Buku RMKe-
12 itu, ada disebut Kota Kinabalu, Keningau, Kota Marudu, Lahad Datu, Sandakan dan
Tawau di Sabah. Kuching, Bintulu, Kapit, Miri dan Sibu di Sarawak. Adakah Bandar
Labuan tidak termasuk? Kalau tidak, kenapa?

Adakah Yang Amat Berhormat Perdana Menteri baru, Yang Berhormat Menteri
Wilayah Persekutuan baru dan seluruh Ahli Kabinet sedar bahawa Kerajaan Tempatan
Perbadanan Labuan memerlukan sekurang-kurangnya minimum RM110 juta setahun
untuk operasi. Hasil pendapatan Perbadanan Labuan campur peruntukan tahunan melalui
Kementerian Wilayah Persekutuan cuma lebih kurang RM85 juta. Boleh atau tidak
bayangkan keadaan akan jadi semakin merosot di Labuan?

Begitu juga dengan jabatan-jabatan lain dari pelbagai kementerian seperti
Jabatan Pengairan dan Saliran. Mereka memerlukan peruntukan yang cukup untuk
penyelenggaraan dan untuk membuat longkang baru. Jabatan Kerja Raya banyak
perancangan belum dilaksanakan. Jabatan Pendidikan, keadaan sekolah termasuk
kampus matrikulasi perlu peruntukan secukupnya untuk penyelenggaraan. Jabatan
Bekalan Air, paip air selalu pecah dan perlu diganti. Ada rumah yang belum dapat bekalan
air. Sudah minta, saya boleh bawa kepada Yang Berhormat Menteri dan tunjuk. Jabatan
Kebajikan Masyarakat dan banyak lagi.

Sebut fasal Jabatan Kebajikan Masyarakat, sekarang ini sesegeranya kerajaan
perlu memperuntukkan secukupnya ke Jabatan Kebajikan Masyarakat untuk membantu
golongan miskin dan miskin tegar. Jangan hanya memberi perkhidmatan seperti melepas
batok di tangga, sebab kekurangan bajet. Itulah keadaannya selama ini. Bukan tugas parti
politik untuk membuat kebajikan ianya adalah tugas Jabatan Kebajikan Masyarakat dan
Baitulmal. Orang politik kena bersuara sekiranya ada yang tidak terbela.

Saya sangat bersetuju dengan Pemacu Perubahan 6, mentransformasikan
pendekatan bagi membasmi kemiskinan tegar termasuk inisiatif untuk mengadakan unit
kemiskinan khusus di peringkat daerah. Ingin saya sebut di sini, dari 10 buah daerah
termiskin dalam negara, satu di Kelantan, satu di Sarawak dan lapan adalah di Sabah.

Pemacu Perubahan 10 berbunyi menambah baik ekosistem Technical and
Vocational Education and Training (TVET) bagi membangunkan bakat tersedia masa
hadapan. Tolong bagi peruntukan RM1.5 juta untuk peralatan yang sesuai dengan kursus
berkaitan minyak dan gas ke Institut Latihan Perindustrian Labuan. Mereka sudah
memohon sejak enam tahun lepas lagi tidak dapat kelulusan hingga ke hari ini. Tidak tahu
kenapa, mungkin sebab ia berada di Labuan dan bukan di Kuala Lumpur. Pelajarnya
adalah datang dari Sabah, Sarawak dan Labuan.

Pemacu Perubahan 3 mentransformasikan perusahaan mikro, kecil dan
sederhana sebagai pemacu baru pertumbuhan. Ini juga menjadi harapan kami supaya
