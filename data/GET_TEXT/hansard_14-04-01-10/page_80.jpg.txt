74 DR.29.09.2021

lebih masa wajib empat jam sehari. Ini membolehkan kontraktor menggunakan dua shift
berbanding dengan pengawal keselamatan kerajaan yang mempunyai tiga shift, lapan
jam. Mereka juga berdepan masalah gaji tidak dibayar, gaji di bawah gaji minima dan
pembayaran gaji yang lambat.

Pada tahun 2019, dianggarkan KPM, Kementerian Pendidikan membayar
RM1.51 bilion kepada kontraktor keselamatan dan dianggarkan jumlah pembayaran yang
sampai kepada pekerja adalah sebanyak RM1.014 bilion. Ada premium setengah bilion di
situ.

Soal ekuiti Tuan Yang di-Pertua yang hangat diperkatakan. Sebagaimana banyak
dibincangkan, kenaikan ketara- sebenarnya ekuiti bukan bumiputera menurun, ekuiti
asing menurun sedikit, ekuiti bumiputera meningkat sedikit. Peningkatan ketara adalah
nomini. Kerajaan wajib mencari jalan untuk membutirkan siapa nomini ini. Nomini
biasanya digunakan untuk melindungi siapa pemilik atau, dengan izin, beneficial owner
sebenar. Nomini juga sering kali digunakan untuk melarikan cukai, pengubahan wang
haram malah rasuah.

Pada masa yang sama, saya melihat kepada statistik pelaburan ASB yang
menggambarkan bagaimana pendekatan selama ini harus diubah untuk zaman ini. ASB
hanya boleh dicarum oleh bumiputera. Sejumlah 76.9 peratus atau 7.4 juta orang
pemegang unit mempunyai saiz unit di bawah RM5,000 mengikut laporan tahunan ASB
(2018). Hanya 0.24 peratus mempunyai saiz pegangan RM500,001 ke atas.

Seterusnya, kalau kita lihat ada penambahbaikan, jurang kaya dan miskin di
Malaysia secara keseluruhan dari tahun 1970 ke tahun 2016. Pekali Gini tahun 2016 ialah
0.399 peratus. Lagi rendah, lagi baik, lagi saksama. Akan tetapi, pekali Gini akaun ASB-
0.84 peratus. Justeru, pengenalan Dividen Ehsan yang dibuat oleh ASB pada tahun 2020
kepada 30 ribu unit pertama, perlu dijadikan mekanisme kekal untuk memastikan ASB
terus relevan untuk membantu golongan bumiputera B40 dan M40, bukan bumiputera elit.

Saya juga hendak sentuh tentang Tabung Haji. Tidak sempat pergi detail tetapi
dalam kes Tabung Haji kita ada seorang individu yang mencarum RM190 juta di dalam
Tabung Haji. Makna kalau tahun 2017, hibah 4.5 peratus, hamba Allah SWT dapat RM8
juta hibah. Oleh sebab itu Yang Berhormat sekalian, kita perlu ada anjakan daripada
andaian-andaian lama yang mendasari banyak dasar kita. Ada banyak andaian lama,
lapuk yang ada, yang dibentuk oleh dilema Melayu, oleh revolusi mental yang sudah
dijawab secara menyeluruh oleh Allahyarham Syed Husin Al-Attas di dalam “Mitos Pribumi
Malas.”

Timbalan Yang di-Pertua [Dato' Mohd Rashid Hasnon]: Yang Berhormat,
minta rumuskan Yang Berhormat.

01700

Timbalan Yang di-Pertua [Dato' Mohd Rashid Hasnon]: Yang Berhormat.
Mintak rumuskan Yang Berhormat.

Tuan Nik Nazmi bin Nik Ahmad [Setiawangsa]: Seterusnya, Yang Berhormat
sekalian saya Setiawangsa hanya ingin membawa soal pendidikan dan_ ingin
memfokuskan kepada kawasan Setiawangsa.

Dalam soal ini, Setiawangsa ingin menekankan bahawa soal bangunan daif dan
bangunan usang bukan hanya wujud di kawasan luar bandar. Kawasan Setiawangsa ini
tidak jauh dan Tuan Yang di-Pertua puan tinggal di kawasan Parlimen Setiawangsa.

Saya bagi contoh Sekolah Menengah Kebangsaan Tinggi Setapak yang dibina
tahun 1958 antara bekas pelajar ialah Ahli Parlimen Tuaran dan juga Ahli Parlimen
Gombak sebagai menteri paling kanan saya berharap Yang Berhormat Gombak boleh
minta Yang Berhormat Menteri Kanan Pendidikan membaiki sekolah yang ada banyak
masalah anai-anai, ada dewan usang tanpa pengudaraan baik dan juga dewan kuliah
yang tidak dapat digunakan.

Begitu juga SMK Puteri Titiwangsa tahun 1969. Dewan terbuka yang telah
dijanjikan sekian lama masih belum dibina dan mengalami masalah terputusnya bekalan
