DR.29.09.2021 89

ketinggalan. Alasan bentuk muka bumi yang berbukit-bukau dan taburan penduduk yang
rendah, bukan lagi alasan untuk menghalang pembangunan di Sabah dan Sarawak.

Kalau di Semenanjung ini, jalan rayanya, highwaynya bertingkat-tingkat. Di
Sarawak, baru hendak ada highway. Itu pun belum siap sepenuhnya. Dua puluh tahun
dahulu, bukan highway tetapi jaringan jalan raya yang baik ke seluruh kawasan
pedalaman yang diperlukan. Jaringan jalan raya serta pengangkutan yang baik, pasti
mampu melonjakkan pembangunan ekonomi serta sosial penduduk di pedalaman atau
luar bandar Sarawak, terutamanya dalam sektor pelancongan dan pertanian.

Kalau usaha ini dilakukan 20 tahun atau 30 tahun yang lepas, seiring dan sejalan
dengan Semenanjung Malaysia, saya yakin Sabah dan Sarawak juga boleh maju setaraf
dengan Semenanjung Malaysia. Jadi, dalam fokus ketujuh, saya berharap realitinya nanti
pasti. Yang Amat Berhormat Perdana Menteri dalam ucapannya, ada menyebut
penyediaan infrastruktur akan diperluaskan dengan membina jambatan dan
menaiktarafkan 1,400 kilometer jalan berturap luar bandar.

Oleh itu, saya minta Jambatan Selampit yang telah dijanjikan dalam enam kali
pilihan raya, akan dilaksanakan dengan segera. Berapa kali pilihan raya kah diperlukan?
Berapa kali kah perlu disebut di dalam Dewan yang mulia ini untuk membolehkan
jambatan ini dibina? Dari RM500 ribu, naik ke RM10 juta, selepas itu kononnya hendak
diangkat ke RM30 juta. Akhirnya, khabar angin kus-kus yang saya dengar, balik turun
semula ke RM10 juta.

Jadi, Tuan Yang di-Pertua, projek ini bukan sahaja melibatkan projek jambatan
semata-mata, namun turut membabitkan pembinaan jalan ke Kampung Kendaie yang
mana antara kampung masih lagi tidak menerima jaringan jalan raya yang berturap
sehingga hari ini. Diharapkan pihak kerajaan memberi perhatian kepada permohonan ini.
Sekiranya berlaku kes kematian, bukan senang hendak bawa keranda ataupun jenazah
menggunakan sampan menyeberangi sungai. Belum lagi keselamatan anak-anak untuk
ke sekolah dan penduduk terutamanya ketika hujan lebat ataupun ketika beroperasi pada
waktu malam.

Selain itu, dengan adanya kemudahan ini, dapat meningkatkan lagi sosioekonomi
penduduk setempat yang rata-ratanya merupakan golongan petani. Jadi, adakah saya
sebagai wakil rakyat di kawasan Parlimen Mas Gading, perlu kemukakan masalah ini
dalam Soal Jawab Lisan setiap kali Mesyuarat Dewan Rakyat diadakan atau adakah saya
perlu sebut dalam setiap kali ucapan bahas untuk tarik perhatian kementerian dan
menyedapkan hati rakyat di kawasan saya semata-mata?

Ini disebabkan nanti jawapan yang diberikan tetap sama dan yang lucunya nanti,
tiga kali tukar Yang Berhormat Menteri, jawapan yang diberikan tetap sama. Sampaikan
Yang Berhormat Menteri sendiri tidak sedar, dia mengulangi jawapan Yang Berhormat
Menteri dari kerajaan-kerajaan yang sebelum ini.

01810

Saya yakin Yang Berhormat sekalian yang ada di sini sedar akan situasi ini.
Jawapan Yang Berhormat Menteri kebanyakannya berulang-ulang. Tuan Yang di-Pertua,
isu di sini bukan sahaja bilakah Jambatan Kampung Selampit boleh dilaksanakan,
dimulakan, disiapkan dan digunakan. Akan tetapi di manakah keberkesanannya Dewan
yang mulia ini dan keberkesanan Ahli-ahli Parlimen di dalam Dewan ini.

Jika kekerapan perkataan ataupun kata kunci bagi satu masalah seperti luar
bandar dalam Hansard menjadikan pengukur prestasi Ahli Parlimen, saya rasa ini perlu
dikaji semula. Jadi, penggunaan dasar Keluarga Malaysia, bukan sahaja lebih mesra,
malah lebih dekat di hati setiap rakyat Malaysia. Maka dengan itu, lebih tinggilah harapan
rakyat di luar sana terutama di Sabah dan Sarawak dan juga di Mas Gading.

Di Mas Gading dan Puncak Borneo, harapan mereka sangat tinggi untuk melihat
naik taraf hospital Daerah Bau. Selain itu, besar juga harapan saya dalam memastikan
keselesaan penduduk di kawasan Mas Gading dengan melihat kerja-kerja pembinaan
baru bagi kemudahan asas di Hospital Daerah Bau.

Antara pelan yang telah dirancang dan telah dibincangkan ketika sesi lawatan
bekas Setiausaha Kementerian Kesihatan Malaysia pada tahun 2019, adalah untuk
