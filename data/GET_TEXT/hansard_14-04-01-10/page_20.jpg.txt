14 DR.29.09.2021

(v) mempergiat aktiviti penyelidikan, pembangunan,
pengkomersialan dan inovasi untuk menghasilkan varieti benih
berhasil tinggi, rintang penyakit dan berdaya tahan terhadap
perubahan iklim serta teknologi input penanaman yang mesra
alam antara varieti baharu adalah seperti benih padi MR315 dan
MRQ104 yang mempunyai daya tahan terhadap penyakit dan
perosak;

(vi) menggalakkan penyertaan golongan belia dalam _ bidang
pertanian dan agromakanan. Kerajaan telah memberi
kemudahan ini kepada 7,571 orang agropreneur muda seluruh
negara setakat ini;

(vii) memperluas aktiviti pertanian bandar; dan

(viii) | mempromosi amalan pertanian baik melalui persijilan myGAP,
myOrganic agar rakyat terus dapat makanan yang selamat dan
bernutrisi.

Langkah-langkah tersebut diambil oleh kerajaan sempena dengan Dasar
Agromakanan Negara 2021-2030 setakat ini. Di samping itu, kerajaan juga telah
menubuhkan...

Timbalan Yang di-Pertua [Dato’ Mohd Rashid Hasnon]: Yang Berhormat
Menteri, panjanglah jawapannya. Minta ringkaskan Yang Berhormat. Ringkaskan sikit.

Dr. Nik Muhammad Zawawi bin Haji Salleh: Okey. Jawatankuasa Kabinet
Mengenai Dasar Sekuriti Makanan Negara (FSCC) yang dipengerusikan sendiri oleh
Yang Amat Berhormat Perdana Menteri dan kita harap ini memberi kesan yang positif
kepada makanan negara. Sekian, terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Teluk Intan.

Tuan Nga Kor Ming [Teluk Intan]: Terima kasih Tuan Yang di-Pertua. Terima
kasih atas jawapan yang panjang lebar oleh Timbalan Menteri. Tuan Yang di-Pertua,
fantasi kerajaan dan realiti rakyat adalah dua perkara yang berbeza. Saya hendak tanya,
semalam Dewan rakyat dimaklumkan negara kita dalam Global Food Security Index,
kedudukannya merosot daripada tangga ke-28 jatuh ke-44. Ini adalah realiti rakyat, bukan
fantasi kerajaan.

Soalan saya adalah, apakah langkah-langkah yang disenaraikan oleh Timbalan
Menteri tadi dapat menyelesaikan masalah pokok? Pertama, kekurangan guna tenaga.
Kedua, isu hak milik tanah. Ketiga, harga baja dan racun perosak yang semakin meningkat
dan yang paling penting ini, bagaimanakah kita hendak ubahkan pengimportan makanan
sekarang meningkat setiap tahun?

Dahulu RM30 bilion, sekarang RM51.4 bilion. la merangkumi bukan sahaja padi.
Timbalan Menteri, saya nak tahu bagaimanakah, apakah langkah kerajaan untuk
menjadikan negara daripada pengimport makanan dan menjadi pengeksport makanan,
Made in Malaysia. Ini merangkumi sektor padi, sayuran, tanaman, ternakan dan
perikanan.

Timbalan Yang di-Pertua [Dato’ Mohd Rashid Hasnon]: Baik.

Tuan Nga Kor Ming [Teluk Intan]: Saya mohon jawapan yang komprehensif dan
tetapkan jadual masa bilakah ia akan menjadi realiti. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Teluk
Intan. Sila Timbalan Menteri.

Dr. Nik Muhammad Zawawi bin Haji Salleh: Terima kasih Yang Berhormat
Teluk Intan...

Timbalan Yang di-Pertua [Dato’ Mohd Rashid Hasnon]: Timbalan Menteri,
minta tutup mulut, pakai mask.
