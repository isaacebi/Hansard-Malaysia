DR.29.09.2021 47

Saya berharap kerajaan boleh membincangkan perkara ini, follow the data and
science dan adakan satu jawatankuasa khas yang diwakili oleh banyak kementerian
seperti KDN untuk pastikan supaya ia dapat dikawal selia dengan baik, MOH untuk
pastikan the data and science is clear. We must discuss this. Kita tidak nak ketinggalan
lagi apabila negara-negara jiran dah jauh ke hadapan, we again only do it 10 to 20 years
from now when it is already too late.

Rumusannya apa, tiga perkara yang saya kongsikan ini berkait rapat dengan cara
kita ingin mengendalikan politik di Malaysia. RMK is about planning for the future. When
we talk about the future, kita perlu ada keberanian moral untuk membincangkan perkara-
perkara yang sukar secara terbuka dalam Dewan di mana rakyat memilih kita untuk
bersama untuk meneruskan kepimpinan melalui tauladan.

Saya berharap khususnya selepas MoU telah pun ditandatangani oleh sahabat-
sahabat di meja kerajaan dan pembangkang, we can find a middle path forward, jalan
tengah untuk ke hadapan untuk meletakkan rakyat di hadapan dan kepentingan peribadi
di belakang. Saya yakin kebanyakan rakyat Malaysia ingin membina negara, membina
rumah untuk semua rakyat Malaysia dan rumah yang kita bangga untuk panggil rumah
kita. Terima kasih.

Dato’ Sri Azalina Othman Said [Pengerang]: Terima kasih Yang Berhormat
Muar. Saya sekarang menjemput Yang Berhormat Tumpat, 12 minit. Lepas Yang
Berhormat Tumpat, Yang Berhormat Pandan, Yang Berhormat Jerantut, Yang Berhormat
Kluang dan Yang Berhormat Kota Samarahan. Silakan.

2.45 ptg.

Dato’ Haji Che Abdullah bin Mat Nawi [Tumpat]: Assalamualaikum
warahmatullahi wabarakatuh. Bismillahi Rahmani Rahim. [Membaca doa dalam bahasa
Arab] Tuan Yang di-Pertua, saya mengucapkan setinggi-tinggi penghargaan dan terima
kasih kerana diberikan peluang untuk saya turut berbahas dalam sesi perbahasan
Rancangan Malaysia Ke-12 seperti mana yang dibentangkan oleh Yang Amat Berhormat
Perdana Menteri pada Isnin, 27 September 2021, dua hari yang lalu.

Secara prinsipnya, RMKe-12 adalah merupakan lanjakan awal negara mencapai
Wawasan Kemakmuran Bersama 2030 sebelum kita menghadapi lonjakan akhir dalam
RMKe-13 kelak. Secara konstruktifnya pula, RMKe-12 adalah tapak menempuh fasa
endemik seperti yang digembar-gemburkan sejak beberapa minggu ke belakangan ini.
Bahkan apa yang lebih penting, RMKe-12 adalah juga tiang seri membangunkan semula
negara pasca pandemik COVID-19.

Oleh sebab itu, segala yang dirancang perlu diteliti dan dikupas sehingga ia
hingga benar-benar masak kerana rancangan ini begitu mustahak kepada masa depan
rakyat dan negara. Syabas saya ucapkan kepada Yang Amat Berhormat Perdana Menteri
serta pegawai-pegawai yang menyediakan perancangan yang komprehensif ini.

Tuan Yang di-Pertua, memang sudah menjadi kebiasaan soal keseimbangan
wilayah sering kali menjadi tema utama setiap kali perbahasan RMK dan itu jualah fokus
yang diutamakan kerajaan dalam setiap kali pembentangan RMK termasuk RMKe-12 ini.
Namun, isu ketidakseimbangan pembangunan di antara wilayah ini tetap menjadi
belenggu dalam pembangunan ekonomi negara. Dalam pemacu perubahan ketujuh
RMKe-12, soal keseimbangan wilayah disebut bagi menggandakan pertumbuhan negeri
kurang membangun. Saya ucapkan terima kasih atas keprihatinan khusus yang diberikan
oleh kerajaan dalam perkara ini.

Namun, mengharapkan kerajaan dapat benar-benar serius dan mengambil
perhatian terhadap isu pembangunan di negeri-negeri yang ketinggalan ini termasuk,
terutamanya negeri Kelantan. Hakikatnya kesenjangan pembangunan wilayah masih
menjadi isu evergreen yang memerlukan kepada political will yang tinggi daripada
kerajaan.

Saya mengharapkan dalam kita menumpukan usaha fasa endemik serta fasa
pemulihan pasca pandemik, kita tidak harus mengetepikan tanggungjawab kita dalam
memastikan distribution of wellbeing, wealthiness dan development ke seluruh negara
