46 DR.29.09.2021

peratus. Akan tetapi, masalahnya jika kita lihat kajian-kajian menunjukkan in terms of
education quality, kita masih tiga tahun terkebelakang dengan negara jiran kita Singapura.

Apakah yang boleh kita lakukan? Saya hendak tekankan berkenaan situasi di
universiti. Di negara-negara luar, kamu hanya memerlukan tiga tahun ke-empat tahun
untuk dapat ijazah tetapi di Malaysia dua tahun asasi, paling pendek pun satu tahun dan
selepas itu tambah lagi empat tahun. /t needs about six to seven years for you to get that
degree kalau masuk tempoh asasi. Bukan sahaja itu tempoh masa yang teramat lama.
Kenapakah ia lama? Kerana kamu perlu mengambil subjek-subjek mandatori, TITAS,
Hubungan Etnik, Subjek Falsafah, Etika dan Perpaduan dan ia ada beberapa /evel. Saya
tahu kerana saya produk universiti awam.

01440

Saya ingin mencadangkan untuk pendekkan perkara ini, kKenapa? Kita akan
bertanding dengan banyak graduan luar negara di mana mereka sudah jauh ke hadapan
two years in advance in the work market. Mereka sudah ada pengalaman internship,
bekerja. Jadi, kita keluar teramat lewat dan pada masa yang sama apabila kita di dalam
universiti itu sendiri, kelas dari pagi sampai ke malam, we cannot engage in our passion
to find what we love and what we should do.

Oleh kerana itu Tuan Yang di-Pertua, masalahnya di sini bukan kos itu tinggi,
tetapi kedua, we lose that level of competitiveness dan ini adalah perkara yang kerajaan
harus pertimbangkan untuk tukar untuk memastikan bahawa anak-anak muda kita,
graduan kita bukan sahaja keluar pada umur lebih muda, mereka dapat menceburi minat
mereka dan pada masa yang sama dapat bertanding dengan graduan-graduan yang lain.
Kenapa graduan di Malaysia perlu ambil masa lima ke-enam tahun untuk dapat ijazah,
tetapi di UK, Australia, Singapore hanya memerlukan tiga ke-empat tahun. We must do
better.

Ini berkait rapat juga dengan soal debt trap di mana anak-anak muda akan lalui
jika kamu tidak masuk ke universiti awam, 24 jam selepas itu lazimnya kamu akan dapat
e-mel ataupun pos yang mengatakan, “Alhamdulillah kamu telah diberikan tempat ke
dalam IPTS yang akan dibayar 100 peratus oleh PTPTN”. Walhal, banyak universiti
swasta ini bukan yang baik, tetapi tidak berkualiti, tidak lepas MQA tetap dapat diteruskan
di Malaysia walaupun kadar di mana mereka boleh dapat pekerjaan selepas itu sangat
kecil sekali. But yet, they allowed to continue. Ini adalah perkara yang kerajaan perlu
timbang semula. We must reformat once and for all.

Hujah yang ketiga, ini sedikit sensitif. So allow me to take some breath of fresh
air, takut tersalah kata. Berkenaan isu penanaman hem dan medical marijuana. Ini bukan
perkara yang baharu. Saya ingat apabila kita di Kabinet sebelum ini ada perbincangan,
kajian dilakukan secara terperinci dan perbincangannya mengikut data dan sains. Saya
berharap bahawa kerajaan dapat membentangkan satu kertas kerja yang telus, ikhlas
which is driven by data and science berkenaan baik dan buruknya kelulusan industri hem
dan medical marijuana.

Saya katakan ini kerana di lebih 40 negara pada hari ini, kelulusan hem ataupun
medical marijuana telah pun diberikan. Ini negara seperti Australia, negara seperti US,
Kanada, Argentina, Denmark dan baru-baru ini negara jiran kita Thailand.

The current market worth is about RM60 billion dan dianggarkan dalam tempoh
masa empat tahun lagi, ia akan mencecah RM400 bilion. Kita tidak mahu Malaysia
terkebelakang dan ketinggalan lagi. Perbincangan berkenaan isu ini hanya kerana ia
sensitif, kita tinggalkan begitu sahaja. Walhal, kajian-kajian based on data and science
yang dibentangkan menunjukkan contoh industri arak ataupun rokok jauh lebih berbahaya
dari industri ini, tetapi tidak akan ada the moral courage to discuss this with facts and
figures.

Saya ingin cadangkan untuk kerajaan adakan perbincangan, penelitian yang
khusus untuk kita lihat kelulusan industri hem dan medical marijuana kerana banyak anak
muda di luar sana kita lihat, Khususnya yang mengalami masalah kesihatan mental bipolar
disorder dan yang lain yang boleh dibantu menggunakan jalan ini as a form of alternative
treatment seperti yang telah dilakukan oleh negara-negara lain.
