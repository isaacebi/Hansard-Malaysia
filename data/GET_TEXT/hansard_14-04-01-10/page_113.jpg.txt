DR.29.09.2021 107

bawah RMKe-11 tetapi sehingga kini masih belum nyata. Begitu juga kepentingan untuk
meningkatkan bilangan fakulti dan menawarkan lebih banyak program sarjana di kampus
Universiti Malaysia Sabah (UMS) yang ada di Sandakan.

Saya juga mencadangkan untuk memindahkan Fakulti Sains dan Sumber Alam
dari kampus UMS Kota Kinabalu ke kampus UMS Sandakan, yang mana ia juga
bersesuaian dalam melengkapkan sumber akuakultur dan perhutanan semula jadi yang
terdapat di Daerah Sandakan.

Tuan Yang di-Pertua, aspek yang ketiga juga terakhir dalam ucapan saya hari ini
adalah mengenai keselamatan sempadan kita. Keseluruhan laporan RMKe-12 hanya
memperuntukkan dua perenggan pendek untuk menangani isu negara yang penting
daripada segi sosial dan ekonomi. Apa yang berlaku dengan cadangan yang dibuat oleh
Laporan Siasatan Suruhanjaya Siasatan Diraja (RCI) di Sabah dengan izin pada tahun
2013.

Mengapa pemerintah tidak mengeluarkan rancangan dan dasar yang
komprehensif untuk menyelesaikan masalah ini? Mengapa tidak ada tindakan setelah RCI
ditubuhkan hampir sembilan tahun yang lalu? Tanpa polisi kerajaan yang konkrit, Sabah
turut menghadapi banyak masalah, terutama dalam Program Imunisasi COVID-19
Kebangsaan (PICK) yang dijalankan.

Tuan Yang di-Pertua, kerajaan perlu menjalankan apa yang dinyatakan mengenai
keterangkuman kemakmuran bersama dan visi bersama yang mesti bermula dengan
RMKe-12 ini untuk memperkenalkan langkah dan polisi yang drastik serta berani untuk
mengurangkan jurang pembangunan antara Sabah dan Semenanjung.

Kesimpulannya, jadikan Sandakan sebagai pusat pertumbuhan utama kedua
terbesar di Sabah, mewujudkan zon perindustrian bebas di Sandakan, bina Kompleks
LKIM Sandakan, siapkan Lebuhraya Pan-Borneo Highway dan Libaran Bypass secepat
mungkin, Skim Pembetungan Sandakan fasa 2 tiada lagi pembuangan kumbahan secara
terus ke laut, hospital baharu untuk menangani penjagaan kesihatan standard yang
diperlukan, kembalikan Projek UTC Sandakan, pembinaan Sekolah Seni Sabah di hab
pendidikan Sandakan seperti dalam Laporan 9, fakulti tambahan untuk kampus UMS
Sandakan, Skim Perumahan Mampu Milik untuk belia saya di Sandakan, menambahkan
sistem sekuriti sempadan Pantai Timur dan polisi kerajaan yang konkrit untuk menangani
masalah PATI.

Dengan itu saya mengakhiri ucapan saya dengan 12 permintaan RMK Sandakan
untuk RMKe-12 Malaysia, sekian dan terima kasih.

Tuan Yang di-Pertua: Terima kasih Yang Berhormat Sandakan. Ahli-ahli Yang
Berhormat, Mesyuarat Dewan hari ini ditangguhkan sehingga jam 10 pagi, hari Khamis,
30 September 2021. Assalamualaikum dan salam sejahtera.

[Dewan ditangguhkan pada pukul 7.46 malam]
