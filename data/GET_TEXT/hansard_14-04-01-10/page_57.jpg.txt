DR.29.09.2021 51

dan fizikal. Ramai yang kehilangan pekerjaan, hilang punca pendapatan kerana tidak
dapat meneruskan perniagaan. Ramai wanita dan kanak-kanak mengalami situasi
keganasan rumah tangga. Ramai juga yang makin murung dan resah berkurung di dalam
rumah.

Kebanyakan mereka telah hilang kemahuan untuk terus hidup dan memilih jalan
pintas untuk menamatkan riwayat hidup mereka. Jumlah kes bunuh diri ini dari Januari
hingga Julai tahun ini sahaja sudah melebihi statistik keseluruhan jumlah bunuh diri bagi
tahun 2020. Banyak tragedi yang telah berlaku yang menyayatkan hati kita.

Jadi persoalannya, apakah perancangan atau tumpuan kita dalam menangani
peningkatan masalah kesihatan mental dalam negara kita terutama impak daripada
pandemik COVID-19. Saya ulangi sekarang ini jadi lebih mendesak. Jika kita boleh
mempercepatkan seksyen 309 Kanun Keseksaan supaya percubaan bunuh diri itu tidak
dikira sebagai satu jenayah.

Tuan Yang di-Pertua, saya ingin menyentuh isu yang merangkumi al! of
government iaitu isu integriti. Namun kita masih membaca berlakunya ketirisan dalam
urusan kerajaan. Rasuah, salah guna kuasa, jenayah terutama jenayah siber semakin
berleluasa. Sedih betul kita melihat salah guna kuasa dan jenayah berlaku dalam agensi
seperti SPRM dan PDRM.

Tidak hairanlah apabila berlakunya defisit kepercayaan atau dengan izin trust
deficit. Di dalam kes terbaharu ini, ada pemimpin menyeleweng duit rakyat, pegawai beliau
disyaki mencuri duit itu dan ditangkap. Selepas pegawai itu ditangkap, pegawai SPRM
pula disyaki mencuri daripada pegawai tersebut dan melesapkan bahan bukti. Ini adalah
gejala rasuah yang bertingkat-tingkat. Jadi, saya tidak tahu kiranya macam mana hendak
ketawa atau hendak menangis mengikuti berita ini.

Agensi-agensi inilah yang dipertanggungjawabkan untuk menguatkuasakan
undang-undang apa lagi harapan kita. Saya ulangi, kita sebenarnya mempunyai masalah
governance dalam negara. Governance ini Tuan Yang di-Pertua, bukan hanya dalam hal-
hal tadbir urus yang berkaitan dengan penjawat awam atau delivery of public services
dengan izin sahaja. Governance ini meliputi semua urusan kita daripada usaha untuk
membasmi kemiskinan, menjaga keamanan dan ketenteraman, menjaga kesihatan
adalah termasuk dalam segala usaha untuk memulihkan ekonomi negara kita.

Bayangkan apa yang boleh berlaku kepada negara kita sekiranya tidak ada
governance dalam pentadbiran negara, sudah pasti akan berlaku salah guna kuasa dan
ketirisan macam kita tengok sekarang. Apa yang jadi, yang kaya bertambah kaya, yang
miskin papa kedana. Keamanan dan ketenteraman negara boleh dicerobohi, kalau tidak
diperketatkan governance dalam sistem pengawalan sempadan kita.

Begitu jugalah dalam hal menjaga kesihatan, tanpa governance vaksin boleh
dijual beli dengan mudah untuk dia dapatkan profit untung mungkin kepada pembida
tertinggi. Ini bukan omong-omong kosong Tuan Yang di-Pertua. Ini kerana telah berlaku
kes jual vaksin ini, malah bukan setakat jual vaksin, ada pula sindiket yang menjual sijil
vaksinasi.

Tuan Yang di-Pertua, atas semua alasan di atas, RMKe-12 memerlukan satu bab
khas untuk kita merancang hal-hal berkaitan dengan governance secara holistik. Kita tidak
boleh hanya meletakkan sub topik governance di bawah Bab 13 iaitu mengenai
memperkasakan sektor awam dan delivery of public services sahaja. lanya jauh lebih
penting daripada itu. Ini bukan hanya bab tatatertib dan disiplin penjawat awam, ini adalah
mengenai ekosistem pentadbiran negara kita.

Sepatutnya kita harus mengambil inisiatif-inisiatif dalam Pelan Antirasuah
Nasional (NACP) yang semakin hari saya lihat semakin tipis berbanding kepada inisiatif-
inisiatif yang dirancang dan dilancarkan pada tahun 2019 dan dimasukkan pada awal-
awalnya dalam RMKe-12 ini. Apa yang lebih penting lagi sepatutnya inisiatif-inisiatif yang
terkandung dalam Pelan Antirasuah Nasional ini harus diterjemahkan menjadi akta agar
ada undang-undang khas yang dibentuk dalam tempoh RMKe-12 ini.

Kita sedia maklum bahawa Peruntukan Perbelanjaan Pembangunan (DE) untuk
RMKe-12 ini dianggarkan sebanyak RM400 bilion dan ini adalah peningkatan-peningkatan
