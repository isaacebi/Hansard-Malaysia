DR.29.09.2021 27

Dua lagi isu sedikit saja. Tuan Yang di-Pertua, saya hendak ceritakan tentang
kemiskinan yang kita bincang dalam RMK dalam beberapa hari ini. Saya setuju kita
hendak tolong Melayu yang susah dan bumiputera yang susah, tetapi siapakah
bumiputera itu yang susah? Adakah kita boleh kenal pasti?

RMKe-11 sebelum ini ada jelas menggariskan perbezaan antara Orang Asli
Semenanjung yang kadar kemiskinan 32 peratus, bumiputera Sabah kemiskinan 20
peratus, bumiputera Sarawak kadar kemiskinan tujuh peratus tetapi bila kita cantum sekali
dengan bumiputera keseluruhannya nampaknya macam semua pun susah.

Apabila kita buat agensi-agensi TEKUN, AMANAH IKHTIAR, MARA, bila kita letak
agensi hendak bantu, bila kita keluar, maka kita keluarkan bumiputera yang konon
bumiputera, tetapi dia susah dan tidak dimasukkan dalam agensi itu.

Maka, sampai bila pun kita tidak boleh hendak jelas siapa yang kita hendak tolong.
Saya minta EPU gariskan betul-betul. Kalau hendak kata bumiputera yang susah, siapa
dia? Bukan satu perkataan bumiputera maka dia boleh dapat. Akhirnya kita tidak akan
sampai matlamat sesiapa yang paling susah itu.

Last sekali, satu sahaja saya hendak cadangkan bahawa pihak kerajaan perlu kita
rujuk balik dalam teori ekonomi, populasi merupakan salah satu faktor yang memberi
kesan kepada pertumbuhan ekonomi termasuk juga kadar kemiskinan. Saya minta RMK,
lapor juga total fertility rate (TFR) bagi setiap negeri ikut semasa ke semasa yang dahulu
pernah kita laporkan dalam RMK sebelum ini. Walaupun dalam tahun 2015, kita sudah
mencapai replacement level fertility sejumlah 2.1 peratus tetapi ada banyak negeri yang
kononnya negeri yang miskin.

Saya bagi beberapa contoh seperti Kedah, kita punya kadar kemiskinan 8.8
peratus, Kelantan 12 peratus, Sabah sembilan peratus, Sarawak sembilan peratus,
Terengganu enam peratus, Perlis 3.9 peratus dan Labuan 3.1 peratus. Masalahnya
beberapa negeri ini TFR tinggi. Negeri Kedah 2.2 peratus, Kelantan tiga peratus,
Terengganu tiga peratus, Perlis 2.2 peratus.

Maksudnya, saya cadangkan kerajaan usahakan di beberapa buah negeri ini, kita
kembalikan strategi zaman 1970-an dan wujudkan semula program family planning di
beberapa buah negeri ini. Dalam beberapa buah negeri ini, ada kadar unmet need for
contraceptives yang tinggi. Maksudnya, penduduk ada rancangan atau hasrat untuk
hendak rancang beberapa kelahiran tetapi gagal daripada segi maklumat dan
pengetahuan iaitu Kedah 29 peratus, Kelantan 24 peratus, Sabah 24 peratus, Terengganu
26 peratus, Perlis 23 peratus dan Labuan 28 peratus.

Ini maksudnya sekiranya kita boleh usahakan program family planning di
beberapa buah negeri ini, akan turut juga bantu mengurangkan kadar kemiskinan. Saya
rasa akan membantu kita mencapai matlamat RMK dengan lebih tepat. Sekian, terima
kasih.

Tuan Yang di-Pertua: Terima kasih Yang Berhormat Alor Setar. Seterusnya
Yang Berhormat Batang Lupar. Silakan.

11.44 pg.

Dato Sri Hajah Rohani binti Abdul Karim [Batang Lupar]: Terima kasih Tuan
Yang di-Pertua. Assalamualaikum warahmatullahi wabarakatuh, salam Keluarga
Malaysia.

Tuan Yang di-Pertua, Batang Lupar mengambil kesempatan atas peluang dalam
perbahasan kali ini. Saya ingin mengucapkan setinggi-tinggi tahniah kepada kerajaan di
bawah Yang Amat Berhormat Dato’ Sri Ismail Sabri bin Yaakob, Perdana Menteri Malaysia
dan juga Unit Perancang Ekonomi yang diketuai oleh Yang Berhormat Menteri Dato’ Sri
Mustapa bin Mohamed atas komitmen dan kerja keras dalam penyediaan dokumen
Rancangan Malaysia Kedua Belas yang telah dibentangkan.

Pandemik COVID-19 semenjak hampir dua tahun yang lalu merupakan satu
cabaran baharu yang muncul mendadak dalam mana Malaysia merangka dan
menggariskan strategi demi pemulihan gagasan ekonomi negara yang memasuki episod
