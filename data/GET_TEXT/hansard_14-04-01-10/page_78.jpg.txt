72 DR.29.09.2021

Tuan Yang di-Pertua, saya mencadangkan agar Program Agropreneur Muda,
geran dan pinjaman terus diperkasakan daripada aspek peruntukan dan bimbingan.
Pemberian geran dan pinjaman kepada Agropreneur Muda hendaklah dipermudahkan.
Dengan adanya geran padanan tersebut, dijangkakan pengeluaran produk pertanian
dapat ditingkatkan. Pihak kerajaan juga melalui agensi sepatutnya, dapat menyediakan
dana bagi menghadapi lambakan produk pertanian untuk stok penimbal hasil pertanian
dan juga menstabilkan harga jualan.

Cara ini akan menarik minat pengusaha anak-anak muda untuk mengekalkan
kualiti produk pertanian. Agensi berkaitan hendaklah berusaha untuk menjejaki lebih
ramai usahawan muda agar dapat diketengahkan ke peringkat yang lebih tinggi.

Tuan Yang di-Pertua, a/hamdulillah rakyat Malaysia sudah semakin matang
dalam menerima sistem demokrasi yang dapat dilihat dalam tiga kali peralihan kuasa
kerajaan yang berlaku secara aman tanpa wujudnya demonstrasi jalanan dan bantahan.
Akhirnya kedua-dua belah pihak kerajaan dan pembangkang telah berjaya
menandatangani MoU demi kestabilan politik negara di mana kerajaan dan pembangkang
dapat memberi fokus terhadap usaha mendepani pandemik COVID-19 dan pemulihan
ekonomi negara.

Timbalan Yang di-Pertua [Dato’ Mohd Rashid Hasnon]: Yang Berhormat,
minta rumuskan Yang Berhormat.

Dato’ Syed Abu Hussin bin Hafiz Syed Abdul Fasal [Bukit Gantang]: Saya
mencadangkan supaya kita memberikan sokongan kepada Yang Berhormat Bera sebagai
Yang Amat Berhormat Perdana Menteri agar dapat mentadbir kerajaan dengan stabil
supaya RMKe-12 dapat dilaksanakan bagi memacu pertumbuhan ekonomi pasca COVID-
19. Saya mohon menyokong.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bukit Gantang.

Sekarang saya menjemput Yang Berhormat Setiawangsa, kemudian diikuti oleh
Yang Berhormat Tebrau.

4.48 ptg.

Tuan Nik Nazmi bin Nik Ahmad [Setiawangsa]: Assalamualaikum dan salam
sejahtera. Terima kasih Tuan Yang di-Pertua.

Setiawangsa ingin turut serta dalam perbahasan RMKe-12. Negara kita sekian
lama ada isu-isu structural yang sedia ada, soal kemiskinan kota dan desa. Jurang kaya
dan miskin, masalah alam sekitar dan soal pekerja. Akan tetapi isu-isu ini menjadi semakin
ketara dan semakin melebar apabila kita berhadapan dengan pandemik COVID-19.

Saya menyambut baik hasrat Yang Amat Berhormat Perdana Menteri untuk
mengatasi perkara ini sebagaimana yang diluahkan di dalam RMKe-12. Namun
pendekatan dan toolkit, dengan izin, masih sama. Sebagaimana yang disebut oleh Yang
Berhormat Kluang sebentar tadi, apakah moonshot ataupun wawasan besar RMKe-12?
Saya merasakan perlu untuk kita mengadakan satu Majlis Perundingan Ekonomi Negara
Kedua (MAPEN) atau NCC 2.0 untuk mencari wawasan baharu atau zaman ini untuk
menjawab persoalan-persoalan yang berbangkit pada hari ini. Ini sebagaimana
penggubal-penggubal Rancangan Malaysia Kedua dahulu meletakkan Dasar Ekonomi
Baru sebagai moonshot yang melihat kepada persoalan dan cabaran yang ada pada era
tersebut dan ini disebut tadi oleh Yang Berhormat Kulai.

01650

Justeru dengan berlatarbelakangkan pandemik COVID-19 di satu sudut dan
‘gencatan senjata’ Memorandum Kerajaan Persekutuan-Pakatan Harapan, saya
merasakan inilah masa sesuai untuk kita mengadakan satu perbincangan dan dengan itu
melihat apa persoalan-persoalan sebenar dan seterusnya menggagas dasar yang
relevan.
