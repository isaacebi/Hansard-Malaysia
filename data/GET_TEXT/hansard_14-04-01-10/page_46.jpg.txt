40 DR.29.09.2021

Tuan Wong Hon Wai [Bukit Bendera]: Silakan.

Tuan Sanisvara Nethaji Rayer a/l Rajaji [Jelutong]: Saya ingin tanya Yang
Berhormat. Apa pandangan Yang Berhormat dalam RMKe-12 yang telah dikemukakan —
sebagai seorang Wakil Rakyat Pulau Pinang, tidak ada sebarang butiran mengenai Pulau
Pinang dinyatakan.

01240

Projek LRT tidak disebutkan. Feri Pulau Pinang terbengkalai, apakah rancangan?
Lapangan Terbang Antarabangsa Pulau Pinang tidak diselenggarakan. Cable Car Bukit
Bendera peruntukan sejumlah RM100 juta daripada Kerajaan Persekutuan telah
dibatalkan. Akhir sekali di kawasan saya, di Parlimen Jelutong. Projek Tebatan Banjir
Sungai Pinang, peruntukan sebanyak RM1 bilion yang telah diumumkan telah dibatalkan.
Kenapakah Pulau Pinang dianaktirikan? Kenapakah tidak perkara-perkara berkenaan
Pulau Pinang dinyatakan? Bukankah rakyat Pulau Pinang rakyat Malaysia juga? Yang
Berhormat, mohon pandangan.

Tuan Wong Hon Wai [Bukit Bendera]: Ya terima kasih Yang Berhormat
Jelutong. Saya senaraikan tujuh perkara yang perlu dimasukkan dalam RMKe-12 yang
tidak disebut langsung dalam dokumen RMKe-12 tentang projek-projek di Pulau Pinang.

Tadi Yang Berhormat Jelutong menyebut tentang Projek Tebatan Banjir Sungai
Pinang. Di bawah RMKe-11 terdapat selected high impact project iaitu Rancangan
Tebatan Banjir Lembangan Sungai Pinang yang melalui dua buah kawasan Parlimen iaitu
Parlimen Bukit Bendera dan Parlimen Jelutong. Apa status terkini RTB ini memandangkan
ia telah melalui beberapa RMK. Beberapa RMK sudah berdekad-dekad tetapi masih
belum dapat dilaksanakan.

Saya membaca RMkKe-12 telah menggariskan pelaksanaan 10 Pelan Pengurusan
Lembangan Sungai Bersepadu (IRBM) menjelang tahun 2025. Saya ingin mendapat
pengesahan bahawa Lembangan Sungai Pinang di Pulau Pinang sama ada tersenarai
dalam 10 buah pelan tersebut. Begitu juga dengan pembinaan kereta kabel Bukit Bendera
yang sebelum ini dirancang tetapi ditangguhkan. Projek-projek naik taraf hospital-hospital
di Pulau Pinang. Di bawah RMKe-11, terdapat beberapa projek naik taraf di Hospital Besar
Pulau Pinang dan saya berbesar hati bahawa ia sedang dijalankan tetapi saya ingin
mendapat butiran apakah tentang status-status naik taraf hospital-hospital kerajaan di
negeri Pulau Pinang.

Projek Pengangkutan Awam- Transport Master Plan, Lebuh Raya MRT dan third-
link Pulau Pinang. Projek pembesaran Lapangan Terbang Antarabangsa Pulau Pinang
yang telah ditetapkan di bawah RMKe-11 tetapi ditangguhkan. Minta penjelasan. Projek
pembekalan air mentah dari Sungai Perak ke Pulau Pinang- Sungai Perak Raw Water
Transfer Project. Saya dapat baca bahawa ada Agenda Transformasi Sektor Air 2040 dan
2040 terlalu lama. Kita perlu menyegerakan projek pembekalan water transfer project dari
Sungai Perak ke Pulau Pinang.

Ketujuh, permintaan untuk PPR. Projek PPR di pulau dan juga di Seberang Perai.
Adakah status dan tidak disebut langsung dalam dokumen RMKe-12. Ketujuh-tujuh isu
yang saya bangkitkan tadi, saya minta penjelasan. Janganiah menganaktirikan negeri
Pulau Pinang dan tidak menyebut langsung tentang projek-projek tersebut di dalam
Rancangan Malaysia Kedua Belas.

Akhir sekali, saya ingin mendapatkan penjelasan lanjut daripada Yang Berhormat
Menteri Kewangan. Perbelanjaan pembangunan untuk RMKe-12 berkos sejumlah RM400
bilion iaitu tambahan sebanyak 60 peratus dari RMKe-11. Saya minta Yang Berhormat
Menteri menjelaskan bagaimana dana ini akan disediakan? Sama ada cukai-cukai baru
akan dikenakan dan butiran-butirannya sama ada hutang-hutang negara akan ditambah?
Dokumen ini bukan sahaja tidak dapat melonjakkan Malaysia kepada ekonomi maju tetapi
ia kurang daripada segi perancangan untuk membolehkan Malaysia mencapai satu
ekonomi maju kepada high income nation.

Semua ini saya ingin meminta penjelasan dari kerajaan. Itu sahaja ucapan saya
Tuan Yang di-Pertua. Thank you.
