28 DR.29.09.2021

ke-12. Situasi yang unprecedented, dengan izin, pada kali ini bawaan daripada pandemik
COVID-19 sememangnya merupakan suatu situasi yang memerlukan pembuat dasar dan
polisi berfikir dua kali ke hadapan daripada sebelumnya.

Bagi memenuhi cabaran ini agar Rancangan Malaysia Kedua Belas yang
dibentangkan mencakupi segala ruang dan permasalahan rakyat serta negara agar
Malaysia sekurang-kurangnya berada di landasan yang tepat, whole-of-nation approach
dan pembangunan seimbang.

Tuan Yang di-Pertua, Rancangan Malaysia Kedua Belas merupakan pelan yang
amat penting dalam memastikan pemulihan sosioekonomi dalam jangka masa yang
pendek dan juga peluang untuk menetapkan semula hala tuju yang lebih lestari untuk
jangka masa yang panjang.

Walau sebaik mana pelan sekalipun, ia tidak akan berhasil tanpa penyampaian,
pelaksanaan, pemantauan dan pelaporan yang efektif. Untuk penambahbaikan,
penyampaian RMKe-12  perlu mengamalkan  whole-of-nation approach yang
menggalakkan kerjasama antara semua pihak dan pemegang taruh.

Ini adalah pendekatan yang diamalkan oleh Kumpulan Rentas Parti Parlimen
Malaysia—Matlamat Pembangunan Lestari atau All-Party Parliamentary Group Malaysia
(APPGM) —Sustainable Development Goals (SDG) di mana kerjasama secara bipartisan
dan juga antara ahli-ahli akademik, NGO dan rakyat tempatan dicapai di dalam mengenal
pasti isu dan penyelesaian. Salah satu daripada penemuan daripada kajian yang
dijalankan oleh APPMSDG adalah berkenaan dengan ketidakseimbangan pembangunan
di kawasan setempat.

Ini terutamanya berlaku di wilayah Sarawak dan Sabah, di mana saiz geografi
yang besar bermaksud akses kepada kemudahan asas seperti bekalan api, air, internet
dan juga jalan raya adalah lebih mencabar.

Sebagai contoh pada tahun 2019, peratusan penduduk yang menggunakan
perkhidmatan air minuman atau treated water yang diuruskan dengan selamat di Sarawak
adalah sekitar 80 peratus berbanding dengan 94 peratus di peringkat kebangsaan.
Keperluan air bersih merupakan perkara yang paling asas dalam kehidupan seharian
yang perlu ditangani dalam RMKe-12 ini. Apakah jaminan kerajaan bahawa Sarawak
bebas daripada permasalahan ini yang telah kian lama membelenggu?

Mengambil model Sri Aman Development Agency atau ringkasnya SADA,
sebagai contoh di mana suatu pembangunan infrastruktur dan sosioekonomi akan dipacu
di kawasan bermula dari Lubok Antu sehingga Sri Aman. Penubuhan SADA merupakan
pendekatan baharu Kerajaan Negeri Sarawak untuk membangunkan bahagian Sri Aman
agar pembangunan sektor pertanian, pelancongan, infrastruktur, bekalan air dan elektrik
dapat diselaraskan supaya bahagian Sri Aman yang merupakan bahagian kedua di
Sarawak tidak terus ketinggalan daripada segi pembangunan berbanding bahagian lain.

Jambatan Batang Lupar. Sepanjang 5.1 kilometer yang bakal merupakan
jambatan sungai terpanjang di Malaysia yang dijangka siap pada awal tahun 2025 bakal
melonjakkan ekonomi penduduk di kawasan pesisir Sarawak. Jambatan ini bukan hanya
sekadar jambatan yang memendekkan perjalanan dari Kuching ke Sibu tetapi berjaya
mewujudkan accessibility.

Lebih daripada itu, apabila kerajaan negeri dapat memeta kawasan ini sebagai
kawasan perusahaan pertanian komersial berskala besar, perwujudan kawasan komoditi
bagi sektor perikanan dan pertanian dan bakal diangkat sebagai kawasan bakul makanan
bagi Sarawak dan juga Malaysia amnya.

01150

Lihat bagaimana besarnya impak, hanya dengan pembinaan sebuah jambatan di
kawasan luar bandar. Kepentingan untuk memastikan pembangunan wilayah dan
setempat yang seimbang ini telah pun dikenal pasti dalam kajian separuh penggal RMKe-
11. Penekanan dan tumpuan untuk pembangunan yang lebih seimbang perlu diteruskan
dan ditingkatkan lagi di dalam RMKe-12.
