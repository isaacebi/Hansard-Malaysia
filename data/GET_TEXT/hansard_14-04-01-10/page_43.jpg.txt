DR.29.09.2021 37

Tuan Nga Kor Ming [Teluk Intan]: Minta kerajaan tarik balik rayuan dengan
segera.

Dato’ Sri Azalina Othman Said [Pengerang]: Saya sokong juga, Yang
Berhormat jadi Timbalan Speaker ketiga... [Tepuk] [Dewan riuh]

Tuan Yang di-Pertua, akhir sekali saya hendak cakap fasal jenayah seksual
terhadap kanak-kanak. Semasa saya Menteri, saya hendak wujudkan Mahkamah Sesyen
di semua negeri. Kerajaan sudah setuju, sampai hari ini Tuan Yang di-Pertua tidak buat-
buat.

Tuan Yang di-Pertua, anak-anak pergi ke jenayah seksual, bila dia pergi
mahkamah jenayah biasa, Tuan Yang di-Pertua juga seorang peguam macam saya,
peguam jenayah. Masuk kes, keluar kes mahkamah, sudah besar panjang siapa hendak
jadi saksi Tuan Yang di-Pertua? Malu! Itu sebabnya kita hendak mahkamah khas, bilik
saksi khas, adanya pendekatan khas. Ini anak-anak yang menjadi mangsa, ini dengan
COVID-19, berapa banyak, kes anak-anak didera di rumah? Berapa kes anak-anak
menjadi mangsa jenayah? Hendak bawa ke mana?

Kalau setakat hendak menjadi Menteri, ini pun tidak boleh selesai tidak payahlah
jadi Menteri... [Tepuk] [Dewan riuh] Tuan Yang di-Pertua, sebelum saya duduk, masa pun
sudah tamat. Pukul 2.30 petang saya bertugas... [Ketawa] Tuan Yang di-Pertua, anak-
anak merupakan masa depan sebuah negara...

Dr. Maszlee bin Malik [Simpang Renggam]: Yang Berhormat Pengerang, bagi
sedikit.

Dato’ Sri Azalina Othman Said [Pengerang]: Sekejaplah, sudah hendak habis
ini.

Dr. Maszlee bin Malik [Simpang Renggam]: Sedikit, berkaitan jenayah seksual
pada kanak-kanak.

Dato’ Sri Azalina Othman Said [Pengerang]: [Rakaman kurang jelas] ...Yang
Berhormat cakaplah. Apakah dia Yang Berhormat?

Dr. Maszlee bin Malik [Simpang Renggam]: Tuan Yang di-Pertua...
Tuan Yang di-Pertua: Saya minta maaf, masa sudah tamat.

Dato’ Sri Azalina Othman Said [Pengerang]: Tuan Yang di-Pertua, tidak bagi.
Kita masa sudah tamat ini.

Dr. Maszlee bin Malik [Simpang Renggam]: Okey, Tuan Yang di-Pertua.
Sekejap sahaja. Berkaitan dengan jenayah seksual kepada kanak-kanak, saya teringat
lagi kepada isu gangguan seksual di sekolah juga dan saya kira Yang Berhormat
Pengerang juga amat prihatin terhadap isu ini.

Pada tahun 2019 kita telah keluarkan memo pekeliling agar beberapa tindakan
dilakukan demi mengelakkan dan mengekang gangguan seksual di sekolah. Saya tidak
tahu kini KPM meneruskan lagi ataupun tidak. Diharap Yang Berhormat Pengerang dapat
setuju agar KPM meneruskan pekeliling tersebut. Terima kasih, Tuan Yang di-Pertua.
Terima kasih, Yang Berhormat Pengerang.

Dato’ Sri Azalina Othman Said [Pengerang]: Terima kasih, Yang Berhormat.
Sekolah ini lain sebab sekolah ini dia banyak cikgu di sekolah, guru besar di sekolah yang
dapat bantu. Dekat rumah ini- harapkan pegar, pegar makan padi. Rumah kunci, emak
bapa duduk rumah, abang kah, atuk kah, nenek kah, anak-anak itu menjadi mangsa
deraan seksual. Siapakah hendak dipertanggungjawabkan?

Dr. Maszlee bin Malik [Simpang Renggam]: Di sekolah pun kadang-kadang
cikgu jadi ‘pegar makan padi’ juga... [Ketawa]

Dato’ Sri Azalina Othman Said [Pengerang]: Itu sekolah, Yang Berhormat.
Saya hendak tanya kepada Menteri yang bertanggungjawab. Saya tidak tahu siapalah
yang bertanggungjawab, ini pun tidak ada. Tuan Yang di-Pertua, saya kata ini memang
masalah besar. Takkan cakap hari-hari dekat kerusi, betul atau tidak? Akan tetapi tidak
apalah, agaknya sibuk.
