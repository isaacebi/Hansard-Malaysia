88 DR.29.09.2021

Antara perkhidmatan kesihatan yang perlu diberi perhatian ialah perkhidmatan:

i) kecemasan dan trauma;
ii) perubatan medikal;
iii) kepakaran mata;

iv) kepakaran ortopedik;

v) kepakaran bedah am;

vi) kepakaran psikiatri;

(
(
(
(
(
(
(vii) kepakaran obstretics and gynaecology (O&G); dan juga
(

viii) pesakit kulit.

Menerusi penambahbaikan fasiliti dan khidmat kesihatan hospital sedia ada, ia
akan mampu melihat hospital, merapatkan jurang perbezaan fasiliti kesihatan antara
bandar dan juga luar bandar.

Tuan Yang di-Pertua, saya juga tertarik atas RMKe-12 ini dalam _ soal
bagaimanakah sumber kerajaan yang begitu dikekangi dalam masalah kita kekurangan
sumber. Ini terdapat kerana dahulunya kita membatalkan goods and services tax (GST).
Apabila GST telah pun dibatalkan, maknanya hasil negara juga berkurangan. Inilah
kelemahan Kerajaan Pakatan Harapan (PH) dulu yang hendak menghapuskan cukai GST
dan akhirnya kita juga menerima masalah yang begitu berat untuk membangunkan
negara. Tambahan lagi, dengan pandemik COVID-19 yang melanda negara. Jadi, itu
sahaja daripada saya. Sekian, Jempol mohon menyokong. Terima kasih.

Dato’ Sri Azalina Othman Said [Pengerang]: Terima kasih. Yang Berhormat
Mas Gading.

Tuan Mordi anak Bimol [Mas Gading]: Terima kasih Tuan Yang di-Pertua.

Dato’ Sri Azalina Othman Said [Pengerang]: Sekejap ya. Selepas ini, Yang
Berhormat Sik, Yang Berhormat Hulu Rajang, Yang Berhormat Kalabakan. Silakan.

Tuan Mordi anak Bimol [Mas Gading]: Terima kasih sekali lagi.

Datuk Seri Dr Mujahid Yusof Rawa [Parit Buntar]: Parit Buntar. Kalau ikut /ist,
selepas Yang Berhormat Mas Gading, sebelah sana, kemudian Parit Buntar.

Dato’ Sri Azalina Othman Said [Pengerang]: Sekejap ya.

Datuk Seri Dr Mujahid Yusof Rawa [Parit Buntar]: Itu /ist yang ada dekat kami.
Tuan Mordi anak Bimol [Mas Gading]: Okey?

Dato’ Sri Azalina Othman Said [Pengerang]: Tidak apa. Sekejap...

6.06 ptg.

Tuan Mordi anak Bimol [Mas Gading]: Kalau dulunya RMKe-10 dijajarkan atas
semangat 1Malaysia, ‘Rakyat Didahulukan, Pencapaian Diutamakan’. RMKe-11 pula
yang kekal dengan Dasar Transformasi Nasional seirama dengan RMKe-10 juga
menekankan semangat kebersamaan seperti 1Malaysia. RMKe-12 kali ini pula dijajarkan
atas semangat Keluarga Malaysia, kedengaran lebih mesra, lebih menyentuh hati tetapi
adakah realitinya nanti pasti?

Tuan Yang di-Pertua, di kesempatan ini, saya ingin mengucapkan terima kasih
kepada Yang Amat Berhormat Perdana Menteri kita pada hari ini, Yang Amat Berhormat
Dato’ Sri Ismail Sabri bin Yaakob kerana telah termeterainya persetujuan atau MoU antara
kerajaan dan pembangkang yang menunjukkan kedua-dua belah pihak betul-betul telah
mengutamakan rakyat dalam kemelut COVID-19 selaras dengan titah Duli Yang Maha
Mulia Yang di-Pertuan Agong. Tahniah kepada semua.

Dalam ucapan bahas kesemua Ahli Parlimen dari Sabah dan Sarawak, jelas ada
nada kecewa. Dari dulu hingga sekarang, Dewan yang mulia ini diberitahu, diminta dan
dirayu agar pembangunan di Sabah dan Sarawak diberikan keutamaan kerana sudah jauh
