DR.29.09.2021 65

Oleh itu, saya harap RMKe-12 ini akan berjalan. Akan tetapi ingat, saya ingin
menyatakan di akhir ini bahawa when the government is wrong, it is dangerous to be right.
Kerajaan tidak boleh salah, sangat bahaya untuk dibetulkan, sukar untuk dibetulkan.

Jadi oleh itu, saya harap kita kembali kepada wawasan yang lebih besar. Kita
elakkan isu perkauman, isu agama ini dan move forward. We need our country. We are
all Malaysian. We need good Malays, good Chinese, good Indians, good Kadazans, Iban,
Sabah and Sarawak for our country. Terima kasih.

Tuan Yang di-Pertua: Terima kasih Yang Berhormat. Seterusnya saya jemput
Yang Berhormat Setiu. Silakan.

01610
4.10 ptg.

Tuan Shaharizukirnain bin Abd Kadir [Setiu]: Bismillahi Rahmani Rahim
[Berucap dalam bahasa Arab] Assalamualaikum warahmatullahi wabarakatuh.

Terima kasih kepada Tuan Yang di-Pertua kerana memberi ruang ke Setiu untuk
turut sama membahaskan Rancangan Malaysia Kedua Belas pada kali ini. Tahniah dan
syabas kepada Yang Amat Berhormat Perdana Menteri atas pembentangan RMKe-12
pada kali ini.

Saya ingin memanfaatkan kesempatan ini dengan membahaskan_ perkara-
perkara yang berkaitan dengan Agenda 3 iaitu Meningkatkan Kesejahteraan Keluarga
Malaysia, Agenda 5 iaitu Membasmi Kemiskinan Tegar dan Merapatkan Jurang
Pendapatan serta Agenda 6 Memperkasa Agenda Bumiputera.

Perbahasan saya akan memberi perhatian kepada isu pembangunan Keluarga
Malaysia yang sejahtera. Saya kira konsep pemilihan slogan Keluarga Malaysia amat
bertepatan dalam menzahirkan prinsip kebersamaan bagi memulihkan kembali ekonomi
serta kesejahteraan negara akibat penularan wabak COVID-19. Keluarga merupakan
institusi terkecil namun terpenting untuk membina sebuah masyarakat.

Tuan Yang di-Pertua, oleh sebab itu ia perlu dimulakan dengan membasmi
keluarga miskin tegar. Masalah kemiskinan tegar wujud bukan sahaja rakyat luar bandar
malah turut berlaku pada rakyat bandar namun yang membezakan mereka merupakan
faktor yang menyebabkan masalah ini berlaku.

Faktor bagi luar bandar adalah bukan disebabkan masalah ketiadaan peluang
pekerjaan sahaja malah kekurangan kemahiran serta kekurangan infrastruktur juga
menjadi penyumbang besar kepada masalah ini. Sebagai contoh, kawasan saya Setiu,
satu buah daerah yang telah ditubuhkan semenjak 1985 hampir 35 tahun yang lalu namun
masih lagi jauh ketinggalan berbanding daerah lain.

Justeru bagi memacu pembangunan penduduk luar bandar, kemudahan
infrastruktur dan fasiliti menjadi tonggak utama. Setiu memerlukan pembinaan segera
sebuah IPTA bagi merancakkan lagi ekonomi rakyat Setiu dan perancangan semula
Bandar Permaisuri bagi menghidupkan bandar tersebut. Antaranya perlu kepada
pembinaan bulatan di Simpang Tiga Penarik dan dijadikan kawasan bukit tapak balai polis
lama sebagai dataran yang akan menjadi tempat tapak kedai dan lain-lain dan sekali gus
menampakkan dan menzahirkan Bandar Permaisuri kepada pengguna jalan raya.

Oleh itu kita memerlukan pelaburan yang besar bagi memajukan pembangunan
luar bandar ini. Di samping itu juga, Setiu juga memerlukan sebuah Pejabat Kesihatan
dan Klinik Kesihatan Permaisuri yang baharu, bangunan APM yang baharu, naik taraf Mini
Stadium Sungai Tarom, bina baharu Mini Stadium Sungai Bari untuk kemudahan beriadah
kepada para belia dan perlu dibaik pulih gelanggang futsal tertutup yang telah rosak
sekian lama.

Tuan Yang di-Pertua, usaha bagi membasmi kemiskinan juga perlu dilaksanakan
melalui pendekatan productive welfare, dengan izin Tuan Yang di-Pertua, di mana
golongan miskin tegar dan miskin yang produktif perlu diberi bantuan dalam bentuk
kemahiran, latihan dan motivasi mahupun kursus pembangunan minda.
