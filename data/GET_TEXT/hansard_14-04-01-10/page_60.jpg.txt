54 DR.29.09.2021

Kita eksport hanya sebanyak RM33.8 bilion dan defisit RM2.7 bilion, peningkatan
sebanyak 24.9 peratus daripada peratus tahun sebelumnya. Ini tentulah mencemaskan
kita terutama ketika wabak COVID-19 ini. Sektor pertanian memainkan peranan yang
penting dalam ekonomi negara melalui sumbangan kepada pendapatan negara dan
perolehan eksport dan dalam masa yang sama mewujudkan peluang pekerjaan kepada
rakyat kita.

Namun begitu, industri pertanian tidak dapat lari daripada pelbagai isu. Antara isu
yang pernah disenaraikan oleh Pertubuhan Makanan dan Pertanian Sedunia (FAO)
antaranya ialah iklim, dinamik, populasi, sumber asli, produktiviti, teknologi, penyakit dan
serangga, jaminan bekalan makanan yang tidak mencukupi, perubahan struktur, migrasi
sistem makanan, tadbir urus dan juga kewangan.

Kerajaan menyasarkan pertumbuhan Keluaran Dalam Negara Kasar (KDNK)
pada 4.5 peratus hingga 5.5 peratus setahun dalam tempoh lima tahun iaitu tahun 2021
hingga tahun 2025 dengan sektor pertanian menyumbang sebanyak 3.8 peratus. Kita
perlu mengambil satu langkah ke hadapan bagi memastikan sektor pertanian mampu
berdaya saing dan mampu menghadapi pelbagai cabaran sama ada di peringkat domestik
mahupun antarabangsa.

Saya menyambut baik inisiatif kerajaan untuk menjana semula ekonomi dengan
memangkinkan industri strategik dan berimpak tinggi melalui pertanian pintar dalam
RMKe-12. Ini memandangkan sektor pertanian merupakan penyumbang utama ekonomi
terutamanya di negeri seperti negeri saya negeri Pahang, Kelantan, Perlis, Sabah dan
Perak dalam RMKe-11 yang lalu. Menurut laporan RMKe-12, sektor pertanian masih
kurang menerima guna teknologi yang tinggi.

Walaupun pelbagai strategi dilaksanakan untuk meningkatkan pengeluaran
agromakanan bagi memastikan kecukupan bekalan, sumbangan sektor agromakanan
kepada sektor pertanian sebanyak 53.3 peratus pada tahun 2020. Masih rendah di bawah
sasaran iaitu 60 peratus. Selain itu kita nampaknya dalam sektor pertanian kita masih lagi
bergantung kepada minyak sawit walaupun insentif untuk mempelbagaikan keperluan
tanaman dikemukakan oleh kerajaan.

Di samping itu saya amat berharaplah pada kerajaan dapatkan strategi dan
inisiatif yang relevan dan kalis gagal di bawah rangka Sekuriti Makanan Negara dan Dasar
Agromakanan Negara tahun 2021 hingga tahun 2030 bagi memastikan kita mampu
mencapai sasaran tahap kecukupbekalan dan dalam masa yang sama memenuhi
standard keselamatan makanan antarabangsa.

Kita menyorot isu pengeluaran daging negara sahaja misalnya dalam rantaian
makanan kita. Kita masih lagi bergantung kepada import daging yang tinggi. Tahun 2020
sahaja telah menunjukkan kepada kita negara kita mengimport daging lembu bernilai
RM2.2 bilion. Dalam RMKe-10 dan RMKe-11 kita gagal mencapai sasaran nampaknya.
Akan tetapi apakah pelaksanaan dalam RMKe-12 ini masih lagi menemukan kegagalan
atau kita berjaya keluar. Ini saya katakan tadi bergantung kepada kemampuan kita untuk
melihat permasalahan-permasalahan yang bakal kita hadapi.

Saya hendak tanya kerajaan, mengapakah kita gagal? Adakah kita kekurangan
tenaga pakar? Adakah kita kekurangan infrastruktur? Atau adakah kita kurang fokus
daripada segi pelaksanaan? Beberapa cadangan saya untuk membantu negara bagi
meningkatkan pengeluaran daging negara. Pertamanya ramaikan usahawan ternakan.

01520

Wujudkan kluster ternakan peringkat negeri dan daerah, adakan skim galakan
usahawan ternakan terutamanya mereka yang berada dalam ternakan lembu baka daging
yang baik. Mobilisasikan sepenuhnya institusi haiwan di seluruh negara. Contohnya di
kawasan Parlimen Jerantut ada sebuah Institut Biodiversiti Veterinar Kebangsaan yang
fokus kepada benih-benih haiwan kita, benih ternakan kita. la perlu diberikan perhatian
khusus.

Berikan peruntukan yang mencukupi. Adakan pegawai-pegawai yang mencukupi
dan kembangkan baka-baka terbaik yang ada di seluruh dunia. Adakah latihan kepada
