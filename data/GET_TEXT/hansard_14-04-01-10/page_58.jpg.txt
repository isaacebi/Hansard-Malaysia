52 DR.29.09.2021

yang ketara diakui sendiri oleh Menteri Kewangan daripada RM248.5 bilion pada RMKe-
11. Selalu diperkatakan kata peruntukan ini ada digunakan secara berhemah tetapi
mengapa Tuan Yang di-Pertua, berulang kali laporan kes dalam Laporan Audit Negara
tahun demi tahun.

Sebagai contoh, berdasarkan Laporan Audit Negara, sebanyak RM273 juta telah
kerajaan peruntukkan untuk sistem baharu bagi Jabatan Kastam Diraja Malaysia yang
tidak pernah disiapkan. Menurut Laporan Ketua Audit Negara 2019 siri 2, projek sistem
uCustoms tersebut telah dimulakan pada tahun 2013 dan sepatutnya siap pada tahun
2015. Ikutkan, sudah lebih tujuh tahun dua bulan. Dari tempoh ini, sepatutnya disiapkan
dan projek ini diberikan perlanjutan sebanyak lima kali dan kerajaan, duit rakyat telah
hilang sebanyak RM273 juta.

Itulah reformasi yang diperlukan. Kalau dahulu, ada sesetengah inisiatif itu hanya
diterjemahkan sebagai arahan Yang Amat Berhormat Perdana Menteri ataupun hanya
menjadi Pekeliling Perbendaharaan sahaja, sekarang ini adalah masanya untuk kita
menunjukkan keazaman dan political will dengan izin. Menterjemahkan menjadi akta. Ini
adalah agar sesiapa juga yang datang selepas kerajaan ini atau mana-mana kerajaan
tidak akan dengan mudah menukar akta ini dengan sesuka hati sekiranya mereka tidak
boleh mempunyai majoriti yang kukuh.

Sehubungan dengan itu, isu governance pula. Masih lagi dengan isu governance,
saya berpandangan kita harus memberi tumpuan agar ada hubungan antara apa yang
terkandung dalam apa yang terkandung dalam RMKe-12 ini dengan ucapan bajet yang
bakal dibentangkan oleh Menteri Kewangan. Dikhuatiri nanti banyak cadangan yang
molek-molek sahaja. Indah-indah tetapi tidak ada peruntukan yang diberikan untuk
menjayakan rancangan dengan baik untuk membantu rakyat.

Saya juga ingin menyentuh berkaitan dengan the lost generation dengan izin.
Saya memetik tulisan Datuk Dr. Anis Yusal Yusoff dalam kolum beliau, Rintihan Rakyat di
akhbar Sinar Harian pada 17 Jun 2021 yang lalu di bawah tajuk Generasi COVID-19 Yang
Tersisih. Kata beliau, ‘Antara meletak nasi dan lauk di atas meja yang menjadi keutamaan
lebih penting kepada kejutan rakyat yang menyediakan komputer dan internet. Saya pasti
mereka memilih nasi’.

Yang bercakap tentang quantum leap itu perlu sedar bahawa pada hari ini ramai
antara rakyat kita yang penat memikirkan bagaimana untuk meletakkan makanan di atas
meja setiap hari untuk anak-anak mereka. Ini adalah soal survival, soal hidup dan mati.
Oleh kerana ibu bapa memilih survival, ini menyebabkan mereka tidak mampu memberi
alat-alat peranti kepada tiap-tiap seorang anak mereka. Anak-anak akan terkesan
daripada segi pendidikan kerana mempunyai kesusahan untuk belajar secara atas talian.

Pertubuhan Kerjasama dan Pembangunan Ekonomi (OECD) telah mengeluarkan
peratusan purata untuk isi rumah yang mempunyai akses ke komputer daripada jumlah
itu sebanyak 89 peratus.

01510

Persoalannya, peratusan di Malaysia berapa? Ini juga belum termasuk kita
bercakap fasal bab connectivity. Kita baca dalam akhbar kena naik pokok, baru hendak
dapat connectivity. Ini tidak boleh kita terima. Jadi, ditambah semasa Movement Control
Order (MCO) baru-baru ini di mana kebanyakan sekolah di dunia perlu ditutup, United
Nations Educational, Scientific and Cultural Organization (UNESCO) menganggarkan
hampir 1.6 bilion orang pelajar dalam 190 buah negara di dunia yang tidak dapat hadir
bersekolah akibat pandemik. Implikasi kepada pembelajaran ini adalah sangat serius.
Berapa ramai agaknya anak-anak kita di Malaysia tercicir, tidak dapat membaca, menulis
dan mengira.

Tuan Yang di-Pertua, sebelum pandemik pun ada mereka yang dipanggil invisible
students yang mereka naik daripada Darjah 1, Darjah 2, Darjah 3, Darjah 4, Darjah 5
sampai Darjah 6 tidak tahu membaca kerana memang tidak diberi tumpuan. Itu belum lagi
kita melihat koleksi antara generasi yang tersisih dengan keperluan mereka untuk mengisi
peluang pekerjaan nanti. Apa yang pasti ialah akan meninggalkan kesan kepada—
daripada segi kualiti, produktiviti dan inovasi modal insan dan tenaga buruh di Malaysia
pada masa hadapan.
