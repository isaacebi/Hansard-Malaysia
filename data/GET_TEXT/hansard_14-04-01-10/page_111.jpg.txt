DR.29.09.2021 105

di mana ia akan dapat membantu merapatkan jurang antara Sabah dengan negeri
Semenanjung.

Malahan saya rasa ianya hanya dikitar semula daripada Rancangan Malaysia Ke-
11. Tiada yang baharu dan juga tidak akan mendorong Sabah dan Sarawak ke lintasan
baharu. Untuk tempoh RMKe-11 bermula dari tahun 2016 hingga tahun 2020, Keluaran
Dalam Negara Kasar (KDNK) Sabah sepanjang tempoh itu adalah sangat menyedihkan
iaitu 1.0 peratus jauh di bawah purata kebangsaan iaitu 2.7 peratus. Malah kali ini untuk
tempoh RMKe-12, kerajaan mengunjurkan meningkatkan KDNK menjadi 6.5 peratus
untuk Sabah.

Soalan saya adalah bagaimana? Kami amat memerlukan perubahan paradigma
dalam dasar dan keutamaan pembangunan kami, terlalu banyak penekanan dan tumpuan
telah diberikan di kawasan ibu negeri Sabah seperti di Kota Kinabalu bagi rancangan
pembangunan kerajaan setakat ini yang gagal memanfaatkan potensi besar Sabah
secara keseluruhannya.

Jadi, saya ingin menyeru kepada kerajaan membangunkan pusat ekonomi
sekunder di kawasan Pantai Timur Sabah untuk saling melengkapi dan memanfaatkan
lagi 50 peratus potensi Sabah. Sebagai sebuah bandar kedua terbesar di Sabah,
Sandakan juga sangat bertuah dengan limpahan sumber asli dan terletak secara strategik
di tengah-tengah kawasan Timur Asian, Brunei, Indonesia, Malaysia dan Filipina (BIMP-
EAGA).

Oleh itu saya mencadangkan kepada kerajaan persekutuan untuk menubuhkan
satu kawasan perindustrian bebas Sabah di Sandakan untuk membantu Sabah
memainkan peranan utama dalam perdagangan dan logistik melalui pelabuhan dan
lapangan terbangnya di Pantai Timur.

Kawasan _ perindustrian bebas akan menjadikan pemangkin memacu
perkembangan aktiviti hiliran atau downstream aktiviti dengan izin yang akan juga
memberikan kesan berlipat ganda untuk meningkatkan ekonomi kita. Pada masa ini,
terdapat banyak kawasan perindustrian bebas seperti di Pulau Pinang, Kedah, Selangor,
Johor dan Sarawak.

Di mana telah memberi banyak manfaat kepada setiap negeri tersebut. Sandakan
sudah menjadi pengeluar minyak sawit mentah CPU utama dan pelabuhan Sandakan
juga merupakan pelabuhan eksport CPO terbesar di negeri ini dan berjaya telah
disenaraikan oleh Bursa Malaysia sebagai satu-satunya tiga pelabuhan penghantaran
Malaysia Timur untuk kontrak East Malaysian Palm Oil Futures untuk membangunkan
ekonomi Sandakan.

Juga memerlukannya sebuah kompleks Lembaga Kemajuan Ikan Malaysia
(LKIM) untuk menyediakan kemudahan yang lebih baik untuk industri perikanan yang
besar bagi mendapatkan kemudahan penyimpanan barang yang sejuk dan mendapatkan
diesel bersubsidi.

Oleh kerana kekurangan kemudahan seperti itu, diesel perlu disimpan sementara
di jeti sewa yang sering kali mengakibatkan gangguan bekalan terutama ketersediaan
ruang di jeti swasta. Ini juga memberi kesan besar berjuta ringgit kepada industri
perikanan dengan pembinaan kawasan perindustrian bebas Sandakan dan kompleks
Lembaga Kemajuan Ikan Malaysia (LKIM) ini akan membuktikan kerajaan kini adalah
kerajaan yang inklusif dan bertekad untuk berkongsi kemakmuran bersama.

Laporan RMKe-12 juga menekankan bahawa lapan daripada 10 daerah termiskin
di Malaysia terletak di Sabah. Dari lapan daerah ini, tiga terletak di bahagian Sandakan
iaitu Beluran, Telupid dan Tongod. Salah satu cara untuk membangunkan ekonomi
bersama adalah meningkatkan aktiviti menjual beli antara daerah-daerah ini supaya
penghantaran produk ke pelabuhan laut dan lapangan terbang untuk dieksport dapat
dipertingkatkan dan jangan dilupakan peluang pekerjaan untuk anak muda.

Ini adalah sebabnya mengapa Lebuhraya Pan Borneo dan juga Libaran Bypass
mesti dilaksanakan dengan pantas di bawah RMKe-12 untuk mempercepatkan tempoh
dan jarak perjalanan antara beberapa daerah ini.
