70 DR.29.09.2021

mereka yang berada di Sabah, Sarawak dan Labuan tidak ketinggalan. Sudahlah hak
kami seperti yang tertulis dalam Malaysia Agreement 1963 (MA63) tidak dilaksanakan,
program-program pembangunan perusahaan dan pembangunan modal insan juga kami
selalu ketinggalan.

Tuan Yang di-Pertua, RMKe-12 ini adalah satu perancangan yang baik dengan
empat pemangkin dasar iaitu:

(i) membangunkan bakat masa hadapan;

(ii) mempercepat penerima gunaan teknologi dan inovasi;

(iii) menambah baik ketersambungan dan infrastruktur pengangkutan;
dan

(iv) memperkukuh perkhidmatan awam.

Walau macam mana pun hebatnya perancangan, ia tidak bermakna jika
implimentasinya tiada kesungguhan dan keikhlasan dan banyak diganggu oleh pembuat
keputusan yang mempunyai kepentingan diri dan corrupt. Pelaksanaan RMKe-12 ini juga
sepatutnya selaras dengan status autonomi Wilayah Sabah dan Sarawak dengan
memulakan decentralisation di mana kerajaan negeri mengambil alih banyak peranan dan
tanggungjawab.

Timbalan Yang di-Pertua [Dato' Mohd Rashid Hasnon]: Yang Berhormat,
minta rumuskan Yang Berhormat.

Datuk Rozman bin Isli [Labuan]: Sekian, terima kasih.

Timbalan Yang di-Pertua [Dato' Mohd Rashid Hasnon]: Baik. Terima kasih
Yang Berhormat Labuan.

Sekarang saya jemput Yang Berhormat Bukit Gantang, kemudian diikuti oleh
Yang Berhormat Setiawangsa. Silakan, 12 minit.

4.36 ptg.

Dato' Syed Abu Hussin bin Hafiz Syed Abdul Fasal [Bukit Gantang]:
Bismillahi Rahmani Rahim. Assalamualaikum warahmatullahi wabarakatuh, dan salam
sejahtera.

Tuan Yang di-Pertua, dalam kesempatan kali ini saya ingin memetik ayat 155
daripada Surah Al-Baqarah sebagai peringatan bahawa Allah SWT menguji manusia dan
perlu dihadapi dengan kesabaran yang bermaksud, “Dan Kami pasti akan menguji kamu
dengan sedikit ketakutan, kelaparan, kekurangan harta, jiwa dan buah-buahan dan
sampaikanlah khabar gembira kepada orang yang bersabar”.

Tuan Yang di-Pertua, syukur ke hadrat Allah SWT kerana dengan izin, dan
inayah-Nya jua, saya berpeluang mengambil bahagian membahaskan Rancangan
Malaysia Kedua Belas pada hari ini.

Sekalung penghargaan kepada Yang Amat Berhormat Dato' Sri Ismail Sabri bin
Yaakob, Perdana Menteri Malaysia atas pembentangan RMKe-12 yang bertemakan
‘Malaysia Makmur, Inklusif, Mampan’ bagi memacu pembinaan negara Malaysia yang
berdaya saing, berdaya tahan dan kalis cabaran, khususnya bagi membawa negara
keluar daripada era pandemik COVID-19.

Saya amat bersetuju dengan pendekatan ‘Keluarga Malaysia’ yang merangkul
seluruh lapisan masyarakat terutamanya kepada kumpulan B40 yang begitu terkesan
selari dengan Wawasan Kemakmuran Bersama 2030 dan Pelan Pemulihan Negara bagi
membasmi kemiskinan dan menyusun semula masyarakat tanpa meminggirkan golongan
miskin bandar dan desa.

Tuan Yang di-Pertua, sebagai Ahli Parlimen kawasan luar bandar, saya
menyokong penuh cadangan Yang Amat Berhormat Perdana Menteri dalam RMKe-12
yang mahu menjadikan Malaysia sebagai sebuah negara berpendapatan tinggi dan
mempunyai kualiti kehidupan yang lebih baik lima tahun dari sekarang melalui peruntukan
