76 DR.29.09.2021

Tender secara terbuka amat penting untuk mengelakkan projek-projek yang dilaksanakan
di bawah RMKe-12 tidak gagal, tergendala atau ditinggalkan sebagai projek tertinggal,
dengan izin, abandoned project, atau projek ‘gajah putih’.

Seterusnya, saya ingin sentuh dengan isu cukai individu dan juga GST. Oleh
sebab pandemik COVID-19, ramai pembayar cukai yang berkategori M40 sudah beralih
kepada kategori B50 atau B60. So, sebelum pandemik mereka merupakan kategori yang
membayar cukai antara RM1,000 sehingga RM50 setahun.

Mereka juga yang kurang dapat bantuan kewangan daripada kerajaan sepanjang
pandemik berterusan. Justeru, saya mencadangkan individu yang melaporkan
pendapatan bercukai chargeable income, dengan izin, yang bawah RM70 ribu setahun
dikecualikan cukai pendapatan mulai tahun taksiran tahun 2022.

Hasil kerajaan akan catur dengan cadangan saya. Maka, saya bercadang GST
dibawa balik mulai tahun 2023 dengan kadar sebanyak empat peratus dan meningkat ke-
enam peratus pada tahun 2024. Mekanisme GST ada banyak kelebihan bukan sahaja ia
akan menambah hasil kerajaan oleh sebab ia lebih menyeluruh sehingga semua
barangan dan perkhidmatan boleh dikenalkan GST sekiranya tidak dikecualikan...
[Disampuk]

Tuan Sanisvara Nethaji Rayer a/l Rajaji [Jelutong]: Minta laluan Yang
Berhormat...

Tuan Steven Choong Shiau Yoon [Tebrau]: ...la juga boleh menambah kutipan
cukai pendapatan...

Tuan Sanisvara Nethaji Rayer a/l Rajaji [Jelutong]: ...Atas isu GST.
Tuan Steven Choong Shiau Yoon [Tebrau]: ...Daripada syarikat dan individu...
Dato’ Haji Salim Sharif [Jempol]: Jangan kacaulah.

Tuan Steven Choong Shiau Yoon [Tebrau]: ...Yang peniaga oleh sebab ia
akan...

Tuan Sanisvara Nethaji Rayer a/l Rajaji [Jelutong]: Bukan kacau, tapi minta
berbahas.

Tuan Steven Choong Shiau Yoon [Tebrau]: ...Penggerakan cukai atau tax
invasion, dengan izin, sangat sukar. Satu contoh yang menunjukkan kelebihan GST
merupakan pencukaian perdagangan... [Disampuk]

Tuan Sanisvara Nethaji Rayer a/l Rajaji [Jelutong]: Yang Berhormat Tebrau,
GST menyusahkan rakyat.

Dato’ Haji Salim Sharif [Jempol]: Hei! tidak payah kacau.

Tuan Steven Choong Shiau Yoon [Tebrau]: ...Siber pencukaian- berkenaan
siber atau e-dagang.

Dato’ Haji Salim Sharif [Jempol]: Yang Berhormat Jempol, apakah masalah?

Tuan Steven Choong Shiau Yoon [Tebrau]: Ramai sudah buat business melalui
internet seperti Shopee, Lazada... [Pembesar suara dimatikan].

Timbalan Yang di-Pertua [Dato’ Mohd Rashid Hasnon]: Saya hendak bagi
amaran kepada Yang Berhormat Jelutong. Sepatutnya kena dapat permission daripada
flow Yang Berhormat Tebrau. Kalau Yang Berhormat Tebrau tidak bagi, maka sila duduk.
Saya minta Yang Berhormat Tebrau, saya tambah masa sedikit. Seminit sahaja.

Sila Yang Berhormat Tebrau.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua yang
sepatutnya diberi amaran Yang Berhormat Jempol yang jerit tadi. Saya sekurang-
kurangnya bangun secara tertib minta laluan untuk bantah GST.

Timbalan Yang di-Pertua [Dato’ Mohd Rashid Hasnon]: Akan tetapi, puncanya
adalah daripada Yang Berhormat Jelutong, puncanya Yang Berhormat Jelutong.

Tuan Sanisvara Nethaji Rayer a/l Rajaji [Jelutong]: Ya lah.
