DR.29.09.2021 67

Tuan Yang di-Pertua, pandemik telah memberi kesan yang besar terhadap masa
depan rakyat Malaysia terutama mereka daripada kalangan miskin tegar kerana terpaksa
mengeluarkan caruman hari tua dan menampung kehidupan ketika krisis COVID-19.
Tambahan pula, kebanyakan miskin tegar yang mempunyai caruman KWSP terpaksa
mengeluarkan caruman tersebut menjadi penyumbang kepada masalah ketidakcukupan
simpanan persaraan. Buktinya sebanyak 46 peratus pencarum berusia di bawah 55 tahun
hanya mempunyai caruman kurang daripada RM10 ribu dalam simpanan mereka. Perkara
ini jelas sekali memberi kesan kepada masa depan mereka.

01620

Tuan Yang di-Pertua, bagi menjamin kesejahteraan masa depan masyarakat,
saya mencadangkan agar kerajaan menyediakan pelan pelindungan hari tua yang turut
merangkumi golongan yang tidak bekerja seperti suri rumah mahupun mereka daripada
kalangan pekerja tidak formal serta mereka yang telah kekurangan caruman akibat
COVID-19 sebagai satu langkah penyelesaian masa panjang bagi memastikan
perlindungan sosial lebih baik kepada rakyat Malaysia khususnya golongan miskin tegar.

Tuan Yang di-Pertua, perkara seterusnya yang ingin saya sentuh berkenaan
dengan fokus kesembilan meningkatkan kecekapan penyampaian perkhidmatan awam
dan memastikan pelaksanaan dasar yang berkesan.

Tuan Yang di-Pertua, kita mengalami kekurangan jumlah penguat kuasa JPJ di
seluruh Malaysia yang hanya berjumlah 8,000 orang sahaja dibandingkan dengan agensi
penguat kuasa Kastam dan Imigresen yang masing-masing berjumlah 14,773 dan 14,900
orang. Jumlah penguat kuasa JPJ ini amat tidak berpadanan sedangkan JPJ merupakan
jabatan pengutip hasil ketiga terbesar negara selepas LHDN dan Kastam. Fokus perlu
diberikan kepada beberapa pertimbangan iaitu pertambahan jumlah disebabkan beberapa
sebab.

Pertama jumlah kenderaan berdaftar dan pemandu baharu berjumlah 500 ribu
setiap tahun, pengambilan fungsi SPAD, pertambahan institusi memandu dan perwujudan
unit-unit baharu seperti Unit Penguatkuasa Lebuhraya serta kaunter-kaunter bergerak JPJ
Mobile.

Justeru, saya amat berharap agar kerajaan menambah jumlah penguat kuasa JPJ
sedia ada ini demi keselamatan dan kesejahteraan rakyat. Lebih-lebih lagi tiada
perjawatan yang melibatkan skim penguat kuasa JPJ semenjak lima tahun yang lalu.

Di samping itu juga, saya ingin menarik perhatian pihak kerajaan mengenai
kekurangan unit kenderaan untuk pasukan JPJ Mobile, dengan izin, di Terengganu yang
mana di seluruh Terengganu hanya terdapat satu unit kenderaan sahaja untuk kegunaan
pasukan JPJ Mobile ini. Jumlah ini tidak mencukupi memandangkan permintaan untuk
perkhidmatan JPJ Mobile ini amat tinggi di kawasan luar bandar khususnya.

Untuk akhirnya Tuan Yang di-Pertua, perlu diingatkan agar setiap agenda
pembangunan dan kemajuan mestilah berpaksikan kepada ajaran Islam. la menjadi way
of life. Apabila kita meninggalkan Islam, sudah pasti mengundang bala Allah SWT.
Pembangunan jenis ini sebenarnya berasaskan kepada kuasa dan kebendaan semata-
mata.

Pembangunan sedemikian termasuklah pembangunan yang memberi kezaliman
kepada manusia, mengancam kesejahteraan sejagat, menjadikan manusia lupa
tanggungjawab sebagai khalifah di muka bumi.

Oleh itu pembangunan itu mestilah mendatangkan manfaat kepada kehidupan
manusia. Suka saya ingatkan bagaimana Allah telah membinasakan kaum Tsamud
dengan angin taufan yang sangat kencang sehingga mengakibatkan manusia yang ingkar
bergelimpangan, rumah-rumah dan bangunan-bangunan yang menjulang tinggi runtuh
menjadi berserakan. Haiwan-haiwan ternakan diterbangkan angin taufan yang dahsyat
itu. Akhirnya negeri itu menjadi negeri yang kosong dan tandus semuanya akibat daripada
kerosakan-kerosakan dan kesombongan mereka kepada Allah. Kaum Sabak yang
dibinasakan oleh Allah dengan berlakunya banjir besar yang menenggelamkan kebun-
kebun pertanian mereka.
