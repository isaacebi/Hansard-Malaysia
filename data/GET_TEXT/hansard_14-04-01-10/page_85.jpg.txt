DR.29.09.2021 79

Words are cheap. Sympathy is cheap. Sudah ramai Ahli Parlimen dalam Dewan
yang ini yang telah merayu kerajaan ini supaya hentikan rayuan ini. Jadi saya harap kalau
Yang Berhormat Menteri Dalam Negeri ini memang adalah serius, memang adalah ikhlas,
kerajaan ini memang sebuah kerajaan Keluarga Malaysia, sila luluskan permohonan
anak-anak golongan ini yang dilahirkan di luar negara memandangkan bahawa kerajaan
sudah bersedia untuk buat pindaan terhadap Perlembagaan Persekutuan. Jadi, ambillah
tindakan sekarang dan bukanlah guna alasan-alasan yang kita tidak mahu dengar lagi.

Kedua, saya rasa pada masa yang sama, KDN juga harus kaji isu yang dihadapi
oleh warganegara Malaysia lelaki. Untuk lelaki Malaysia yang tidak daftarkan perkahwinan
mereka dengan warga asing walaupun anak mereka dilahirkan di Malaysia, anak mereka
tidak berhak untuk dapat kewarganegaraan secara automatik.

Sejak tahun 2018 hinggalah tahun 2020, sejumlah 6,489 permohonan untuk
kerakyatan di bawah Perkara 15(A) telah dibuat tetapi hanya 2,969 Sijil Kerakyatan telah
dikeluarkan. Hanya tiga buah negara di dunia ini yang tidak mengiktiraf hak bapa untuk
mendapatkan kerakyatan bagi anak mereka yang lahir di luar perkahwinan. Saya rasa
amat sedih kerana Malaysia merupakan salah sebuah negara tersebut.

Pada masa yang sama, Malaysia juga merupakan satu daripada 25 buah negara
yang menafikan hak ibu daripada memperoleh hak setara seperti bapa untuk
mendapatkan kerakyatan bagi anak mereka. Saya harap KDN haruslah meneliti isu
kerakyatan ini secara menyeluruh supaya hak kedua-dua golongan ayah dan ibu, lelaki
dan wanita bolehlah dipertahankan. Ini isu pertama.

01720

Kedua, saya hendak sentuh tentang isu komputer riba. Dalam Dewan Rakyat ini,
pada 8 November 2020, Menteri Kewangan janji bahawa 150 ribu buah komputer riba
akan diserahkan kepada murid-murid yang datang daripada golongan B40. Sehingga 20
September 2021, hanya sebanyak 112,356 buah unit digital telah diserahkan kepada
murid golongan B40 di 110 buah sekolah. Saya hendak tanya, bakinya di mana? Bakinya
di mana? Baki sebanyak 38 ribu buah komputer riba ini di mana?

Tuan Yang di-Pertua, kami sekarang, bincang bukan tentang 1.5 juta buah
komputer riba, kami bukan bincang setengah juta buah riba. Kita hanya minta sebanyak
150 ribu buah komputer riba sahaja. Akan tetapi, selepas melebihi 300 hari, kerajaan pun
sudah tukar, jatuh dan tukar, tetapi janji ini masih tidak dapat ditepati. Apabila kami tanya
Yang Berhormat Timbalan Menteri Kewangan semasa penggulungan perbahasan Titah
Diraja, Timbalan Menteri Kewangan cakap sila tanya KPM. Apabila kita tanya KPM, KPM
cakap peranti digital itu belum diterima daripada Yayasan Khazanah.

Tuan Yang di-Pertua, kami tidak ada wakil Yayasan Khazanah di sini, tidak
akanlah satu Kabinet yang paling besar ini tidak ada seorang pun yang boleh jawab dalam
Dewan ini siapa yang perlu dipertanggungjawabkan terhadap kelewatan yang terlampau
ini? Saya rasa pandai sangatlah Kabinet ini untuk tendang bola. MOF ini tendang kepada
KPM. [Disampuk]

Tuan Karupaiya a/l Mutusami [Padang Serai]: Ini semua kongkalikung-
kongkalikung punya.

Puan Teo Nie Ching [Kulai]: ...KPM ini tendang kepada Yayasan Khazanah.
Saya rasa Menteri-menteri ini kalau mereka bentuk satu pasukan bola, kita sudah jadi
World Champion-lah... [Dewan riuh] Saya rasa ini terlampau, ini terlampau. Awal-awal
saya sudah cakap sejak November tahun lalu saya sudah cakap, 150 ribu buah komputer
riba ini tidak cukup. KPM sendiri telah menunjukkan bahawa sebanyak 37 peratus murid
tidak ada peranti yang sesuai. Sebanyak 37 peratus, bermakna seramai 1.7 juta orang
murid tidak ada peranti yang sesuai.

Akan tetapi, akhirnya kerajaan ini selepas 300 hari tidak boleh menyerahkan
sebanyak 150 ribu buah komputer riba ini kepada golongan B40. Siapakah yang hendak
bantu golongan ini? Saya hendak tanya, kenapa kita guna pakai duit daripada GLC,
kenapakah kita bergantung kepada sumbangan daripada GLC? Tidak akanlah kerajaan
ini tidak ada duit untuk membeli komputer riba untuk anak-anak B40... [Dewan riuh]
