DR.29.09.2021 5

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Sila Yang Berhormat Stampin soalan tambahan pertama.

Tuan Chong Chieng Jen [Stampin]: Terima kasih Yang Berhormat Timbalan
Menteri. Soalan saya, menurut apa yang diberikan oleh Yang Berhormat Timbalan
Menteri- kos purata untuk menaik taraf sebuah sekolah daif ini adalah dalam lingkungan
RMB juta- untuk sesebuah sekolah- RM6 juta sampai RM8 juta, untuk murid puratanya
lebih kurang 100 orang murid, atau 200 orang murid untuk sesebuah sekolah.

Adakah itu kos yang terlalu tinggi dan apakah sebabnya kos itu terlalu tinggi
sampaikan untuk sesebuah sekolah yang muridnya 100 orang tetapi kos menaik taraf
sahaja bukan untuk bina sebuah sekolah yang baharu sampai RM8 juta. Adakah
kepentingan diberi kepada untuk menguntungkan kontraktor yang menjalankan kontrak
itu. tu soalan pertama saya.

01020

Soalan kedua, adalah dilaporkan oleh Kerajaan Negeri Sarawak bahawa setakat
November 2020, masih ada sebanyak 647 buah sekolah daif yang tunggu dibaikpulih, naik
taraf kerja dijalankan. Kos anggarannya adalah lebih kurang sebanyak RM3.2 bilion.
Kalau mengikut kadar yang dijalankan oleh kerajaan sekarang, sampai bilakah sejumlah
600 lebih sekolah daif di Sarawak itu akan dibaik pulin? Sampai bilakah murid-murid itu
akan dapat menikmati sekolah yang bertaraf macam sekolah di bandar? Terima kasih.

Timbalan Yang di-Pertua [Dato' Mohd Rashid Hasnon]: Terima kasih. Ada dua
soalan itu. Sila Yang Berhormat Timbalan Menteri.

Datuk Mohamad bin Alamin: Terima kasih Yang Berhormat Stampin. Untuk
soalan yang pertama saya ingin menyatakan bahawa pihak KPM dalam melaksanakan
mana-mana projek sama ada untuk menaik taraf ataupun menggantikan sekolah-sekolah
yang daif ini ialah memerlukan laporan dan justifikasi daripada semua agensi kerajaan
termasuk JKR negeri sendiri. Kita akan berbicara dengan mereka dan mereka akan
mengemukakan kepada KPM design yang manakah yang sesuai dan kos yang manakah
yang sesuai untuk mana-mana projek berdasarkan keperluan sekolah-sekolah tersebut.

Soalan kedua, saya ingin menyatakan kepada Yang Berhormat dan untuk
pengetahuan Dewan yang mulia ini bahawa this is an ongoing process, proses berterusan
untuk kita memastikan sekolah-sekolah daif ini bukan sahaja di Sarawak Yang Berhormat
tetapi di Sabah, di Semenanjung Malaysia juga kita akan meneruskan program untuk
menaik taraf sekolah-sekolah daif ini. Kita faham bahawa di seluruh Malaysia apatah lagi
di Sabah dan Sarawak masih lagi memerlukan projek penaiktarafan sekolah daif ini.

Insya-Allah KPM bersama-sama kerajaan pada hari ini yang prihatin kepada
rakyat akan senantiasa melihat keperluan dari semasa ke semasa dan berterusan proses
ini, insya-Allah. Terima kasih.

Puan Rubiah binti Wang [Kota Samarahan]: Soalan tambahan.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Tadi dah ada dua soalan tambahan, saya tidak benarkan
untuk yang ketiga. Seterusnya, saya ingin menjemput Yang Berhormat Dato' Seri Haji Idris
bin Jusoh, Besut.

3. Dato’ Seri Haji Idris bin Jusoh [Besut] minta Menteri Pertanian dan Industri
Makanan menyatakan apakah strategi dalam memastikan keselamatan makanan tidak
terjejas khususnya ketika negara mendepani situasi pandemik COVID-19 ketika ini.

Timbalan Menteri Pertanian dan Industri Makanan | [Datuk Seri Haji Anmad
bin Hamzah]: Bismillahi Rahmani Rahim. Tuan Yang di-Pertua, untuk makluman Abhli
Yang Berhormat, kerajaan sentiasa komited untuk terus memperkukuhkan Sekuriti
Makanan Negara supaya terus kekal terjamin dalam apa jua keadaan. Ini dapat dilihat
menerusi usaha-usaha pemerkasaan sistem pemakanan negara bagi menjamin
kelangsungan bekalan makanan yang cukup, selamat, bernutrisi dan mampu beli.
