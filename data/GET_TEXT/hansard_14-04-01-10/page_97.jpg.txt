DR.29.09.2021 91

masalah ini jika tidak ada sumber tadahan. Jadi, projek ataupun bekalan air terawat perlu
disegerakan.

Penambahbaikan ataupun baik pulih rumah ibadat. Tidak dinafikan kewujudan
Unit Hal Ehwal Agama-agama Lain (UNIFOR) dalam urusan berkaitan menguruskan
rumah ibadat bukan Islam di Sarawak. Namun ada antaranya mengambil masa yang
terlalu lama untuk kelulusan dengan peruntukan yang terhad.

Jadi sekiranya pihak Kerajaan Persekutuan dapat memberikan bantuan semula,
peruntukan kepada setiap Ahli Parlimen bagi setiap kawasan, mungkin pihak kami dapat
membantu dari segi projek kecil, contohnya baik pulih kerosakan kecil ataupun
penyediaan kemudahan bagi keselesaan beribadat. Contohnya naik taraf bangunan
ataupun kelengkapan untuk rumah ibadat. Okey, sekian sahaja daripada saya. Saya
menyokong RMkKe-12.

Dato’ Sri Azalina Othman Said [Pengerang]: Terima kasih Yang Berhormat Mas
Gading. Pendek masa. Selepas ini saya jemput Yang Berhormat Sik, Yang Berhormat
Kalabakan, Yang Berhormat Hulu Rajang dan Yang Berhormat Parit Buntar.

6.16 ptg.

Tuan Ahmad Tarmizi bin Sulaiman [Sik]: Assalamualaikum warahmatullahi
wabarakatuh. Terima kasih Tuan Yang di-Pertua. Saya mulakan dengan membaca satu
petikan ayat Al-Quran Al-Karim. [Membaca sepotong ayat Al-Quran] Maksudnya, “Dia
telah mensyariatkan bagi kamu tentang agama apa yang telah diwasiatkanNya kepada
Nuh dan apa yang telah Kami wahyukan kepadamu serta apa yang telah Kami wasiatkan
kepada Ibrahim, Musa dan Isa iaitu tegakkanlah agama dan janganlah kamu berpecah-
belah tentangnya”. Surah Asy-Syura ayat 13.

Tuan Yang di-Pertua, RMKe-12 yang menggariskan objektif Keluarga Malaysia-
Makmur, Inklusif, Mampan pada masa hadapan adalah bertepatan dengan magqasid
syariah yang juga bertepatan dengan tema memperkukuhkan  keselamatan,
kesejahteraan dan inclusivity.

Pembinaan negara bangsa, ia digariskan oleh maqasid syariah iaitu dalam dua
konsep. Pertama, konsep membina dalam hal pendidikan untuk membangun rakyat yang
berakhlak mulia, berintegriti dan senantiasa bersatu padu. Dalam masa yang sama
konsep banteras iaitu menghalang segala perkara yang merosakkan di kalangan rakyat
melalui undang-undang dan peraturan termasuklah industri-industri dosa yang masih
berada dalam negara kita sama ada judi, ketagihan alkohol, budaya rasuah, penipuan,
pecah amanah dan sebagainya. Maka konsep magqasid syariah iaitu menjaga agama,
harta, keturunan, jiwa dan akal adalah salah satu perkara yang perlu diambil berat di
dalam merangka dan mengerakkan RMKe-12 ini.

Tuan Yang di-Pertua, seterusnya saya meneruskan perbahasan tentang tema
satu iaitu ‘Menjana Semua Ekonomi’ dalam hala tuju mengembalikan semula momentum
pertumbuhan yang saya akan sentuh iaitu berkaitan dengan sekuriti makanan negara iaitu
berkaitan dengan industri padi.

Beberapa langkah yang telah dilakukan oleh Kementerian Pertanian termasuklah
Program SMART berskala besar atau penanaman padi skala besar (PPSB) yang
diperkenalkan oleh kerajaan untuk meningkatkan produktiviti penanaman padi dan sekuriti
makanan adalah melalui kaedah pengurusan tanaman berskala besar ini, ia dapat
mengatasi isu semasa iaitu industri yang ketika ini peladang yang berusia tua, saiz ladang
yang tidak economic dan kekurangan penglibatan golongan muda.

Kementerian Pertanian dan Industri Makanan (MAFI) telah melantik 17 syarikat
peneraju yang akan terlibat dalam pelaksanaan projek ini. Pendekatan MAFI ini
memperlihatkan kesungguhan kerajaan untuk mempertahankan sekuriti makanan negara
apabila telah melibatkan pihak swasta dalam industri ini.

Adalah diharapkan agar penggemblengan usaha pelbagai pihak ini dapat
membantu meningkatkan tahap sara diri atau SSL negara. Walau bagaimanapun, antara
pertimbangan yang boleh diambil kira atau ditambah nilai adalah seperti melibatkan
