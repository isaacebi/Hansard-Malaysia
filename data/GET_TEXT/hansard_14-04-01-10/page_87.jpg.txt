DR.29.09.2021 81

Datuk Zakaria bin Mohd. Edris @ Tubau [Libaran]: Terima kasih. Dalam alaf
pasca COVID-19 ini, saya juga mengalu-alukan Rancangan Malaysia Kedua Belas yang
telah meletakkan usaha merancakkan ekonomi antara fokus utama yang telah diberi dan
tumpuan yang diberi kepada mengambil semula momentum pertumbuhan semua sektor
ekonomi akibat krisis pandemik COVID-19.

Jadi dalam konteks ini, selain kerajaan menjadikan pembasmian miskin tegar
kepada golongan yang miskin yang ada, antara agenda utama dalam RMKe-12 ini, saya
juga ingin menyeru kepada kerajaan supaya memberi fokus kepada golongan yang jatuh
miskin akibat krisis COVID-19 yang mengalami impak pandemik yang berpanjangan
dalam kelangsungan kehidupan mereka.

Tuan Yang di-Pertua, saya ingin melafazkan setinggi-tinggi penghargaan kepada
Yang Amat Berhormat Perdana Menteri dalam memberi tumpuan dan fokus ke Sabah dan
juga Sarawak dan Perjanjian Malaysia 1963. Saya juga mengalu-alukan dana
pembangunan yang diperuntukkan ke Sabah dan Sarawak dalam Rancangan Malaysia
Kedua Belas serta komitmen yang Yang Amat Berhormat Perdana Menteri untuk
menyelesaikan permasalahan dan tuntutan tunggakan dalam MA63 demi kesejahteraan
rakyat Malaysia.

01730

Tuan Yang di-Pertua, penekanan terhadap Sabah dan Sarawak dalam
Rancangan Malaysia Kedua Belas ini adalah selari dengan aspirasi rakyat yang mahu
perkembangan positif dan menikmati kemakmuran kita bersama. Saya juga mengalu-
alukan RMKe-12 ini yang menekankan pembangunan sosioekonomi dan infrastruktur
asas negeri Sabah dan Sarawak.

Seterusnya, izinkan saya mengambil peluang ini untuk membentangkan projek
pembinaan dan penaiktarafan infrastruktur asas seperti bekalan air bersih, bekalan
elektrik, jalan raya dan jambatan, kemudahan dan pendidikan di kawasan luar bandar.

Sehubungan dengan itu, demi kesejahteraan rakyat- kesejahteraan masyarakat
kita di Malaysia ini yang mantap membangun, saya ini minta kepada Kerajaan Pusat
memberi tumpuan kepada permintaan bekalan air bersih di kawasan luar bandar.
Daripada segi naik taraf jalan- naik taraf jalan raya dari Kampung Dandulit ke Kampung
Kuala Gum Gum, naik taraf jalan raya dari Kampung Wawasan Desa ke Kampung
Semawang.

Jadi dalam segi elektrik pula, saya mengharapkan Sabah juga tidak ketinggalan
untuk menerima limpahan kemudahan ini di kawasan-kawasan yang memerlukan.

Daripada segi naik taraf jambatan, a/lhamdulillah. Saya mohon pembinaan
jambatan dari Kampung Lalasun ke Kampung Tanjong Pisau.

Dalam konteks sumber pertumbuhan baharu yang berkembang pesat seperti
teknologi 5G, kecerdasan buatan atau pun artificial intelligence (Al) dan Internet of Things
(loT), pembangunan teknologi internet dan laman web memang tidak boleh terpisah
daripada kehidupan kita pada masa ini.

Justeru, saya ingin menyeru kepada Kerajaan Pusat supaya memberi tumpuan
dan fokus juga kepada penambahbaikan serta penyelenggaraan _ infrastruktur
telekomunikasi ini di kawasan pedalaman Sabah. Hal yang sedemikian bukan untuk
manfaat orang perseorangan, bukan untuk manfaat kita sebagai pemimpin, malah
membolehkan sekolah-sekolah di Sabah membangun menjadi tempat untuk anak-anak
kita mengejar ilmu tanpa batasan.

Tuan Yang di-Pertua, saya berkongsi pandangan yang sama dengan kerajaan
bahawa pembangunan bakat merupakan juga elemen yang penting dalam menjadikan
Malaysia ini sebagai sebuah negara yang berpendapatan tinggi. Suasana pembelajaran
adalah juga penting buat anak-anak kita.

Saya mengalu-alukan peruntukan sebanyak RM1.6 bilion untuk mengganti
bangunan sekolah daif di bawah RMKe-12. Saya juga ingin mengambil perhatian kerajaan
supaya dana tersebut juga merangkumi sekolah-sekolah daif di Sabah, termasuk juga di
kawasan Libaran. Saya juga ingin menarik perhatian kerajaan supaya mempertimbangkan
