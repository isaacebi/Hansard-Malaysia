100 DR.29.09.2021

sudah merasai pada PRU yang lalu. Sebelum mengakhiri perbahasan saya, saya turut
ingin mengesyorkan agar diwujudkan sistem report card oleh setiap kementerian dan
agensi terlibat dalam pelaksanaan RMK ini agar ia dapat dipaparkan kepada umum pada
saban tahun, seterusnya rakyat dapat mengukur tahap prestasi yang ditunjukkan oleh
Keluarga Malaysia ini. Dengan itu, saya menyokong. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Hulu Rajang. Yang
Berhormat Parit Buntar.

6.58 ptg.

Datuk Seri Dr Mujahid Yusof Rawa [Parit Buntar]: Terima kasih, Tuan Yang di-
Pertua. Saya terus masuk kepada perbahasan bahawa RMK bukanlah satu isu one-off. la
merupakan perjalanan pembangunan negara yang melibatkan kos dan juga diperincikan
dalam bajet yang seharusnya menterjemahkan segala apa yang digariskan di dalam RMK.
Oleh itu, adalah sangat penting bukan sekadar kita membahaskan tetapi perlu kita menilai,
membuat post-mortem sejauh manakah kejayaan RMK sebelum ini yang saya boleh bagi
satu contoh.

Jikalau pada tahun 1991 diperkenalkan Wawasan 2020 di dalam RMKe-6,
mengandaikan satu wawasan yang jauh dan a/hamdulillah pada RMKe-11, kita telah
dibentangkan tentang hujung 2020 apa yang telah kita capai. Akan tetapi, malangnya
sebelum sampai 2020, satu lagi inisiatif dibuat iaitu TN50 kerana mengandaikan bahawa
pada RMkKe-11, kita tidak akan capai kepada apa yang dihasratkan khususnya apabila
melihat sembilan cabaran yang digariskan di dalam Wawasan 2020, Tuan Yang di-Pertua.

#1900

Oleh itu, saya mengambil contoh ini mengandaikan bahawa bayangkan dari tahun
1990 hingga kepada tahun 2020, tiba-tiba kita dapati tidak tercapai hasrat untuk
melakarkan RMK yang telah dibuat sejak RMKe-6. Buktinya, pada tahun 2020 kita telah
melihat kebobrokan demokrasi yang berlaku di dalam tanah air kita. Kita melihat
bagaimana teras utama negara tidak dipelihara dalam konteks undang-undang.
Sedangkan Wawasan 2020 yang diandaikan sejak RMKe-6 telah meletakkan mahu
melahirkan sebuah masyarakat yang lebih toleran, demokratik tetapi apa yang kita hadapi
hari ini, kita telah ditiup dengan semangat masyarakat yang semakin berleluasa pada
tahap tertentu menggunakan isu-isu perkauman dan agama dan jauh sekali mencapai
cabaran yang digariskan di dalam Wawasan 2020. Itu satu contoh.

Jikalau tidak kita melakukan satu post-mortem yang mendalam, maka beginilah
keadaan kita Tuan Yang di-Pertua. Kita akan berbincang, kita akan berbahas tetapi tidak
ada di sana penilaian pencapaian. Bayangkan kalau sejak RMKe-6 hingga tahun 2020,
sudah berapa trilion yang dibelanjakan, termasuklah dalam RMKe-12 ini kita akan belanja
hampir RM400 bilion. Itu persoalan awal saya yang ingin saya kemukakan.

Kedua, saya ingin fokus kepada cabaran yang kita akan hadapi dalam
pelaksanaan RMK ini iaitu kita melihat bahawa satu perkara yang kita akan hadapi,
cabaran secara teknikal, cabaran secara taktikal. Akan tetapi saya memilih untuk
berbahas cabaran fundamental, perkara yang sangat teras yang menjamin kejayaan
mana-mana perancangan pembangunan negara lima tahun daripada sekarang.

Pada hemat saya, berpandukan kepada situasi dan senario politik yang berlaku
di tanah air Tuan Yang di-Pertua, saya menamakan penghalang utama bagi kejayaan
mana-mana perjalanan dasar pembangunan lima tahun ini dan seterusnya adalah kerana
wujudnya kelompok yang saya namakan oligarchy politics. Oligarchy politics yang
merupakan _ sebilangan kecil manusia yang menentukan perjalanan politik serta
mempunyai pengaruh yang besar dan kadang-kadang disebut sebagai golongan elit
politik.

Ini satu kelompok yang sangat bahaya kepada kejayaan kerana merekalah yang
menentukan. Soalnya, apabila kita bercakap tentang demokrasi, ayuh bagi sahaja kepada
rakyat demokrasi. Kita bercakap tentang social justice, ayuh bagi sahaja kepada rakyat
social justice, asalnya kepentingan mereka terpelihara.
