68 DR.29.09.2021

Tuan Yang di-Pertua, sekian terima kasih. Saya menyokong pembentangan
RMKe-12 ini.

Tuan Yang di-Pertua: Terima kasih Yang Berhormat Setiu. Seterusnya Yang
Berhormat Labuan.

4.24 ptg.

Datuk Rozman bin Isli [Labuan]: Assa/amualaikum, salam sejahtera. Terima
kasih Tuan Yang di-Pertua atas peluang untuk saya turut membahaskan Rancangan Lima
Tahun- RMKe-12 ini. Disebabkan oleh kesan pandemik COVID-19, RMKe-12 menjadi
sangat kritikal. Dalam kita memulihkan negara, RMKe-12 juga _ sepatutnya
mempercepatkan proses membetulkan kesilapan lampau.

Tuan Yang di-Pertua, memandangkan masa perbahasan singkat saya cuma akan
menyentuh beberapa perkara. Pemacu perubahan tujuh, memperkukuh pembangunan
sosioekonomi di Sabah dan Sarawak. Tahniah kepada kerajaan kerana mengadakan
tajuk ini sebagai satu daripada 14- pemacu perubahan dalam RMKe-12 ini.

la sangat penting bukan sahaja untuk Sabah dan Sarawak tetapi juga untuk
negara. Bayangkan Sabah dan Sarawak yang kaya dengan sumber terus dibiarkan
ketinggalan. Bukan sahaja negara rugi daripada segi potensi ekonomi tetapi ia
membahayakan dan akan menggagalkan usaha integrasi nasional kita.

Jadikanlah 10 tahun ke depan ini sebagai ‘Dekad Borneo’, di mana kita gandakan
segala usaha pembangunan di sana. Kita mahu pelaburan swasta banyak masuk ke
Sabah, Sarawak dan Labuan. Semua tahu ia cuma akan berlaku sekiranya infrastruktur
yang cukup sudah tersedia. Kesalinghubungan yang baik bererti kita memerlukan
pelabuhan dan airport yang cukup baik dan dihubungkan dengan lebuh raya atau kereta
api. Kita baru minta untuk ia diadakan. Di Semenanjung sudah cerita untuk meningkatkan
kelajuan.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Bekalan tenaga dan air. Ini juga antara penyebab untuk Sabah kurang menarik
kepada pelabur. Bekalan elektrik Sabah SAIDI 249 dibandingkan dengan Semenanjung,
cuma 47 untuk purata lima tahun lepas. Dalam melonjakkan pendigitalan dan teknologi
termaju, pastikan dalam RMKe-12 ini Sabah dan Sarawak juga akan mempunyai kelajuan
dan kestabilan internet setaraf dengan Semenanjung. Bandar-bandar utamanya setaraf
dengan Lembah Klang.

Tuan Yang di-Pertua, Borneo merupakan pulau yang ketiga terbesar di dunia,
kaya dengan sumber asli dan keindahan alam. la merangkumi kawasan-kawasan dari tiga
buah negara iaitu Malaysia, Brunei dan juga Indonesia. Mempunyai penduduk melebihi
30 juta orang. Brunei merupakan sebuah negara yang hampir-hampir turut bersama
Sabah dan Sarawak membentuk Malaysia bersama Malaya dalam tahun 1963.

Pengeluaran minyak Brunei tidak sampai setengah- pengeluaran Sabah.
Sekarang infrastruktur di Brunei sangat hebat. Kedua-dua lebuh raya untuk kenderaan
dan internet jauh lebih baik dari Sabah dan Sarawak. Indonesia pula memang sudah mula
pandang ke Borneo. Infrastruktur sedang rancak dipertingkatkan dan perancangan besar
dibuat termasuk pemindahan ibu kota negara mereka ke Kalimantan.

Tuan Yang di-Pertua, sekiranya kesalinghubungan antara bandar-bandar utama
Sabah dan Sarawak sama kualiti seperti di Semenanjung dan mula pula terhubung baik
dengan bandar-bandar di Kalimantan seperti Pontianak, Palangkaraya, Banjarmasin,
Balikpapan, Samarinda dan Tarakan. Jumlah penduduk hampir sama dengan
Semenanjung Malaysia. Apa akan jadi kepada ekonomi Pulau Borneo yang luas itu.
Bayangkan sumbangannya kepada ekonomi Malaysia melalui Sabah, Sarawak dan
Labuan.
