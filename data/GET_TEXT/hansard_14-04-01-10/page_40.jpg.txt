34 DR.29.09.2021

12.15 tgh.

Dato’ Sri Azalina Othman Said [Pengerang]: Terima kasih Tuan Yang di-
Pertua. Bismillah Rahmani Rahim. Assalamualaikum warahmatullahi wabarakatuh.

Tuan Yang di-Pertua: Waalaikumsalam.

Dato’ Sri Azalina Othman Said [Pengerang]: Salam sejahtera. Pertama sekali
saya ingin mengucapkan tahniahlah kepada kerajaan atas Rancangan Malaysia Kedua
Belas yang mana dilihat akan diusahakan dalam masa dari tahun 2021 hingga 2025.
Sembilan fokus utama tetapi sebelum itu saya ingin menekan sikit di sini pada Tuan Yang
di-Pertua bahawa antara elemen yang paling penting ialah Perancangan Pemulihan
COVID- COVID-19 Recovery Plan. Ini kerana kita tidak boleh lari bahawa Rancangan
Malaysia Kedua Belas ini boleh dilihat sebagai ibu perancangan utama, mother of all
planning, dengan izin.

Disebabkan kerana kita telah baru berhadapan dan masih berhadapan dengan
COVID-19 yang menyebabkan COVID ini boleh dilihat sebagai satu bencana yang luar
biasa kepada negara kita dan juga kepada rakyat Malaysia. Perlunya perancangan
pemulihan kepada bencana COVID yang komprehensif, lengkap dan menyeluruh.

Saya ingin menimbulkan di sini kepada pihak kerajaan tentang antara elemen
yang paling utama dalam Rancangan Malaysia Kedua Belas ini ialah isu timing, dengan
izin, jangka masa pendek dan jangka masa panjang. Peranan negeri dan juga peranan
daerah-daerah yang mana saya ingin menekankan kepada elemen decentralisation
ataupun desentralisasi.

Saya percaya bahawa segala pendekatan dan cadangan yang dibuat oleh
kerajaan dengan Perdana Menteri dengan niat yang begitu ikhlas dengan tajuk
Rancangan Malaysia Kedua Belas sebagai “Makmur, Inklusif, Mampan’”, harapan saya
bukan hanya kata-kata menanam tebu di bibir mulut. Kalau kita dengar kepada semua
perbahasan Ahli-ahli Parlimen dalam setiap Rancangan Malaysia, banyak yang kita minta,
banyak yang kita tidak dapat. Ini yang menyebabkan kadang-kadang Ahli-ahli Parlimen
dan Ahli-ahli Dewan Undangan Negeri mempunyai masalah yang begitu besar kerana
berhadapan dengan COVID sebagai satu bencana yang luar biasa Tuan Yang di-Pertua,
pendekatan kerajaan harus berubah. Tidak lagi pendekatan di mana centralisation,
dengan izin, Putrajaya knows it all.

Tidak boleh Putrajaya menganggapkan mereka tahu segala-galanya. Perlu
mengambil pendekatan yang disebut dalam ucapan Yang Amat Berhormat mengatakan
bahawa ini ‘Makmur, Inklusif, Mampan’- saya ingin mengetengahkan di sini bahawa isu
yang paling utama merupakan isu inclusivity, inklusif. Perlu setiap Ahli Parlimen
memainkan peranan, tidak kisah daripada mana parti politik untuk membantu kerajaan
untuk menyelesaikan masalah dalam segi perancangan pemulihan bencana ini secara
komprehensif, lengkap dan menyeluruh.

Saya ucapkan tahniahlah kepada kerajaan dengan kewujudan Majlis Pemulihan
Negara dan saya juga ada dengar disebutnya akan diwujudkan Majlis Pemulihan Negeri.
Saya minta kerajaan untuk menekankan kewujudan Majlis Pemulihan di peringkat daerah
dan peranannya yang dimainkan secara positif oleh setiap Ahli Parlimen dalam Majlis
Pemulihan Ekonomi kawasan Parlimen masing-masing. Kita tidak boleh lari Tuan Yang
di-Pertua bahawa setiap Ahli Parlimen di sini tidak kisah di mana parti politiknya
berhadapan dengan cabaran yang begitu besar bila COVID bermula.

Antara cabaran yang paling utama ialah ketidakcukupan vaksin yang mana
kejayaan hari ini walaupun kerajaan menyatakan kejayaan merupakan kerajaan dalam
mengendalikan ketidakcukupan vaksin menjadi cukup tidak boleh lari bahawa peranan
banyak dimainkan oleh frontliners dan juga semua sukarelawan kita di kawasan luar
bandar.

Kita juga tidak boleh lupa kepada semua ahli kita bukan sahaja rakyat tetapi
mungkin ahli-ahli parti politik masing-masing yang membantu pejabat daerah, membantu
pejabat kesihatan daerah untuk memberikan bantuan vaksin supaya rakyat kita dapat
divaksinkan secara serentak dan sebanyak yang boleh. Walaupun mungkin kerajaan
mengatakan bahawa herd immunity tidak diperlukan lagi tetapi kita tahu bahawa dengan
