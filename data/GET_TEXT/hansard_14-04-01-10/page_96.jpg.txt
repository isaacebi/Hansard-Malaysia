90 DR.29.09.2021

membina dewan serba guna bagi aktiviti pihak hospital dan menurap kawasan parking,
tempat letak kereta untuk Hospital Daerah Bau. Dengan adanya dewan serba guna ini,
diharapkan pihak hospital dapat menikmati ruangan yang lebih selesa ketika mengadakan
aktiviti bersama dengan komuniti.

Hal ini bagi memastikan tiada gangguan ke atas keselesaan pesakit-pesakit di
hospital tersebut. Selain itu, kemudahan tempat letak kenderaan staf mahupun pelawat
seharusnya disegerakan. Hal ini kerana keadaan yang sempit, ada kalanya menyukarkan
ambulans untuk bergerak dengan keadaan kenderaan yang diletakkan di bahu jalan yang
mana secara tidak langsung mengganggu perjalanan trafik di dalam dan di luar kawasan
hospital.

Selain itu, kemudahan dalam wad perlu dinaiktarafkan dengan penambahan
ruangan wad dan katil termasuk dengan kemudahan seperti kipas siling, yang boleh
dikatakan hospital ini merupakan antara hospital yang perlu menampung jumlah
penduduk yang sangat tinggi dan padat dalam wad rawatan seharian.

Seterusnya Tuan Yang di-Pertua, saya ingin menyentuh tentang jaringan
perkhidmatan internet. Penambahbaikan ini perlu bagi memastikan anak-anak di kawasan
Mas Gading mahupun penduduk di kawasan Mas Gading tidak terlepas daripada
menikmati jaringan telekomunikasi berkelajuan tinggi. Bila kita sebut 4G di semua
kawasan, rasanya banyak lagi tempat di kawasan saya belum lagi menikmati kemudahan
4G ini. Jaringan 4G ada kalanya H+ dan emergency call terpampang di telefon. Ini adalah
kemudahan asas yang menjadi tanggungjawab kerajaan untuk disediakan.

Di pihak saya, saya sering menerima aduan berkenaan tentang permasalahan
pembelajaran yang dihadapi oleh anak-anak ketika PdPR. Sudahlah tiada gajet lengkap,
tambah lagi dengan masalah jaringan internet yang putus-putus dan tidak membantu
dalam pembelajaran mereka. Belum lagi sekiranya berlaku perkara kecemasan lain,
contohnya seperti berita kematian mahupun bencana alam.

Perkara ini nampak remeh namun ketahuilah ia mengganggu urusan seharian
rakyat di kawasan di luar bandar terutamanya. Ditambah lagi dengan pandemik COVID-
19 yang melanda negara, melanda seluruh dunia, jadi jaringan ini sangat diperlukan,
bukan sahaja bagi pendidikan malah melibatkan urusan seperti perniagaan, kerajaan dan
perhubungan sosial mahupun rasmi contohnya.

Seterusnya adalah Jalan Bau—Kuching lama. Jalan ini merupakan jalan yang perlu
diberi perhatian memandangkan isu jalan ini telah mengambil masa terlalu lama, dari dulu
sampai sekarang tidak ada naik taraf yang dilakukan. Antara keperluan lain adalah
pemasangan lampu jalan, selain melebarkan jalan yang sedia ada.

Seterusnya adalah isu sosial iaitu isu kKewarganegaraan. Masih lagi banyak kes
warganegara yang masih tertangguh yang tidak diselesaikan. Jadi pihak kami menuntut
agar pihak kerajaan melalui kementerian, mempermudah urusan permohonan
kewarganegaraan ini. Perkara ini bukan isu baru malah Yang Berhormat lain juga turut
menyebut masalah yang sama dan ditambahkan lagi dengan kedudukan yang terletak di
sempadan, sememangnya ramai penduduk di kawasan Mas Gading berkahwin dengan
penduduk di seberang.

Antara isu yang terjejas disebabkan masalah kondisi ini adalah anak-anak ini
mengalami masalah pendaftaran sekolah, sukar mendapatkan pekerjaan, selepas itu
terlepas daripada bantuan kerajaan yang mana disebabkan oleh ketiadaan dokumen
lengkap. Ketiadaan identiti ini sememangnya mimpi ngeri yang mana turut menyumbang
kepada masalah sosial yang lain.

Seterusnya, masalah biasa untuk kawasan di luar bandar. Paip dan bekalan air
terawat. Sampai bila-bila pun masalah ini belum juga selesai. Sampai hari ini, masalah ini
masih diungkit dalam Dewan yang mulia ini. Masalah besar yang dihadapi oleh penduduk
terutama ketika musim kemarau, kebanyakan kawasan terjejas.

Contohnya, di kawasan saya di Kampung Sebandi Ulu, Kampung Sebandi Hilir,
Kampung Bukit Papan yang tiada sumber air. Hanya bergantung pada khas air sungai
yang tercemar. Pemberian tong 1Malaysia, even tong GPS tidak dapat menyelesaikan
