106 DR.29.09.2021

Tuan Yang di-Pertua, pandemik COVID-19 ini telah mendedahkan terhadap
kekurangan dalam sistem kesihatan awam dan mendorong perkhidmatan kesihatan
awam kita ke ambang tumbang dan juga meletakkan barisan hadapan kesihatan kita
dalam risiko.

Begitu banyak sumber telah dialinkan untuk menangani kes COVID-19 dan
menyebabkan kes-kes yang tidak berkenaan COVID-19 seperti pembedahan diketepikan.
Hasilnya kesihatan awam keseluruhan kita juga telah jatuh di bawah tahap standard yang
diharapkan sebab Klinik pakar kami terpaksa ditutup untuk memberi ruang rawatan
kepada pesakit COVID-19 serta kakitangannya.

Pengabaian bertahun-tahun mengenai perkhidmatan kesihatan awam di Sabah
adalah ketara. Pada tahun 2019, nisbah doktor kepada populasi di Sandakan adalah
bersamaan 1:1,369 orang, kadar nisbah untuk katil hospital untuk 1,000 populasi di
Sandakan bersamaan dengan 0.8 per 1,000 orang.

Saya mewakili 500,000 orang rakyat Sandakan menyeru kepada kerajaan untuk
mengagihkan sumber yang adil dan saksama, bina hospital baru di Sandakan supaya kita
dapat menikmati tahap perkhidmatan kesihatan yang sepatutnya.

01930

Tuan Yang di-Pertua, fasa 2 Skim Pembetungan Sandakan perlu dilaksanakan di
bawah RMKe-12 serta-merta. Sandakan ketika ini masih memegang rekod terkenal
marine outfall dengan izin yang di mana sistem kumbahan dialirkan tanpa rawatan ke laut.
Ini merupakan isu yang sangat serius sebab kumbahan tanpa rawatan adalah bertoksik
dan berbahaya kepada sistem flora dan fauna.

Selain itu kajian dan perancangan untuk skim rawatan kumbahan bagi Sandakan
ini telah dijalankan 30 tahun lalu. Namun, kerana keutamaan di tempat lain, hanya fasa 1
itu telah dilaksanakan dan diselesaikannya pada tahun 1995. Fasa 2 yang selebihnya
yang merangkumi bahagian utama, masih kekal di papan gambar pelan skim itu sahaja
sehingga kini dan hampir tiga dekad.

Oleh itu, jika kerajaan bertekad untuk membantu rakyat Sabah, tolong menangani
masalah ini dengan segera. Keperluan infrastruktur kami bagi menjaga kesihatan dan
keselamatan awam rakyat.

Seterusnya adalah masalah mengenai perumahan setinggan. Berdasarkan
tinjauan yang dilakukan oleh pihak berkuasa tempatan, terdapat lebih daripada 34,000
orang tempatan ketika ini tinggal di kawasan-kawasan tanpa akses bekalan air bersih.
Pencemaran terdedah dengan ancaman kesihatan. Adalah sangat mengecewakan fasal
2 PPR Batu Putih dan PPR Batu Sapi di Sandakan yang di mana kedua-duanya adalah
projek di bawah RMKe-11 gagal disiapkan seperti yang dirancang.

Selain wajib mempercepatkan penyiapan dua projek PPR ini, juga ada keperluan
untuk membina lebih rumah mampu milik untuk melaksanakan Skim Rumah Pertamaku
di Sandakan, bagi memberi peluang kepada belia di Sandakan membeli rumah dan
membina rumah tangga sendiri. Di Sandakan ada- tidak mengejutkan di mana satu rumah
kecil menampung 15 ke 20 ahli keluarga.

Tuan Yang di-Pertua, berkenaan dengan sistem penyampaian kerajaan untuk
urusan skim kerajaan yang berkesan kepada rakyat. Soalan saya kepada kerajaan,
kenapa batalkan UTC Sandakan? Pembatalan UTC Sandakan merupakan salah satu
perkara yang paling kejam kerajaan lakukan terhadap Sandakan.

UTC Sandakan adalah usaha utama Kerajaan PH untuk meningkatkan sistem
penyampaian kerajaan kepada rakyat di Pantai Timur Sabah. Akibat pembatalan projek
ini, rakyat perlu beratur di Wisma Persekutuan yang lama sehingga gambar tanpa SOP di
Wisma Persekutuan yang lama, sehingga gambar menular di sosial media. Hanya untuk
mendaftar surat beranak, kad pengenalan dan lain-lain urusan kerajaan. Jadi, jangan
mencontohi kerajaan gagal, laksanakan apa yang diperlukan.

Saya juga ingin mengingatkan kerajaan, kepentingan dalam menumpukan
perhatian dalam pendidikan, dalam membasmi kadar kemiskinan dan pengangguran di
Sabah. Sekolah Seni Malaysia yang dirancang dibina di hab pendidikan Sandakan di
