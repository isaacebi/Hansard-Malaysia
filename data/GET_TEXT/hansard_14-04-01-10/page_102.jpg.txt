96 DR.29.09.2021

Juga dinyatakan dalam jawapan tersebut, Kementerian Kerja Raya mendapati
tiada permohonan daripada Kerajaan Negeri Sabah di dalam Rolling Plan 2, Rancangan
Malaysia Kedua Belas. Oleh yang demikian, kita sebagai warga Sabah ingin sekali
menuntut satu komitmen yang ikhlas dan jujur dari Kerajaan Persekutuan atas apa sahaja
yang dicadang dan dinyatakan dalam pelan-pelan pembangunan yang telah diluluskan.
Kita sudah terlampau lama menunggu akan janji-janji pelaksanaan projek-projek infra di
Sabah. Berbagai-bagai projek dari kecil, sederhana dan besar sudah diluluskan untuk
hanya menjadi penyedap telinga orang Sabah terutamanya warga Kalabakan.

Projek Klinik Kesihatan (Jenis 6) di Pulau Sebatik sudah diluluskan dalam RMKe-
11 yang sangat-sangat diperlukan oleh masyarakat Pulau Sebatik tetapi belum pun
dimulakan pembinaannya. Projek dam atau takungan air di Gudang Ampat, Tawau yang
sudah empat tahun diluluskan bagi tujuan tebatan banjir dan pembekalan air kepada loji-
loji sedia ada yang lebih konsisten untuk penduduk-penduduk luar bandar kawasan
Parlimen Tawau dan Kalabakan juga masih tergendala dan terbantut.

Sebuah jeti konkrit yang panjang ke laut untuk penumpang dan barangan
kegunaan feri dan bot-bot yang berulang alik dari Pulau Sebatik ke Pelabuhan Tawau
harus diuttamakan pembinaannya bagi menggantikan jeti kayu yang sudah usang dan
kurang selamat untuk digunakan dan menyebabkan bot atau feri tidak boleh berlabuh
dengan selesa ketika air surut.

Jalan-jalan yang menyambungkan kampung-kampung di Sungai Melayu ke
Kampung Bergosong di Pulau Sebatik juga harus disegerakan pembinaannya. Jika jalan
ini tidak dibina dengan segera, anak-anak sekolah yang tinggal di beberapa kampung dari
Kampung Sungai Melayu hingga Kampung Bergosong tidak dapat bersekolah. Hanya
satu sahaja sekolah menengah yang terdapat di Pulau Sebatik iaitu SMK Wallace Bay.

01840

Sekolah-sekolah baru juga harus dibina di kawasan Parlimen Kalabakan. SMK
Kalabakan memerlukan sekolah baru yang mempunyai kemudahan asrama harian untuk
menggantikan sekolah yang ada sekarang yang sangat usang, serba kekurangan dan
daif.

Sebuah sekolah rendah harus diwujudkan di kawasan Ladang Benta Wawasan
Sendirian Berhad yang dihuni oleh ramai anak-anak sekecil Darjah 1 yang harus keluar
berpuluh-puluh kilometer untuk bersekolah di SK Umas dan SK Barantian. Sebuah
sekolah rendah harus juga diwujudkan di Kampung Serudung Laut. Sebuah penempatan
pedalaman Kalabakan yang tidak pernah mendapat apa-apa kemudahan seperti elektrik,
air, klinik desa walaupun sudah wujud lebih 40 tahun dan mempunyai kadar penduduk
yang tinggi, yang bergiat dalam pertanian dan perikanan.

Hospital baru yang lengkap harus diusahakan oleh kerajaan untuk diwujudkan di
pekan Kalabakan menggantikan klinik kesihatan yang sedia ada, yang daif dan kurang
lengkap. Pesakit-pesakit tenat dan kritikal selalunya akan dihantar ke Hospital Tawau
untuk dirawat dan jangka masa penghantaran pesakit memakan masa lebih daripada satu
jam setengah.

Penyaluran dan distribusi tenaga elektrik di Sabah juga tidak dilaksanakan
dengan baik walaupun syarikat pembekalan elektrik Sabah telah lama diurus tadbir dan
dikuasai oleh Sabah Electricity Sendirian Berhad, anak syarikat TNB. Projek naik taraf
talian penghantaran grid timur barat Sabah harus dipercepatkan. Kerja-kerja Projek Talian
Southern Link yang sudah pasti juga meliputi Daerah Kalabakan harus disegerakan.

Haruslah diingat bahawa Sabah adalah penyumbang terbesar dalam Keluaran
Dalam Negeri Kasar Malaysia. Selaras dengan itu, masalah-masalah infrastruktur asas
yang sangat diperlukan oleh rakyat Sabah dalam membina perekonomian dan
kesejahteraan masyarakat harus diutamakan dalam pelan-pelan pembangunan
perancangan pembangunan negara ini. Rancangan Malaysia Pertama_ telah
diperkenalkan untuk menyelesaikan isu-isu dan cabaran yang berkait rapat dengan
ketidakseimbangan ekonomi dan masalah sosial pada ketika itu.

Untuk umum mengetahui, polisi-polisi yang dirancang dan dilaksanakan tidak
sepenuhnya dapat menyelesaikan semua cabaran sosioekonomi dalam tempoh yang
