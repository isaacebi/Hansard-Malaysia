DR.29.09.2021 15

Dr. Nik Muhammad Zawawi bin Haji Salleh: Yang telah mengemukakan soalan
tambahan. Saya sebagaimana Yang Berhormat, kita sememangnya mempunyai hasrat
dan cita-cita yang tinggi untuk mewujudkan bidang pertanian dalam negara kita yang
mempunyai daya pengeluaran hasil yang tinggi. Namun, kita tidak dapat nafikan di sana
ada cabaran-cabaran yang besar.

Kerajaan yang ada sekarang ini insya-Allah, kita akan memastikan cabaran-
cabaran yang telah dilalui sekian lama sebelum daripada ini, dapat kita atasi satu demi
satu dan supaya hasil padi, hasil sayur, bekalan daging dan seumpamanya dapat kita
pastikan bertambah dari semasa ke semasa dalam negara kita.

Insya-Allah, saya selaku Timbalan Menteri Pertanian Il, kalau ada cadangan-
cadangan Yang Berhormat untuk memastikan sumber bekalan makanan dalam negara
kita dapat ditingkatkan dalam masa yang terpantas. Saya tidak mampu untuk sebut
berapa tahun kerana dia bukan sahaja bergantung kepada kerajaan, tetapi dia bergantung
kepada pihak petani, pihak nelayan dan pihak-pihak yang lain untuk menjayakan cita-cita
ini.

01100

Bagi saya, saya ingin tambah lagi iaitulah kita sangat mengalu-alukan pandangan
daripada semua pihak untuk kita pastikan bekalan makanan negara kita mencukupi dari
semasa ke semasa sempena dengan penambahan jumlah penduduk yang semakin hari
semakin besar dalam negara kita. Sekian, terima kasih.

Tuan Nga Kor Ming [Teluk Intan]: Tuan Yang di-Pertua tanya lain dia jawab lain.
Itu saya berasa kesal.

Dato’ Mahfuz bin Haji Omar [Pokok Sena]: Yang Berhormat.

Timbalan Yang di-Pertua [Dato' Mohd Rashid Hasnon]: Saya jemput di
sebelah sini. Saya jemput Yang Berhormat...

Datuk Dr. Hasan bin Bahrom [Tampin]: Tampin.

Puan Rusnah binti Aluai [Tangga Batu]: Yang Berhormat. [Ketawa]

Dato’ Mahfuz bin Haji Omar [Pokok Sena]: Pokok Sena.

Timbalan Yang di-Pertua [Dato' Mohd Rashid Hasnon]: Sekejap... tolong...

Puan Rusnah binti Aluai [Tangga Batu]: Tangga Batu berapa kali bangun
sudah ini.

Datuk Dr. Hasan bin Bahrom [Tampin]: Tampin.
Seorang Ahli: Yang Berhormat Tangga Batu, cakaplah!

Timbalan Yang di-Pertua [Dato' Mohd Rashid Hasnon]: Yang Berhormat Setiu,
sekejap Yang Berhormat Dungun. Sila.

Datuk Dr. Hasan bin Bahrom [Tampin]: Tampin.
[Seorang Ahli]: Yang Berhormat Tangga Batu.
Dato’ Mahfuz bin Haji Omar [Pokok Sena]: Pokok Sena.

Tuan Haji Wan Hassan bin Mohd Ramli [Dungun]: Tuan Yang di-Pertua, saya
ingin untuk dapat penjelasan kerana SMART SBB (sawah berskala besar) ini adalah satu
pelan tindakan yang besar daripada kementerian.

Akan tetapi, sasaran tambahan bagi self-sufficient level dengan izin iaitu tahap
sara diri secara khusus saya hendak tumpukan kepada makanan ruji rakyat iaitu beras
bermula daripada padi tetapi tambahan per hektar produktiviti hanya tujuh tan metrik
setahun. Hanya tambahan lima peratus kepada 75 peratus. Mengapa tidak dirangka
supaya mencapai tahap 100 peratus SSL ini? Pohon jawapan kementerian.

Timbalan Yang di-Pertua [Dato' Mohd Rashid Hasnon]: Sila Yang Berhormat
Timbalan Menteri.
