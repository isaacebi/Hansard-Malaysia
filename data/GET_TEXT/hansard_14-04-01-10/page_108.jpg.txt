102 DR.29.09.2021

diambil kira? Apa yang hari ini dinamakan sebagai pelaburan ESG (environmental, social
and governance).

Kita bercakap tentang kemampanan, tetapi pelaburan yang merosakkan alam
sekitar, pelaburan yang tidak menghormati hak asasi manusia dan pekerja, pelaburan
yang tidak menghormati isu governance. Maka, bagaimana pelaburan-pelaburan ini boleh
kita biarkan, lalu kita bercakap tentang kemampanan? Saya tidak melihat di dalam mana-
mana ucapan Yang Amat Berhormat Perdana Menteri akan ESG (environmental, social
and governance) investment yang sebenarnya merupakan satu pandangan holistik
kepada pemacuan ekonomi yang berteraskan kemampanan.

01910

Yang Amat Berhormat Perdana Menteri yang baharu punya cabaran yang besar,
hapuskan oligarki politik yang menekan dan juga harus menjadikan orang Melayu dalam
konteks perjuangan dan orang Melayu dalam konteks kita memberikan peruntukan
berasaskan kepada amanah integriti. [Membaca beberapa potong ayat al-Quran]
Wassalamualaikum warahmatullahi wabarakatuh. Sekian Tuan Yang di-Pertua.

Tuan Yang di-Pertua: Waalaikumsalam. Terima kasih Yang Berhormat Parit
Buntar. Seterusnya Yang Berhormat Johor Bahru.

7.11 mlm.

Tuan Haji Akmal Nasrullah bin Mohd Nasir [Johor Bahru]: Baik, Bismillahi
Rahmani Rahim. Assalamualaikum warahmatullahi wabarakatuh. Terima kasih kepada
Tuan Yang di-Pertua. Saya mulakan dengan satu soalan. Adakah pemimpin sebenarnya
faham mengenai kegelisahan dan kebimbangan rakyat. Akan tetapi lebih tepat bagaimana
sebenarnya kerajaan dapat meningkatkan mutu perkhidmatan kepada anak muda demi
masa depan negara melalui rancangan lima tahun ini.

Jadi kalau kita lihat pun, saya hendak bandingkan dengan beberapa persoalan
lagi. Sebagai contoh adakah retorik Keluarga Malaysia akan mencapai matlamat apabila
pendekatan yang diambil itu masih berteraskan kaum. Kerana kita sedar polemik agama
dan kaum itu hanya memberikan keuntungan kepada segelintir kelompok. Manakala
perkhidmatan kepada rakyat kebanyakan akan terus merudum.

Yang kaya bertambah kaya, golongan sederhana sebahagiannya jatuh miskin.
Manakala miskin kekal, papa kedana. Ataupun persoalan seperti tindakan kerajaan yang
membelanjakan RM38.5 juta untuk ubah suai kediaman rasmi Perdana Menteri akan
menambah mutu perkhidmatan kepada rakyat. Saya rasa tidak. Tuan Yang di-Pertua pun
tahu, tidak ya. Akan tetapi jika dibandingkan pula, ianya seperti satu penghinaan kepada
penjawat awam. Lebih daripada 800 ribu orang yang membuat sumbangan solidariti untuk
melawan COVID-19 yang menyumbang RM30 juta ke Akaun Amanah Bencana.

Walau apa pun yang ada pada hari ini, kita tahu bukanlah yang terbaik. Malah
mungkin tiada segan silu untuk ambil kesempatan. Malangnya kita seperti tiada pilihan,
terpaksa berkorban dan telan sahaja demi kelangsungan dan dengan sedikit harapan agar
masa depan akan berlaku perubahan. Jadi hari ini saya kemukakan tiga perkara berkaitan
pendidikan tinggi, pekerjaan dan juga rumah yang boleh diperbaiki pelaksanaannya
dengan mudah kalau kita ada political will, yang seterusnya bakal memberi kesan
berganda kepada rakyat.

Sebab kelompongan ini, jika tidak diatasi akan terus merugikan rancangan masa
depan negara. Memangsakan anak muda dan paling teruk rakyat juga terpaksa tanggung
beban dan bakal dipersalahkan. Contoh pertama adalah TVET. Laporan Ketua Audit
Negara sebut bahawa pencapaian output TVET ini tidak mencapai sasaran RMKe-11.
Malah jumlah ambilan pelajar pada tahun 2016 adalah sebanyak 139,699 jatuh turun
kepada tidak lebih daripada 100,000 iaitu 99,589 pada tahun 2020. Menunjukkan trend
penurunan sebanyak 28.7 peratus.

Mungkin masalah itu berlaku di TVET itu sendiri. Banyak kompelin yang saya
dengar daripada Ahli-ahli Parlimen mengenai peruntukan yang tidak dapat. Akan tetapi,
juga seharusnya kita lihat bahawa ianya bermula daripada kadar kemasukan itu sendiri.
