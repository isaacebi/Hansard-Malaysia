24 DR.29.09.2021

01130
USUL
RANCANGAN MALAYSIA KEDUA BELAS (2021-2025)

Aturan Urusan Mesyuarat dibacakan bagi menyambung semula perbahasan yang
ditangguhkan atas masalah:

"(a) Bahawa Dewan ini,

Menyedari akan cabaran untuk memulih serta menjana semula
ekonomi negara bagi mencapai pertumbuhan yang mampan,
dengan mengambil kira landskap sosioekonomi pasca COVID-19
dan pencapaian Rancangan Malaysia Kesebelas, 2016-2020;

Merestui usaha Kerajaan untuk merancang dan melaksanakan
agenda pembangunan negara yang mampan selaras dengan
semangat Keluarga Malaysia, aspirasi Wawasan Kemakmuran
Bersama 2030 dan Agenda Pembangunan Mampan 2030; dan

Meluluskan Rancangan Malaysia Kedua Belas bagi tempoh
2021 hingga 2025 yang menetapkan hala tuju strategik bagi
mencapai objektif “Malaysia Makmur, Inklusif, Mampan” dengan
memberi tumpuan kepada usaha untuk merancakkan kembali
pertumbuhan ekonomi, memastikan kemakmuran negara dapat
diagihkan secara lebih adil dan saksama serta mengekalkan
kelestarian alam sekitar, menurut Kertas Perintah CMD. 1 Tahun
2021.

(b) Bahawa dalam meluluskan Rancangan Malaysia Kedua Belas,
Dewan yang mulia ini menyeru seluruh rakyat Malaysia supaya
berusaha dengan sepenuh komitmen dan iltizam yang jitu untuk
membangunkan negara secara mampan bagi membolehkan
setiap ahli Keluarga Malaysia tanpa mengira agama, bangsa dan
kaum menikmati taraf hidup yang wajar.” [28 September 2021]

Tuan Yang di-Pertua: Terima kasih. Kita mulakan dengan Yang Berhormat Alor
Setar tetapi saya hendak umumkan, selepas Yang Berhormat Alor Setar ialah Yang
Berhormat Batang Lupar, dituruti Yang Berhormat Papar dan Yang Berhormat Pengerang.

Silakan Yang Berhormat Alor Setar.

11.30 pg.

Tuan Chan Ming Kai [Alor Setar]: Terima kasih Tuan Yang di-Pertua. Terima
kasih kepada Yang Berhormat Menteri yang turut hadir untuk mendengar perbahasan.
Tuan Yang di-Pertua, dalam dua hari ini kita bahas Rancangan Malaysia. Rancangan ini
berbeza dengan bajet. RMK perlu menggariskan satu hala tuju di mana Malaysia hendak
meletakkan posisi kita di antarabangsa daripada segi ekonomi dan politik.

Kita cuba meninjau balik RMK sebelum ini yang perlu kita gariskan apakah
cabaran dan keadaan semasa apabila RMK tersebut hendak dilaksanakan.
Permulaannya pada RMKe-1, zaman 60-an, waktu itu Malaysia baru ditubuhkan bersama
dengan Sabah, Sarawak dan Malaya. Kita ada populasi yang tinggi tetapi peluang
pekerjaan yang kurang. Sumber yang banyak tetapi tenaga kerja mahir yang kurang.

Maka pada waktu itu, RMK yang permulaan pada waktu itu caranya ada dengan
memperbanyakkan penggunaan tanah yang baru dan kita menggunakan strategi import
ganti di mana kita menghasilkan usaha untuk menghasilkan barang-barang yang kita
import. Pada waktu itu beras masih kita import. Maka oleh sebab itu kita
