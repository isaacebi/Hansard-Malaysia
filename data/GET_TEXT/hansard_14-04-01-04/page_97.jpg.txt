DR.20.09.2021 89

01810

Beliau telah membuat satu poster Kuartet Menteri COVID-19 memperkemaskan
SOP PPN sedia ada. Sebanyak 181 SOP akan dikurangkan kepada 10 SOP sahaja. Yang
peliknya Kuartet Menteri ini mempunyai wajah empat orang Menteri yang tidak lain, tidak
bukan, semuanya Menteri Perikatan Nasional dalam kabinet Tan Sri Dato’ Haji Mahiaddin
bin Haji Md Yassin.

Kini mereka juga orang yang sama dalam Kabinet sekarang. Pengakuan bahawa
181 SOP ini mengelirukan rakyat, sememangnya mengelirukan semua kerana kesemua
rangkaian SOP sebelum ini dibuat oleh mantan Menteri Kanan iaitu Perdana Menteri kita
sekarang. Ini semua adalah sandiwara politik. Yang buat 181 SOP adalah mereka dan
yang hendak menghapuskan 171 SOP ini juga adalah orang yang sama.

Masalah utama kemudaratan SOP yang mengelirukan adalah ianya membuka
ruang kepada penguat kuasa untuk membuat tafsiran mereka sendiri. Tahukah anda
terdapat pelbagai pasukan penguat kuasa yang mempunyai tafsiran mereka sendiri,
menjadikan rakyat takut untuk membuka premis perniagaan walaupun perniagaan mereka
teruk terjejas?

Sekarang ini ada penguat kuasa MITI, polis, PBT, di Kuala Lumpur DBKL dan
KKM. Grey areas dengan izin will always open the door for abuse of power and corruption.
Selagi SOP dan birokrasi menyusahkan orang, selagi itulah kerajaan akan gagal mendidik
rakyat cara untuk melawan COVID-19 dengan efektif. Kalau kita mahu masuk ambang
fasa endemik, bantulah rakyat memahami COVID-19, melawan COVID-19 dengan SOP
yang berkesan dan bukan hanya pandai saman rakyat.

Berkenaan dengan penyediaan draf RUU 355, saya ingin mendapatkan
pengesahan daripada Yang Amat Berhormat Perdana Menteri, adakah betul wakil rakyat
daripada MCA, MIC, GPS serta parti-parti dari Sabah memberikan sokongan kepada Dato’
Sri Ismail Sabri bin Yaakob, sudah mengambil maklum dan mengetahui akan perkara ini.
Apakah pendirian mereka? Segambut juga mahu buka semula semua kaunter
perkhidmatan kerajaan.

Sepanjang PKP pelbagai perkhidmatan kaunter kerajaan telah terjejas. Rakyat
diminta untuk membuat temu janji bagi permohonan mereka, namun ini bukan satu
perkara yang mudah. Ada juga perkhidmatan asas seperti MySejahtera, helpdesk yang
tidak mudah diakses oleh penduduk jika mereka mempunyai masalah dengan sijil vaksin
mereka.

Semua ini memerlukan hotline dan pegawai yang boleh mereka hubungi dan
bukan melalui e-mail sahaja. There must be a person they can speak to dengan izin.
Saya juga ingin mencadangkan MyTravelPass ini dimansuhkan. Semua kaunter kerajaan
kembali beroperasi dengan kapasiti biasa. Era pemulihan tidak akan berkesan jika sistem
kerajaan tidak pulih kepada operasi biasa. Terlalu banyak business bergantung kepada
permit dan kebenaran kerajaan.

Seterusnya kuasa Kementerian Dalam Negeri. Kuasa ini mesti dipantau dengan
mekanisme semak dan imbang yang betul. Segambut berpendapat pada masa ini terlalu
banyak kuasa discretionary powers, dengan izin iaitu kuasa budi bicara diberikan kepada
Menteri Dalam Negeri, kuasa mutlak mendaftarkan parti politik dan kuasa mutlak
pemberian kewarganegaraan. Ini sampai mahkamah sudah putuskan, kerajaan masih
mahu mencabar dan kuasa mutlak dalam penentuan syarat-syarat MM2H. Yang saya
paling khuatiri adalah penentuan permohonan secara case-by-case basis. Kuasa mutlak
seperti ini senang terjadinya salah guna kuasa dan mesti disemak oleh Parlimen.

Kementerian Wilayah Persekutuan, rayuan DBKL berkenaan Taman Rimba
Kiara. Saya mahu dijawab di Parlimen ini perbelanjaan duit pembayar cukai yang diguna
untuk menentang rakyat. Saya mengecam tindakan DBKL yang mahu membuat rayuan
ke atas keputusan yang diperolehi oleh penduduk Kuala Lumpur di Mahkamah Rayuan
berkenaan kedua-dua kes Taman Rimba Kiara dan Tiara Titiwangsa.

Pada bulan Mac 2019, Mahkamah Rayuan telah mengisytiharkan satu bantahan
pendengaran awam oleh DBKL untuk projek pembangunan berkepadatan tinggi di Taman
