96 DR.20.09.2021

Saya ingin menarik perhatian Tuan Yang di-Pertua kepada beberapa isu
berbangkit yang berlaku di peringkat pelaksanaan SOP di negeri-negeri lain yang telah
memasuki Fasa 2 yang mana pelancongan dalam negeri telah dibenarkan. Mengambil
contoh Kuala Lumpur, para pelancong yang tidak memilih untuk merentas negeri ke
Langkawi sudah pastinya akan mencari lokasi-lokasi berdekatan yang boleh dikunjungi
bersama keluarga seperti Taman Burung Kuala Lumpur, Bird Park KL, Taman Rama-
rama, Zoo Negara dan Aquaria.

Walau bagaimanapun, saya dimaklumkan terdapat beberapa isu selain SOP
mengenai bidang kuasa di pihak kementerian sama ada KeTSA, MOTAC, KWP dan pihak
berkuasa tempatan daripada segi pengoperasian tempat-tempat ini yang menyebabkan
mereka tidak lagi dapat beroperasi sehingga sekarang.

Lokasi-lokasi ini, saya percaya, telah bersedia dengan sistem kemasukan
pengunjung yang teratur dan mampu menjaga SOP dengan sangat baik, jika taman-
taman awam telah dibenarkan beroperasi. Jadi, tiada isu tempat-tempat tarikan
pelancongan yang berkonsepkan taman-taman haiwan di seluruh negara dengan
pengudaraan mereka yang lebih terbuka berbanding pusat-pusat beli-belah. Ini tidak
boleh beroperasi serta-merta.

Penjanaan ekonomi dari pusat-pusat pelancongan di seluruh Malaysia perlu
digerakkan dengan segera kerana limpahan atau spillover effect, dengan izin, daripada
sektor pelancongan adalah salah satu penyumbang terbesar pendapatan negara ini.

Tuan Yang di-Pertua, pandemik juga meninggalkan kesan hebat terhadap
ekosistem kebudayaan. Data daripada UNESCO menunjukkan hanya 31 peratus lokasi
world heritage di Asia Pasifik masih beroperasi, manakala 10 peratus telah ditutup dan 59
peratus ditutup secara separa.

Melihat kepada situasi di Malaysia, saya telah mengadakan temu bual bersama
pengusaha-pengusaha kraf dan batik secara atas talian pada bulan lepas. Ramai dalam
kalangan pengusaha batik, ahli-ahli kraf kita yang bergerak secara individu. Mereka
terpaksa bertukar arah demi kelangsungan hidup. Jika tiada sebarang tindakan daripada
kerajaan dalam merancakkan ekosistem seni kebudayaan yang mampu sampai kepada
mereka yang bergerak secara individu terutamanya, masihkah wujud batik Malaysia 10
tahun akan datang?

Seterusnya, jika kita lihat pelajar-pelajar yang kini dalam keadaan pandemik dan
hanya meneruskan pembelajaran melalui proses pengajaran dan pembelajaran di rumah
(PdPR) setelah sekian lama, kementerian seharusnya menggunakan peluang ini dengan
mewujudkan kerjasama dengan Kementerian Pendidikan dan agensi-agensi seperti
Muzium Negara, Arkib Negara, Jabatan Kebudayaan dan Kesenian Negara (JKKN)
mahupun Istana Budaya untuk mempelbagaikan lagi bahan pembelajaran buat pelajar
kita.

Misalnya, bagi subjek Sejarah, kita boleh bekerjasama dengan Muzium Negara
mempamerkan artifak-artifak sejarah yang berkaitan dengan modul pembelajaran supaya
ia lebih menarik minat pelajar.

Saya sendiri pernah berkesempatan untuk melihat khazanah koleksi surat Francis
Light atau dikenali sebagai Light Letters Collection yang telah pun disediakan secara
digital di Universiti Sains Malaysia (USM). Setelah lapan tahun berunding, akhirnya USM
merupakan satu-satunya universiti tempatan di dunia yang diberi hak tunggal oleh School
of Oriental and African Studies (SOAS), University of London untuk mengkaji 1,200 koleksi
digital surat Francis Light yang merangkumi 11 jilid daripada tahun 1768 hingga 1794.

Apa yang menarik di sini, kesemuanya surat ini walaupun daripada Francis Light
sendiri, ia ditulis dalam tulisan jawi. So, kandungan surat-surat tersebut melibatkan surat-
menyurat antara pembesar Melayu, golongan kenamaan, isteri-isteri orang kenamaan dan
juga rakan kongsi pada ketika itu. Inilah bahan sejarah tentang Pulau Pinang dan
Kepulauan Melayu yang jarang kita tahu yang boleh memberi impak besar kepada sejarah
kita dan pengkaji sejarah. Orang yang tahu Francis Light ini adalah seorang British yang
mungkin sosok beliau kelihatan seperti pemerintah Inggeris walhal beliau secara
