DR.20.09.2021 17

tidak berdaftar, homestay yang tidak berdaftar dengan MOTAC, silalah hubungi kita untuk
mendaftar. Oleh sebab itu satu jemputan tadi insya-Allah boleh saya pergi. Sebenarnya
jemputan ini banyak yang belum ditunaikan kerana kita tidak dibenarkan bergerak untuk
interstate tetapi insya-Allah kalau ada nanti bolehlah Yang Berhormat maklumkan kepada
kita supaya kita dapat susun atur kita punya agenda itu. Insya-Allah program untuk
pelancongan, untuk luar bandar adalah satu produk yang banyak harus kita promosikan
dan sebaiknya menjadi satu produk internasional juga nanti. Terima kasih Yang
Berhormat. Terima kasih Tuan Yang di-Pertua.

Tuan Yang di-Pertua: Terima kasih. Oleh sebab Yang Berhormat Menteri
menjawab 12 soalan, saya benarkan lagi satu soalan tambahan. Yang Berhormat Muar
tadi ya?

Tuan Syed Saddiq bin Syed Abdul Rahman [Muar]: Terima kasih. Yang
Berhormat Menteri, saya rasa gelembung di Langkawi itu adalah penambahbaikan yang
sangat baik. Cuma ada dua perkara yang saya hendak tekankan. Saya berharap bahawa
gelembung-gelembung lain dapat dipercepatkan kerana dua sebab. Pertama, kita tidak
mahu ada kesesakan yang tertumpu hanya di satu kawasan. Kalau boleh tolong
percepatkan pembukaan gelembung-gelembung yang lain.

Kedua juga ia tidak boleh hanya diterhadkan di kawasan pulau-pulau sahaja.
Terdapat banyak kawasan lain di Muar, Kota Tinggi yang juga patut diberikan peluang
yang sewajarnya. Di Muar buat masa ini kebanyakan hotel-hotel, hostel desa, ecotourism
semua terpaksa ditutup dan sudah hendak gulung tikar. Saya berharap nanti dalam
tempoh masa sebulan, dua bulan ini situasi yang teramat kritikal dan saya berharap Yang
Berhormat Menteri sangat prihatin dapat bantu juga sektor-sektor yang tidak fokus di
kawasan pulau. Terima kasih Yang Berhormat Menteri.

Dato’ Sri Hajah Nancy Shukri: Terima kasih Yang Berhormat Muar di atas
soalan tersebut kerana memberi peluang kepada saya juga untuk menjelaskan di sini
kerana untuk makluman semua di dalam Dewan yang mulia ini. Sebenarnya hotel-hotel
ataupun destinasi-destinasi sama ada pulau ataupun mainland mereka dibenarkan
membuka destinasi mereka. Bukan untuk orang luar daripada negeri. la hanya untuk
intrastate.

Namun begitu, insya-Allah kita akan berbincang dalam dua tiga hari ini untuk
membuka interstate. Bila interstate itu dibuka, maka orang luar boleh masuk juga. Kita
telah senaraikan nama-nama destinasi-destinasi bukan sahaja pulau termasuk mainland
itu macam Genting, Cameron Highland, Fraser’s Hill dan juga apa-apa lagi destinasi yang
boleh menarik minat orang untuk bergerak. Sebab pelancongan is all about mobility
dengan izin. Apabila mereka bergerak maka ekonomi kita juga boleh meningkat. Itu yang
kita hendak.

Pada masa yang sama hidden agenda kita adalah untuk membantu mereka
yang terjejas, terkesan, mereka yang bekerja dengan sektor ini. lanya amat meluas sekali.
Maka, sama-samalah kita membantu keluarga-keluarga yang terkesan yang tidak dapat
pendapatan. So anyway, thank you for that question kerana memberi peluang kepada
saya untuk menjelaskan. Insya-Allah, it will be within these few days days dengan izin kita
akan membincangkan mengenai interstate. Terima kasih.

Tuan Yang di-Pertua: Soalan seterusnya, Yang Berhormat Tuan Sabri bin Azit.

Tuan Sabri bin Azit [Jerai]: Assalamualaikum warahmatullahi wabarakatuh.
Soalan saya nombor tujuh.

7. Tuan Sabri bin Azit [Jerai] minta Menteri Kanan Pendidikan menyatakan kriteria
utama pemilihan guru seramai 18 ribu orang dan nyatakan keperluan sebenar
kekosongan guru di seluruh negara.

Menteri Kanan Pendidikan [Datuk Dr. Mohd Radzi bin Md. Jidin]: Tuan Yang
di-Pertua, pada 20 Jun 2021, Kementerian Pendidikan Malaysia telah mengumumkan
pengambilan khas seramai 18,702 orang Pegawai Perkhidmatan Pendidikan PPP Gred
