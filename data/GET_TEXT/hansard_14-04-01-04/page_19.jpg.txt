DR.20.09.2021 11

telah diadakan di antara Kementerian Pendidikan, Kementerian Kesihatan, PDRM dan
juga NADMA.

Tadi menyebutkan bagaimana untuk mengintegrasikan data ini. Jadi yang saya
sebutkan tadi, ia bukan sahaja data ini hanya di Kementerian Pendidikan yang kes-kes
yang dirujuk kepada Kementerian Pembangunan Wanita, Keluarga dan Masyarakat tetapi
juga meliputi daripada kementerian-kementerian lain.

Oleh sebab itu kita perlu untuk mengintegrasikan data-data ini supaya akan tidak
ada kanak-kanak yang tercicir ataupun tertinggal dalam kita memberikan pembelaan
kepada mereka.

Puan Hannah Yeoh [Segambut]: Tuan Yang di-Pertua, soalan saya, apakah
trigger system.

Tuan Yang di-Pertua: Sekejap, sekejap. Sorry, same question, isn’t it?

Puan Hannah Yeoh [Segambut]: Not, ya soalan saya apakah trigger system?
Tadi Yang Berhormat Menteri hanya jawab data.

Tuan Yang di-Pertua: Yang Berhormat Menteri? Ditanyakan apakah trigger
systemnya. Yang Berhormat Menteri, ditanya penjelasan mengenai apakah trigger
systemnya.

Datuk Seri Rina binti Mohd Harun: Soalan ini saya akan jawab secara bertulis
sebab kita tengah mengemaskinikan data dan sistem.

Tuan Yang di-Pertua: Oleh sebab soalan ini dijawab banyak soalan, Yang
Berhormat Pandan ada soalan? Tidak ada. Ada soalan tambahan sebelah sini?

Dato’ Haji Che Abdullah bin Mat Nawi [Tumpat]: Ada, ada. Tumpat.
Tuan Yang di-Pertua: Silakan Yang Berhormat Tumpat.

Dato’ Haji Che Abdullah bin Mat Nawi [Tumpat]: Terima kasih Tuan Yang di-
Pertua. Saya mengucapkan tahniah kepada kementerian atas keprihatinan kerajaan
dalam memberikan pelbagai bantuan sebagaimana yang kita dengar tadi dan menangani
golongan kanak-kanak yang telah kehilangan tempat berteduh disebabkan oleh virus
COVID-19.

Soalan saya, apakah kementerian akan turut membuka bentuk bantuan tersebut
kepada golongan selain daripada golongan kanak-kanak yang kehilangan tempat
bergantung dan yang juga disebabkan oleh COVID-19.

Tuan Yang di-Pertua: Terima kasih Yang Berhormat.
#1050

Datuk Seri Rina binti Mohd Harun: Terima kasih kepada Yang Berhormat. Ya,
kes bila saya sebutkan ini, dia bukan hanya— yang tadi kita knusus kepada mereka yang
kehilangan ibu, bapa, penjaga akibat COVID-19 yang memerlukan bantuan. Akan tetapi,
ia tidak hanya fokus kepada mereka yang terjejas akibat COVID sahaja. la terbuka kepada
semua kanak-kanak yang memerlukan bantuan yang menepati kriteria-kriteria yang telah
kita tetapkan. Kita ada bantuan kanak-kanak.

Bukan itu sahaja, malah daripada segi kaunseling dan juga bantuan-bantuan lain
juga ada kita sediakan untuk kanak-kanak. Termasuk juga baru-baru ini apabila kita turun
ke bawah melalui Bakul Prihatin Negara ini, ia bukan sekadar hanya bakul. Apabila kita
sampai ke rumah, kita lihat ada keperluan-keperluan lain yang diperlukan oleh keluarga
tersebut yang memerlukan intervensi daripada pihak kementerian. Terima kasih.

Dato’ Che Abdullah bin Mat Nawi [Tumpat]: Terbalik sikit, Tuan Yang di-Pertua,
berkenaan dengan soalan saya itu. Jawapan Yang Berhormat Menteri tadi berkenaan
bantuan kepada kanak-kanak yang kehilangan ibu bapa. Soalan saya ialah apakah
bantuan tersebut turut dikembangkan kepada mereka yang bukan kanak-kanak, mungkin
ibu bapa yang kehilangan anak yang memberi sumber pendapatan dan sebagainya?
Mereka ini juga memerlukan. Jadi, apakah kebajikan ataupun bantuan yang sama boleh
