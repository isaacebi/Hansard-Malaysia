72 DR.20.09.2021

Timbalan Yang di-Pertua, saya fikir bahawa dia membabitkan wang, wang negara dan
wang rakyat. Jadi, sebab itu bagi saya bahawa adalah tidak wajar. Kalau kerajaan jujur,
ayuh. Berikan ruang kepada pembangkang untuk diposisikan di atas kerusi Timbalan
Yang di-Pertua. Itu sepatutnya dan sewajarnya ataupun bukalah ruang kepada
pertandingan kerana kedua-dua nama daripada pembangkang dan juga pihak kerajaan
telah pun sedia dihantar kepada Dewan.

01650

Jadi itu yang saya mohon supaya kerajaan harus memberikan ruang untuk
memastikan supaya kita tidak membebankan kehidupan masyarakat dan rakyat. Oleh
sebab itu, saya nak tanya kepada Yang Berhormat Perdana Menteri, apa rasionalnya
seramai 70 orang Menteri ini, termasuklah Yang Amat Berhormat Perdana Menteri. Apa
rasional dia? Sedangkan kita telah pun digambarkan dengan kenyataan oleh Yang
Berhormat Bagan Datuk bahawa tujuh kegagalan telah digariskan.

Apa rasional untuk kita meletakkan seramai 70 orang anggota Kabinet?
Sepatutnya bagi saya inilah masa yang terbaik bagi kerajaan memperlihatkan kejujuran
mereka untuk tidak membebankan negara dan rakyat dengan kos kewangan yang tinggi.
Sepatutnya kos kewangan untuk 70 orang Menteri ini boleh digunakan untuk membantu
kehidupan masyarakat dan rakyat dalam negara kita ini. Jadi, ini yang saya mohon
penjelasan daripada pihak kerajaan.

Kemudian, isu yang berkaitan dengan soal MoU yang telah pun dibuat. Saya
menyambut baik kerana ini akan meredakan suhu kepanasan politik perkauman dan
keagamaan yang sempit. Jadi, saya ucapkan tahniah kerana mereka telah berjaya
menyetujui kehadiran PH yang di dalamnya adalah PKR, AMANAH dan DAP yang
dahulunya dianggap sebagai ancaman kepada Melayu Islam dan sebagainya. Hari ini,
kerajaan yang ada iaitu Melayu Islam di sebelah sana mengakui parti Pakatan Harapan
ini bukan lagi sebagai ancaman kepada masa depan Melayu Islam tetapi adalah
penyumbang kepada kestabilan politik dalam negara kita.

Jadi saya harap selepas ini untuk pilihan raya yang akan datang ini, jangan lagi
bermain dengan isu-isu perkauman yang sempit kerana ini akan mengheret kepada
pertelagahan di kalangan masyarakat pelbagai kaum dan agama dalam negara kita.
Terima kasih kepada semua yang memperakui kehadiran Pakatan Harapan yang tidak
lagi dilihat sebagai ancaman kepada Melayu Islam di dalam negara kita ini.

Saya juga ingin mendapatkan dan memohon penjelasan daripada pihak kerajaan
iaitu berkaitan dengan isu kenaikan harga ayam sekarang ini. Jadi saya mohon kepada
pihak kerajaan untuk melihat masalah yang sedang dihadapi oleh masyarakat pada hari
ini termasuk daripada pengguna dan juga penternak-penternak ayam. Isunya ialah
kenaikan harga yang sangat tinggi yang bukan berlaku pada hari ini tetapi sejak dari
musim perayaan hari raya yang lalu.

Jadi ini menunjukkan kegagalan. Walaupun ada dua Timbalan Menteri, contoh
nya. Ini saya kata dua Timbalan Menteri di Kementerian Pertanian dan Industri Makanan
tetapi mereka tidak dapat mengatasi masalah ini bahkan berlarutan sehingga sekarang.
Walaupun mereka telah mengisytiharkan harga tetapi penjual, penternak dan juga
pemborong tidak boleh menjual pada harga yang telah ditetapkan oleh pihak kerajaan.

Jadi saya mohon supaya kerajaan melihat kembali untuk memerangi kartel ayam
yang memonopoli isu penternakan anak-anak ayam dalam negara kita. Begitu juga
monopoli berkaitan dengan bekalan jagung import untuk makanan ayam. Ini juga harus
dilinhat kembali kerana ini akan membebankan masyarakat, pengguna dan juga penternak-
penternak.

Yang ketiganya, ialah isu kenaikan harga racun pertanian khususnya kepada
penanam-penanam padi sekarang ini. Harga racun pertanian naik begitu tinggi sehingga
menjadi beban kepada petani-petani padi khususnya racun glyphosate. Kalau dahulunya
20 liter glyphosate dengan harga RM220 tetapi sekarang ini saya difahamkan ia telah naik
sebanyak RM320. Kalau yang empat liter, dahulu RM50 sekarang dah jadi RM70
sehingga RM72 untuk empat liter. Ini saya harap bahawa dalam musim penanaman padi
yang sekarang sedang hendak bermula ini, seharusnya kerajaan melihat kembali
