DR.20.09.2021 85

Tuan Karupaiya a/l Mutusami [Padang Serai]: Sikit sahaja, dekat hendak habis.
Tuan Yang di-Pertua dan Ahli-ahli Dewan yang mulia. Terdapat keperluan untuk semua
perkara yang disuarakan oleh saya diambil serius dan memastikan setiap polisi atau
langkah yang dibuat oleh kerajaan akan memberi manfaat secara maksimum kepada
rakyat Malaysia. Saya ingin mengakhiri ucapan saya dengan serangkap pantun.

Dari Padang Serai turun ke Parlimen,

Laksanakan tanggungjawab untuk Malaysia,
Ketidakstabilan politik sedang melanda,

Kebajikan rakyat keutamaan.

Saya sokong Titah Seri Paduka Baginda Yang di-Pertuan Agong, sekian terima
kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat padang Serai. Seterusnya saya menjemput Yang Berhormat Tanjong Manis,
dua belas minit.

6.04 ptg.

Tuan Haji Yusuf bin Abd Wahab [Tanjong Manis]: Bismillahi Rahmani Rahim.
Assalamualaikum warahmatullahi wabarakatuh dan salam sejahtera.

Makan kelupis sidaun palas,
Tanjong Manis tampil berbahas.

Terima kasih Tuan Yang di-Pertua kerana diberi peluang dan ruang kepada saya
untuk turut berucap bagi membahaskan titah Seri Paduka Baginda Yang di-Pertuan
Agong semasa Perasmian Persidangan Parlimen Penggal Keempat, Parlimen Keempat
Belas ini.

Sehubungan dengan itu, saya menjunjung kasih atas keprihatinan Seri Paduka
Baginda Yang di-Pertuan Agong yang menyentuh pelbagai isu dan permasalahan rakyat
di negara kita. Tuanku dalam titahnya menyentuh berkenaan meningkatkan kesejahteraan
Keluarga Malaysia dengan mengambil pendekatan yang menyeluruh meliputi penjagaan
kesihatan, pembangunan ekonomi, modal insan dan_ infrastruktur agar dapat
mengurangkan jurang pembangunan di antara negeri-negeri di seluruh Malaysia.
Kecaknaan baginda terhadap rakyat harus menjadi tunjang perjuangan kita sebagai wakil
rakyat Keluarga Malaysia di kawasan masing-masing.

Saya ingin mengambil kesempatan ini untuk mengucapkan setinggi-tinggi tahniah
kepada Yang Amat Berhormat Dato’ Sri Ismail Sabri bin Yaakob kerana telah dilantik
sebagai Perdana Menteri Malaysia Kesembilan. Ucapan tahniah juga diucapkan kepada
seluruh Ahli Jemaah Menteri yang telah dipilin untuk membantu beliau demi menerajui
keselamatan, kesihatan, kesejahteraan dan pembangunan seluruh rakyat Malaysia
sebagai satu Keluarga Malaysia.

Saya juga ingin menzahirkan sekalung penghargaan kepada Yang Berhormat Tan
Sri Dato’ Haji Mahiaddin bin Haji Md Yassin, bekas Perdana Menteri Malaysia Kelapan
dan semua Ahli Jemaah Menteri sebelum ini atas jasa khidmat bakti, kasih sayang semua
yang telah memimpin negara dalam keadaan yang penuh cabaran pandemik COVID-19
yang pertama kali dalam sejarah negara ini. Pada kesempatan ini juga, tahniah saya
ucapkan atas pelantikan terbaharu Yang Berhormat Pagoh sebagai Pengerusi Majlis
Pemulihan Negara yang amat tepat bagi meneruskan kesinambungan Pelan Pemulihan
Negara.

Saya juga ingin menghulurkan penghargaan dan rasa terima kasih kepada semua
petugas barisan hadapan negara ataupun frontliners dengan izin, terutamanya warga
perkhidmatan kesihatan, Polis Diraja Malaysia, Angkatan Tentera Malaysia, Jabatan
Bomba dan Penyelamat, Jabatan Imigresen, Agensi Pengurusan Bencana, Angkatan
