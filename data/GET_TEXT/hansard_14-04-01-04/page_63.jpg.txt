DR.20.09.2021 55

kepada bayi yang dilahirkan yang tidak berdosa dan tidak tahu menahu langsung bahawa
kalau dia dilahirkan di luar negara, maka dia tidak boleh menjadi warga negara Malaysia.

Saya terbaca jawapan yang telah diberi iaitu oleh pihak kerajaan mengatakan
iaitu bahawa tidak boleh ada dwi warganegara. Setahu kita, seorang bayi itu apabila dia
membesar dan mencapai umur 18 tahun, dia boleh buat keputusan sama ada mahu
menjadi warganegara di negara yang dia dilahirkan ataupun mahu menjadi warganegara
mengikut ibu dan bapa dia.

That is a choice given kepada mereka yang sudah sampai kepada umur 18
tahun. Kalau itulah jawapan kementerian kepada pihak yang memohon untuk menjadikan
anaknya warganegara Malaysia iaitu kerana awak dilahirkan di luar negara. Maka, you
are the citizen of the country where you were born, | think that’s not right. Ini kerana hak
memilih untuk menjadi warganegara akan terdapat kepada seseorang individu apabila dia
berumur 18 tahun. Apabila dia 18 tahun, dia ada pilihan.

Jadi, saya rasa sebenarnya pihak kerajaan tidak ada apa-apa alasan. Melainkan
apa yang dilakukan ini merupakan satu pemikiran medieval thinking. Jadi, saya seperti
juga Duli Yang Maha Mulia Sultan Johor bersetuju supaya kalau boleh, kerajaan ini mesti
bersikap sayang keluarga Malaysia seperti yang diperkenalkan oleh Perdana Menteri
yang baharu iaitu we are all one family, Tetapi from the very beginning dengan izin you
have rejected a genuine person who wants to be a Malaysian tanpa memberi hak kepada
dia untuk memutus. / think that is not fair and | think - saya fikir kerajaan tidak bersikap
sepertimana yang dimahukan oleh Perdana Menteri iaitu kita adalah keluarga besar yang
sepatutnya bukan kita mengurang keluarga kita tetapi kita menambah. Apatah lagi kepada
seorang yang tidak bersalah dalam soal dia hendak menjadi warganegara Malaysia.

Jadi, saya minta kepada kerajaan tarik balik. No point. Kalau kita teruskan
dengan ini, seolah-olah kita needless. Perkataan bahasa Inggeris needless, tidak perlu.
Saya tengok di kerajaan negara lain, kalau rakyat dia ataupun rakyat Malaysia dilahirkan
di Amerika mereka akan cari, genap 18 tahun ikut rekod. Kalau dia lahir di Amerika,
mereka akan cari budak itu. Kerana apa? Kerana mereka hendak tuntut income tax dia.
Macam itu lah yang patut kita fikirkan. We need more. Bukan kita hendak mengurang.
Yang Berhormat Langkawi pun kata kita hendak 70 juta waktu dia menjadi Perdana
Menteri 1.0 dahulu. Jadi, itulah rayuan saya kepada kerajaan. Tidak payahlah melanjutkan
lagi perkara ini dan tarik serta-merta supaya dapat mendatangkan keadaan —

Tuan Syed Saddiq bin Syed Abdul Rahman [Muar]: Minta izin. Yang
Berhormat Muar.

Dato’ Seri Mohamed Nazri bin Abdul Aziz [Padang Rengas]: Ya, Yang
Berhormat Muar.

Tuan Syed Saddiq bin Syed Abdul Rahman [Muar]: Terima kasih Yang
Berhormat Padang Rengas. Saya rasa apa yang dimaklumkan oleh Yang Berhormat
Padang Rengas tepat, benar dan wajar dipertimbangkan oleh kerajaan. Saya tahu Yang
Berhormat Padang Rengas banyak menyokong usaha dwipartisan sebelum ini termasuk
pindaan perlembagaan undi 18. Apabila bekas Menteri Undang-undang telah pun
bersuara berkenaan isu ini. Menteri Undang-undang pada hari ini pun berpendirian yang
sama. Saya berharap kita boleh cari titik tengah untuk persefahaman di antara kerajaan
dan pembangkang untuk memastikan bahawa apa yang diucapkan oleh Yang Berhormat
Padang Rengas diambil secara serius dan tarik semula sebelum terlambat. Terima kasih.

Dato’ Seri Mohamed Nazri bin Abdul Aziz [Padang Rengas]: Terima kasih
kerana Yang Berhormat Muar ini sokong apa yang saya sebut. Saya juga hendak ucapkan
tahniah kepada pihak pembangkang kerana di atas kesudian untuk membantu kerajaan
pada hari ini dengan mengadakan perjanjian MoU CSA di antara pembangkang dengan
kerajaan. Walaupun kita tahu iaitu bahawa ini tidak mengehadkan mereka daripada
mengkritik kerajaan dalam isu-isu tertentu yang ada perbezaan pendapat di antara
kerajaan dengan pembangkang.
