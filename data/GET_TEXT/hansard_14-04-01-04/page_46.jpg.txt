38 DR.20.09.2021

01250

Bagaimanakah kerajaan bercadang untuk menangani masalah ini? Tambahan
pula, adakah kerajaan bercadang mengeluarkan satu advisory yang lengkap supaya
rakyat tahu menggunakannya dengan betul dan seterusnya tidak berasa panik dan tahu
apa yang perlu dibuat sejurus selepas mendapat keputusan tersebut.

Di samping itu, sekarang di pasaran ada banyak ujian antibodi untuk memastikan
bilangan antibodi selepas dua dos vaksin. Saya mengambil tahu bahawa kerajaan baru
sahaja mengumumkan polisi dos ketiga. Saya ingin tahu adakah kerajaan membenarkan
mereka yang mengambil antibody test dan mendapati tiada atau kurang daripada 30
peratus antibody COVID-19 akan juga diberikan prioriti untuk suntikan tambahan ini. Saya
juga ingin bertanya, sama ada booster dose ini juga dilindungi oleh Insurans Bantuan Khas
Kewangan Kesan Mudarat COVID-19 seperti dos pertama dan kedua.

Tuan Yang di-Pertua, mereka yang berumur 12 hingga 17 tahun. Saya faham
ramai ibu bapa amat risau. Ada yang ingin minta kerajaan supaya memberi pilihan untuk
memilih sama ada vaksin Pfizer atau Sinovac. Mereka sanggup membayar untuk
mendapatkan suntikan Sinovac jika kerajaan hanya memberi vaksin Pfizer. Adakah
kerajaan akan membenarkan rakyat untuk memilih? Bagi anti-vaccine, adakah mereka
dibenarkan untuk pergi ke sekolah, apabila sekolah dibuka semula pada bulan Oktober
nanti?

Tuan Yang di-Pertua, saya ingin bertanya tentang Skim MySalam dan bantuan
RM100 sehari di bawah NADMA bagi mereka yang kuarantin di rumah sendiri. Setakat ini,
berapakah orang yang membuat permohonan dan berapa orang yang telah diluluskan
dan menerima bantuan kewangan tersebut?

Bagi keluarga yang “kais pagi, makan pagi, kais petang, makan petang”, ia adalah
sangat mencabar apabila mereka diarahkan untuk kuarantin di rumah. Saya menerima
aduan bahawa ada satu keluarga lima orang kuarantin tetapi hanya satu set Bakul
Makanan disalurkan. Saya harap isu ini dapat diselesaikan dengan secepat mungkin
supaya rakyat tidak terasa tertekan dengan keadaan yang mencabar ini.

Bagaimanakah pula dengan individu yang kuarantin beberapa kali kerana
merupakan close contact kepada kes positif? Saya menerima aduan daripada peniaga
atau majikan bahawa mereka anggap ini boleh disalahgunakan dan mereka masih perlu
membayar gaji sedangkan perniagaan sudah amat terjejas. Adakah cara untuk mengatasi
isu ini dan sama ada majikan masih perlu membayar gaji kepada pekerja jika pekerja telah
berkali-kali kuarantin di rumah.

Tuan Yang di-Pertua, masalah beratur di Bank Simpanan Nasional bukanlah
masalah baru. Banyak yang terima bantuan daripada kerajaan terpaksa beratur panjang
di BSN untuk menuntut bantuan tersebut. Apabila saya membawa isu ini ke Dewan yang
mulia ini, ada yang tidak percaya bahawa rakyat dari pedalaman perlu tidur atau bangun
awal di kawasan BSN untuk beratur. Saya rasa Ahli-ahli Yang Berhormat di Sarawak
memang faham dan tahu masalah ini. Tambahan pula bagi mereka yang menggunakan
akaun bank CIMB yang menerima bantuan kebajikan dari JKM juga terpaksa membuka
akaun baru di BSN untuk menerima bantuan kewangan sejak bulan lepas.

Oleh itu, saya cadangkan agar kerajaan memperbanyakkan perkhidmatan bank
bergerak di kawasan luar bandar dan kawasan pedalaman untuk mengatasi masalah
beratur panjang ini. Saya juga mencadangkan kerajaan melantik bank-bank komersial
tempatan lain daripada BSN untuk menguruskan pemberian bantuan kerajaan agar rakyat
mempunyai lebih banyak pilihan semasa menerima bantuan daripada kerajaan dan
mengurangkan kesesakan di cawangan BSN.

Tuan Yang di-Pertua, sebagai sebuah kerajaan yang prihatin, kita juga perlu
mementingkan efficiency dengan mempercepatkan proses pemberian wang bantuan.
Pada masa yang sama, kerajaan juga bertanggungjawab untuk memastikan proses
pemberian wang bantuan kerajaan tidak mengakibatkan penularan wabak COVID-19.

lsu seterusnya saya ingin mengambil perhatian Dewan yang mulia ini tentang
peningkatan kes bunuh diri. Masalah kesihatan mental dalam kalangan masyarakat kita
