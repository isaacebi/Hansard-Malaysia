58 DR.20.09.2021

01550

Ketiga, mereka yang memang ada antibodi COVID-19 tetapi juga kena COVID-
19 sekali lagi dan kadar kematian. Sekiranya kita ada data-data berkenaan, kita akan tahu
kadar kematian seterusnya di kalangan mereka yang telah terima vaksin dan di kalangan
mereka yang telah terdedah kepada COVID-19 dan kita akan dapat jangka ataupun
unjurkan kedudukan pandemik sekarang dan akan boleh buat keputusan berkenaan
dengan pembukaan ekonomi dengan berdasarkan kepada sains. Apa pandangan Yang
Berhormat Lembah Pantai?

Tuan Ahmad Fahmi bin Mohamed Fadzil [Lembah Pantai]: Terima kasih Yang
Berhormat Gopeng. Saya sangat setuju dan saya sertakan ucapan beliau sebagai
sebahagian daripada ucapan saya. Saya ingin teruskan. Ramai yang bertanya apa yang
sebenarnya yang berlaku pada Hari Wesak yang lalu di mana laman web yang sepatutnya
digunakan untuk membuta pendaftaran bagi suntikan AstraZeneca telah dengan izin total
collapse, total failure.

Jadi, saya pohon Yang Berhormat Menteri Kesihatan yang sepatutnya memberi
jawapan dalam masa terdekat dalam sehari dua ini untuk memberi pada hari Khamis, 23
September tolong berikan penjelasan berapakah jumlah duit yang telah dibelanjakan—
duit rakyat yang telah dibelanjakan untuk membangunkan laman web tersebut. Apakah
sebenarnya yang telah berlaku?

Tolong jelaskan kepada Dewan yang mulia ini sebenarnya apakah masalah kita
dengan MySejahtera? Kenapa sampai ke hari ini contohnya ramai di kalangan kita yang
masuk ke dalam Dewan ini yang /og-in tetapi kita tidak /og-out. Kita tidak diberikan
peringatan. Malah ada yang seakan-akan tidur semalaman di Parlimen sebab tidak check-
out dari Parlimen. Jadi apakah sebenarnya yang kita boleh lakukan supaya tidak payah
kita fikirkan tentang super app, kita baikilah app yang kita ada sekarang ini?

Saya ingin menyentuh isu sumber manusia kerana ramai yang mengadu pada
saya mengatakan mereka telah diarah untuk kuarantin tetapi majikan terus tetap
memotong gaji mereka. Jadi saya pohon Yang Berhormat Menteri untuk menyatakan
apakah yang boleh kita lakukan untuk membantu pekerja-pekerja yang telah terkesan
akibat mereka mungkin ahli keluarga yang dikenakan Home Surveillance Order tetapi
mereka ahli-ahli keluarga yang lain yang sepatutnya bekerja diarah untuk kuarantin di
rumah kerana mereka close contact dan mereka tidak terima gelang pink. Jadi mereka
terus dipotong gaji. Apa yang boleh mereka lakukan? Apakah yang pihak kerajaan boleh
lakukan untuk pastikan syarikat-syarikat yang sangat terkesan akan terus mendapat
bantuan yang secukupnya khusus melibatkan Program Subsidi Upah.

Saya ingin bertanya kepada Menteri Pendidikan berapakah jumlah laptop yang
telah dihantar setakat hari ini? Apakah yang akan dilakukan oleh pihak kerajaan kerana
laptops ini hanyalah pinjaman kepada pelajar-pelajar? Jadi, adakah pada tahun hadapan
sekiranya /aptops ini tidak boleh digunakan lagi, apakah yang akan dilakukan? Adakah
pihak kerajaan berhasrat untuk meningkatkan jumlah pemberian /aptop ataupun mungkin
peranti-peranti yang berbeza asalkan bukan handphone yang boleh terbakar?

Saya ingin bertanya kepada pihak kementerian kerana dalam Titah Seri Paduka
Baginda Yang di-Pertuan Agong ada menyentuh tentang isu jalur lebar. Akan tetapi yang
saya hendak sentuh bukan jalur lebar tetapi berkaitan dengan isu 5G rollout, pelaksanaan
network 5G. Kita sedar hari ini sekiranya kita ingin laksanakan Parlimen hibrid pada masa
yang sama anak-anak kita mengadakan PdPR definitely line itu sangat lembap. Jadi,
apakah yang pihak kerajaan khususnya Menteri Komunikasi dan Multimedia akan lakukan
untuk pastikan masalah internet lembap ini dapat kita selesaikan. Bukan setakat masalah
jaringan yang mungkin tidak lengkap bagi sesetengah negeri dan juga masalah
connectivity akibat dari menara-menara telco yang tidak dapat berfungsi, akibat daripada
masalah power supply dengan izin, tetapi apakah yang akan dilaksanakan.

Berkaitan dengan 5G rollout, apakah sebenarnya yang akan dilakukan khusus
berkait ataupun berhubung Suruhanjaya Komunikasi dan Multimedia Malaysia untuk
meminimumkan risiko tingkah laku anti persaingan berdasarkan kepada laporan DT
Economics yang bertajuk Safeguarding the Road to 5G in Malaysia . Kenapakah pihak
