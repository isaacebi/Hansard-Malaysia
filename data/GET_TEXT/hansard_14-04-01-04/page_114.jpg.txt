106 DR.20.09.2021

terpaksa ditutup kerana makanan yang disediakan oleh Uncle Tan ini tidak dapat dijual
dan akhirnya dia mengalami kerugian. Dia memohon Bakul Makanan-PEMULIH, saya
luluskan dan dia datang ke pejabat saya menerima Bakul Makanan tersebut.

Waktu dia datang mengambil Bakul Makanan tersebut, dia tanya saya bolehkah
dia memohon lagi bulan depan. Saya kata kepada dia bahawa saya akan bertanya kepada
Menteri Kewangan kerana peruntukan rm300 ribu yang diberikan itu hanya sekadar cukup
untuk saya bekalkan Bakul Makanan untuk bulan ini sahaja. Jadi, saya harap supaya
Menteri Kewangan dapat jawab nanti.

Tuan Yang di-Pertua, bagi saya sebenarnya Bakul Makanan ini bukannya
penyelesaian jangka masa panjang kepada krisis ekonomi pada hari ini. Barangkali
Menteri akan kata sekarang sektor ekonomi mungkin sudah buka semula, tetapi saya nak
tekankan di sini bahawa suasana ekonomi di luar sana masih lagi lembap. Kuasa beli
rakyat masih lagi lemah, sama ada rakyat tidak ada wang untuk belanja ataupun mereka
tidak berani untuk belanja. Jadi, saya hendak tanya kepada Menteri, apakah strategi
kerajaan untuk merangsang ekonomi negara kita dalam beberapa bulan yang kritikal ini.

Tuan Yang di-Pertua daripada Malim Jaya sekarang saya pergi ke Masjid Tanah,
Melaka. Keluarga Wong, dengan penuh ikhlas dan kesedihan, saya hendak ucapkan
takziah. Ibu bapa keluarga ini umurnya 60 tahun dan dua-dua sudah bersara. Ada empat
orang anak yang berumur 23 tahun, 25 tahun, 28 tahun dan 30 tahun. Kesemuanya
dijangkiti COVID-19. Lima daripada enam ahli keluarga ini meninggal dunia semasa di
ICU dan pada hari ini hanya tinggal seorang sahaja anak yang hidup tanpa keluarga.

Nathrah intern saya Tuan Yang di-Pertua, tinggal di rumah pangsa. Apabila dia
tahu jiran sebelahnya dijangkiti COVID-19, dia ambil inisiatif pergi ke CAC yang terdekat
dan minta untuk buat saringan dengan seluruh ahli keluarganya. Sampai di sana, CAC
minta dia balik dengan alasan kononnya dia tiada kontak rapat dan tiada simptom. Suruh
dia balik. Tetapi saya hendak puji intern saya, Natrah. Dia ambil inisiatif pergi ke klinik
swasta untuk buat saringan sendiri. Akhirnya, sah seluruh ahli keluarganya disahkan
positif COVID-19 dan dia kuarantin diri di rumahnya. Akan tetapi bukan semuanya
penduduk di rumah pangsa tersebut ada kesedaran sedemikian ataupun mereka tidak
mampu hendak pergi ke klinik swasta untuk membuat saringan.

Akhirnya, apa berlaku yang Tuan Yang di-Pertua? Lebih kurang 50 orang
penduduk rumah pangsa tersebut dijangkiti COVID-19 dan akhirnya empat orang mati
kerana COVID-19. Sepatutnya ini dapat dielakkan. Mereka tidak perlu mati jika saringan
secara besar besaran dijalankan. Saya tidak salahkan kakitangan Kementerian
Kesihatan. Ini bukan salah mereka, mereka hanya ikut arahan. Saya tidak puas hati, yang
saya hendak kritik sekerasnya ialah DG Kementerian Kesihatan yang hanya degil dengan
saringan bersasar sahaja, sedangkan kita sudah maklum supaya kita sepatutnya
menjalankan saringan secara besar besaran untuk mengelakkan perkara yang tidak
diingini ini boleh berlaku lagi.

01940

Tuan Yang di-Pertua, berdasarkan kepada angka-angka yang kita lihat hari ini,
barangkali kita mungkin ingat keadaan sekarang mungkin sudah bertambah baik kerana
hampir 80 peratus populasi dewasa telah divaksinasikan. Akan tetapi, kita tidak boleh leka.

Apa yang saya khuatir ialah outbreak mungkin tercetus lagi di mana saya lihat di
beberapa negeri kadar penggunaan katil dan ICU masih melebihi 80 peratus tetapi kita
sudah masuk ke fasa dua pemulihan. Jadi saya khuatir jika kita tidak berjaga-jaga sistem
kesihatan akan runtuh lagi dan angka kematian mungkin akan meningkat semula.

Oleh sebab salah seorang pakar perubatan yang terunggul daripada negara
China, Profesor Chong Nang San ada mengatakan bahawa ramalannya ialah pada akhir
Oktober ini Malaysia akan mengalami outbreak besar-besaran di mana dia jangka 10
orang warga Malaysia ada satu orang akan dijangkiti COVID-19. Jadi saya ingin menyeru
kepada KKM supaya pastikan ada langkah persediaan awal sekarang. Tambahkan
peruntukan dengan segera, jangan tunggu sampai hilang kawalan baru hendak
mengambil tindakan.
