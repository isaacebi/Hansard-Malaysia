84 DR.20.09.2021

dan ini dapat mengurangkan penggantungan kerajaan kepada pendatang tanpa izin
(PATI) dalam pasaran pekerja Malaysia.

Pada waktu yang sama, saya ingin mengesahkan kerajaan untuk menegakkan
tindakan tegas kepada ibu bapa yang gagal mendaftar anak mereka untuk mohon sijil
kelahiran. Tindakan tegas yang boleh diambil adalah penjara enam bulan kepada mana-
mana ibu bapa yang gagal mendaftar sijil kelahiran dalam masa tiga tahun selepas
kelahiran anak ini.

01750

Ini akan menjadi peringatan kepada rakyat Malaysia tentang kepentingan
pendaftaran sijil kelahiran bagi memastikan masa depan anak-anak terjamin dan
terpelihara.

lsu keempat, melibatkan pembelajaran dan pembukaan sekolah. Pandemik telah
membuka mata kita semua bahawa negara ini mempunyai kelompangan yang besar
terutamanya melibatkan pembelajaran secara atas talian terutamanya pelajar-pelajar
sekolah luar bandar menghadapi kesukaran dalam pembelajaran disebabkan kemiskinan
digital. Maka menjadi soalan saya kepada kerajaan, apakah dasar yang kerajaan lakukan
dalam menyelesaikan isu ini?

Janji sebanyak 150,000 buah /ap-top masih tinggal sekadar janji. Janji masih
menjadi Menteri Kewangan. Saya telah membaca satu luahan beberapa orang guru di
Berita Harian tentang kesukaran yang dihadapi oleh mereka dengan PdPR. Mereka masih
menggunakan format tradisional walaupun zaman telah berubah, dengan pembelajaran
perlu dilakukan secara atas talian, ia realiti sebenar yang berlaku. Apa yang merisaukan
saya adalah pandemik ini akan membesarkan lagi jurang pembelajaran hingga pelajar
dari keluarga kurang berkemampuan terus ketinggalan jika perubahan tidak dilakukan.

Tuan Sanisvara Nethaji Rayer a/l Rajaji [Jelutong]: Yang Berhormat sedikit
sahaja berkenaan dengan /aptop. Saya juga ingin tangan kepada Yang Berhormat Menteri
Pendidikan, mengapakah dalam 150,000 buah /aptop yang telah diumumkan tiada satu
unit pun yang telah diedarkan, mengapa? Takkan kerajaan ini tidak ada duit? Sudah lebih
kurang satu tahun setengah anak-anak kita belajar di rumah. Mengapakah ia tidak
diedarkan? Satu pun tidak diedarkan.

Bolehkah Yang Berhormat Menteri Pendidikan memberi penjelasan? Mana
Menteri Pendidikan? Pendidikan anak-anak kita tidak diutamakan, mana_ beliau?
Sebanyak 150,000 /aptop. Takkan Ahli-ahli Yang Berhormat di sebelah sana pun tidak
ingin bertanya? Tidak boleh bahas di sini tidak mengapa. Sekurang-kurangnya tegurlah
Menteri Pendidikan.

Tuan Yang di-Pertua yang saya hormati, saya minta Tuan Yang di-Pertua
tolonglah nasihatkan Menteri Pendidikan. Satu unit pun tidak diedarkan sehingga
sekarang. Sebanyak 150,000, mana pergi?

Tuan Karupaiya a/l Mutusami [Padang Serai]: Okey, masukkan dalam hujahan
saya. Selain itu, saya berhujah tentang langkah yang ingin dilakukan oleh kerajaan untuk
membuka sekolah. Kerajaan perlu belajar daripada kesilapan apabila kerajaan tergesa-
gesa membuka sekolah sehingga menyebabkan penyebaran COVID-19 di sekolah
berlaku. Pembukaan sekolah ini perlu disertakan polisi dan arahan yang jelas agar
memudahkan kepada pihak sekolah dalam pengurusan pembukaan sekolah ini nanti.

Tambahan lagi, saya ingin bertanya tentang bilangan sekolah Tamil yang kini
beroperasi di tapak milik bukan kerajaan. Apakah tindakan dan rancangan kerajaan untuk
menjadikan tapak ini milik kerajaan bagi mengelakkan dari isu tuntutan tanah seperti masa
yang lalu ke atas Sekolah Jenis Kebangsaan (Tamil) Sungai Ular, Kulim Kedah baru-baru
ini. Walaupun Kerajaan Pusat telah menyerahkan tanggungjawab kepada kerajaan
negeri, namun isu ini tidak diambil serius. Saya mohon pihak kerajaan agar
menyelaraskan isu ini secepat mungkin.

Timbalan Yang di-Pertua [Dato’ Mohd Rashid Hasnon]: Yang Berhormat, sila
rumuskan.
