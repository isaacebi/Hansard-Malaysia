76 DR.20.09.2021

agensi dengan agensi dan akhirnya kementerian dengan kementerian kena jelas untuk
mengelakkan pertindihan yang akan jadi alasan untuk tolak ke sini sana dan tiada orang
yang mahu ambil tanggungjawab. Jabatan agensi kerajaan termasuk GLC’s mesti
dianggotai dengan orang yang ada pengalaman dan memperoleh bidang serta tahap
pendidikan yang relevan.

01710

Seseorang yang ada kes jenayah yang masih belum diselesaikan proses
perbicaraan atau masih belum diputuskan secara muktamad di mahkamah tidak harus
pegang apa-apa jawatan awam dalam pentadbiran kerajaan. Agensi-agensi kerajaan
atau GLC-GLC ini amat penting bagi meyakinkan pelabur-pelabur dari luar negara.
Dengan inilah ucapan saya, saya ingin menyokong titah Yang di-Pertuan Agong. Terima
kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Tebrau. Sekarang saya jemput Yang Berhormat Kota Belud, 12 minit.

5.11 ptg.

Puan Isnaraissah Munirah binti Majilis @ Fakharudy [Kota Belud]: Terima
kasih Tuan Yang di-Pertua. Saya menjunjung kasih titah diraja Kebawah Duli Yang Maha
Mulia Seri Paduka Baginda Yang di-Pertuan Agong sewaktu pembukaan Mesyuarat
Pertama, Penggal Keempat, Parlimen Keempat Belas.

Saya menyahut dengan penuh taat setia sebagai seorang wakil rakyat atas
nasihat dan saranan titah Duli Yang Maha Mulia berkenaan dengan keperluan
memulihkan semula ekonomi negara dan mengembalikan fokus kepada usaha
memerangi COVID-19 serta membawa kembali sinar kepada rakyat dan negara. Saya
akan membawa beberapa isu atas perbahasan kali ini.

Tuan Yang di-Pertua, berdasarkan laporan anggaran pendapatan isi rumah dan
insiden kemiskinan Malaysia 2020 yang dikeluarkan oleh Jabatan Perangkaan Malaysia,
dianggarkan bilangan isi rumah miskin meningkat kepada 639.8 ribu isi rumah berbanding
405.4 ribu pada 2019. Manakala sebanyak 20 peratus daripada kumpulan isi rumah M40
yang berpendapatan di antara RM4,850 hingga RM10,959 beralih kepada kumpulan B40.

Kadar kemiskinan mutlak juga telah meningkat dari 5.6 peratus pada tahun 2019
kepada 8.5 peratus pada tahun 2020 dan dianggarkan kadar kemiskinan mutlak di Sabah
sudah mencapai satu dari empat isi rumah iaitu 25 peratus. Soalan saya, berapa ramai
murid-murid sekolah rendah dan sekolah menengah yang tercicir persekolahan kerana
faktor kemiskinan sejak COVID-19 melanda negara ini untuk negeri Sabah dan Daerah
Kota Belud khususnya. Apakah langkah-langkah yang telah pun dilakukan oleh pihak
kerajaan kepada mereka yang tercicir ini.

Laporan yang sama juga menunjukkan hampir 40 peratus isi rumah di Sabah
berpendapatan RM3,000 ke bawah berbanding 22.4 peratus untuk seluruh Malaysia.
Untuk Kota Belud terdapat lebih kurang 26,000 ketua isi rumah secara keseluruhan,
daripada jumlah tersebut terdapat 11,475 tergolong dalam kategori eKasih dan B40 tetapi
saya bersetuju bahawa data ini tidak mewakili kesemuanya secara holistik kerana masih
ramai di luar sana yang sebenarnya dalam kategori miskin dan miskin tegar apalagi
selepas COVID-19 melanda.

Saya berpendapat bahawa ini adalah masa yang paling sesuai untuk membuat
data collection yang lebih tepat. Saya percaya banyak orang yang terkesan kehilangan
pendapatan. Ada juga yang sepatutnya masih memerlukan bantuan tetapi ditamatkan
selepas tempoh tertentu. Begitu ramai keluarga yang sepatutnya mendapat bantuan tetapi
tidak tersenarai dalam golongan ini.

Walau bagaimanapun, agensi seperti Jabatan Kebajikan mempunyai banyak
kekangan untuk verify setiap KIR yang terkesan kerana faktor kekurangan manpower
terutamanya di daerah luar bandar di mana kawasan inilah yang paling banyak
mempunyai golongan eKasih dan B40. Saya cadangkan agar pihak kerajaan menerima
