DR.20.09.2021 69

pihak kementerian, sejauh mana perancangan strategik dalam masa 10 hingga 20 tahun
yang akan datang dalam memulihkan semula sungai negara kita yang semakin kritikal
dan merosot ekoran aktiviti manusia yang tidak terkawal?

Tuan Yang di-Pertua, saya juga membangkitkan persoalan isu pembangunan luar
bandar termasuk pembangunan di daerah ataupun di Parlimen Sik. Izinkan saya
menyentuh sedikit berkaitan dengan isu capaian internet yang sangat lemah seperti mana
yang telah diulang, disebut oleh Ahli-ahli Parlimen yang lain khususnya jaringan Internet
yang telah mengganggu proses PdPR murid-murid atau pun mahasiswa. la juga
memberikan kesukaran kepada guru-guru dalam melaksanakan PdPR di rumah. Ini lah
realiti sebenar yang sering diluahkan oleh guru-guru mahupun murid-murid atau pelajar
yang masih lagi dalam dilema dengan isu capaian Internet yang lemah dan bermasalah
sedangkan PdPR dalam institusi pendidikan telah setahun menjadi norma baharu dalam
kalangan warga pendidik dan murid-murid.

Saya difahamkan pihak Kementerian Komunikasi dan Multimedia telah
mewujudkan satu jawatankuasa khas pada Jun lalu dalam menyelesaikan kawasan yang
tiada liputan Internet mahupun capaian lemah. Sehubungan itu, saya ingin mengetahui
perkembangan terkini jawatankuasa tersebut dalam menyelesaikan isu ini bagi
memastikan para pelajar dan mahasiswa mahupun warga pendidik dapat melaksanakan
PdPR dengan baik.

Tuan Yang di-Pertua, saya juga ingin membangkitkan berkaitan dengan masalah
bekalan air terawat khususnya di Parlimen saya. Terdapat banyak lagi kawasan kampung
di kawasan Parlimen Sik yang masih tiada bekalan air yang terawat, permasalahan ini
disebabkan tekanan air yang rendah yang dibekalkan oleh pihak operator bekalan air dan
kalau saya sebutkan begitu banyak kampung-kampung yang terjejas.

Jadi, saya mencadangkan agar langkah lebih proaktif perlu dilaksanakan bagi
memperluaskan sumber bekalan air terawat dalam menyediakan infrastruktur sumber air
alternatif seperti air bukit untuk disalurkan kepada penduduk. Perkara ini tidak dilihat
penduduk hanya bergantung pada satu sumber sahaja sama ada daripada operator
pembekalan air mahupun daripada kerajaan negeri. Sumber air alternatif ini juga amat
berguna kepada penduduk sekiranya berlaku pencemaran sungai, mereka tidak hanya
bergantung pada satu sumber sahaja.

Saya juga mengharapkan pihak kementerian memberi perhatian khusus kepada
kesan langsung kesan ekonomi kepada peniaga kecil, pasar malam, pekan sehari yang
terjejas teruk akibat PKP dan pandemik COVID-19. Bantuan bukan sahaja dari segi
kewangan tetapi juga peralatan dan sebagainya perlu disalurkan kepada peniaga-peniaga
yang terjejas. Platform e-dagang iaitu atas talian kepada peniaga perlu ditekankan secara
aktif agar mereka dapat melaksanakan peralihan perniagaan tersebut secara lebih meluas
dan cekap.

Saya juga ingin mencadangkan kepada agensi-agensi yang menguruskan
berkaitan dengan pekebun-pekebun kecil sama ada RISDA ataupun Lembaga Getah
Malaysia bagi meningkatkan penghasilan getah tempatan dan industri hiliran selain semak
dan imbang harga getah asli dapat juga dilakukan secara holistik bagi memastikan para
penoreh-penoreh di kawasan luar bandar dapat memperoleh hasil pendapatan yang lebih
baik.

01640

Saya juga ingin bangkitkan berkaitan dengan isu SOP pelaksanaan solat di
masjid-masjid di seluruh Malaysia. Saya mencadangkan untuk penyelarasan bersama
yang lebih jitu bersama dengan Majlis Agama Islam Negeri-negeri untuk memastikan
bahawa SOP pelaksanaan di masjid ini dapat dilaksanakan dengan sebaiknya. Majlis
Kebangsaan bagi Hal Ehwal Agama Islam Malaysia adalah platform terbaik dalam
persetujuan penyelarasan SOP bagi memastikan masjid-masjid ini dapat dikunjungi dan
dalam masa yang sama, kita menjaga untuk mengelakkan pandemik COVID-19 ini
tersebar di masjid ataupun di surau.

Tuan Yang di-Pertua, saya menyentuh juga dalam Pelan Pemulihan Negara bagi
menghadapi jumlah kematian COVID-19 yang tinggi. Antara kesan besar yang dihadapi
