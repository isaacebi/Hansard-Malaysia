DR.20.09.2021 1

MALAYSIA
DEWAN RAKYAT
PARLIMEN KEEMPAT BELAS
PENGGAL KEEMPAT
MESYUARAT PERTAMA
Isnin, 20 September 2021
Mesyuarat dimulakan pada pukul 10.00 pagi
DOA

[Tuan Yang di-Pertua mempengerusikan Mesyuarat]

JAWAPAN-JAWAPAN LISAN BAGI PERTANYAAN-PERTANYAAN

1. Tuan Ahmad Tarmizi bin Sulaiman [Sik] minta Menteri Pertanian dan Industri
Makanan menyatakan, adakah kementerian bercadang untuk mengkaji pemberian subsidi
berasaskan ‘output’ dalam usaha mempertingkatkan pengeluaran padi negara di samping
terus menjaga kepentingan dan kebajikan para pesawah.

Menteri Pertanian dan Industri Makanan [Datuk Seri Dr. Ronald Kiandee]:
Terima kasih Tuan Yang di-Pertua, terima kasih Yang Berhormat Sik.

Untuk makluman Ahli Yang Berhormat, kerajaan telah memperkenalkan lima
program bantuan subsidi dan insentif kepada industri padi dan beras negara bagi
memastikan kelangsungan pengeluaran padi dan beras negara, di samping mampu
menampung keperluan pasaran domestik dan menjana pendapatan pesawah. Empat
program bantuan subsidi bagi input pertanian adalah:

i) Skim Baja Padi Kerajaan Persekutuan (SBPKP);

ii) | Skim Insentif Pengeluaran Padi (SIPP);

iii) | Skim Subsidi Baja dan Racun Padi Bukit atau Huma (SBRPB); dan
iv) Skim Insentif Benih Padi Sah (IBPS).

Manakala Skim Subsidi Harga Padi (SSHP) merupakan program bantuan subsidi
bagi output pertanian apabila pesawah menjualkan hasil tanaman bagi mendapatkan
insentif. Pada tahun 2021, Kementerian Pertanian dan Industri Makanan (MAFI) telah
diperuntukkan sebanyak RM1.53 bilion bagi meneruskan program bantuan subsidi dan
insentif kepada pengusaha-pengusaha tanaman padi di Malaysia dalam memastikan
kelangsungan industri padi beras negara serta meningkatkan taraf ekonomi pesawah.

Keseluruhan bantuan subsidi dan insentif ini akan memanfaatkan kira-kira 300
ribu orang pesawah di seluruh negara dengan mengurangkan kos pesawah sehingga 60
peratus daripada jumlah keseluruhan kos pengeluaran padi.

Sehubungan dengan itu, seperti yang dicadangkan oleh Yang Berhormat, MAFI
sememangnya sedang mengalihkan orientasi pemberian subsidi dan insentif daripada
input kepada output secara beransur-ansur. Sebagai contoh, program bantuan output
pertanian bersubsidi iaitu Skim Subsidi Harga Padi (SSHP) juga telah dinaikkan daripada
RM300 kepada RM360 bagi setiap setan metrik padi bersih bermula Januari 2019.
Matlamatnya untuk menggalakkan peningkatan produktiviti pengeluaran padi dalam
kalangan pesawah.

MAFI akan terus berunding dengan Kementerian Kewangan berkenaan
pelaksanaan pendekatan pemberian subsidi dan insentif yang berasaskan output yang
