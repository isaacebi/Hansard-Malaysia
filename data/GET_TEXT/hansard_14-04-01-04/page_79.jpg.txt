DR.20.09.2021 71

daripada tahun 2020 yang lalu. Sejak daripada Februari ataupun Mac pada tahun 2020
yang lalu.

Ini kita kena akui bahawa punca kepada kestabilan politik harus memberikan
kesedaran kepada semua di kalangan kita Ahli-ahli Parlimen yang berada di Dewan yang
mulia ini, mengakui bahawa inilah titik tolak kepada politik negara yang tidak stabil
sehingga membawa kepada Titah Kebawah Duli Yang Maha Mulia Seri Paduka Yang di-
Pertuan Agong yang berkali-kali menekankan bahawa keperluan kepada memastikan
kestabilan politik dalam negara kita. Jadi sebab itu bagi saya bahawa ini merupakan
sesuatu yang harus diinsafi oleh kita semua.

Saya juga ingin menekankan bahawa apa yang telah pun berlaku dalam negara
kita ini membawa sampai kepada peringkat berlaku perubahan dan pertukaran Perdana
Menteri dan akhirnya kita lihat bahawa politik khianat-mengkhianati ini seperti seolah-
olahnya menjadi satu amalan sehinggalah apabila kita gagal untuk meneruskan agenda
yang telah pun tertera di dalam kertas Aturan Mesyuarat iaitu isu pelantikan Timbalan
Yang di-Pertua. Hanya semata-mata — walaupun diberikan alasan, bagi saya bahawa
diberikan alasan untuk dipinda Perlembagaan bagi mewujudkan dua jawatan ataupun
satu jawatan tambahan lagi bagi Timbalan Yang di-Pertua untuk membolehkan dan
memposisikan kedudukan pembangkang — wakil daripada pembangkang berada di
tempat kerusi Timbalan Yang di-Pertua.

Saya bersetuju tidak ada masalah kepada saya. Akan tetapi, apa yang berlaku ia
adalah ekoran daripada krisis proses pemilihan Timbalan Yang di-Pertua, calon Timbalan
Yang di-Pertua daripada sebelah pihak kerajaan yang tidak dapat hendak diselesaikan.
Ada unsur-unsur untuk kalau berlaku calon yang sedemikian yang telah pun dihantar
kepada Dewan, maka calon itu akan tidak diundi oleh pihak daripada sebelah sana. Jadi,
bagi saya bahawa politik khianat-mengkhianati ini akan terus menghantui ‘Kerajaan 114’
ini dan sebab itu bagi saya bahawa saya tidak nampak di manakah kemampuan kerajaan
yang ada pada hari ini untuk mengimplementasikan apa yang dihasratkan oleh Ahli-ahli
Parlimen yang ada dalam Dewan ini.

Tadi apa yang disebut oleh Yang Berhormat Puchong. Saya agak terkejut apa
yang disebut oleh Yang Berhormat Puchong bahawa pendedahan bagaimana berlakunya
kes pencurian ke atas barang kes. Seruan yang dibuat oleh Yang Berhormat Puchong itu,
saya sangat bersetuju bahawa kerajaan harus menunjukkan iltizam dia untuk memerangi
rasuah. Akan tetapi, satu benda yang agak sukar bila kita hendak mengharap kepada
musang dan jebon untuk menjaga reban ayam. Ini kerana, sudah tentulah bahawa satu
reban akan kehilangan ayam tersebut kerana kerajaan ini sendiri pun berasaskan kepada
permulaan atas pengkhianatan dan bermula sampai kepada peringkat scheme of things
dan akhirnya inilah yang berlaku dalam negara kita ini.

Jadi sebab itu bagi saya bahawa apa yang berlaku — Kewujudan MoU,
persefahaman antara pihak Pakatan Harapan khususnya dengan kerajaan ini ada
semata-mata untuk mewujudkan kestabilan politik. Namun, saya mengharapkan bahawa
kerajaan harus jujur dan ikhlas untuk memastikan supaya proses apa yang telah pun
dimeterai di dalam perjanjian tersebut, persefahaman tersebut perlu dilaksanakan oleh
pihak kerajaan bagi memastikan bahawa rakyat mempunyai keyakinan bahawa kita
benarnya bersungguh-sungguh untuk memastikan proses, apa nama, kestabilan politik
dalam negara kita ini.

Oleh sebab itu, saya nak balik kepada soal jawatan Timbalan Yang di-Pertua tadi.
Saya tidak bersetuju untuk tambahan kepada satu lagi jawatan Timbalan Yang di-Pertua
tetapi saya bersetuju bahawa kalau kerajaan niat murni untuk memposisikan wakil
pembangkang berada di satu post. Timbalan Yang di-Pertua, ya, saya bersetuju. Akan
tetapi, untuk menambah seorang lagi, saya tidak fikir bahawa selepas kita telah
melambakkan 70 orang Jemaah Menteri yang 80 peratusnya adalah daripada Jemaah
Menteri kerajaan yang gagal yang sebelum ini yang telah pun disebut oleh Yang
Berhormat Bagan Datuk dengan tujuh kegagalan kerajaan yang terdahulu.

Jadi, kita hendak menambahkan lagi beban rakyat hanya semata-mata kerana
krisis politik yang tidak dapat diselesaikan oleh Barisan Nasional dengan Perikatan
Nasional, lalu kita hendak membebankan lagi. Walaupun hanya dengan satu jawatan
