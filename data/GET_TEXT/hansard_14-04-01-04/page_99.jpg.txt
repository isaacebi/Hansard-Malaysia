DR.20.09.2021 91

mempunyai pengalaman, akan tetapi mereka dikecualikan. Saya mahu senarai_ ini
diperluaskan dengan serta-merta supaya Parlimen berlaku adil kepada pengamal media.
Ini juga penting untuk pastikan kebebasan media dijamin dan liputan media adil kepada
Ahli-ahli Parlimen Pembangkang.

Bantuan Khas Pengurusan Kematian COVID-19 (NADMA). Saya telah menerima
aduan bahawa bantuan one-off RM5000 diberikan kepada waris si mati yang meninggal
dunia berkaitan jangkitan COVID-19 mengambil masa yang lama untuk diproses. Ada
permohonan yang mengambil masa lebih daripada dua bulan untuk diproses dan
diberikan maklum balas. Mengambil kira ini adalah bantuan khas pengurusan kematian,
maka bantuan ini seharusnya diberikan dalam masa 24 jam atau 48 jam untuk
memastikan keluarga yang terkesan menerima manfaat daripada program ini. Berapakah
jumlah permohonan? Berapa banyak telah diproses dan telah ditolak, kes yang masih
tertunggak, saya minta butiran.

KPWK\M, saya ingin mengetahui apakah status terkini penubuhan agensi kanak-
kanak sejak respons terakhir Menteri KPWKM di Parlimen.

01820

Saya mahu Kementerian Dalam Negeri segera menambah peruntukan untuk
bahagian D11 Bahagian Siasatan Seksual, Wanita dan Kanak-kanak dan menambah
tenaga kerja yang mempunyai pengalaman masuk mempertimbangkan pengambilan
semula pegawai polis yang telah bersara semasa bertugas di bahagian D11 secara
kontrak untuk menyelesaikan aduan kes-kes jenayah seksual yang melibatkan kanak-
kanak akibat PKP.

Saya juga ingin mencadangkan kepada Kementerian Dalam Negeri supaya
Cawangan Khas PDRM atau Special Branch memberi tumpuan dan memanfaatkan
sumber dan kepakaran polis kita untuk menangani kes-kes pedophile dalam negara kita
berbanding kerja-kerja mengawasi ahli-ahli politik di Malaysia terutamanya ahli
pembangkang. Special Branch should be going after the pedophiles, not the opposition
members. Lihat sahaja bagaimana polis Australia yang berjaya membantu sehingga
tertangkapnya pedophile yang aktif selama 14 tahun di Sarawak tetapi di luar pengawasan
polis kita.

Saya juga ingin membangkitkan berkaitan Bakul Makanan PERMAI. Kenapa
langsung tidak kelihatan bakul ini dan tiada peruntukan bantuan makanan daripada
kerajaan bagi kawasan-kawasan yang dikenakan PKPD? Bagaimanakah pembekal bakul
makanan JKM dipilih walaupun darurat diisytiharkan waktu itu supaya ia telus?

SPRM. Apakah langkah yang telah diambil oleh SPRM untuk memantau
perbelanjaan perolehan darurat dalam tempoh lapan bulan sebelum ini? Segambut juga
mahu menyarankan supaya SPRM mengambil langkah yang lebih proaktif dengan
memberikan maklum balas terus kepada pengadu dan bukannya menunggu isu ini
dimainkan di Parlimen. Sehingga hari ini laporan yang dibuat oleh saya dan Yang
Berhormat Lembah Pantai pada 19 September 2019 mengenai Semantan elevated
highway masih belum mendapat sebarang maklum balas daripada SPRM.

Tuan Yang di-Pertua, akhir sekali SMS MKN. Saya menggesa MKN supaya tidak
mensia-siakan sistem mesej ringkas SMS dengan menghantar pesanan yang retorik.
Sudah jadi spam. MKN wajar menggunakan platform tersebut untuk menyampaikan
maklumat yang diperlukan dan mendidik rakyat seperti apakah yang perlu dilakukan
sekiranya ahli keluarga didapati positif COVID-19, tempoh kuarantin, bagaimana cara
untuk melakukan penilaian COVID-19 CAC secara dalam talian dan sistem pengudaraan
yang selamat dalam premis.

Kandungan SMS tersebut langsung tidak memberitahu kita apa maklumat yang
diperlukan dan hanya berbentuk propaganda SMS MKN dan ini membazirkan duit rakyat.
Saya ingatkan selepas kerajaan ditukar, SMS akan berubah tetapi masih sama nadanya.
Berapakah peruntukan yang telah dibelanjakan oleh kerajaan untuk pesanan SMS
tersebut?
