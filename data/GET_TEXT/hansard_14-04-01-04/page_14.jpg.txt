6 DR.20.09.2021

diluluskan lebih rendah dari tahun sebelumnya 39,354 hektar tetapi yang diusaha hasil,
hanya 22,931. Ini menunjukkan apa Tuan Yang di-Pertua? Ini menunjukkan bahawa
kerajaan serius dalam memastikan segala keputusan yang dibuat itu dipatuhi oleh negeri-
negeri dan the Federal Government is serious about this.

Jadi, untuk itu Tuan Yang di-Pertua, saya menerima baik cadangan Ketua
Pembangkang supaya kerajaan lebih mempunyai political will untuk menangani masalah-
masalah ini. Akan tetapi ia nya perlu ditangani dengan begitu tekun, dengan kerjasama
semua pihak, sama ada kerajaan, pengusaha hasil, kontraktor, syarikat-syarikat swasta
dan sebagainya. Terima kasih Tuan Yang di-Pertua.

Tuan Yang di-Pertua: Yang Berhormat Jerai

Tuan Sabri bin Azit [Jerai]: Terima kasih Tuan Yang di-Pertua. Saya berterima
kasih kepada Yang Berhormat Menteri Kementerian Tenaga dan Sumber Asli atas
lawatan turun ke lapangan ke Gunung Jerai ataupun di Parlimen Jerai baru ini yang
ditimpa musibah kepala air. Soalan saya ialah apakah tindakan Kementerian untuk
melestarikan hutan di sepanjang jalan menuju ke puncak Gunung Jerai kerana kesan
kepala air baru-baru ini, pokok-pokok berskala balak masih dalam keadaan tidak selamat.
Sekian.

Tuan Yang di-Pertua: Terima kasih. Silakan Yang Berhormat Menteri

Datuk Seri Takiyuddin bin Hassan: Terima kasih sahabat saya Yang Berhormat
Jerai, Terima kasih Tuan Yang di-Pertua mengenai apa yang kita amat duka cita iaitu
berlakunya satu bencana. This is an act of God, satu takdir Allah SWT iaitu berlakunya...

Dato’ Seri Anwar bin Ibrahim [Port Dickson]: Masalah nature ini, jangan nak
blame God, kadang-kadang masalah manusia. Ini pun dahulu begitu, semasa Mantan
Menteri Kerja Raya dahulu, apabila ada kerobohan, act of God. How do you know it is an
act of God apabila manusia itu yang rakus merosakkan balak.

Datuk Seri Takiyuddin bin Hassan: Ini adalah... terima kasih Yang Berhormat
Port Dickson, dia kacau saya pagi ini.

Tuan Sabri bin Azit [Jerai]: Minta jawab berkenaan balak sama.

Datuk Seri Takiyuddin bin Hassan : Pembalakan sebagai mana yang disebut
oleh Yang Berhormat Port Dickson tadi, kita tahu bahawa kawasan Jerai ini adalah satu
kawasan yang telah diisytiharkan sebagai National Geopark of Jerai pada tahun 2018
sempena Pertabalan Sultan Kedah sekarang ini. Atas status sebagai National Geopark,
aktiviti pembalakan memang tidak dijalankan di kawasan itu.

Saya nak sebutkan secara jelas bahawa Jerai ini terletak dalam Hutan Simpan
Gunung Jerai yang merupakan kawasan perlindungan - kawasan tadahan hutan. Namun
demikian, saya dapat pengesahan daripada Kerajaan Negeri Kedah bahawa sejak
kebelakangan ini terutamanya satu tahun yang kemudian, ianya telah diputuskan untuk
tidak diberikan lesen untuk usaha hasil walaupun, saya hendak sebut dalam Dewan ini,
sejak daripada tahun 2014 sehingga tahun 2019 sebanyak 25,000 hektar telah diluluskan
lesen untuk membalak di dalam kawasan HSK Negeri Kedah.

Saya turun sendiri Yang Berhormat Port Dickson ke tempat itu. Saya melihat
pokok-pokok yang dibawa turun oleh kepala air ini bersekali dengan akar-akar nya, air
dan akar. Air itu bawa akar menunjukkan tidak ada pembalakan di kawasan Jerai ini

01030

Inilah disebutkan takdir Allah SWT, kena bergantung juga kepada Allah, act of
God itu. Jadi oleh itu, sekali lagi saya menyatakan bahawa KETSA melalui Jabatan
Perhutanan akan melaksanakan program restorasi kawasan hutan tersorok termasuklah
di tempat Jerai Geopark ini, RM75 juta telah diluluskan oleh Kerajaan Persekutuan untuk
projek-projek dan proses restorasi ini. Terima kasih, Tuan Yang di-Pertua.

Beberapa Ahli: Soalan tambahan.
