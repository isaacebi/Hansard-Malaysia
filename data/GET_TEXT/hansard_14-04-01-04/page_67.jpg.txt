DR.20.09.2021 59

kerajaan tidak berhasrat untuk melaksanakan dual consortium model seperti yang berlaku
di sesetengah negara lain seperti di Singapura. Sila beri penjelasan.

Saya juga ingin bertanya Menteri Pelancongan Seni dan Budaya...
Tuan Syed Saddiq bin Syed Abdul Rahman [Muar]: Minta izin Yang Berhormat.

Tuan Ahmad Fahmi bin Mohamed Fadzil [Lembah Pantai]: Ya, sila, sila Yang
Berhormat Muar.

Tuan Syed Saddiq bin Syed Abdul Rahman [Muar]: Saya bersetuju dengan
keresahan yang dibangkitkan oleh Yang Berhormat Lembah pantai. Ini isu yang teramat
serius kerana isu 5G melibatkan connectivity, pendidikan, masa depan negara, e-
commerce dan yang lain. Akan tetapi buat pertama kali di mana Malaysia depart from
international standards melalui almost a single monopoly network yang dikendalikan oleh
Digital Nasional Berhad walhal sebelum ini apabila kita buat rollout 4G, kerajaan dapat
pungut dalam RM4 bilion ke RM7 bilion dan akhirnya melalui proses open tender atau
open bidding system ini, kerajaan menggunakan dana tersebut yang dipungut oleh te/co
untuk bina rural internal infrastructure. Akan tetapi kini kerajaan pula yang perlu membayar
dalam RM11 bilion ke RM15 bilion wang rakyat.

Saya berharap bahawa perkara ini— it’s not something small. Yang Berhormat
Lembah Pantai telah pun tekankan perkara yang sangat penting. Saya berharap ada
usaha dwipartisan Public Accounts Committee (PAC) perlu siasat dan dapat kebenaran
berkenaan perkara ini kerana ini melibatkan masa depan negara kita. Terima kasih.

Tuan Ahmad Fahmi bin Mohamed Fadzil [Lembah Pantai]: Saya sangat
bersetuju dengan apa yang disebut oleh Yang Berhormat Muar dan saya masukkan
sebagai sebahagian daripada ucapan saya. Saya harap bukan sahaja Yang Berhormat
Menteri dapat jawab tetapi sebenarnya isu DNB ini dan juga 5G roll out ini sepatutnya
dibawa ke Parlimen dan kita letakkan di dalam satu jawatankuasa yang khas kerana ia
melibatkan prasarana, masa depan negara dan ia melibatkan satu jumlah yang sangat
besar dan kita tidak boleh menyaksikan usaha itu gagal. Jadi, saya setuju.

Saya ingin menyentuh dalam minit-minit terakhir ini tentang usaha reformasi
Parlimen. Saya setuju dengan Yang Berhormat Padang Rengas yang telah tidak ada di
tempatnya lagi bahawa memang perkataan reformasi Parlimen itu tidak dimasukkan tetapi
dalam bahasa Inggeris tidak apa, dalam bahasa Melayu tidak boleh. Bahasa Melayu dia
kena gunakan transformasi ataupun penambahbaikan Parlimen. Akan tetapi dalam
bahasa Inggeris kalau baca dalam MoU itu telah dinyatakan Parliamentary Reforms.

Jadi, banyak daripada isu yang berbangkit tentang sama ada dengan izin
constituency development fund ataupun peruntukan untuk Ahli-ahli Parlimen boleh
diselesaikan sekiranya Parlimen itu benar-benar bebas. Bukan lagi di bawah Jabatan
Perdana Menteri, terpaksa memohon dana daripada Menteri Kewangan. Jadi, saya amat
mengalu-alukan sahabat saya Yang Berhormat Santubong, Menteri untuk
mengusahakan. Kami akan sokong supaya Parlimen ini benar-benar menjadi bebas
daripada pihak eksekutif dan tidak lagi menjadi rubber stamp, tidak lagi akan mengikut
telunjuk semata-mata yang diarahkan oleh pihak kerajaan. Maka Parlimen perlu bebas
dan kita sekiranya benar-benar bebas, maka kita boleh letakkan jumlah peruntukan untuk
semua Ahli Parlimen. Itu saya rasa jalan yang terbaik.

Dalam saat-saat yang terakhir ini saya ingin menyentuh satu berita yang agak
menggegarkan hari ini bila masa Suruhanjaya Pencegahan Rasuah Malaysia telah
mengeluarkan satu kenyataan media bahawa tiga pegawai SPRM telah ditahan reman
selama enam hari daripada 14 September hingga ke hari ini atas dakwaan terlibat dalam
isu penyelewengan urusan kes seorang ketua bahagian.

Saya ingin Yang Berhormat Menteri yang berkaitan untuk menjawab adakah ini
melibatkan kes Datuk Hasanah Abdul Hamid daripada organisasi Pertubuhan Perisikan
Luar Malaysia (MEIO) yang telah dilepaskan daripada kes mahkamah pada 12 April yang
lalu dalam isu penyelewengan USD 12.1 juta. Saya pohon kerana ia melibatkan tangkapan
SPRM oleh SPRM, maka ada persoalan besar yang mesti dijawab. Saya sokong sahabat-
