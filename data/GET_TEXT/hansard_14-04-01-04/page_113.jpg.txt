DR.20.09.2021 105

01930

Saya ingin untuk mendapat maklum berapa banyak syarikat-syarikat dan individu-
individu yang telah menghulurkan wang ke dalam tabung ini sejak tahun lepas?
Seterusnya, berapa ramai daripada individu-individu yang tergolong dari kalangan orang
kaya negara kerana dengan kestabilan politik mereka membina empayar kekayaan, tetapi
berapakah sumbangan untuk kepentingan rakyat ketika rakyat melalui suasana pandemik
COVID-19 ini dan yang akhir kepada Kementerian Pengangkutan.

Saya ingin menarik perhatian di mana projek laluan kereta api Pantai Timur ECRL
yang sedang dalam pembinaan. Saya dimaklumkan bahawa sebagai kontraktor projek
China Communications Construction Company (CCCC) dalam projek ini pernah
memaklumkan yang mana mereka akan menggunakan hanya 30 peratus sahaja kuota
pekerja asing dalam menyiapkan projek ini. Manakala 70 peratus lagi kuota akan diberi
kepada tenaga kerja tempatan bagi memberi peluang kepada rakyat negara kita
mendapatkan pekerjaan dan pengalaman dalam projek yang mega ini.

Saya ingin memohon penjelasan daripada Kementerian Pengangkutan, adakah
pengisian sebanyak 70 peratus kuota pekerja tempatan ini telah di isi sebagaimana yang
dijanjikan oleh kontraktor ini. Maka dengan itu, saya pohon mendapat jawapan bagi
kepentingan rakyat tempatan dalam negara kita.

Saya mohon menyokong, terima kasih Tuan Yang di-Pertua, wabillahitaufik
walhidayah wassalamualaikum warahmatullahi wabarakatuh.

Tuan Yang di-Pertua: Waalaikumussalam, terima kasih Yang Berhormat Dungun
seterusnya Yang Berhormat Kota Melaka. Silakan.

7.32 ptg.

Tuan Khoo Poay Tiong [Kota Melaka]: Tuan Yang di-Pertua, terima kasih
kerana mengizinkan saya mengambil bahagian Usul Menjunjung Kasih ke Atas Titah Di
Raja Yang di-Pertuan Agong.

Tuan Yang di-Pertua, Puan Noor Azlini yang tinggal di Jalan Tun Ali di kawasan
Parlimen Kota Melaka berumur 38 tahun dan bekerja di sebuah hotel telah hilang kerja
lebih daripada enam bulan kerana hotel tutup. Bulan lepas Puan Noor menghubungi saya
kerana bekalan makanan terputus. Sewaktu Puan Noor menghubungi saya, dia sudah
tiga hari hanya sekadar makan bubur kosong sahaja. Begitu juga dengan Encik Ajis yang
tinggal di Jalan Bendahara Melaka. Sebelum itu bekerja sebagai pembantu di gerai
makanan. Gerai makanan tutup kerana MCO, lebih daripada enam bulan tiada kerja, tiada
pendapatan. Ada tiga orang anak semuanya masih belajar. Kadang-kadang, satu hari
hanya makan satu kali sahaja, sehinggakan dia terpaksa menggantung bendera putih
untuk minta pertolongan.

Apabila saya tahu, saya bekejar ke bilik sewaan dia dan memberi sedikit bantuan
kepadanya. Saya percaya ramai yang terpaksa menggantung bendera putih ini kerana
mereka sengsara dalam hidup mereka akibat daripada pandemik COVID-19 ini. Akan
tetapi agak malangnya ialah apabila mantan Perdana Menteri melihat mereka yang susah
menggantung bendera putih, dia kata tidak perlu gantung bendera putih, gantung lah
bendera biru. Ini satu kenyataan yang sungguh jijik yang harus kita kutuk dengan sekeras
kerasnya. Ini menunjukkan mantan Perdana Menteri ini dia tidak tahu dan tidak sedar
tentang kesengsaraan yang dihadapi oleh rakyat.

Tuan Yang di-Pertua, saya akan gunakan masa yang suntuk ini untuk berkongsi
dan membawa suara rakyat dalam Dewan yang mulia ini. Saya akan berkongsi kisah-
kisah sebenar yang telah saya dapat tahu daripada pengalaman saya dalam beberapa
bulan ini. Saya harap kerajaan boleh mengambil berat tentang masalah dan juga keperitan
yang dihadapi oleh rakyat.

Tuan Yang di-Pertua saya sambung, seorang uncle yang tinggal di Malim Jaya,
namanya Uncle Tan masih lagi bekerja sungguh pun sudah tiba masa untuk bersara
kerana sudah umur 58 tahun. Dia jual mee sup di satu kedai makan. Gerai dia juga
