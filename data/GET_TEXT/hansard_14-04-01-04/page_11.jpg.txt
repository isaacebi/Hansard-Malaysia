DR.20.09.2021 3

bagaimanapun, sebarang bantuan seperti ini akan tertakluk kepada peruntukan dana
kerajaan yang dipegang oleh Kementerian Kewangan. Terima kasih.

Tuan Yang di-Pertua: Terima kasih. Soalan tambahan kedua, Yang Berhormat
Kulim- Bandar Baharu.

Datuk Seri Saifuddin Nasution bin Ismail [Kulim-Bandar Baharu]: Terima
kasih Tuan Yang di-Pertua. Yang Berhormat Menteri, bercakap tentang industri padi dan
mendengar jawapan Yang Berhormat Menteri, tidak syak lagi industri ini antara yang
menerima subsidi yang paling lumayan, Alhamdulillah. Namun hakikatnya adalah
pengeluaran padi di negara kita adalah yang paling rendah berbanding negara ASEAN
yang lain, Thailand, Vietnam, Filipina, Indonesia.

Bank Pembangunan Asia suatu ketika pernah membuat kajian dan mengesahkan
ketika hasil rendah, kos pengeluaran padi per kilogram kita yang tertinggi di ASEAN. Jadi,
ketika satu juta keperluan beras di negara kita, kita masih bergantung kepada import
sebesar 30 peratus. Ketika Yang Berhormat Menteri tadi berkongsi kepada Dewan
tentang banyaknya subsidi dihasilkan, saya mohon penjelasan Yang Berhormat Menteri
apakah lagi ikhtiar untuk meningkatkan hasil penanaman padi kerana jika ini berhasil, dua
perkara dipenuhi iaitu:

(i) menampung keperluan padi negara beras; dan

(ii) meningkatkan taraf kehidupan penanam padi yang sekarang
berada di lantai bawah kemiskinan.

Terima kasih.
Tuan Yang di-Pertua: Terima kasih. Silakan Yang Berhormat Menteri.

Datuk Seri Dr. Ronald Kiandee: Terima kasih Yang Berhormat. Seperti yang
saya katakan tadi, industri padi beras merupakan satu industri yang highly subsidized di
Malaysia. Contohnya subsidi yang diberi oleh kerajaan untuk satu hektar berjumlah
sebanyak RM4,217.23. Ini ialah kos yang diberi oleh kerajaan untuk satu hektar tanah
sawah di negara kita. /t’s a highly subsidized industry kerana kita melihat bahawa padi
beras merupakan makanan penting dan merupakan tanaman yang penting bagi negara
kita.

Oleh sebab itu, kita melihat pelbagai bentuk pendekatan-pendekatan baharu dan
menambah baik pendekatan-pendekatan yang sedia ada untuk meningkatkan hasil
pengeluaran negara dan juga untuk meningkatkan pendapatan pesawah di negara kita.
Seperti yang saya katakan tadi, pendekatan Sawah Berskala Besar (SBB) adalah
merupakan satu pendekatan baharu yang dibuat oleh kementerian dan kerajaan untuk
melibatkan penglibatan pihak industri bersama dengan pesawah bagi meningkatkan
pengeluaran padi di negara kita.

Saya akui bahawa kebanyakan kawasan jelapang kita, average production
productivity adalah lebih kurang 3.5 metrik tan per hektar. Akan tetapi, jika dibandingkan
dengan ladang-ladang swasta di negara kita juga, penghasilan padi boleh mencecah
hingga 10 dan 12 metrik tan per hektar. Ini mengajar kita bahawa perlu satu bentuk
pengurusan sawah yang lebih efisien di negara kita. Oleh sebab itu, konsep Sawah
Berskala Besar (SBB) adalah merupakan satu pendekatan baharu yang dibuat oleh
kerajaan bertujuan untuk meningkatkan SSN negara, pengeluaran hasil padi negara dan
juga pada masa yang sama meningkatkan pendapatan pesawah di negara kita. Terima
kasih.

Tuan Yang di-Pertua: Soalan seterusnya saya jemput Yang Berhormat Dato' Seri
Anwar bin Ibrahim.

2. Dato’ Seri Anwar bin Ibrahim [Port Dickson] minta Menteri Tenaga dan Sumber
Asli menyatakan sejauh mana pemantauan kementerian terhadap aktiviti pembalakan di
kawasan hutan khasnya di kawasan yang digazet sebagai hutan simpanan dan tindakan
yang diambil terhadap kes-kes pelanggaran.
