66 DR.20.09.2021

Tuan Nga Kor Ming [Teluk Intan]: Yang Berhormat Puchong, minta jalan. Yang
Berhormat Punchong.

Tuan Gobind Singh Deo [Puchong]: Sila Yang Berhormat Teluk Intan.

Tuan Nga Kor Ming [Teluk Intan]: Terima kasih Yang Berhormat Puchong, saya
ikuti perbahasan Yang Berhormat Puchong dengan cukup teliti sekali.

SPRM merupakan Badan Pencegah Rasuanh. Apa kata jika SPRM sendiri rasuah?
Maka, saya ingin bertanya kepada kerajaan apakan mekanisme semak dan imbang ke
atas SPRM sendiri? Ini supaya pastikan Badan Pencegahan Rasuah ini betul-betul
mencegah rasuah. Apakah pandangan Yang Berhormat Puchong?

Tuan Gobind Singh Deo [Puchong]: Terima kasih Yang Berhormat Teluk Intan.
Di situlah tempat yang saya rasa kita ada keraguan. Buat apa kita ada keadaan di mana
kita menyatakan kepada rakyat di luar sana kita hendak perang rasuah dan jenayah tetapi
bila kita lihat mereka yang seharusnya melawan rasuah dan jenayah ini terlibat dalam
perkara-perkara itu sendiri.

Kemudian, kita lihat ada keadaan di mana tangkapan dibuat oleh jabatan sendiri.
Siasatan dibuat siasatan dalaman. Kemudian, kalau ada SPRM dalam kes polis dulu ada
unsur-unsur rasuah. Ketua SPRM mengatakan “Tidak apa”. Ini masalah dalaman.
Sekarang kita lihat ada siasatan dalam SPRM. Tidak akan polis pun hendak kata “Tidak
apa, ini masalah dalaman SPRM”. Tidak boleh macam ini.

Adakah ini satu keadaan di mana SPRM tidak mahu siasat polis, polis tidak mahu
siasat SPRM? Dalam keadaan itu, apakah seharusnya kita laksanakan sebagai wakil-
wakil rakyat dan Ahli-ahli Parlimen? Sila Yang Berhormat Lembah Pantai.

Tuan Ahmad Fahmi bin Mohamed Fadzil [Lembah Pantai]: Terima kasih Yang
Berhormat Puchong dan Tuan Yang di-Pertua. Saya dalam ucapan saya tadi ada
menyentuh perkara yang sama. Bila Yang Berhormat Puchong membangkitkan beberapa
perincian dalam isu ini adakah Yang Berhormat Puchong bersetuju bahawa dalam
keadaan ini, bukan sahaja SPRM tidak boleh menyiasat diri sendiri kerana yang berlaku,
tuduhannya ialah bukti kes yang telah diselewengkan, telah hilang.

Maka, selain daripada itu selain SPRM tidak boleh menyiasat disebabkan kata
orang putih ialah who watches the watchmen? Akan tetapi, dalam kes ini adakah Yang
Berhormat Puchong setuju bahawa the head of SPRM pada waktu ini perlu direhatkan
sehingga isu ini dapat diselesaikan? Apa pandangan Yang Berhormat Puchong.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Lembah Pantai. Sila, Yang Berhormat Puchong.

Tuan Gobind Singh Deo [Puchong]: Terima kasih Yang Berhormat Lembah
Pantai. Saya rasa apa yang disebut oleh Yang Berhormat Lembah Pantai itu boleh
dimasukkan dalam ucapan saya.

Tuan Yang di-Pertua, bukan sahaja satu keadaan di mana ada aduan yang
mengaitkan Pegawai SPRM, ada juga kemungkinan aduan di mana dikatakan bahawa
ada kaitan kepada pegawai kanan dalam SPRM. Kalau sebenarnya ada kaitan itu,
bagaimanakah kita boleh harapkan Pegawai-pegawai SPRM untuk menyiasat pegawai
kanan mereka?

Ini perkara yang cukup simple untuk kita faham. Jadi, di situ saya mengulangi
sekarang. Kita hendak lihat kerajaan yang baharu ini menyatakan bahawa mereka
reformis. Saya hendak minta tunjukkan sikap reformis ini sekarang. [Tepuk]

Kalau betul-betul reformis, buat sesuatu untuk selesaikan ataupun mengatasi
masalah ini dalam masa yang terdekat. Kalau tidak, you are just the same. You are no
different. Ini adalah apa yang kita kena lihat menjadi kerajaan gagal sekali lagi.

Tuan Yang di-Pertua, saya berbalik kepada apa yang disebut oleh Yang
Berhormat Pengerang dalam ucapan beliau. Yang Berhormat Pengerang telah pun
menyentuh satu perkara yang cukup baik berkenaan dengan kuasa Peguam Negara.
