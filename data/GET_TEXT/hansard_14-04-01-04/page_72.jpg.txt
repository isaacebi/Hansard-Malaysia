64 DR.20.09.2021

4.15 ptg.

Tuan Gobind Singh Deo [Puchong]: Terima kasih Tuan Yang di-Pertua, kerana
membenarkan saya juga mengambil bahagian dalam perbahasan pada hari ini. Tuan
Yang di-Pertua, pada bulan Mac 2021, bekas Ketua Polis Negara telah pun membuat satu
kenyataan secara terbuka berkenaan dengan wujudnya salah laku-salah laku pada
peringkat atasan dalam PDRM yang mana diketahui oleh anggota-anggota PDRM yang
berpangkat tinggi tetapi tindakan tidak diambil. Kita masih ingat lagi Ketua Polis Negara
menyatakan bahawa wujudnya kartel dan kartel ini terdiri daripada pegawai-pegawai yang
mempunyai niat untuk mereka ini pastikan bahawa mereka boleh naik, dapat pangkat
tinggi dalam PDRM.

Apa yang mereka lakukan, Tuan Yang di-Pertua? Hal ini dicakapkan oleh—
diberitahu oleh Ketua Polis Negara. Mereka bersekongkol dengan tauke-tauke judi,
mereka yang terlibat dalam pengagihan dadah dan sebagainya. Apa yang berlaku di situ
adalah ada kartel yang memastikan bahawa dana dan sebagainya disalurkan kepada
peringkat-peringkat tertentu dalam PDRM. Apabila pembongkaran ini dibuat Tuan Yang
di-Pertua, kita lihat bahawa Ketua Polis Negara menyatakan dengan tegas masa itu, perlu
ambil tindakan. Tindakan ini juga termasuk tindakan dari sudut rasuah.

Tuan Yang di-Pertua, kita tahu di dalam negara ini isu berkaitan dengan rasuah
itu di dalam bidang kuasa SPRM. Walaupun ada aduan yang dibuat, bukan sahaja
daripada mana-mana anggota yang biasa tetapi pegawai yang paling tinggi dalam PDRM,
kita lihat ketua SPRM masa itu Datuk Seri Azam Baki mengeluarkan kenyataan bahawa
perkara ini akan dirunding ataupun diselesaikan melalui proses dalaman. Proses
dalaman. Tuan Yang di-Pertua, saya nak tanya di sini, adakah kesalahan-kesalahan
rasuah dan kesalahan seperti mana didedahkan oleh Ketua Polis Negara itu boleh
diselesaikan secara dalaman? Apakah yang membawa beza kepada pegawai-pegawai
polis apabila berlakunya suatu jenayah? Kenapakah mereka ini diambil tindakan secara
dalaman? Kenapa masa itu, walaupun aduan dibawa oleh Ketua Polis Negara. Kalau
Ketua Polis Negara bawa aduan ini dan tidak ada tindakan, bagaimana kita ada keyakinan
di dalam kerajaan?

Ini apa yang berlaku. Kemudian, dinyatakan bahawa satu siasatan dalaman akan
diadakan. Sehingga sekarang, tidak ada sebarang kenyataan berkenaan apa berlaku
kepada tindakan ataupun siasatan dalaman itu. Ini menunjukkan kelemahan pada pihak
Perdana Menteri dan kerajaan yang lalu. Kerajaan Perikatan Nasional. Seorang Perdana
Menteri yang lemah dan tidak ada hala tuju untuk membersihkan negara ini daripada
aduan rasuah. The police [GP membuat kenyataan, tindakan tidak diambil. Sekarang
Tuan Yang di-Pertua, kita lihat ada kenyataan yang dibawa hari ini. Kenyataan dikeluarkan
oleh pihak PDRM dan MACC hari ini.

Tuan Yang di-Pertua, pada tahun 2018 ada satu kes. Kes yang melibatkan ketua—
dan saya baca. Bekas Ketua Pengarah Organisasi Perisikan Luar Malaysia (MEIO), Datuk
Hasanah Abdul Hamid, beliau dituduh dalam tahun 2018. Dalam kes itu, dinyatakan
bahawa melibatkan wang tunai berjumlah USD6 juta. Dalam bulan April 2021,
pertuduhan-pertuduhan terhadap beliau digugurkan. Peguam Negara membuat
keputusan supaya tidak teruskan dengan kes itu. Kes itu dibawa oleh SPRM. Soalnya,
apa yang berlaku kepada wang itu?

01620

Semalam ada tohmahan yang dibawa oleh pihak tertentu bahawa wang itu telah
pun dilesapkan. Wang ini yang merupakan barang kes di mahkamah melibatkan seorang
yang berprofil tinggi dikendalikan oleh SPRM. Wang itu boleh hilang, RM6 juta. Apabila
dibawa tohmahan ini, dikatakan bahawa wang itu telah pun dicuri.

Tuan Yang di-Pertua, semalam ada kenyataan daripada pihak polis. Pihak polis
menyatakan — saya baca laporan hari ini, Free Malaysia Today, FMT “Tiada Laporan
Pegawai SPRM Curi Barang Kes USD 6 juta, Kata Polis”. Pihak polis menyatakan dalam
keterangan mereka dengan cukup jelas bahawa ini merupakan satu perkara yang
melibatkan kes tersebut yang saya nyatakan tadi. Jadi, tidak ada masalah untuk kita ini
mengaitkan kedua-duanya. That is the case.
