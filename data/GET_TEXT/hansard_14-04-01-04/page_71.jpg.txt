DR.20.09.2021 63

Baling dapat teruskan belajar secara online. Saya harap kementerian ini tolong datanglah
ke Baling untuk melihat. Memandangkan masa saya pun sudah tidak boleh nak panjang
lagi, saya ada satu sahaja lagi. Penting, saya gulung. Minta izin, Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Sila.

Datuk Seri Panglima Abdul Azeez bin Abdul Rahim [Baling]: Bila Menteri buat
penggulungan, saya akan sampaikan lagi maklumat tambahan.

Timbalan Yang di-Pertua [Dato’ Mohd Rashid Hasnon]: Baik, terima kasih.

Datuk Seri Panglima Abdul Azeez bin Abdul Rahim [Baling]: Ini penting,
cadangan saya bagi membantu peniaga-peniaga kecil yang terkesan akibat daripada
Perintah Kawalan Pergerakan sepanjang COVID-19. Saya mencadangkan kerajaan
memperkasakan Majlis Pembangunan Usahawan dan PKS Kebangsaan (MPUPk)
dengan bajet sekurang-kurangnya RM300,000 ke setiap Parlimen. Ada 220 buah
kawasan Parlimen. Majlis ini sepatutnya berfungsi bagi merancang, menyelaras dan
memantau program keusahawanan di setiap Parlimen. Setiap Ahli Parlimen yang ada di
dalam Dewan ini akan mengenal pasti rakyat di kawasan masing-masing yang layak
menerima bantuan geran di antara RM2,000 hingga RM5,000. la akan menyasarkan
program pembangunan bagi perusahaan kecil dan sederhana (PKS) seperti perniagaan-
perniagaan bengkel kereta, motosikal, basikal; perusahaan makanan seperti kerepek,
kuih baulu, dodol, makanan frozen; tukang jahit dan sebagainya, termasuk peniaga-
peniaga pasar malam.

Jadi, kita bantulah juga peniaga-peniaga online yang memerlukan modal
perniagaan. Start-up business, dengan izin. Bukan sahaja memberi bantuan kewangan
tetapi mereka-— latihan dari segi produk, strategi pemasaran, khidmat nasihat kewangan,
kerana pandemik COVID-19 ini. Kita gunakan platform ini iaitu Perbadanan Perusahaan
Kecil dan Sederhana (SME Corp Malaysia) untuk menyelaraskan pelaksanaan program
merentasi kesemua kementerian dan agensi berkaitan. Gunakan SME Corp sebagai
pusat rujukan bagi penyelidikan dan penyebaran data berkaitan dengan PKS di seluruh
negara. Saya mencadangkan untuk Human Resource Development Fund (HRDF) untuk
bekerjasama dengan SME Corp untuk membantu perusahaan kecil dan sederhana. Inilah
masa untuk wang yang terkumpul ratusan juta dalam HRDF untuk diguna pakai sebaik
mungkin dan dimanfaatkan dengan mengadakan kursus-kursus kepada semua peniaga
online dan bukan online. Peniaga online ini sangat berpotensi. Malahan di Baling sendiri,
ramai anak muda yang berkecimpung dalam perniagaan online dan mereka memerlukan
pengetahuan dan sokongan untuk pergi lebih jauh dan bertahan dalam perniagaan
sewaktu COVID-19.

Timbalan Yang di-Pertua [Dato’ Mohd Rashid Hasnon]: Okey Yang
Berhormat.

Datuk Seri Panglima Abdul Azeez bin Abdul Rahim [Baling]: Jadi, mudah-
mudahan melalui cara ini rakyat dapat dielakkan dengan segala red tape dan sebagainya.
Tuan Yang di-Pertua, saya ucapkan terima kasih kerana beri laluan kepada saya. Baling
mohon menyokong, agar ucapan saya ini dapatlah balasan jawapan daripada Menteri-
menteri. Saya ada lagi tiga perkara...

Timbalan Yang di-Pertua [Dato’ Mohd Rashid Hasnon]: Okey tidak apa. Tidak
payah cakap.

Datuk Seri Panglima Abdul Azeez bin Abdul Rahim [Baling]: ...saya akan
masuk bila Menteri buat perbahasan gulung nanti. Terima kasih, Baling mohon
menyokong. Assalamualaikum warahmatullaahi wabarakaatuh.

Timbalan Yang di-Pertua [Dato’ Mohd Rashid Hasnon]: Waalaikumussalam,
terima kasih Yang Berhormat Baling. Sekarang, saya jemput Yang Berhormat Puchong,
kemudian diikuti oleh Yang Berhormat Sik. Kemudian diikuti oleh Yang Berhormat Pokok
Sena. Kemudian diikuti oleh Yang Berhormat Tebrau. Sila, Yang Berhormat Puchong.
Masa 12 minit.
