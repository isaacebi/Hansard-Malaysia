70 DR.20.09.2021

pasca COVID-19 adalah jumlah kematian akibat daripada COVID-19 yang terus
meningkat. Menurut kepada data yang dipaparkan di laman COVIDNOW, setakat 18
September 2021 angka kematian bagi setiap 10,000 orang di Malaysia adalah sebanyak
6.6 dan Pulau Pinang merekodkan angka kematian yang tertinggi iaitu 18.0 kematian
nisbah 100,000 penduduk. Sekali gus, menunjukkan ramai rakyat di sana yang telah
meninggal akibat COVID-19.

Tuan Yang di-Pertua, di sini saya lihat kepentingan Pelan Pemulihan Negara
(PPN) untuk mengkaji kesan daripada angka kematian yang begitu tinggi yang mana telah
mencatatkan kematian seramai lebih 23,067 orang secara keseluruhan setakat 18
September. Kajian ini...

Timbalan Yang di-Pertua [Dato’ Mohd Rashid Hasnon]: Masa sudah habis.
Rumuskan, Yang Berhormat Sik.

Tuan Ahmad Tarmizi bin Sulaiman [Sik]: Ya. Kajian ini perlu disusuli dengan
pelan tindakan wajar bagi mengurangkan kesan-kesan buruk libatkan aspek sosial,
ekonomi dan sebagainya.

Tuan Yang di-Pertua, akhirnya saya mengucapkan penghargaan setingginya
kepada seluruh barisan hadapan yang telah berjuang dengan begitu gigih. Ada di antara
mereka yang terkorban, ada di antara mereka yang mengalami kesulitan kehidupan akibat
pandemik ini. Terima kasih kepada Jabatan Kebajikan Masyarakat, terima kasih kepada
KKM kepada mereka yang senantiasa 24 jam sedang membantu rakyat di bawah sana,
sama ada di hospital-hospital ataupun di pusat-pusat pemberian bantuan bakul-bakul
makanan dan sebagainya. Inilah yang disebut sebagai suatu usaha As-Sa/amah iaitu
memastikan keselamatan dan kesejahteraan kepada seluruh rakyat.

Tuan Yang dipertua, saya akhiri dengan dua rangkap pantun,

Ke Daerah Sik menjenguk kawasan,

Luar bandar damba perhatian,
Membangun ekonomi perlukan bantuan,

Tangan dihulur rakyat membangun aman.

Terima kasih Seri Paduka,
Pantun bijaksana setia maksudnya,
Bila Yang Berhormat ikhlas bekerja,
Insya-Allah rakyat Malaysia pasti sentosa.

Sekian, terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Sik. Sekarang saya jemput Yang Berhormat Pokok Sena, kemudian diikuti oleh
Yang Berhormat Tebrau, diikuti oleh Yang Berhormat Kota Belud, kemudian Yang
Berhormat Machang, kemudian Yang Berhormat Padang Serai. Sila Yang Berhormat
Pokok Sena. Lima belas minit.

4.43 ptg.

Dato’ Mahfuz bin Haji Omar [Pokok Sena]: Assalamualaikum warahmatullahi
wabarakatuh. Terima kasih Yang di-Pertua untuk memberikan ruang kepada saya untuk
turut terlibat dalam perbahasan Titah Kebawah Duli Yang Maha Mulia Seri Paduka Yang
di-Pertuan Agong.

Saya melihat bahawa Titah Seri Paduka Yang di-Pertuan Agong dari sudut roh
semangatnya ialah ke arah untuk seruan kepada mewujudkan kestabilan politik dalam
negara kita agar kita sama-sama boleh menumpukan kepada penyelesaian masalah
COVID-19 dan juga pemulihan ekonomi di dalam negara kita. Sudah tentu kita
menyambut baik seruan dan Titah Kebawah Duli Yang Maha Mulia Seri Paduka Yang di-
Pertuan Agong ini. Namun, kita harus akui dan Dewan ini harus merakamkan bahawa
kestabilan politik negara kita ini adalah berpunca daripada rampasan mandat rakyat sejak
