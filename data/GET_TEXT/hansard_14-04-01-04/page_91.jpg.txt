DR.20.09.2021 83

tentera kita berada di tangga keenam di Asia Tenggara bagi tahun 2021 dan perkara ini
patut menjadi perhatian kepada kerajaan.

Tuan Sanisvara Nethaji Rayer a/l Rajaji [Jelutong]: Minta laluan Yang
Berhormat Padang Serai? Sikit sahaja.

Tuan Karupaiya a/l Mutusami [Padang Serai]: Ya.

Tuan Sanisvara Nethaji Rayer a/l Rajaji [Jelutong]: Sikit sahaja, saya ingin
tanya pandangan Yang Berhormat Padang Serai berkenaan menyentuh isu rasuah. kita
lihat juga bahawa terdapat kejadian-kejadian di mana siasatan dimulakan oleh pihak
SPRM ke atas Ahli-ahli Parlimen di sebelah sini.

Selepas mereka menjadi Ahli Bebas, menyatakan sokongan kepada di sebelah
sana, penyiasatan kes-kes SPRM digugurkan dan kita juga lihat bahawa ada Ahli-ahli
Parlimen di sebelah sana juga yang pada suatu ketika lantang mengkritik Yang Berhormat
Pagoh dan kes-kes rasuah yang disiasat ke atas mereka juga tiba-tiba menjadi senyap.

Apakah pandangan Yang Berhormat kalau pihak SPRM disalahgunakan oleh
kerajaan untuk menyiasat dan juga memaksa sokongan terhadap kerajaan daripada Ahli-
ahli Parlimen di sebelah sini dan mereka tidak menyiasat kejadian-kejadian rasuah
sebenarnya? Saya menjemput Yang Berhormat untuk memberi pandangan, terima kasih.

Tuan Karupaiya a/l Mutusami [Padang Serai]: Okey, ucapan ini masuk dalam
ucapan saya dan saya juga ingin tambah sedikit dalam perkataan dalam bahasa Tamil dia
kata. [Berucap dalam bahasa Tamil] Bermaksud bila kita tengok daripada sini, sana
nampak hijau. Bila sudah di sana, sini pula nampak hijau. Itulah jadi sekarang.

Tuan Sabri bin Azit [Jerai]: Baik ke hijaulah.

Tuan Karupaiya a/l Mutusami [Padang Serai]: Dengan itu saya ingin
mencadangkan agar kerajaan menambah bilangan aset tentera terutama melibatkan
kapal terbang perang dan helikopter. Aset-aset ini mempunyai pelbagai fungsi yang boleh
digunakan bukan sahaja untuk kawalan udara tetapi juga digunakan semasa krisis dalam
negara seperti bencana alam dan kecemasan yang tidak dapat dielakkan di mana
kegunaan Helikopter Nuri yang mempunyai pelbagai fungsi.

Rakan-rakan Ahli Parlimen sekalian, sebelum ini Kerajaan Malaysia ada
mengeluarkan tender bagi pembelian 18 bot Fast Interceptor Craft (FIC) untuk Tentera
Laut Diraja Malaysia dan juga pembelian 10 buah helikopter MD530G. SPRM ada
menjalankan siasatan bagi menyiasat dakwaan telah berlaku penyelewengan dalam
pembelian tersebut. Akan tetapi, selepas berlaku langkah Sheraton, perkara ini terus
tenggelam dan ini menimbulkan tanda tanya di kalangan rakyat. Mohon beri penjelasan.

lsu seterusnya adalah berkaitan pencen pesara tentera. Selain mengenai sistem
pertahanan, isu yang kerap kali diketengahkan oleh saya di Dewan yang mulia ini adalah
mengenai pencen para veteran dan juga anggota yang berhenti tanpa pencen. Saya
mendapat penjelasan daripada mantan Yang Berhormat Menteri Pertahanan yang
sekarang sudah pun naik pangkat menjadi Yang Amat Berhormat Perdana Menteri,
bahawa isu ini dalam kajian. Sampai bila isu ini perlu dikaji? Sebelum anggota veteran
bangkit bersuara, saya mohon isu ini dapat penyelesaian secepat mungkin. Saya juga
ingin bertanya tentang elaun PJM yang telah disuarakan oleh mantan Yang Berhormat
Menteri Pertahanan.

Seterusnya, isu yang saya ingin disuarakan adalah berkaitan kerakyatan dan sijil
kelahiran. Isu ini menjadi satu perkara yang sukar untuk diselesaikan di negara kita.
Semasa Kerajaan Pakatan Harapan, isu ini dapat perhatian yang teliti tetapi kini isu ini
seperti, “masuk telinga kanan keluar telinga kiri’.

Berdasarkan data yang dikeluarkan oleh Jabatan Pendaftaran Negara, bahawa
seramai 75,269 permohonan telah dibuat bagi permohonan kewarganegaraan tetapi
hanya 13,940 permohonan sahaja diluluskan. Saya bersetuju bahawa kerakyatan
Malaysia tidak boleh diberi secara mudah tetapi kerajaan melakukan penambahan baik
SOP ini adalah untuk memastikan permohonan tidak perlu menunggu untuk satu jangka
masa yang panjang.

Kerajaan kena jelas bahawa ramai rakyat Malaysia tidak dapat kerja kerana
kesukaran mendapat sijil kelahiran walaupun mereka lahir di Malaysia dan kerakyatan,
dengan kemudahan pendaftaran ini akan meningkatkan bilangan buruh di pasaran buruh
