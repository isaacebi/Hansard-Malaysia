110 DR.20.09.2021

adalah kepada pelajar-pelajar sekolah rendah dan sekolah menengah terutamanya
Tingkatan 4 dan juga Tingkatan 5.

Ekoran itu saya ingin penjelasan daripada pihak kementerian status dan
peratusan pengagihan bantuan komputer riba dan internet percuma ini. Di samping itu
saya juga ingin mengetahui apakah perkembangan terkini pelaksanaan pelan tindakan
Jalinan Digital Negara ataupun Program JENDELA yang menjadi platform
penambahbaikan komunikasi digital negara di bawah Rancangan Malaysia Ke-12 dengan
nilai pelan berkenaan berjumlah RM21 bilion seperti yang telah diumumkan oleh Perdana
Menteri pada Ogos 2020.

Saya telah mengadakan perbincangan dengan pelbagai pihak termasuk Telekom
Malaysia dan juga beberapa buah agensi kerajaan berkaitan dengan dasar dan juga
pelaksanaan Program JENDELA ini. Di Kota Samarahan telah dapat dilihat pembinaan
menara-menara telekomunikasi baharu di beberapa buah kawasan termasuk di Kampung
Serpan Laut dan Moyan Laut. Namun menara-menara berkenaan masih belum beroperasi
sehingga matlamat memperkasakan jaringan digital tersebut masih tidak tercapai.

Tuan Yang di-Pertua, pada tahun 1970 kita menyaksikan sebanyak 73.1 peratus
ataupun 7.5 juta orang penduduk di dalam negara ini mendiami kawasan luar bandar.
Namun setelah lima dekad, keadaan ini berubah secara total iaitu hanya 23.3 peratus
penduduk masih tinggal di luar bandar yang merangkumi 7,609 juta orang penduduk
berbanding 76 peratus ataupun 25 juta orang penduduk yang tinggal di banar.

=2000

Sebagai galakan dan sokongan kepada usaha yang telah dilakukan oleh kerajaan
di peringkat persekutuan, Kerajaan Negeri Sarawak juga telah memperkenalkan program
Agriculture Facilitation Fund iaitu geran peruntukan bagi membolehkan petani-petani luar
bandar untuk melaksanakan pertanian secara moden seperti penanaman sayur-sayuran
secara fertigasi dan hidroponik.

Berikutan daripada itu, saya mencadangkan perkara yang sama kepada
Kementerian Pembangunan Luar Bandar dan juga Kementerian Pertanian dan Industri
Makanan untuk memberikan satu usaha gabungan dalam meningkatkan ekonomi dan
pendapatan rakyat di kawasan luar bandar. Pada ketika ini, pendapatan isi rumah per
kapita B40 untuk penduduk di kawasan luar bandar adalah sekitar RM2,900.

Saya juga mencadangkan agar pihak kerajaan menambah peruntukan bagi
membiayai program-program di bawah Kementerian Pembangunan Luar Bandar
termasuklah Program Ameniti Sosial, Projek Bekalan Elektrik Luar Bandar, Projek
Bekalan Air Luar Bandar, jalan perhubungan desa, Agropolitan, Projek Bersepadu
Pembangunan Ekonomi Kampung. Masih banyak kawasan di luar bandar yang
memerlukan kemudahan-kemudahan seperti ini terutamanya di Sarawak dan juga di
Sabah.

Selain itu, saya turut mencadangkan agar Program Perumahan Rakyat Termiskin
diperkasakan semula, khususnya buat penduduk yang tiada kemudahan rumah ataupun
menumpang di rumah orang tua dan keluarga yang lain bagi membolehkan keselesaan
dan juga kebajikan sosial penduduk di luar bandar dapat dipelihara sebaiknya.

Tuan Yang di-Pertua, kini masyarakat lebih cenderung untuk berjual beli menerusi
aplikasi atas talian seperti Shopee, Lazada dan lain-lain aplikasi yang menggunakan
pembayaran menggunakan e-wallet seperti Grab, Touch ‘n Go dan lain-lain. Bagi aktiviti
perjumpaan pula, ini juga boleh bertukar daripada fizikal kepada maya seperti aplikasi
Google Meet, Zoom meeting dan Webex.

Dalam tempoh empat tahun di antara tahun 2016 hingga 2020, terdapat
peningkatan lebih satu bilion pengguna internet di seluruh dunia dengan 3.8 bilion
pengguna pada tahun 2020. Kini, ekonomi secara digital menjadi pilihan kebanyakan
negara-negara di Asia Tenggara termasuknya di Singapura, Thailand dan Vietnam. Malah
negara-negara jiran kita Indonesia yang telah memperkenalkan strategi mereka Making
Indonesia 4.0.
