DR.20.09.2021 47

Maka dicadangkan agar usaha penyebarluasan kesedaran dan pendidikan literasi
digital kepada semua peringkat wajib dilakukan secara serius. Pendidikan keselamatan
siber dan literasi digital wajib menjadi sebahagian daripada kurikulum sekolah merentasi
subjek dan kurikulum. Institusi-institusi pendidikan juga mestilah mewajibkan pendidikan
digital dan keselamatan siber dalam kursus-kursus yang ditawarkan demi menjadikan
warga Malaysia warga yang siaga siber dan celik digital.

Perlu diingatkan, kesedaran siber perlu untuk menjaga kerukunan dan
keharmonian antara masyarakat. Bagi mereka yang kurang pendedahan kepada literasi
digital, mereka akan menjadi mangsa mudah kepada isu-isu perkauman yang sentiasa
ditiupkan melalui media sosial. Jack Ma, Pengasas Alibaba.com pernah mengatakan, “/f
you don’t align together, human beings are going to fight each other because each
technology revolution makes the world unbalanced’.

Tuan Yang di-Pertua, masyarakat acap kali dikejutkan dengan berita mengenai
gangguan seksual dan juga beberapa insiden yang berkaitannya di sekolah, asrama dan
juga institusi pengajian tinggi. Kes-kes tersebut adalah serius dan tidak boleh dipandang
ringan. la memerlukan campur tangan serius di pihak kerajaan dan terutamanya
kementerian-kementerian yang berkenaan.

Saya maklum semenjak tahun 2011, Kementerian Pendidikan Malaysia telah
mempunyai SOP pelaporan dan tindakan menangani isu disiplin murid berserta dengan
garis panduan mengendalikan gangguan seksual murid. Namun, kedua-dua SOP ini tidak
lagi sesuai dengan perkembangan semasa. Oleh sebab itu, pada 13 Disember 2019, KPM
telah melakukan satu inisiatif iaitu telah meluluskan satu memo untuk kita membuat garis
panduan yang baharu selari dengan Akta Kesalahan-kesalahan Seksual Terhadap
Kanak-kanak 2017. Detilnya ada saya perincikan di dalam buku, Memori Bukan Memoir.

01500

Saya juga menyokong gesaan agar Rang Undang-undang Akta Gangguan
Seksual segera dibentangkan dan diluluskan. Together we make schools a safer place for
all. Tuan Yang di-Pertua, di penghujung kalam saya, besarlah harapan saya agar agenda
pendidikan dijadikan keutamaan semua pihak, terutamanya pihak kerajaan. Bersamalah
kita menjunjung titah tuanku Yang di-Pertuan Agong agar pendidikan diberikan perhatian
dan agar kesemua pihak bergabung tenaga demi mengangkat agenda pendidikan
bersama tanpa mengira ideologi, politik kepartian dan juga apa-apa yang memisahkan
kita.

Harapan kita agar warga Malaysia menjadi warga berpendidikan dan negara
Malaysia menjadi negara yang menjulang agenda pendidikan. Bak kata Sasterawan
Negara kita - A. Samad Said, “kita datang bersama anak-anak yang sedia menyanyi, sihat,
teguh, bertekad dan berani mengelilingi tasik, mendaki gunung, kita mengajar mereka
berjiwa besar dan berbakti. Tanah air akan indah, megah dan bermaruah jika kita sentiasa
mensyukuri nikmat Allah dan bumi akan subur, makmur dan mewah jika kita bekerja dan
berikrar hidup bersama”. Pendidikan adalah untuk semua. Tanggungjawab kita bersama.
Saya mohon menyokong Tuan Yang di-Pertua, terima kasih.

Tuan Yang di-Pertua: Terima kasih Yang Berhormat Simpang Renggam.
Seterusnya, Yang Berhormat Sibuti. Ingin saya nyatakan, selepas Yang Berhormat Sibuti,
Yang Berhormat Sepanggar, Yang Berhormat Padang Rengas, Yang Berhormat Lembah
Pantai. Yang Berhormat Sibuti sekarang.

3.01 ptg.

Tuan Lukanisman bin Awang Sauni [Sibuti]: Terima kasih Tuan Yang di-
Pertua. Bismillahi Rahmani Rahim. Assalamualaikum warahmatullahi wabarakatuh,
salam sejahtera. Saya ingin memulakan perbahasan saya untuk membangkitkan
beberapa isu, terutama sekali berkenaan tentang isu pendidikan di Sarawak, isu
pembukaan sekolah di kawasan pedalaman dan juga luar bandar Sarawak. Saya juga
ingin membangkitkan isu berkaitan tentang sempadan dan keselamatan perairan Laut
China Selatan.
