DR.20.09.2021 21

Dato’ Haji Salim Sharif [Jempol]: Terima kasih Tuan Yang di-Pertua. Menurut
Ketua Pegawai Eksekutif Agensi Kelayakan Malaysia (MQA) pada awal bulan lalu,
lambakan graduan menganggur telah meningkat pada tahun 2020 sebanyak 202,400
orang iaitu bersamaan dengan 4.4 peratus. Berbanding dengan pada tahun 2019,
sebanyak 165,200 orang iaitu bersamaan dengan 3.9 peratus.

01130

Ini menunjukkan bahawa pengangguran dari segi siswazah ini meningkat. Jadi
apakah kemungkinan besar di mana peningkatan tahun 2021 akibat kesajagatan ekonomi
negara — apakah langkah cadangan untuk menambah baik intervensi daripada kajian
kesan COVID-19 terhadap kebolehpasaran graduan. Terima kasih

Tuan Yang di-Pertua: Terima kasih, Yang Berhormat Menteri.

Datuk Seri Dr. Noraini binti Ahmad: Terima kasih Yang Berhormat Jempol. Kita
juga maklum mengenai perkara yang Yang Berhormat Jempol nyatakan tadi. Jadinya,
dalam hubungan ini ada beberapa cadangan intervensi jangka pendek yang telah
dicadangkan dan ada juga — Antara cadangan-cadangan intervensi yang kita hendak
cadangkan ataupun yang telah dicadangkan adalah meningkatkan inisiatif dan program
semasa untuk membantu graduan mencari pekerjaan dan memperkenalkan Skim Elaun
Pencari Kerja Nasional dengan memberi tumpuan kepada graduan daripada keluarga B40
dan seterusnya kita juga bercadang ataupun antara cadangan intervensi adalah untuk
meningkatkan promosi untuk melanjutkan pelajaran, memperkasakan program latihan
industri serta memperkukuhkan dasar kerjasama industri dan juga penyelidikan.

Ketiganya, meningkatkan gaji permulaan melalui pengenalan Indeks Upah
Nasional yang sudah semestinya akan dapat meningkatkan produktiviti sistem upah.
Sementara itu, bagi intervensi jangka panjang pula, di pihak KPT juga ada cadangan untuk
menubuhkan satu pusat pekerjaan nasional seperti mana terdapat di UK iaitu Jobcentre
Plus dan kita juga di KPT bercadang untuk melaksanakan keputusan dasar yang lebih
baik melalui analisa data yang dibekalkan oleh pangkalan data pasaran graduan dan
pasaran tenaga kerja nasional. Terima kasih.

Tuan Syed Saddiq bin Syed Abdul Rahman [Muar]: Budi bicara 15 saat.
Tuan Yang di-Pertua: Masa sudah tamat.

Tuan Syed Saddiq bin Syed Abdul Rahman [Muar]: Soalan yang teramat
penting.

Dato’ Haji Mohd Fasiah bin Mohd Fakeh [Sabak Bernam]: Satu lagi. Tuan
Yang di-Pertua, Sabak Bernam

Tuan Yang di-Pertua: Maaf, maaf. Ahli-ahli Yang Berhormat, sekarang tamatlah
sesi untuk waktu Pertanyaan-pertanyaan Bagi Jawab Lisan pada hari ini. Terima kasih
Ahli-ahli Yang Berhormat semua.

[Sesi untuk Pertanyaan-pertanyaan bagi Jawab Lisan tamat]
