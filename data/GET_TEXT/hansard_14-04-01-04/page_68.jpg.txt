60 DR.20.09.2021

sahabat saya yang lain yang menyatakan bahawa SPRM itu sendiri itu perlu bebas dan
perlu menjawab kepada Parlimen. Sekian, terima kasih.

Tuan Yang di-Pertua: Terima kasih Yang Berhormat Lembah Pantai. Seterusnya
Yang Berhormat Baling.

3.59 ptg.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua. Bismillahi Rahmani Rahim. Assalamualaikum warahmatullahi
wabarakatuh. Tuan Yang di-Pertua dan Ahli-ahli Yang Berhormat yang saya kasihi
sekalian. Menjunjung Kasih Titah Ucapan Kebawah Duli Yang Maha Mulia Seri Paduka
Baginda Yang di-Pertuan Agong melalui Titah Baginda dan patik mengamati sedalam-
dalamnya. Sesungguhnya sangat padat lagi bernas nasihat dan Titah oleh Baginda
Tuanku mencerminkan keprihatinan dan kebijaksanaan Baginda dalam memastikan
kemakmuran dan kesejahteraan rakyat dan negara sentiasa diutamakan dan dipelihara.

Tuan Yang di-Pertua, saya ingin merakamkan setinggi-tinggi penghargaan
kepada Yang Amat Berhormat Bera yang begitu prihatin kepada keluh kesah rakyat malah
mendengar denyutan nadi rakyat.

01600

Semalam, 19 September 2021, dalam kenyataan media Yang Amat Berhormat
Perdana Menteri menyatakan kerajaan memperuntukkan hampir setengah bilion ringgit,
yakni RM471.6 juta bagi tujuan pembelian Pakej Penjagaan COVID-19 (PPC) kepada
Keluarga Malaysia kategori B40. Pengagihan bantuan PPC ini mengandungi pek pelitup
muka guna semula, kit ujian kendiri COVID-19, satu pulse oximeter, satu termometer dan
risalah panduan penggunaan dan info kesihatan. Usaha ini dilihat dapat meringankan
beban kewangan lebih 3.6 juta keluarga B40.

Saya amat percaya di atas pengalaman Yang Amat Berhormat Bera sewaktu
menjadi Menteri Kanan Keselamatan khususnya menjaga COVID-19, ini adalah satu
tindakan proaktif yang diambil oleh Yang Amat Berhormat Bera dalam memastikan
Malaysia bersedia melangkah ke arah endemik COVID-19 secepat yang mungkin, insya-
Allah.

Di kesempatan ini juga, saya mewakili seluruh rakyat Baling knususnya dan rakyat
Malaysia amnya, ingin mengucapkan setinggi-tinggi penghargaan terima kasih yang tidak
terhingga kepada pasukan petugas barisan hadapan yang tidak pernah jemu menjalankan
tugas dan amanah menjaga keselamatan, kesihatan dan keamanan buat negara yang kita
sayangi.

Pandemik COVID-19 ini kini dalam proses bertukar menjadi endemik telah
menjejaskan norma kehidupan manusia seluruh dunia. Pelbagai kaedah dan solusi silih
berganti dan diguna pakai baik daripada segi SOP, undang-undang dan kos perbelanjaan
sudah ditambah baik. Perkembangan positif dapat terus dilihat sekiranya Malaysia
mencapai kadar vaksinasi yang lebih tinggi iaitu mencapai sasaran 80 peratus imuniti
kelompok berserta pengamalan SOP yang berterusan.

Vaksin juga adalah antara usaha pencegahan daripada penyakit dan usaha
mengelakkan diri daripada dijangkiti penyakit ini. la merupakan perkara kedua yang
terpenting dalam magasid syariah iaitu tanggungjawab menjaga nyawa.

Tuan Yang di-Pertua, kewujudan anti vaksin dan diayah-diayah yang disebarkan
nampaknya hampir-hampir berjaya mempengaruhi penerima vaksin di kalangan rakyat.
Dalam Mesyuarat Jawatankuasa Pilihan Khas Kesihatan, Sains dan Inovasi, saya
dimaklumkan bahawa negeri Kedah, Kelantan dan Sabah adalah di antara negeri yang
paling rendah kadar vaksinasinya. Mereka yang menolak vaksin ini juga terdiri daripada
pelbagai golongan tidak kira profesional ataupun tidak.

Menjawab ulasan Yang Berhormat Menteri Kesihatan berkenaan vaksin melebihi
bilangan penerima di Baling ketika sidang media Kementerian Kesihatan semalam di
Kedah, insya-Allah, untuk makluman Yang Berhormat Menteri, kami akan terus berusaha
