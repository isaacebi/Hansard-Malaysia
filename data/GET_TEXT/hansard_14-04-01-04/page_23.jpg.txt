DR.20.09.2021 15

MM2H, pemandu pelancong, pengendali inap desa di bawah Program Pengalaman
Homestay Malaysia MOTAC, serta pengusaha spa dan pusat urutan kaki yang berdaftar
dengan MOTAC. Antara contoh bantuan lain yang turut diberikan adalah seperti
pelanjutan diskaun bil elektrik kepada penggiat industri, pengecualian cukai pelancongan
dan cukai perkhidmatan kepada pengusaha hotel sehingga 31 Disember 2021 dan Skim
Subsidi Upah. Selain itu pula, MOTAC sendiri turut telah melaksanakan inisiatif-inisiatif
bukan kewangan untuk membantu syarikat pengendali pelancongan.

Antaranya dengan memberi beberapa kelonggaran kepada syarikat pengendali
pelancongan bagi membantu penggiat industri pelancongan seperti kelonggaran
berkaitan kompaun, pengecualian fee kepada pengusaha pelancongan dan kelonggaran
syarat lesen kepada pengusaha pelancongan. Semua bantuan ini telah memberi manfaat
kepada 5,340 buah syarikat pengendali pelancongan yang berlesen di bawah MOTAC.
Sebagai langkah untuk kembali bangkit, MOTAC melalui beberapa siri konsultasi bersama
penggiat industri pelancongan telah membangunkan Pelan Pemulihan Pelancongan
(PPP) dalam mencari keseimbangan antara kepentingan ekonomi dan kesihatan awam.

PPP merupakan salah satu usaha berterusan MOTAC dalam mengembalikan
keyakinan pelancong terhadap tahap keselamatan di sesuatu destinasi pelancongan
selain berusaha untuk memastikan sektor pelancongan negara mampu menjana semula
pendapatan secara berterusan selepas pembukaan sektor ini secara berperingkat kelak.
Di antara fokus PPP Tuan Yang di-Pertua, termasuklah:

(i) merancakkan semula pelancongan domestik;

(ii) membantu mempercepatkan proses pemberian vaksin kepada
rakyat tempatan, termasuk petugas-petugas barisan hadapan
sektor pelancongan, seni dan budaya di seluruh negara dalam
usaha mencapai imuniti kelompok di destinasi-destinasi
pelancongan popular negara;

(iii) mempergiatkan Kempen Promosi Rindu Melancong, Jom Vaksin
Dulu dalam menggalakkan lebih ramai rakyat Malaysia untuk
mendaftar di bawah Program Vaksinasi COVID-19 Kebangsaan;

(iv) mengembalikan keyakinan awam untuk melancong dengan
mempromosikan Malaysia sebagai destinasi yang selamat, bersih
dan sihat. Ini turut dilaksanakan melalui usaha sama MOTAC
dengan penggiat industri seperti Program Pensijilan Clean & Safe
Malaysia, Program Pensijilan Travel Safe and MySafe BE Planner,

(v) memberi keutamaan kepada digitalisasi proses perniagaan
menerusi aplikasi teknologi tanpa sentuhan yang selamat dan
lancar;

(vi) meningkatkan kemahiran dan kapasiti penggiat industri menerusi
Program Kemahiran Semula atau Reskilling and Upskilling yang
berterusan;

(vii) melonggarkan atau mempermudah peraturan dalam membantu
penggiat industri yang terjejas; dan

(viii) | meneroka potensi membuka semula_ aktiviti pelancongan
antarabangsa yang memfokuskan pada segmen_produk
pelancongan yang berpaksikan alam semula jadi, kawasan luar
bandar dan budaya.

Sebagai permulaan, Pulau Langkawi telah dipilin sebagai destinasi rintis
gelembung pelancongan bermula 16 September 2021. Sekiranya berjaya, insya-Allah kita
doakan ia akan berjaya. Lebih banyak gelembung pelancongan yang berpotensi akan
diteruskan ke destinasi-destinasi peranginan lain seluruh negara seperti Pulau Redang,
Pulau Perhentian, Pulau Pangkor dan Pulau Tioman. Sekian, terima kasih.

Tuan Tan Kok Wai [Cheras]: Terima kasih. Apakah Yang Berhormat Menteri
bersetuju dengan saya bahawa pelancongan domestik sahaja tidak berdaya tahan dalam
