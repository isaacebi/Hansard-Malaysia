4 DR.20.09.2021

Menteri Tenaga dan Sumber Asli [Datuk Seri Takiyuddin bin Hassan]:
Assalamualaikum warahmatullahi wabarakatuh. Salam sejahtera dan salam Keluarga
Malaysia. Terima kasih kepada Yang Berhormat Port Dickson, Ketua Pembangkang.
Soalan mengenai pemantauan aktiviti pembalakan di kawasan hutan khususnya di hutan
simpan.

Tuan Yang di-Pertua, pengurusan hutan di Malaysia adalah berteraskan kepada
satu prinsip iaitu Pengurusan Hutan Secara Berkekalan ataupun dengan izin Sustainable
Forest Management (SFM). Ini adalah selari dengan Dasar Perhutanan Negara kita
Malaysia. Kementerian Tenaga dan Sumber Asli melaksanakan pelbagai pemantauan
terhadap aktiviti pembalakan khususnya di kawasan hutan simpan kekal (HSK) melalui
jabatan-jabatan yang ada di bawah kementerian ini khususnya Jabatan Perhutanan
Semenanjung Malaysia (JPSM) dan juga Jabatan-jabatan Perhutanan di negeri-negeri di
Malaysia dan Sabah dan Sarawak.

Antara langkah pemantauan yang telah diambil oleh kementerian dan juga
jabatan-jabatan berkaitan, secara umumnya ada tujuh langkah. Pertamanya, kerajaan
mengadakan pengawalan terhadap pembukaan kawasan usaha hasil iaitu melalui
pelaksanaan apa yang disebut Catuan Tebangan Tahunan (CTT). Yang mana CTT ini
diluluskan oleh persidangan Majlis Tanah Negara yang ditetapkan selama setiap
Rancangan Malaysia iaitu lima tahun sekali, satu CTT ditetapkan. Penetapan CTT
berasaskan kepada keupayaan pemulihan semula jadi (natural regeneration capacity)
bagi setiap kawasan yang diusaha hasil.

Untuk makluman Dewan yang mulia ini, untuk Rancangan Malaysia Ke-12 iaitu
2021 hingga 2025, CTT yang diluluskan oleh MTN adalah sebanyak 188,550 hektar untuk
lima tahun. Maknanya, setahun sekitar 37,710 hektar untuk semua negeri. Sebagaimana
kita tahu bahawa CTT adalah melibatkan kawasan hutan simpan kekal tetapi ia
dikategorikan sebagai hutan simpan kekal pengeluaran dan bukannya hutan simpan kekal
perlindungan.

Langkah yang kedua ialah pelaksanaan pensijilan Malaysian Criteria and
Indicators for Forest Management Certification (MC&l) bagi negeri-negeri yang terlibat
dengan aktiviti pengeluaran hasil kayu balak. Sijil ini adalah sebagai satu kayu pengukur
pelaksanaan prinsip SFM yang diiktiraf di peringkat antarabangsa.

Ketiga, melaksanakan aktiviti penguatkuasaan hutan secara bersepadu di mana
bukan hanya jabatan perhutanan tetapi juga dilaksanakan bersama jabatan-jabatan lain,
PBT, pejabat tanah, PDRM, JPJ, PERHILITAN dan sebagainya. Ada juga unit risikan
untuk merisik penceroboh hutan dan juga digunakan teknologi terkini FMRS (Forest
Monitoring Using Remote Sensing), GIS (Geographic Information System) dan GPS
(Global Positioning System).

Keempat, juga adanya Unit Integriti di dalam kementerian ini dan juga di Jabatan
Perhutanan yang diketuai oleh pegawai dari SPRM untuk membanteras ketirisan hasil
kerajaan daripada sektor ini.

Kelima, melaksanakan inisiatif, ini di Sarawak Tuan Yang di-Pertua yang disebut
Continuous Monitoring of Surveillance (COMOS). Ini di Sarawak.

Kemudiannya di Sabah, mulai tahun 2010, semua pemegang lesen jangka
panjang (Sustainable Forest Management License Agreement) dan lain-lain lesen
pembalakan diwajibkan diaudit oleh independent third-party auditor. Ini di Sabah ya dan
ini telah didapati berkesan.

#1020

Ketujuh, wujudnya pembukaan Pusat Pemantauan Sumber Hutan Negara di
JPSM yang juga dipanggil di dalam konteks kementerian, War Rom yang bertujuan untuk
mengesan apa-apa perubahan di dalam kawasan hutan simpan.

Tuan Yang di-Pertua, KeTSA memandang serius pembalakan haram dan
kesalahan hutan yang lain dalam hutan simpan kekal ini. Sehingga 31 Julai 2020 terdapat
tangkapan dan kesalahan hutan dan juga pembalakan haram. Di Semenanjung 26 kes
