20 DR.20.09.2021

aspek tahap kesediaan pelajar menjalani pembelajaran kendiri, keberkesanan
infrastruktur, komunikasi dalam talian serta kawalan diri dan motivasi pelajar.

Sebahagian daripada dapatan awal kajian menunjukkan bahawa sebanyak 92.82
peratus IPT di Malaysia mempunyai dengan izin Learning Management System (LMS)
dan daripada jumlah tersebut, sebanyak 62.2 peratus IPT membangunkan LMS secara
sendiri dan yang selebihnya pula menggunakan perkhidmatan dari luar institusi.

Berhubung kesan terhadap emosi pelajar, dapatan awal menunjukkan sebanyak
78.4 peratus pelajar tidak merasa tertekan dengan PdP dalam talian. Dapatan kajian ini
akan digunakan oleh KPT untuk menghasilkan satu dengan izin, White Paper on the future
of online learning in higher education dan ia bakal membantu institusi menambah baik
pelaksanaan dan kualiti pembelajaran dalam talian. la dijangka akan terbitkan pada
November 2021.

Pada masa yang sama, kementerian dengan kerjasama Institut Penyelidikan
Ekonomi Malaysia juga telah menyiapkan satu kajian yang bertajuk “Kesan COVID-19
Terhadap Kebolehpasaran Graduan”. Di mana objektif utama kajian ini adalah untuk
mengkaji kesan COVID-19 terhadap kebolehpasaran graduan serta mencadangkan
tindakan intervensi bagi menangani isu ini. Skop kajian adalah termasuk menjalankan...
[Tidak jelas] impak terhadap kesan pasaran untuk graduan sedia ada dan bakal graduan
akibat pandemik dengan mewujudkan senario pasca COVID-19. Terima kasih.

Tuan Yang di-Pertua: Terima kasih. Soalan tambahan pertama.

Datuk Wira Dr. Mohd. Hatta bin Md. Ramli [Lumut]: Terima kasih Tuan Yang
di-Pertua, terima kasih Yang Berhormat Menteri atas penjelasan dan kita pun gembira ya.
Sebanyak 70 peratus rasa okey dengan pembelajaran secara online ini, yang 22 peratus
itu mungkin dengan sedikit pengubahsuaian mereka juga akan menjadi lebih selesa.

Soalan saya, saya mengandaikan dengan feedback awal ini bahawa sistem
pendidikan online ini akan berjaya. Akan melahirkan graduan yang baik, akan
membolehkan mereka mengisi keperluan pasaran. Soalan saya, apakah dengan
keupayaan ini kementerian ataupun kerajaan akan bersedia untuk mengkaji semula
sistem pendidikan universiti dengan menjadikan pendidikan online ini sebagai cara yang
utama, ketika itu kita akan dapat mengurang kos dan akan dapat meramaikan lagi
pengambilan pelajar-pelajar kerana sistem ini membolehkannya.

Oleh kerana kos pendidikan murah, lebih ramai orang yang berupaya untuk
membiayai pendidikan mereka sendiri. Apakah ini akan dimasukkan ke dalam Kertas Putih
yang bakal disediakan oleh kementerian? Terima kasih.

Tuan Yang di-Pertua: Terima kasih Yang Berhormat Lumut. Yang Berhormat
Menteri.

Datuk Seri Dr. Noraini binti Anmad: Terima kasih Yang Berhormat atas soalan
tambahan tadi. Tadi saya maklumkan dalam jawapan kepada soalan asal mengatakan
bahawa kesan COVID-19 ini bukan hanya kepada semua sektor tetapi ia juga termasuk
kepada sektor pendidikan. Apabila kita membuat kajian, didapati bahawa sebanyak 90.04
peratus institusi bersedia untuk meneruskan PdP secara dalam talian.

Mengenai cadangan Yang Berhormat Lumut tadi, KPT baru-baru ini telah
mengumumkan mengenai pengurangan yuran sebanyak 20 peratus kepada semua
universiti awam. Walau bagaimanapun, kajian mendalam akan dijalankan untuk melihat
semula struktur yuran keseluruhan pengajian berdasarkan kepada dapatan positif
terhadap kualiti PdP dalam talian yang dijalankan. PdP dalam talian ini, diharapkan dapat
memberi fleksibiliti terhadap pengambilan pelajar mengikut kesesuaian program.

Sudah semestinya fleksibiliti ini akan menampakkan atau meningkatkan
pengambilan pelajar tersebut. Dapatan kajian ini sudah semestinya seperti cadangan
Yang Berhormat Lumut tadi akan menjadi salah satu daripada input yang akan digunakan
kepada kerangka ataupun kita merangka hala tuju pendidikan tinggi negara, pasca
pandemik. Terima kasih banyak.

Tuan Yang di-Pertua: Terima kasih. Akhir sekali Yang Berhormat Jempol.
