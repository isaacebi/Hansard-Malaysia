DR.20.09.2021 93

Justeru itu, terdapat beberapa persoalan yang saya ingin ajukan dan kemukakan.
Pertamanya, apakah persediaan kerajaan dalam menghadapi peralihan fasa endemik
tidak lama lagi? Saya berharap strategi baru perlu dirangka dengan jelas dan terperinci
sebelum negara memasuki fasa endemik bagi mengekang COVID-19 dengan kes dan
kematian harian yang masih meningkat dan rakyat juga perlu jelas peranan yang perlu
dilakukan apabila negara secara rasmi memasuki fasa endemik nanti.

Hal ini adalah kerana ada segelintir masyarakat yang tidak yakin dengan
persediaan yang dibuat oleh pihak kerajaan untuk ke fasa endemik selepas negara
mencapai imuniti kelompok iaitu 80 peratus populasi dewasa lengkap di vaksinasi. Kedua,
sejauh manakah penyelarasan dan pelaksanaan prosedur operasi standard (SOP) yang
akan dirangka dalam fasa endemik memandangkan sebelum ini SOP sering berubah
sehingga mengundang kekeliruan kepada rakyat. Saya berharap SOP yang akan
dilaksanakan nanti perlu relevan dan seimbang antara nyawa dan sumber pendapatan
rakyat dalam menguruskan kehidupan harian.

Ketiga, sejauh manakah kajian dan penyelidikan yang telah dilaksanakan oleh
pihak kementerian dan agensi yang terlibat berkaitan dos ketiga ataupun dos penggalak
(booster shot) iaitulah saya menyambut baik usaha pihak kerajaan yang akan
melaksanakan pemberian dos yang ketiga vaksin COVID-19 yang dijangka bermula awal
Oktober ini seperti yang telah ada di UK, Amerika Syarikat dan lain-lain negara yang telah
melaksanakan dos penggalak.

01830

Saya melihat perkara ini merupakan suatu keperluan terutama golongan yang
berisiko tinggi, iaitu para petugas barisan di hadapan, warga emas yang mempunyai
penyakit kronik dan golongan yang memiliki imunisasi yang lemah. Namun begitu, saya
ingin jelaskan daripada pihak kementerian yang berkaitan, sejauh manakah kajian yang
telah dilaksanakan terhadap keberkesanan dos ketiga terutama golongan yang berisiko
dalam berhadapan dengan varian baharu penularan pandemik COVID-19 ini? Saya juga
ingin bertanya, adakah dos ketiga ini berpotensi membawa risiko dan kesan sampingan
yang lebih besar pada masa yang akan datang?

Tuan Yang di-Pertua, baru-baru ini Yang Berhormat Menteri Kesihatan telah
mengumumkan mengenai pemberian suntikan vaksin kepada murid sekolah serentak
dengan pembukaan sekolah yang dijadualkan pada 3 Oktober ini, iaitu secara
berperingkat. Namun, ekoran pengumuman ini menimbulkan pelbagai persoalan yang
nyata yang masih menjadi tanda tanya terutama mengenai perancangan jangka pendek
kerajaan khususnya untuk mengelakkan daripada wabak COVID-19 kembali menular
khususnya dalam komuniti sekolah apabila sesi persekolahan dibuka kelak.

Berdasarkan kenyataan yang dikeluarkan bahawa kementerian tidak meletakkan
satu milestone dengan izin, dengan jelas tentang vaksinasi melibatkan murid sekolah.
Murid yang berisiko tinggi diberikan keutamaan untuk divaksin berbanding murid dalam
kategori risiko rendah. Tindakan ini jelas dan mudah difahami, namun apakah jaminan
pihak kerajaan bahawa murid dalam kategori ataupun risiko rendah yang tidak divaksin
tidak akan menjadi punca kepada penularan semula wabak ini dalam komuniti sekolah itu
sendiri. Adakah pihak kementerian yakin sekiranya murid yang tidak mendapat vaksin
dijangkiti COVID-19 tidak menjadi teruk sehingga ke tahap empat ataupun lima?

Saya melihat kebimbangan segelintir ibu bapa untuk menghantar anak ke sekolah
apabila institusi persekolahan dibuka adalah kewajarannya. Hal ini demikian kerana kita
maklum bahawa COVID-19 ini apabila ia menjangkiti individu kesannya amatlah berbeza.
Ada individu yang sihat bahkan tidak merasakan perbezaan pun apabila dijangkiti COVID-
19. Namun terdapat segelintir pula, sehingga terkorban nyawa disebabkan jangkitan
COVID-19 ini. Oleh itu, saya ingin tekankan bahawa amatlah penting untuk pihak
kementerian yang terlibat seharusnya memperjelaskan dari sudut SOP dengan teliti
apabila murid-murid telah melangkah ke sekolah untuk sesi pendidikan secara bersemuka
kelak.

Nyawa dan kesihatan mereka tidak risikokan oleh ancaman COVID-19 ini.
Terutamanya melibatkan golongan murid yang masih belum divaksinasikan. Dari sudut
