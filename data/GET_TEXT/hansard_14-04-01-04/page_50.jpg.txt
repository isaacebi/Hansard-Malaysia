42 DR.20.09.2021

adakah pihak kerajaan ada melakukan kajian terhadap kesihatan mental masyarakat
Orang Asli di negara ini sebelum bermulanya pandemik COVID-19 melanda negara kita.
Berapa peratusan masyarakat Orang Asli di negara ini mengalami penurunan kesihatan
mental dan apakah penyelesaian yang dilakukan?

Tuan Yang di-Pertua, pada tahun ini kita digemparkan dengan berita berkenaan
kejadian anggota pasukan polis berpangkat koperal yang dipercayai telah menembak
anaknya berusia tujuh tahun sebelum menembak dirinya sendiri. Ini bukan kali pertama
kes yang melibatkan warga PDRM yang berlaku. Sebelum ini juga seorang ibu mengunci
diri bersama anak-anaknya dan membakar biliknya dalam kuarters polis di Perak. Selain
itu, ketika awal perintah kawalan pergerakan ada anggota yang menembak dirinya di
sekatan jalan raya kerana dia dikatakan mendengar suara halus menyuruhnya berbuat
sedemikian. Adakah kejadian seperti ini berhubung kait dengan masalah kesihatan
mental?

Jika seorang anggota PDRM menghadapi masalah kesihatan mental dan tidak
ditangani ia akan amat berbahaya kerana kebanyakan anggota bertugas biasanya
dibekalkan dengan senjata api dan jika mereka sedang mengalami masalah kesihatan
mental ketika bertugas, maka ianya akan membahayakan orang awam.

Untuk makluman, sekitar tahun 2019 dan tahun 2020 seramai lebih kurang 25,832
warga PDRM di rekod menerima khidmat kaunseling daripada Bahagian Agama dan
Kaunseling, BAKA PDRM. Dalam tempoh dua tahun ini, tiga masalah sering dihadapi iaitu
peribadi, kerjaya dan kewangan membabitkan 22,612 kes, manakala bakinya masalah
keluarga, kesihatan, tatalaku dan penempatan.

BAKA ditubuhkan pada tahun 2007 bagi membina kesahihan moral dan
pembangunan spiritual berlandaskan agama. Tiga elemen penting dalam BAKA
merangkumi cawangan kesejahteraan organisasi, cawangan agama dan cawangan
kaunseling dan psikologi yang diserap sebagai satu daripada unit dalam BAKA. Selain
ditempatkan di bawah pengurusan urus setia Ketua Polis Negara.

Soalan saya, adakah terdapat perancangan dari pihak kerajaan untuk menambah
baik bahagian ini supaya ianya lebih cekap dalam menguruskan hal-hal berkaitan
kesihatan mental para anggota PDRM. Jadi saya memohon kepada pihak kerajaan
supaya mengambil iktibar daripada kejadian-kejadian yang lalu dan mengambil langkah
berjaga-jaga dengan memantau dan mengambil serius isu kesihatan mental para anggota
PDRM.

01440

Tuan Yang di-Pertua, polis merupakan profesion yang paling stress dengan kerja
tanpa mengira masa, tugas yang tidak melayakkan untuk menuntut bayaran lebih masa
sebagaimana Perintah Am Bab G disifatkan sebagai sentiasa bertugas seksyen 19 Akta
Polis, tidak mendapat cuti raya, diherdik, dicerca, dimaki sehingga ada kepada risiko yang
lebih serius apabila berhadapan dengan penyakit, kKecederaan dan kematian akibat risiko
semasa menjalankan tugas.

Masyarakat tidak merasai, kecuali keluarga terdekat anggota PDRM tetapi
masyarakat hanya melihat kepada kesilapan, kesalahan dan keburukan yang sengaja
digembar-gemburkan oleh pihak yang tidak bertanggungjawab. Namun, warga PDRM
masih lagi menjalankan tugas dalam keadaan serba kekurangan dalam aspek
kelengkapan, tugas sehingga kemudahan dalam aspek kebajikan dengan balasan gaji
yang tidak setimpal dibandingkan dengan perkara yang jelas tadi.

Setiap anggota PDRM wajar menikmati keperluan dan fasiliti ketika menjalankan
tugas dan kebajikan mereka harus diambil berat supaya ianya tidak akan menjejaskan
prestasi mereka sekali gus dapat mengurangkan stress ketika menjalankan tugas. Banyak
faktor yang membolehkan seorang anggota PDRM itu mengalami masalah kesihatan
mental terutama sekali melibatkan tentang kebajikan mereka. Jadi saya mengharapkan
pihak kerajaan menyemak semula dasar-dasar yang berkaitan dengan kebajikan warga
PDRM supaya kejadian-kejadian yang tidak diingini yang melibatkan mereka tidak berlaku
lagi.
