2 DR.20.09.2021

akan menggalakkan pesawah untuk meningkatkan produktiviti pengeluaran padi di
samping mewujudkan self-regulated industry secara beransur-ansur serta mengurangkan
penglibatan dan pemantauan kerajaan di sepanjang rantaian pengeluaran padi.

Walau bagaimanapun, sebarang pengurangan atau penarikan bantuan subsidi
dan insentif input pertanian secara drastik adalah tidak disyorkan pada masa ini kerana
ianya akan menjejaskan pendapatan pesawah secara langsung malah hasil kajian
empirikal kesan subsidi ke atas pengeluaran padi dan pendapatan petani oleh Universiti
Putra Malaysia pada tahun 2019 menyatakan bahawa kedua-dua subsidi dan insentif
berasaskan input dan output masih diperlukan untuk memastikan pulangan lestari kepada
pesawah pada masa ini. Dalam hal ini, pendekatan ini akan dilaksanakan secara dengan
perancangan yang teratur dengan mengambil kira semua aspek secara menyeluruh.

Untuk makluman Ahli Yang Berhormat, buat masa ini, kerajaan akan meneruskan
pemberian subsidi dan insentif berasaskan input dan output di mana kerajaan juga telah
menawarkan kontrak kepada Pertubuhan Peladang Kebangsaan (NAFAS) untuk
membekal dan menghantar input pertanian di bawah SBPKP dan SIPP bagi tempoh 1
Julai 2021 sehingga 31 Disember 2023 bernilai RM1.82 bilion. Walau bagaimanapun,
pada masa yang sama, meskipun pemberian bantuan subsidi dan insentif dilaksanakan
bagi industri padi dan beras negara setiap tahun, namun MAFI mendapati bahawa
produktiviti kedua-dua kawasan jelapang dan luar jelapang yang diukur melalui Tahap
Sara Diri (SSL) masih belum menunjukkan peningkatan yang signifikan.

Dalam hal ini, MAFI sedang giat melaksanakan transformasi dan pembaharuan
industri padi beras negara dan dalam tempoh jangka masa pendek, sederhana dan
panjang bagi meningkatkan SSL ke tahap 75 peratus dalam Rancangan Malaysia Kedua
Belas. Pendekatan baharu antara lain merupakan pelaksanaan program SMART SBB
ataupun SMART Sawah Berskala Besar yang sedang giat dilaksanakan di beberapa
lokasi tertentu di negara kita. Sekian, terima kasih.

Tuan Yang di-Pertua: Terima kasih. Soalan tambahan pertama.

Tuan Ahmad Tarmizi bin Sulaiman [Sik]: Terima kasih Tuan Yang di-Pertua.
Terima kasih Yang Berhormat Menteri atas penjelasan dan komitmen terus kementerian
meletakkan kepentingan petani dan juga memastikan pengeluaran makanan kita akan
terus kekal.

Soalan saya, adakah pihak kementerian dapat melihat satu lagi bantuan khas
yang pernah dilaksanakan sebelum ini iaitu pada tahun 2018, bantuan khas menunggu
musim menuai iaitu kita membantu para petani kita yang menunggu masa untuk beralih
musim ketika mana suasana luar jangka yang selalu berlaku di sawah-sawah seperti
banjir, kemarau dan sebagainya?

01010

Begitu juga, soalan saya sedikit tambahannya iaitu kerajaan telah melaksanakan
Program Subsidi Baja Bio yang dilaksanakan pada musim satu 2020 yang lalu dalam Skim
Insentif Pengeluaran Padi (SIPP). Adakah kementerian bercadang meneruskan lagi
Subsidi Baja Bio ini dalam usaha untuk meningkatkan kesuburan tanah dan nutrien yang
telah pun lengkap dalam laporan soil profiling yang dilaksanakan oleh pihak kementerian
sendiri di sawah-sawah kita. Terima kasih Yang Berhormat Menteri.

Tuan Yang di-Pertua: Terima kasih. Silakan Yang Berhormat Menteri.

Datuk Seri Dr. Ronald Kiandee: Terima kasih Ahli Yang Berhormat Sik. Bantuan
Subsidi Baja Bio dan Mikrob ini dan juga Bantuan Khas Tunggu Musim adalah merupakan
dua bantuan yang dibuat oleh kementerian dalam bentuk one-off. Bantuan Subsidi Baja
Bio umpamanya dilaksanakan selama dua tahun daripada 1 Januari 2020 hingga 31
Disember 2021 yang melibatkan peruntukan sebanyak hampir RM116 ribu juta.
Sementara, Bantuan Khas Tunggu Musim adalah satu bentuk bantuan one-off yang
melibatkan bantuan sebanyak RM200 untuk jangka waktu tiga bulan.

Seperti yang saya katakan, kedua-dua ini adalah bantuan berbentuk one-off yang
dilaksanakan bagi tujuan-tujuan tertentu. Kita melihat, mengambil berat dan mengambil
maklum tentang cadangan untuk mewujudkan sebegini bentuk bantuan. Walau
