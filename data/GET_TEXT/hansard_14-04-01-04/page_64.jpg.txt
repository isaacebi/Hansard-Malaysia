56 DR.20.09.2021

01540

Saya ucapkan tahniah kepada pembangkang. Dalam CSA itu juga menekankan
tentang apa yang dikatakan reformasi Parlimen. Ketua Pembangkang tidak ada, saya
tidak takut hendak sebut reformasi kerana walaupun dia banyak berkait dengan Ketua
Pembangkang tentang reformasi ini, kalau benda itu bagus kita buatlah. Saya lihat perlu
pada reformasi di Parlimen ini.

Saya hendak menekankan tentang apa yang disebut oleh Yang Berhormat
Sepanggar tadi iaitu peruntukan yang diberikan kepada rakyat, tidak usah kira sama ada
pembangkang ataupun kerajaan, mesti sama. Saya percaya kedua-duanya dipilih oleh
rakyat dan peruntukan ini merupakan satu tindakan yang pro-rakyat dan memang betul
iaitu bahawa tidak perlu kita mendiskriminasikan di antara Ahli Parlimen Kerajaan ataupun
Ahli Parlimen Pembangkang. Ini kerana semuanya itu akan pergi kepada rakyat dan
bantuan ini mesti diberi kerana rakyat tidak bersalah dalam dia memilih kerana kita
mengamalkan demokrasi. Itu pertama.

Keduanya, dalam reformasi Parlimen ini saya harap penggal yang kita tentukan
iaitu setiap lima tahun, saya minta kalau boleh kita bersetuju lima tahun, maksudnya lima
tahun. Five years means five years. Ini kerana apa, ini kerana ia membolehkan kita
merancang dan lima tahun ini kita hendak membantu rakyat untuk merancang. Akan tetapi
kalau kita kata lima tahun selepas tiga tahun kita buat pilihan raya umum, ini seolah-olah
memberikan kelebihan kepada sebuah parti yang bentuk kerajaan untuk menggunakan
peruntukan dalam Election Commission untuk kepentingan mereka. Lebih daripada itu
sebenarnya kita menipu rakyat kerana kita beritahu kepada rakyat kita ada PRU ini dan
wakil yang kita pilih itu akan mewakili kita lima tahun. Tidak semena-mena selepas dua
tahun kita ada pilihan raya. Secara tidak langsung kita sebenarnya menipu rakyat.

Sebab itu pada saya, saya harap dalam kita yang telah diperjanjikan di antara
kerajaan dan pembangkang iaitu bahawa kita akan cuba reform-kan Parlimen ini satu
perkara yang saya rasa perlu dibincang dan diputus bersama untuk menerima ialah five
years means, five years. Jadi ini akan membantu kita untuk membuat perancangan
selama lima tahun dan keduanya kita boleh juga pada setiap tahun memberikan allocation
kepada Election Commission untuk perbelanjaan PRU yang sudah tahu memang akan
berlaku pada akhir setiap lima tahun. Kalau tidak kalau dia mengejut mana hendak cari
duit lagi? Sekarang ini hendak belanja election PRU RRM1 bilion. Akan tetapi kalau kita
boleh rancang lima tahun, tidak berubah, maka setiap tahun kita boleh allocate, RM200
juta, RM200 juta sampai lima tahun sudah RM1 bilion, duit sudah ada.

Keduanya, saya hendak minta supaya dalam reformasi Parlimen ini, Perdana
Menteri ini biar dua penggallah seperti mana yang dilakukan di Amerika Syarikat, Presiden
Amerika, empat tahun. Kerana apa? Untuk mengelak daripada dikumpulkan kuasa
kepada satu orang kalau sekiranya dia boleh menjadi Perdana Menteri lebih dari dua
penggal. Macam mana?

Penggal pertama dia jadi Perdana Menteri, apa kerja dia? Kerja dia akan cultivate
iaitu civil servant semua akan rasa takut kepada dia dan dengar cakap dia dengan
memanggil KSN, cultivate KSN itu dan suruh dia menyediakan pengganti dia. Jadi
maknanya satu kuasa itu boleh dikumpulkan kepada satu individu, kalau dia dibenarkan
boleh menjadi Perdana Menteri tidak kira dua penggal pun. Dia boleh guna wang untuk
hendak bantu ahli parti dia.

Banyaklah kita tengok apa yang boleh berlaku kalau sekiranya Perdana Menteri
itu duduk lama di dalam jawatan dia sebagai Perdana Menteri. Dia boleh kumpul kuasa
dan akhirnya dia akan jadi diktator secara tidak langsung. Kita tengok di banyak negara
Afrika. Walaupun dalam perlembagaan mengatakan dia cuma boleh bertanding dua kali
sahaja, tetapi sebaik sahaja dia pegang jawatan itu, masuk penggal kedua, dia sudah
mula cari jalan macam mana untuk pinda perlembagaan untuk membolehkan dia lagi
bertanding sebagai Presiden kerana jelas dua penggal tidak cukup untuk dia hendak
mengumpul kuasa dia.

Jadi inilah di antara perkara yang saya hendak sebut supaya nanti bawa, kita
boleh bahas dan kita terima untuk kebaikan negara kita, kita reform Parlimen kita ini.
