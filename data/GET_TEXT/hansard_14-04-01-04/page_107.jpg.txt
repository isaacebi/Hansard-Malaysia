DR.20.09.2021 99

Tuan Sanisvara Nethaji Rayer a/l Rajaji [Jelutong]: Terima kasih Tuan Yang
di-Pertua.

Tuan Yang di-Pertua: Terima kasih Yang Berhormat. Seterusnya, saya
menjemput Yang Berhormat Julau.

6.55 ptg.

Tuan Larry Soon @ Larry Sng Wei Shien [Julau]: Terima kasih Tuan Yang di-
Pertua. Saya ingin mengambil peluang untuk mengucapkan tahniah kepada Yang Amat
Berhormat Ahli Parlimen Bera yang telah dipilih secara kolektif dan majoriti oleh anggota
Ahli-ahli Parlimen Dewan Rakyat untuk diangkat menjadi Perdana Menteri Malaysia Ke-
9. Tidak dilupakan jasa besar yang telah dicurahkan oleh Mantan Perdana Malaysia
Menteri Ke-8 iaitu Ahli Parlimen Pagoh yang mula mengemudi negara ketika satu dunia
sedang bergelut dalam melawan krisis kesihatan wabak COVID-19.

Walaupun hanya menjadi ketua kerajaan untuk tempoh seketika tetapi jasa Ahli
Parlimen Pagoh dalam memberikan pelbagai bantuan dan_inisiatif tunai untuk
melestarikan kehidupan rakyat amatlah besar. Sumbangannya dan impaknya masih
terasa sehingga ke hari ini.

Tuan Yang di-Pertua, antara inti pati ucapan saya pada perbahasan kali ini adalah
saya ingin menyentuh mengenai industri penanam lada. Seperti mana kita tahu, lada
adalah emas hitam terpenting yang diusahakan pekebun-pekebun kecil di Sarawak dan
jumlah keperluan pengeluaran lada ialah sebanyak 98 peratus daripadanya adalah datang
dari Sarawak. Di Sarawak, industri penanaman lada telah banyak mewujudkan peluang
pertanian, pekerjaan dan perniagaan buat pekebun dan usahawan kecil dalam meraih
pendapatan. Justeru itu Tuan Yang di-Pertua, saya ingin bertanyakan kepada
kementerian berkenaan. Adakah pihak kementerian bersedia untuk menarik lebih ramai
pemain industri dalam dan luar negara bagi merancakkan lagi penanaman lada,
khususnya di negeri Sarawak?

Ini adalah kerana apabila kita mengambil contoh kajian kes di Vietnam, mereka
ini antara pengeluar lada terbesar di dunia kerana mereka amat menggalakkan
penyertaan pemain-pemain industri dalam dan luar negara dalam merancakkan
penanaman lada di negara mereka. Tidak kira sama ada harga komoditi ini naik ataupun
turun, mereka akan terus kekal mengusahakan tanaman ini supaya pengeluaran dapat
diteruskan dan dapat dijual di pasaran tempatan serta mengeksportnya ke negara-negara
luar.

Strategi yang mereka usahakan adalah mudah iaitu mereka membuka tanah-
tanah mereka kepada pelabur asing dan dalam hanya jangka masa 20 tahun sahaja
mereka sudah mampu mengeluarkan daripada 200,000 sehingga 300,000 tan metrik
setahun. Sepuluh kali ganda dari Malaysia walaupun Malaysia sudah pun menanam lada
selama 200 tahun.

Walaupun pelaburnya dari dana asing tetapi manfaatnya ia mewujudkan banyak
peluang pekerjaan kepada warga tempatan. Kedua, saya ingin mendapatkan penjelasan
lanjut oleh pihak kementerian. Adakah pihak kementerian mempunyai perancangan
jangka masa panjang untuk meningkatkan mutu pentadbiran dan penguat kuasaan dalam
industri lada ini?

Pertamanya, saya ingin memberikan cadangan agar pihak kementerian dapat
mengadakan kerjasama dengan Jabatan Pertanian Sarawak dalam mengemas kini
pangkalan data pekebun-pekebun kecil lada. Ini adalah kerana database Malaysian
Pepper Board (MPB) yang ada sekarang tidak dikemaskinikan dan data yang dikeluarkan
adalah tidak tepat.

#1900

Seperti contoh, ada dalam kalangan mereka pekebun kecil lada sudah meninggal.
Ada yang sudah berhenti dan ada yang beralih arah daripada penanam lada kepada
tanaman yang lain. Akan tetapi mereka tidak ditolak dari database. Impaknya, ini akan
