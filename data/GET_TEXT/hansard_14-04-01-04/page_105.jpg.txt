DR.20.09.2021 97

hariannya adalah seperti warga tempatan berkain pelikat dan berbaju Melayu. Hal-hal ini
yang kita jarang ketengahkan yang kita banggakan dalam masyarakat kita.

Sumber-sumber sejarah ini menarik untuk kita selitkan dalam pembelajaran
pelajar. Tidak ramai pelajar yang berkesempatan untuk berkunjung ke Muzium Negara,
Arkib Negara. Jadi, kementerian seharusnya menggunakan peluang ini untuk
bekerjasama dengan Kementerian Pendidikan bersama agensi-agensi ini.

Dato’ Wira Haji Amiruddin bin Haji Hamzah [Kubang Pasu]: Yang Berhormat
Balik Pulau, laluan sikit.

Tuan Muhammad Bakhtiar bin Wan Chik [Balik Pulau]: Yang Berhormat
Kubang Pasu, silakan. Cepat ya.

Dato’ Wira Haji Amiruddin bin Haji Hamzah [Kubang Pasu]: Terima kasih
Yang Berhormat Balik Pulau. Saya ingin tahu, dalam penulisan yang dibuat oleh Francis
Light itu, ada tidak dia sebut tentang— selalu kita difahamkan dalam sejarah ini, yang
membuka Pulau Pinang ialah Francis Light. Akan tetapi, ada penulisan-penulisan lain
yang menunjukkan bahawa ketika beliau mula sampai ke Pulau Pinang itu, sebenarnya
dia disambut oleh orang-orang Melayu yang berasal dari Sumatera yang datang menetap
di Batu Uban. Jadi, ada tidak ditulis dalam manuskrip yang telah Yang Berhormat Balik
Pulau sebutkan tadi itu? Terima kasih.

Tuan Muhammad Bakhtiar bin Wan Chik [Balik Pulau]: Kalau nak sebut,
panjang ini, makan masa sejam, sejarah Pulau Pinang ini. Jadi, saya syorkan Yang
Berhormat Kubang Pasu supaya membaca buku, Dari Tanjung Penaga ke George Town
tulisan Prof. Mahani Musa menyebut bahawa orang Melayu telah sampai ke Pulau Pinang
sebelum Francis Light datang ke Pulau Pinang lagi. Itu secara simple lah.

Saya harap kita boleh teruskan discourse tentang sejarah awal Pulau Pinang ya.
Saya teruskan ya, Tuan Yang di-Pertua. Ada satu minit lagi.

Seterusnya, saya juga menyentuh isu penukaran nama Politeknik Balik Pulau—
Menteri pun ada di sini— oleh Kementerian Pengajian Tinggi yang tidak sewajarnya
berlaku oleh sebab nama sedia ada menjadi simbolik kepada lokasi politeknik dan
kebanggaan warga setempat. Jadi, proses penukaran nama institusi pendidikan ini juga
seharusnya melibatkan warga setempat dalam sebarang pembuatan keputusan dalam
mengambil kira sensitiviti warga tempatan. Jadi, saya harap Menteri dapat meneliti
semula penukaran nama Politeknik Balik Pulau itu kepada nama yang lain.

Saya ada satu minit lagi. Kalau boleh saya hendak sentuh tentang isu kawasan.
lsu kawasan ialah tentang sistem perparitan yang tidak sempurna yang masih mengikat
kita pada masalah banjir terutamanya di Taman Nelayan, Taman Perda, Taman Manggis,
Kampung Suluk, Kampung Masjid dalam Parlimen Balik Pulau kerana kerap mengalami
isu banjir yang akhirnya penduduk akan mengalami kerosakan harta benda.

01850

Saya harap perlu ada pemantauan yang lebih keras terhadap pemaju hartanah
dan pihak kontraktor agar mematuhi Manual Saliran Mesra Alam Malaysia (MASMA).
Serta saya harap supaya pihak kementerian dan Jabatan Pengairan dan Saliran (JPS)
menyegerakan Program Rancangan Tebatan Banjir (RTB) supaya apa yang dijanjikan
oleh Timbalan Menteri Kementerian Alam Sekitar dan Air (KASA) baru-baru ini supaya
dapat dilaksanakan secepat mungkin.

Saya juga mengharapkan supaya pihak berkuasa mempercepatkan proses kerja-
kerja penambahbaikan atau penambahan menara komunikasi di kawasan Balik Pulau
kerana pelajar-pelajar terpaksa keluar dari rumah mereka untuk mencari talian internet
untuk mengikuti kelas PdPR.

Jadi, saya berharap pihak berkuasa menyegerakan jalur lebar ataupun menara
telekomunikasi di kawasan Parlimen saya. Dengan itu, sekian terima kasih Tuan Yang di-
Pertua.

Tuan Yang di-Pertua: Terima kasih Yang Berhormat Balik Pulau.
