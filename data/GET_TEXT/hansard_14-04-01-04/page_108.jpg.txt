100 DR.20.09.2021

berlakunya ketidakcekapan dalam pengurusan memberi bantuan seperti baja dan racun
kerana bantuan-bantuan ini sampai kepada pihak yang salah.

Selanjutnya, antara hujah penting yang ingin saya utarakan kepada pihak
kementerian MPIC adalah adakah pihak kementerian sudah mula pengawasan dan
penguatkuasaan pasaran industri lada? Ini kerana di Sarawak berlakunya kes campuran
lada Sarawak dengan lada dari luar negara dan lada ini dijual atas nama lada Sarawak
dengan harga yang amat tinggi sedangkan kualitinya telah terjejas.

Terakhir sekali Tuan Yang di-Pertua, seperti kita semua sedia maklum pihak
kerajaan akan membentangkan RMKe-12 tidak lama lagi di dalam Dewan yang mulia ini.
Sudah pastinya agenda pemerkasaan yang kita harapkan dalam agenda Rancangan
Malaysia Kedua Belas yang bakal dibentangkan kelak oleh kerajaan semestinya
mengimpikan transformasi menyeluruh dan saya mengharapkan agar sektor perladangan
dapat diberikan nafas baharu untuk menerapkan kaedah-kaedah pertanian digital atau
pertanian moden.

Berikutan negara-negara lain sedang rancak membangunkan industri selaras
dengan Revolusi Perindustrian 4.0, negara kita juga harus bergerak seiringan dan tidak
boleh ketinggalan. Maka saya berharap agar untuk sasaran tempoh jangka masa yang
panjang ini, pihak kerajaan dapat menerapkan bagi konsep pertanian digital atau
pertanian moden dalam melatih petani dan pekebun kita berintegrasi dengan kecanggihan
internet of things (OT), dengan izin, digitalisasi dan penggunaan social media yang
meluas agar hasil keluaran mereka dapat memenuhi permintaan yang tinggi.

Tuan Yang di-Pertua, saya ingin menyentuh mengenai isu infrastruktur dan fasiliti
yang masih berlarutan menjadi masalah tanpa jalan penyelesaian yang tuntas.
Pertamanya, saya ingin menyentuh berkenaan akses internet knususnya di kawasan saya
di Julau. Untuk makluman Tuan Yang di-Pertua, akses internet di kawasan saya
penduduk-penduduk yang tinggal di rumah panjang, tidak mendapat akses internet ini
untuk tujuan pembelajaran anak-anak mereka. Menurut tinjauan saya, hampir 50 buah
rumah panjang di enam kawasan seperti di Ulu Kota, Ulu Wak, Dayu, Genega, Ulu
Pedanum, Merurun, Ensiring dan Ulu Sugai tidak langsung liputan rangkaian mahupun
capaian internet.

Paling menyayatkan hati adalah pada bulan Ogos yang lepas, terdapat seorang
pelajar berusia 17 tahun mati dilanggar lari di kawasan jalan Julau-Nanga Entabai kerana
sedang berusaha untuk mencari liputan internet. Saya selaku wakil rakyat Julau dengan
ini ingin mengambil kesempatan untuk mengucapkan salam takziah buat keluarga
mendiang, Kamalia Fran George di atas tragedi yang menimpa. Lebih menyedihkan lagi,
ada yang terpaksa membahayakan diri dengan meredah masuk ke dalam kawasan hutan
dan bukit bagi mendapatkan liputan internet dan ini amat membahayakan keselamatan
mereka.

Tuan Yang di-Pertua, isu fasiliti yang saya ingin bangkitkan seterusnya di sini
adalah mengenai isu air bersih yang saya ingin utarakan kepada Kementerian
Pembangunan Luar Bandar. Untuk makluman Tuan Yang di-Pertua, di kawasan Parlimen
Julau hampir separuh penduduk rumah panjang di sini adalah pekebun kecil kelapa sawit.
Di kawasan ini, penduduk-penduduk hanya bergantung kepada air sungai sebagai sumber
dan air sungai di kawasan ini tidak selamat untuk digunakan kerana kualiti airnya tidak
bersih ekoran pencemaran dan tidak selamat untuk digunakan.

Justeru itu, saya meminta agar Kementerian Pembangunan Luar Bandar (KPLB)
dapat membuat sesuatu dengan mengatur bekalan air bersih di kawasan Parlimen Julau
khususnya di kawasan-kawasan rumah panjang sepanjang Jalan Lasi, Jalan Julau-
Entabai, Jalan Nanga Buku, Jalan Nunggang, Jalan Tugong dan Jalan Ulu Wak. Bagi
memastikan penduduk-penduduk setempat mendapat manfaat air bersih yang selamat
untuk mereka gunakan dalam kehidupan seharian.

Di dalam kesempatan ini, saya ingin menzahirkan rasa syukur kepada mantan
Menteri KPKT yang sebelum ini telah meluluskan pembinaan Balai Bomba dan
Penyelamat Kategori E yang dilengkapi dengan peralatan asas seperti balai-balai bomba
lain dan dikawal selia oleh seorang pegawai bomba dari pusat. Pembinaan balai bomba
