40 DR.20.09.2021

frontliners yang bertungkus-lumus dalam pengurusan pandemik ini. Jasamu amat
dihargai. Sekian.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Lanang. Masa ada satu minit saja lagi sebelum pukul satu. Saya hendak
menjemput Yang Berhormat Cameron Highlands memulakan dulu, kemudian kita akan
break pukul 1 dan sambung 2.30 petang.

Sila Yang Berhormat Cameron Highlands.

12.58 tgh.

Tuan Ramli bin Dato' Mohd Nor [Cameron Highlands]: Bismillahi Rahmani
Rahim. Terima kasih Tuan Yang di-Pertua. Assalamualaikum warahmatullahi
wabarakatuh dan salam sejahtera. Terima kasih diucapkan kepada Tuan Yang di-Pertua
Dewan kerana memberi ruang kepada saya untuk turut serta dalam perbahasan ini.

Pertama kali saya ingin menjunjung kasih titah ucapan Duli Yang Maha Mulia Seri
Paduka Baginda Yang di-Pertuan Agong semasa pembukaan sidang Parlimen Penggal
Keempat, Mesyuarat Pertama, sesi Parlimen Ke-14 ini.

Untuk makluman, pada hari ini adalah hari yang ke-604 buah negara kita diserang
oleh pandemik COVID-19. Bermula pada 25 Januari 2020 yang melibatkan pelancong dari
China yang tiba di Johor Bahru melalui Singapura. Kebanyakan negara telah menerima
hakikat bahawa pandemik COVID-19 ini tidak akan berakhir sepenuhnya. la akan berubah
menjadi endemik iaitu penyakit yang akan terus wujud di dalam masyarakat kita.

Negara Australia pada mulanya menyasarkan COVID-19 sifar telah mengubah
polisi kepada mengawal jangkitan. New Zealand yang berbulan-bulan tidak ada kes, telah
tiba-tiba muncul virus dan tindakan segera dilakukan bagi membendungnya dan
menerima hakikat bahawa penyakit ini tidak akan hilang sedemikian daripada permukaan
bumi ini. Malaysia juga telah membayangkan bahawa pandemik ini akan menjadi
endemik.

Menurut Yang Berhormat Menteri Kesihatan, Tuan Khairy Jamaluddin, negara kita
akan beralih ke keadaan endemik pada bulan Oktober tahun ini. Oleh itu, janganlah kita
cepat berpuas hati. Pelbagai usaha hendaklah diteruskan dan ditingkatkan bagi
mengekang penularan penyakit ini. Kerajaan hendaklah terus berusaha_ untuk
menurunkan kes jangkitan COVID-19 ini dan mencapai imuniti berkelompok untuk negara
kita.

Tuan Yang di-Pertua, baru-baru ini terdapat berita berkenaan sebuah medan
selera yang popular di Suria KLCC akan ditutup selamanya.

Timbalan Yang di-Pertua [Dato' Mohd Rashid Hasnon]: Ahli Yang Berhormat,
Oleh sebab masa telah pukul 1 dan nak masuk point baru, kita berhenti di sini. Ahli-ahli
Yang Berhormat, kita berhenti rehat dan akan disambung semula pada jam 2.30 petang.

Tuan Rani bin Dato' Mohd Nor [Cameron Highlands]: Baik, terima kasih Tuan
Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Ahli
Yang Berhormat.

[Mesyuarat ditempohkan pada pukul 1.01 tengah hari]
