44 DR.20.09.2021

Tuan Yang di-Pertua: Sebelum pukul 10.00 pagi.
Tuan Sanisvara Nethaji Rayer a/l Rajaji [Jelutong]: Sebelum pukul 10.00 pagi?
Tuan Yang di-Pertua: Ya, sebab 24.

Tuan Sanisvara Nethaji Rayer a/l Rajaji [Jelutong]: Bolehkah Tuan Yang di-
Pertua maklumkan sekarang tentang apa yang akan diputuskan sama ada usul itu akan
dibenarkan ataupun tidak.

Tuan Yang di-Pertua: Saya masih lagi tengah menyemak fakta-fakta yang lepas
itu apa yang terjadi, apa soalan yang telah ditanya dan sebagainya.

Tuan Sanisvara Nethaji Rayer a/l Rajaji [Jelutong]: Oleh kerana usul itu adalah
sesuatu yang saya juga ingin mengaitkan dengan...

Tuan Yang di-Pertua: Saya faham, saya akan jawab selewat-lewatnya esok pagi,
ya.

Tuan Sanisvara Nethaji Rayer a/l Rajaji [Jelutong]: ...Kes-kes Teoh Beng Hock
dan juga kematian-kematian dalam lokap yang berlaku baru-baru ini.

Tuan Yang di-Pertua: Ya.

Tuan Sanisvara Nethaji Rayer a/l Rajaji [Jelutong]: Oleh sebabnya Tuan Yang
di-Pertua, dengan ringkas— saya akan tunggu jawapan. Kita lihat dalam kes Deva
Segayam, tindakan telah diambil kita puji Kementerian Dalam Negeri di mana suspek yang
terlibat telah dituduh tetapi dalam kes Muhammad Adib Mohd. Kasim, saya telah
membangkitkan perkara ini bagi pihak semua Ahli-ahli Parlimen di sebelah sini.

Tuan Yang di-Pertua: Faham, faham.

Tuan Sanisvara Nethaji Rayer a/l Rajaji [Jelutong]: Sehingga sekarang tidak
ada mana-mana suspek dituduh dan begitu juga dengan kes Teoh Beng Hock sehingga
sekarang tiada penyelesaian.

Tuan Yang di-Pertua: Akan tetapi usul Yang Berhormat hanya tentang arwah
Adib.

Tuan Sanisvara Nethaji Rayer a/l Rajaji [Jelutong]: Ya, tetapi boleh
dibahaskanlah semua perkara itu. Saya akan tunggu jawapan, Tuan Yang di-Pertua.
Terima kasih, Tuan Yang di-Pertua.

Tuan Yang di-Pertua: Ya. Yang Berhormat Simpang Renggam, silakan.

2.46 ptg.

Dr. Maszlee bin Malik [Simpang Renggam]: Terima kasih, Tuan Yang di-Pertua.
Bismillahi Rahmani Rahim.

Tuan Yang di-Pertua, T. Alias Taib antara pengasas gerakan sasterawan asas 50
pernah mengatakan, “Tidak ada seorang pun dilahirkan bijak atau bodoh. Pengalaman
mengasah mereka menjadi bijak ataupun bodoh”.

Tuan Yang di-Pertua, saya ingin menumpukan perbahasan saya kepada empat
tajuk utama. Pertama, isu pendidikan di kala wabak dan pasca wabak COVID-19. Kedua,
memartabatkan bahasa kebangsaan lewat relong pendidikan. Ketiga, isu literasi digital
dan keselamatan siber dan keempatnya, menjadikan sekolah dan tempat pengajian
selamat daripada gangguan seksual.

Tuan Yang di-Pertua, jika diikutkan kepada rayuan, aduan, saranan dan keluhan
puluhan ribu yang telah dihantarkan kepada saya oleh ibu bapa, para pendidik dan juga
rakyat yang cakna di dalam ranah pendidikan, tidak cukup waktu yang terhad ini kita
bawakan. Master plan ataupun pelan besar pendidikan sama ada pelan pemulihan
mahupun pelan jangka masa panjang pasca wabak sehingga kini masih lagi sepi, tidak
kelihatan. Maka, saya telah hadirkan satu solusi, satu proposal pernyataan polisi buat
