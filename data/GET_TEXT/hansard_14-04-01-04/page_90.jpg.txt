82 DR.20.09.2021

kerana sekarang ini pejabat pendidikan daerah di Machang ini menumpang di sebuah
sekolah rendah di dalam kawasan Machang iaitu di Sekolah Kebangsaan Tok Bok.

01740

Sudah sampai masanya di dalam soal kita memperkasakan bidang pendidikan ini
mana boleh Tuan Yang di-Pertua, pejabat pendidikan daerah pun menumpang di sebuah
sekolah kebangsaan.

Timbalan Yang di-Pertua [Dato' Mohd Rashid Hasnon]: Yang Berhormat,
tolong rumuskan Yang Berhormat.

Datuk Ahmad Jazlan bin Yaakub [Machang]: Bagi saya, kerajaan perlu melihat
perkara ini secara serius dan saya berharap agar di dalam belanjawan yang akan datang,
ia akan dapat dimasukkan. Saya ucap terima kasih banyak-banyak kepada Tuan Yang di-
Pertua dan bagi saya, sama-samalah kita berdoa agar Yang Amat Berhormat Bera diberi
kekuatan terus istiqamah di dalam menjalankan tugas untuk memastikan negara kita
dapat melangkah lebih baik daripada sebelumnya. Terima kasih. Assalamualaikum
warahmatullahi wabarakatuh.

Timbalan Yang di-Pertua [Dato' Mohd Rashid Hasnon]: Waalaikumusalam.
Terima kasih Yang Berhormat Machang. Sekarang saya jemput Yang Berhormat Padang
Serai kemudian diikuti dengan Yang Berhormat Tanjong Manis dan kemudian Yang
Berhormat Segambut. Sila.

5.01 ptg.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Salam sejahtera, salam harapan dan salam Keluarga Malaysia diucapkan kepada
Tuan Yang di-Pertua, Ahli-ahli Yang Berhormat di pihak kerajaan mahupun
pembangkang. Marilah kita sama-sama memanjatkan kesyukuran kerana berkat rahmat
tuhan, Malaysia kekal aman dan kita mampu bersidang pada hari ini bagi membahaskan
isu-isu yang menjadikan perhatian rakyat jelata.

Ingin saya menarik perhatian Dewan yang mulia ini mengenai isu kemiskinan.
Walaupun sudah 64 tahun berlalu selepas negara mencapai kemerdekaan, namun tahap
kemiskinan masih berada di tahap yang menyedihkan. Saya tidak menafikan bahawa
kadar kemiskinan boleh dikurangkan dengan segera. Mengikut statistik pada tahun 2019,
kadar kemiskinan adalah 5.6 peratus dan tahun seterusnya kadar ini telah meningkat
kepada 8.4 peratus.

Kadar kemiskinan di negeri Kedah pada tahun 2019 adalah 8.8 peratus dan tahun
seterusnya kadar ini menjadi 12.7 peratus. Soalan saya, apakah rancangan jangka
panjang kerajaan untuk menyelesaikan masalah ini?

Seterusnya, saya ingin membentangkan isu etika pentadbiran di negara ini. Pada
pertengahan April 1982, Mantan Yang Amat Berhormat Perdana Menteri pada ketika itu
Yang Berhormat Langkawi melancarkan Kempen Bersih, Cekap dan Amanah. Seterusnya
pada tahun 1983 diperkenalkan konsep asas iaitu Kepimpinan Melalui Teladan.
Kemudian, pada tahun 1985 telah diperkenalkan Dasar Penerapan Nilai-nilai Islam Dalam
Pentadbiran Kerajaan.

Soalan saya, selepas penerapan pelbagai kempen dan konsep yang penuh
bermoral dan beretika, mengapa kes-kes rasuah, penyelewengan dan salah guna kuasa
semakin meningkat dan berleluasa di negara ini? Adakah orang yang mempunyai kuasa
dan pangkat terlibat dalam kes-kes ini menyebabkan tiada tindakan yang diambil namun
jika orang yang mencuri kerana kesempitan hidup terus kena masuk penjara. Kenapa
perlu ada double standard?

Seterusnya saya menarik perhatian Dewan yang mulia ini mengenai isu
pertahanan. Seperti dinyatakan oleh Seri Paduka Baginda Yang di-Pertuan Agong
bahawa pertahanan negara perlu dititikberatkan dalam memastikan negara berdaulat ini
terus dilindungi berdasarkan data yang dikeluarkan oleh Global Firepower, kekuatan
