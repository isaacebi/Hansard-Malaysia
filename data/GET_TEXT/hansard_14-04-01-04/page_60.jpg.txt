52 DR.20.09.2021

01520

Under principle six of the United Nations 1541, there are three methods to reach
full measure of self-government either by emergence as a sovereign independent state or
free association with an independent state or integration with an independent state. Sabah
pada ketika itu Tuan Yang di-Pertua telah memilih pilihan ketiga iaitu through integration
with an independent state.

Namun seperti dikehendaki oleh Pertubuhan Bangsa-Bangsa Bersatu, Malaysia
hendaklah menghantar laporan kemajuan kepada Setiausaha Agung Pertubuhan Bangsa-
Bangsa Bersatu. Dimaklumkan kepada saya bahawa satu laporan pun tidak pernah
dihantar setelah Persekutuan Malaysia dibentuk pada September 1963. Oleh itu, saya
mohon penjelasan daripada kerajaan sama ada perkara ini benar atau tidak dan sekiranya
benar, mengapa tidak dibuat dan apakah implikasi undang-undang yang bakal berlaku?

Menyentuh mengenai MoU di antara kerajaan dan pihak pembangkang. Tuan
Yang di-Pertua, sekali ditegaskan bahawa kami tidak pernah dilibatkan daripada awal
tentang perbincangan MoU ini dengan kerajaan dan jika adapun sekadar jemputan untuk
di taklimat kan persetujuan MoU ini dengan kerajaan. Ini mungkin berlaku disebabkan
kami bukan sebahagian daripada Pakatan Harapan. Kami tidak dilibatkan daripada
peringkat awal. Namun Parti Warisan, kami tiada halangan untuk menyokong
transformasi-transformasi di bawah MoU di antara kerajaan dengan pihak pembangkang
selagi mana ia memberi manfaat kepada rakyat pada keseluruhannya.

Kita perlu menghormati dan meraikan akan perbezaan pendapat kerana mungkin
rakan-rakan dalam blok pembangkang melihatnya dari sudut pandangan yang berbeza.
Namun kami di pihak Warisan, jangan pula dikatakan tidak mengutamakan kepentingan
rakyat, tidak menyokong transformasi kerajaan dan Parlimen dan kononnya tidak patuh
kepada saranan Duli Yang Maha Mulia Seri Paduka Baginda Yang di-Pertuan Agong agar
fokus kepada pemulihan negara wajar diutamakan.

Perlu juga diingatkan, bahawa ketidakstabilan kerajaan berpunca daripada
Langkah Sheraton dan diikuti oleh perpecahan dalaman dalam Kerajaan Perikatan
Nasional itu sendiri. la bukan disebabkan oleh blok pembangkang yang mana sepatutnya
MoU di kalangan Kerajaan Perikatan Nasional itu yang perlu ditandatangani. Sebagai
anggota pembangkang, peranan semak dan imbang harus diperkasakan bukan
dilemahkan. Sebarang perjanjian berkemungkinan akan mengikat kebebasan kami untuk
mempersoalkan dasar dan pelaksanaan yang dibuat oleh kerajaan.

Sebagai contoh Tuan Yang di-Pertua, menyentuh mengenai Pemerkasaan Pelan
COVID-19, tambahan dana sebanyak RM110 bilion. Jika ia untuk kepentingan rakyat,
yang mana kita semua tahu amat terkesan, tidak akan kita selaku wakil rakyat tidak
memberikan sokongan. Namun jauh lebih penting daripada itu juga sebagai memenuhi
proses semak dan imbang, kita perlu juga tahu bagaimana wang itu akan dibelanjakan,
daripada mana sumber itu diperolehi? Apakah akan ada mekanisme untuk memastikan
agar golongan sasar dapat dibantu dan akhir sekali, daripada mana sumber ini diperolehi?

Perlu Dewan ini dimaklumkan juga bahawa dalam tempoh dua tahun Kerajaan
Perikatan Nasional memerintah, sebanyak lebih RM530 bilion telah dibelanjakan melalui
pakej-pakej rangsangan, di mana kita sebagai Ahli Parlimen pembangkang sebelum ini
bersetuju bahawa hasil dan impaknya kepada rakyat dan negara masih belum kelihatan.

Bukankah kita sebagai Ahli Parlimen pembangkang sebelum ini juga bersetuju
bahawa kita perlu memastikan setiap sen duit rakyat yang dibelanjakan termasuklah wang
tambahan yang kita setuju untuk diluluskan di masa akan datang perlu menepati sasaran
dan tiada ketirisan dan penyalahgunaan dana awam. Bukankah agak melucukan bagi kita
diminta untuk setuju dahulu,... [Tidak jelas] kemudian dan jika tidak menepati cita rasa,
kita tarik MoU itu.

Sebelum ini juga, kita sering mengatakan Kerajaan Perikatan Nasional adalah
kerajaan tebuk atap, kerajaan pintu belakang dan rakyat bertanya, adakah dengan MoU
ini secara tidak langsung kita mengiktiraf akan kewujudan kerajaan yang merampas
mandat rakyat ini? Persoalan seumpama inilah yang mengakibatkan rakyat di luar sana
keliru akan tindak tanduk kita sebagai pemimpin.
