54 DR.20.09.2021

segi tafsiran parti yang memenangi kerusi terbanyak sewajarnya menjadi kerajaan tidak
lagi berbangkit pada masa akan hadapan.

Tuan Yang di-Pertua, oleh kerana masa tidak mencukupi sekali lagi saya
mengucapkan terima kasih kepada Dewan yang mulia ini kerana telah memberikan
peluang kepada saya. Akhir sekali, saya suka menyebut semula apa yang dititahkan oleh
Seri Paduka Baginda Yang di-Pertuan Agong yang menasihati agar kesemua Abhli-ahli
Yang Berhormat tidak sama sekali meletakkan masa hadapan negara dan rakyat sebagai
taruhan dan percaturan untuk mencapai agenda tertentu. Harapan saya agar Ahli
Parlimen di sebelah sana tidak lagi cuba untuk menghuru-harakan negara dan meletakkan
kebajikan rakyat serta pembangunan negara sebagai keutamaan. Sekian Tuan Yang di-
Pertua, terima kasih.

Tuan Yang di-Pertua: Terima kasih Yang Berhormat Sepanggar. Sekarang Yang
Berhormat Padang Rengas. Selepas Yang Berhormat Padang Rengas, Yang Berhormat
Lembah Pantai, diikuti Yang Berhormat Baling dan Yang Berhormat Puchong. Yang
Berhormat Padang Rengas, silakan.

01530

Dato’ Seri Mohamed Nazri bin Abdul Aziz [Padang Rengas]: Terima kasih
Tuan Yang di-Pertua. Saya pertama sekali mahu bahas berkenaan dengan keputusan
yang telah dibuat oleh Mahkamah Tinggi berkenaan dengan pemberian hak kerakyatan
kepada seorang anak yang dilahirkan di luar negara dan ibunya sahaja merupakan rakyat
Malaysia. Oleh kerana berdasarkan kepada itu sahaja, maka dia tidak dapat menjadi
rakyat Malaysia.

Pertama sekali saya hendak sebut ini merupakan satu diskriminasi yang mana
disebut oleh rakan saya sebelah saya ini. Diskriminasi terhadap wanita. Jadi, kepada saya
untuk menghukum kaum wanita, anak mereka tidak akan menjadi warga negara semata-
mata kerana mereka bernikah dengan orang luar dan anak dilahirkan di luar negara. Ini
satu bentuk diskriminasi yang tidak sepatutnya wujud dalam masa kita berada dalam
tahun 2021. Pada saya ini satu medieval thinking dan dia memang begitu jelas sekali
merupakan diskriminasi terhadap kaum wanita.

Saya terbaca dalam satu laporan dalam internat berkenaan dengan gen atau
pun DNA seorang anak yang dilahirkan kepada ibu bapa. Sebenarnya, daripada segi
darah dia 50-50. Tidak ada pula kalau keluar anak, maka bapa itu mungkin mempunyai
70 percent daripada darah dia dan wanita 30 percent. Tidak betul itu. Dia 50-50. Kalau ini
merupakan satu perkara yang telah pun dikaji dan didapati betul, maka tidak berbangkitlah
soal seseorang itu tidak merupakan pure kepada negara itu kerana ibunya melahirkan dia
di luar negara dan dianggap sebagai bapa nya itu orang luar negara. Makanya, dia berhak
menjadi warganegara, negara bapanya. This is medieval thinking dan tidak sepatutnya
pun dilayani pada tahun 2021.

Oleh sebab itulah saya tidak bersetuju kalau sekiranya kerajaan membuat
rayuan di atas keputusan yang telah dibuat oleh hakim di Mahkamah Tinggi. Saya
langsung tidak bersetuju. Kerana apa? Kebiasaannya, iaitu rayuan ini selalunya diberikan
kepada pihak defendan. Kalau di peringkat Mahkamah Tinggi, hakim telah mendapat
bahawa seseorang itu berjaya dalam dia membawa satu kes terhadap kerajaan ataupun
dia minta kepada hakim untuk membuat satu keputusan.

Kalau dia tidak memihak kepada orang yang merayu, maka saya kira hak untuk
merayu itu diberikan kepada orang yang membawa kes terhadap kerajaan. Akan tetapi
apabila Mahkamah Tinggi telah membuat keputusan, maka kepada saya, kerajaan tidak
perlu merayu. Tidak perlu merayu kerana seperti saya sebut, rayuan itu selalunya
diberikan kepada orang yang kalah dalam kes dia membawa terhadap kerajaan ataupun
kerajaan mendakwa dia di bawah Akta Kanun Keseksaan.

Jadi, saya mintalah kerajaan, adalah ihsan terhadap kaum wanita kita dan juga
kepada anak yang tidak berdosa. Anak ini bukan dia boleh minta dalam perut emak dia
memohon supaya dilahirkan di Malaysia. Dia tidak ada keupayaan dan bukan sahaja kita
melakukan diskriminasi terhadap kaum wanita tetapi juga kita melakukan satu kesalahan
