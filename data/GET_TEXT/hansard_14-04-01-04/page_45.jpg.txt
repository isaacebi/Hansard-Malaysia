DR.20.09.2021 37

untuk membuat aduan tersebut. Saya telah membawa isu ini ke Dewan yang mulia ini
pada bulan Julai, akan tetapi masalah ini masih belum siap diselesaikan. Malah ada juga
yang maklumat peribadi dalam MySejahtera adalah salah. Ke manakah mereka dapat
membuat pembetulan tersebut? Adakah kerajaan akan menambah baik penggunaan
aplikasi MySejahtera memandangkan ia perlu digunakan untuk ke mana-mana pada masa
sekarang termasuk tandas di Parlimen.

Saya mencadangkan agar helpline atau helpdesk yang sedia ada ditambah baik
supaya masalah-masalah yang wujud dapat diselesaikan secepat mungkin termasuk
proses mengemaskinikan status serta pengeluaran sijil vaksinasi digital untuk mereka
yang lengkap dua dos vaksinasi. Selain itu, bagaimanakah kerajaan dapat memastikan
hak warga emas atau golongan yang tidak mempunyai smartphone dipelihara? Banyak
kali mereka tidak dibenarkan masuk ke premis kerana tiada MySejahtera untuk
membuktikan mereka telah fully vaccinated, dengan izin.

Walaupun seseorang boleh menunjukkan kad vaksinasi yang diterima selepas
suntikan sebagai bukti semasa perjalanan rentas negeri dan daerah mahupun aktiviti
sosial lain tetapi kad ini senang dipalsukan kerana tidak mengandungi sebarang ciri-ciri
keselamatan seperti barcode atau sebagainya. Jadi, adakah kerajaan berhasrat untuk
mengeluarkan kad vaksinasi rasmi yang dilengkapi dengan ciri-ciri keselamatan tertentu
kepada golongan yang tidak mempunyai aplikasi MySejahtera khususnya golongan warga
emas dan penduduk luar bandar yang sebelum ini mendaftar pengambilan vaksin mereka
secara manual disebabkan tidak memiliki telefon pintar ataupun tidak mempunyai akses
Internet.

Tuan Yang di-Pertua, kerajaan menetapkan harga siling untuk ujian RT-PCR
berharga RM150, rapid molecular yang membolehkan ujian diperoleh dengan pantas
pada harga RM270, RTK-Antigen pada harga RM60, dan ujian pantas mengesan antibodi
pada kadar RM50 di Semenanjung. Harga siling RT-PCR di Sabah dan Sarawak pula
ditetapbkan RM200, rapid molecular pada harga RM350, RTK-Antigen pada harga RM80
dan ujian pantas antibodi pada harga RM70. Kenapakah rakyat Sarawak perlu membuat
ujian calitan dengan harga yang lebih tinggi? Sejak penetapan harga siling untuk ujian
calitan COVID-19, berapakah aduan yang telah diterima dan adakah sebarang
penguatkuasaan telah dibuat?

Pada bulan Julai yang lepas, sahabat saya, Yang Berhormat Sarikei telah
membuat ujian PCR di Kuala Lumpur dengan harga RM480. Kenapakah ini boleh berlaku
walaupun adanya harga siling ini? Selain itu, baru-baru ini kerajaan telah menetapkan
harga siling untuk RTK-Antigen Saliva Test pada RM19.90. Akan tetapi masih banyak
golongan B40 tidak mampu membeli test kit ini terutama mereka yang mempunyai ramai
ahli keluarga. Adakah kerajaan akan memberi subsidi pembelian kit ujian kendiri COVID-
19 kepada rakyat kita? Malah pengumuman kerajaan untuk menetapkan harga siling
tanpa sebarang perbincangan dengan pembekal atau pihak farmasi telah mengakibatkan
mereka mengalami kerugian kerana stok yang dibeli, sebelum ini adalah pada kos yang
lebih tinggi daripada harga siling.

Kita tahu bahawa saliva test kit ini akan digunakan secara meluas dalam norma
baharu ini. Jadi, saya mencadangkan supaya kerajaan dapat memberi subsidi yang
secukupnya untuk mengurangkan harga fest kit kepada lebih kurang RM10 atau lebih
murah lagi supaya sebanyak mungkin rakyat dapat menjalani ujian tersebut di rumah
sendiri. Saya juga mengalu-alukan pengumuman kerajaan untuk memberikan ujian test
kit secara percuma untuk golongan B40 namun saya berharap mekanisme pengedaran
akan diperhalusi supaya semua orang yang berhak akan dapat mendapatkannya secepat
mungkin.

Kalau kita lihat tahun lalu, ramai yang tidak dapat mask yang dijanjikan oleh
kerajaan. Maka saya cadangkan kerajaan menggunakan data JKM atau data yang tepat
untuk memastikan semua mendapat test kit dan care package tersebut secepat mungkin.
Selain itu, apakah tindakan kerajaan untuk mengurangkan laporan false positive atau false
negative daripada RTK-Antigen Saliva Test ini? Pada hari Rabu lepas, terdapat 12 orang
yang mengambil ujian saliva test yang telah mendapat keputusan false positive di
Parlimen.
