36 DR.20.09.2021

jantina dan kaum kepada Dewan yang mulia ini ataupun saya boleh tulis surat kepada
Amanah Ikhtiar Malaysia...

Datuk Haji Shabudin Yahaya [Tasek Gelugor]: Baik. Saya harap Yang
Berhormat boleh terus tulis kepada Amanah Ikhtiar Malaysia, kita akan menjawab secara
bertulis.

Tuan Sivarasa Rasiah [Sungai Buloh]: Baik, terima kasih Yang Berhormat
Tasek Gelugor.

Datuk Haji Shabudin Yahaya [Tasek Gelugor]: Terima kasih. Baik, seterusnya.
Dalam hal ini, saya hendak memohon, oleh sebab Amanah Ikhtiar Malaysia ini sudah pun
wujud lebih kurang 34 tahun dan telah pun menunjukkan satu prestasi yang baik, yang
telah diuruskan oleh pimpinan-pimpinan Amanah Ikhtiar Malaysia sebelum ini, maka saya
menyedari bahawa perlu diberi perhatian oleh pihak kerajaan di mana Amanah Ikhtiar
Malaysia sekarang cuba untuk mewujudkan lagi satu kumpulan sahabat yang kita panggil
Sahabat Muda yang berusia di antara 20 tahun sehingga 40 tahun.

Sekarang ini kebanyakan sahabat kita berusia lebih daripada 40 tahun dan ke
atas. Jadi oleh sebab kita lihat sekarang ini keperluan masyarakat orang muda untuk
memulakan kehidupan mereka dengan lebih berkesan dengan cara bantuan-bantuan
mikro ini, mereka boleh menjalankan perniagaan-perniagaan kecil secara berkumpulan
dan sebagainya.

Justeru dengan sebab itu saya selaku Pengerusi, ingin memohon kepada pihak
Kementerian Kewangan ataupun kepada pihak kerajaan untuk memberikan sumbangan
sekurang-kurangnya RM50 juta bagi kita mewujudkan 17 ribu lagi sahabat muda bagi kita
menjanakan ekonomi dan kita memulihkan keadaan sedia ada. Saya mencadangkan juga
isu ini dimasukkan dalam perancangan PEMULIH yang dikendalikan ataupun
dipengerusikan oleh Yang Berhormat Pagoh.

Jadi Tuan Yang di-Pertua, satu yang akhir sekali saya nak minta ialah tentang
jalur lebar yang perlu kita bangunkan sekarang. Saya mohon kepada Kementerian
Komunikasi dan Multimedia untuk tolong melihat di kawasan saya, di kawasan Parlimen
Tasek Gelugor khususnya di kawasan Ara Kuda dan juga Pokok Sena di mana jalur lebar
dan juga capaian Internet perlulah diperkasakan kerana ada institusi-institusi pendidikan
di kawasan tersebut termasuklah Institut Kemahiran Mara Seberang Perai Utara,
politeknik, kolej komuniti dan juga kolej matrikulasi selain daripada sekolah-sekolah
menengah dan sekolah rendah.

Jadi, keperluan ini amat mendesak kerana kegagalan menyediakan jalur lebar
kepada masyarakat ini akan menjejaskan apa yang telah kita rancang dan kita hasratkan
untuk pembangunan pendidikan dan sebagainya.

Justeru dengan sebab itu Tuan Yang di-Pertua, saya menyokong Titah Seri
Paduka Baginda Yang di-Pertuan Agong dan saya sudahi dengan assalamualaikum
warahmatullahi wabarakatuh.

Timbalan Yang di-Pertua [Dato’ Mohd Rashid Hasnon]: Baik. Pokok Sena
bukan Parlimen Pokok Sena ya, di kawasan Pokok Sena. Terima kasih Yang Berhormat
Tasek Gelugor. Sekarang saya jemput Yang Berhormat Lanang kemudian diikuti oleh
Yang Berhormat Cameron Highlands dan kemudian Yang Berhormat Simpang Renggam.

Sila Yang Berhormat Lanang, 12 minit.

12.45 tgh.

Puan Alice Lau Kiong Yieng [Lanang]: Terima kasih Tuan Yang di-Pertua
kerana memberi peluang kepada Lanang untuk membahaskan Usul Menjunjung Kasih
Titah Seri Paduka Baginda Yang di-Pertuan Agong di atas Titah Tuanku di Dewan ini.

Tuan Yang di-Pertua, saya banyak menerima aduan bahawa individu yang telah
lengkap dua- dos suntikan vaksin COVID-19 tidak diberikan sijil vaksinasi digital dalam
aplikasi MySejahtera. Status mereka belum lagi dikemas kini dan mereka tidak tahu mana
