108 DR.20.09.2021

amat besar. Tuan Yang di-Pertua, apa sudah berlaku kepada Encik Leong ini? Bulan
lepas beliau membunuh diri, mati. Bunuh diri kerana tidak tahan lagi dan meninggalkan
seorang ibu yang berusia 70 tahun lebih.

Saya percaya ramai yang bunuh diri, ada yang sudah mula tidak siuman termasuk
mereka daripada pengusaha SME kerana pandemik COVID-19 ini. Jadi kira harus ingat
Tuan Yang di-Pertua, SME adalah tunjang ekonomi negara, 97 peratus daripada
perniagaan di Malaysia ialah SME.

Tuan Yang di-Pertua: Yang Berhormat sudah lebih empat minit tahu.

Tuan Khoo Poay Tiong [Kota Melaka]: Ya, sedikit sahaja. Terima kasih Tuan
Yang di-Pertua. Tahun lepas mereka masih boleh tahan, SME ini tetapi tahun ini mereka
sudah “nyawa-nyawa ikan”. Jadi saya hendak tanya kepada Yang Berhormat Menteri
Kewangan, apakah strategi baru yang kerajaan boleh lakukan untuk bantu SME supaya
mereka tidak bankrap.

Akhir kata Tuan Yang di-Pertua, saya harap para Menteri dan kerajaan tolonglah,
lihatlah penderitaan yang dihadapi oleh rakyat. Dengarlah suara rakyat. Kita lihat minggu
lepas 13 September, Pakatan Harapan dengan kerajaan telah tandatangani MoU
Transformasi dan Kestabilan Politik. Ini satu perkara yang baik di mana dapatlah kita
selesaikan krisis politik bagi sementara waktu.

Akan tetapi kita masih ada dua krisis besar iaitu krisis kesihatan dan krisis
ekonomi, di mana saya harap supaya semua parti politik kita boleh berganding bahu
menyelesaikan dua masalah ini. Maka dengan ini, saya mohon menyokong usul
menjunjung kasih titah Kebawah Duli Yang Maha Mulia Seri Paduka Baginda Yang di-
Pertuan Agong. Terima kasih, Tuan Yang di-Pertua.

Tuan Yang di-Pertua: Yang Berhormat Kota Melaka, terima kasih. Yang
Berhormat Kota Samarahan, silakan.

7.49 mlm.

Puan Rubiah binti Wang [Kota Samarahan]: Bismillahi Rahmani Rahim.
Assalamualaikum warahmatullahi wabarakatuh. Terima kasih Tuan Yang di-Pertua.

Terlebih dahulu saya ingin menjunjung kasih Titah Kebawah Duli Yang Maha
Mulia Seri Paduka Baginda Yang di-Pertuan Agong dan menzahirkan ucapan dirgahayu
ke atas tuanku di atas keprihatinan tuanku terhadap kebajikan rakyat.

01950

Pada kesempatan ini patik dan warga Kota Samarahan mendoakan agar tuanku
serta Seri Paduka Baginda Raja Permaisuri Agong dan seluruh ahli kerabat diraja tuanku
dilimpahi rahmat dan senantiasa di bawah pelindungan Tuhan yang maha Esa. Semoga
terus memayungi rakyat Malaysia dan menjadi tonggak kestabilan negara.

Tuan Yang di-Pertua, tahniah diucapkan kepada Yang Amat Berhormat Dato’ Sri
Ismail Sabri bin Yaakob kerana telah dilantik sebagai Perdana Menteri yang kesembilan.
Sepertimana titah Tuanku, saya juga pada kesempatan ini ingin mengucapkan ribuan
terima kasih dan penghargaan kepada Yang Berhormat Pagoh atas jasa bakti di
sepanjang menerajui negara sebagai Perdana Menteri yang kelapan.

Banyak usaha yang telah dilaksanakan oleh Yang Berhormat Pagoh terdahulu
perlu diteruskan. Antaranya ialah Program Pemulihan Negara, Pakej Rangsangan
Ekonomi dan lain-lain program pembangunan semula negara yang terjejas sejak dunia
dilanda pandemik COVID-19. Saya berharap rang undang-undang kestabilan politik
terutamanya akta lompat parti dapat diperkenalkan oleh kerajaan dalam memastikan kita
sebagai pemimpin yang menerajui negara ini dapat kekal berada di atas landasan masing-
masing demi rakyat dan juga demi negara.

Tuan Yang di-Pertua, kerajaan telah membelanjakan RM530 bilion dalam
mengendalikan Program Pemulihan Negara khususnya dalam memulihkan ekonomi dan
mensejahterakan kehidupan rakyat untuk kembali seperti dahulu. Saya berterima kasih
