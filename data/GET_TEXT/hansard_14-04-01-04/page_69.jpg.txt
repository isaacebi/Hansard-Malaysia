DR.20.09.2021 61

untuk memastikan kadar vaksinasi di Baling, sebab Baling disebut dua kali semalam oleh
Yang Berhormat Menteri, insya-Allah akan mencapai 80 peratus dalam masa yang
terdekat ini.

Saya juga sentiasa turun padang. Syabas dan tahniah kepada Yang Berhormat
Menteri Kesihatan, kepada DG Kesihatan yang turun padang. Saya melihat semalam
Yang Berhormat Menteri pergi Kajang, Yang Berbahagia DG pergi ke Baling. Terima
kasih kerana cakna dan keprihatinan untuk memastikan penerima vaksin mencapai imuniti
berkelompok di Baling.

Untuk makluman Yang Berhormat Menteri, rakyat Baling perlu divaksinkan
seramai 108,000 orang kalau pengundinya 21 tahun ke atas. Akan tetapi, kalau seperti
Yang Berhormat Muar hendak, insya-Allah menjadi kenyataan, 158,000 orang rakyat
Baling harus divaksinkan. Setakat hari ini, 78 peratus telah menerima dos pertama, iaitu
82,680 orang. Dos kedua sebanyak 48 peratus iaitu seramai 50,880 orang. Terima kasih
kepada KKM. /Insya-Allah, esok anak-anak murid atau pelajar berumur 16 hingga 17 tahun
akan diberikan vaksin. /nsya-Allah, lebih 7,200 orang akan dapat divaksinkan.

Untuk makluman Tuan Yang di-Pertua, saya turun ke pusat-pusat pemberian
vaksin (PPV) di daerah Parlimen Baling saya. Apabila saya turun, saya dengar macam-
macam cerita. Macam-macam cerita saya mendengar rintihan-rintihan mereka. Dahulu,
mula-mula mereka dapat Pfizer. Jadi, mereka sudah tertaksub dengan Pfizer. Tiba-tiba
mereka datang, pagi dapat Pfizer, petang dapat AZ ataupun petang mereka akan dapat
vaksin satu lagi yang jenama... [Disampuk] Sinovac. Jadi ini mereka sudah mula
bercelaru. Mereka tidak faham sebab kalaulah orang kampung datang dapat milo dahulu
tiba-tiba dapat kopi o sekarang, mereka pun sudah tidak faham. Jadi saya harap
Kementerian Kesihatan memainkan peranan dalam hal ini untuk banyakkan berita
ataupun banyakkan terjemahan kepada rakyat, kerana mereka mendengar macam-
macam cerita. Antara cerita yang mereka dengar ialah komplikasi darah beku, keguguran
dan sebagainya. Maklumat-maklumat seperti inilah kerajaan harus memainkan peranan.

[Timbalan Yang di-Pertua (Dato' Mohd Rashid Hasnon) mempengerusikan
Mesyuarat]

Kerjasama kementerian-kementerian berkaitan iaitu Kementerian Kesihatan,
Kementerian Komunikasi dan Multimedia, Kementerian Pendidikan, Kementerian
Perpaduan Negara, Kementerian Pembangunan Wanita, Keluarga dan Masyarakat,
Kementerian Belia dan Sukan harus memainkan peranan mengambil langkah proaktif
untuk memberi kesedaran kepada rakyat tentang kepentingan vaksin dan langkah-
langkah pencegahan COVID-19. Naikkan billboard lebih banyak, lebih besar, jika perlu,
kerana rakyat perlu lebih peka dan cakna apakah tindakan yang perlu dilakukan sekiranya
didapati positif COVID-19.

Antara lain juga maklumat yang saya peroleh khususnya di kawasan saya, ada
beberapa peratus penerima yang layak menerima vaksin, mereka ini telah bermastautin
di kawasan Baling lebih 10 tahun, malah 20 tahun dan mempunyai anak yang ramai, tetapi
mereka ini masih lagi ada masalah kad pengenalan. Rakyat Baling, Sik dan Pendang. Ini
kerana kawasan kami ialah kawasan dekat dengan sempadan yang mana akan wujudnya
isu rakyat Thailand berkahwin dengan rakyat Malaysia dan sebagainya. Jadi, mereka
semua ini sudah jadi Keluarga Malaysia dan menyebabkan isu kad pengenalan tersebut
terbengkalai. Oleh itu, apakah kaedah yang dapat kita lakukan untuk menyelesaikan isu
ini? Sebab, mereka ini juga duduk dalam kelompok yang sama. Mereka ini sudah duduk
sekian lama.

Saya ingin mengesyorkan kepada kerajaan bagaimana caranya kalaulah
penghulu-penghulu mukim boleh mengeluarkan surat-surat kesahihan bahawa mereka ini
ialah penduduk di situ sekian lama. Saya percaya di Kelantan, di Sabah juga perkara
yang sama sedang berlaku.

Ambil vaksin atau tidak masih menjadi persoalan ramai. Oleh itu, kerajaan perlu
lebih jelas daripada segi pelaksanaan undang-undang berkaitan pengambilan vaksin di
