DR.20.09.2021 49

Alhamdulillah beliau berjaya walaupun jaringan internet saya rasakan tidak
bermaruah bagi orang luar bandar. Cabaran kehadiran dan juga kerjasama ibu bapa
sangat-sangat diperlukan dan juga kesedaran untuk menghantar anak ke sekolah ketika
ini sungguh-sungguh membimbangkan bagi saya. Saya ingin mencadangkan supaya
Pengarah Negeri dan juga Pegawai Pendidikan Daerah diberikan kuasa, penurunan
kuasa untuk pembukaan sekolah, khususnya di kawasan luar bandar.

Cabaran sebagai Ahli Parlimen ialah keinginan kami untuk membantu pihak
sekolah ketika musim pandemik COVID-19 ini. Walaupun demikian, pendirian KKM
bahawa tiada penglibatan ahli politik dalam pendidikan. Sedangkan kami ialah Ahli
Parlimen sebagai penggubal dasar. Melalui semakin saya juga, /nstitute for Research and
Development of Policy, melalui analisis perbahasan Ahli Parlimen berteraskan sains data,
subjek pendidikan adalah merupakan topik yang sangat banyak diperkatakan oleh Ahli
Parlimen.

Maka, saya berharap agar KPM dapat mewujudkan satu environment yang sesuai
untuk kami sebagai Ahli Parlimen untuk membantu persekolahan ketika COVID-19.
Seterusnya, saya ingin pergi kepada masalah pembangunan sekolah daif. Saya tidak lupa
kepada perjuangan sekolah daif. Ketika pemerintahan Pakatan Harapan, kami berjaya
melaksanakan pembangunan sekolah daif melalui pembayaran semula RM1 bilion
Kerajaan Negeri Sarawak.

Walaupun terdapat sedikit salah faham, program ini terus dilaksanakan. Saya
berharap di bawah kepimpinan Yang Amat Berhormat Perdana Menteri yang baharu, di
dalam Keluarga Malaysia, tidak perlulah Kerajaan Negeri Sarawak terpaksa membayar
hutang terlebih dahulu, barulah kita diberikan hak untuk membina sekolah baru.

Saya juga berharap agar kerajaan mengambil serius berkenaan tentang
pembangunan sekolah-sekolah daif yang mendesak ketika ini. Seterusnya, saya ingin
menyentuh berkenaan tentang isu keselamatan sempadan dan perairan Laut China
Selatan. Tuan Yang di-Pertua, dalam titah diraja tuanku, jelas menyatakan bahawa
kerajaan perlu memantau keselamatan sempadan. Saya dalam beberapa siri perbahasan
persidangan Dewan yang lepas turut membangkitkan isu berkaitan keselamatan
sempadan Wilayah Sarawak dan Kalimantan, Indonesia.

01510

Kita tahu bahawa Indonesia sibuk untuk memindahkan ibu kota Indonesia ke
Utara Kalimantan. Saya tidak cemburu, saya tidak takut ibu kota ini dipindahkan di
Kalimantan tetapi saya ingin mendengar dan juga mendapat maklumat daripada pimpinan
keluarga besar Malaysia adakah kita mempunyai rancangan yang teliti dari segi pulangan
ekonomi dan juga untuk meningkatkan ketenteraan di sempadan Borneo dan Kalimantan.

Adakah sempadan kita bersedia untuk dibangunkan daerah-daerah baharu untuk
menandingi daerah ekonomi yang diwujudkan di Pos Lintas Batas Negara Indonesia
ataupun pos sempadan? Jika kita lihat projek kompleks sempadan yang mereka
bangunkan sungguh gah. Kerajaan Malaysia seharusnya menilai semula wajah pintu
masuk Malaysia bagi tempoh lima ke sepuluh tahun yang akan datang di negeri Sabah
dan juga Sarawak.

Jurang wajah yang jauh berbeza contoh seperti Pos Sempadan Entikong di Badau
kini berubah 100 peratus dan mereka juga sanggup membina pos sempadan seperti di
kawasan di Long Nawang yang terletak di tengah-tengah ataupun di the center of Borneo
yang kita tidak terfikir untuk membina sebuah pos sempadan yang begitu gah dan juga
mewujudkan daerah ekonomi bagi masyarakat di Kalimantan Indonesia.

Selain mengukuhkan kawalan sempadan melalui ketenteraan, kita juga harus
memikirkan soal politik sempadan rentas negara ini dari sudut ekonomi dan juga
pembangunan. Saya tidak mahu pada persidangan tahun 2050 sekiranya saya tidak ada
di dalam Dewan ini saya khuatir Ahli Parlimen berbincang berkenaan rakyat Malaysia
melintasi sempadan ataupun laluan tikus untuk mendapatkan pekerjaan di Kalimantan,
Indonesia.
