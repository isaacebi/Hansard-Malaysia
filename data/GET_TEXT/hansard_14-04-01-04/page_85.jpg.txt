DR.20.09.2021 77

permohonan yang juga dibuat oleh Ketua Kampung, JPKK, Unit Pemimpin Pembangunan
Masyarakat, Yang Berhormat Ahli Parlimen dan Yang Berhormat ADUN. Dengan cara ini
akan memudahkan proses mengambil data.

Tuan Yang di-Pertua,

Keseimbangan pembangunan bandar dan luar bandar harus sentiasa menjadi
perkara utama dan transformasi kerajaan. Kenikmatan pembangunan itu perlu dirasai oleh
semua lapisan masyarakat tidak kira bangsa, agama, umur dan juga budaya. Apatah lagi
kawasan saya di Parlimen Kota Belud adalah antara kawasan luar bandar yang perlu
diberi perhatian secara serius oleh pihak kerajaan. Saya ingin sebut sekali lagi. What
had happened to jalan-jalan seperti berikut:

(i) Jalan Kampung Talungan Terintidon — Sayap;

ii) Jalan Kampung Gandukut — Tengkurus — Lahanas;
iii) Jalan Kampung Mangkulat — Pinoloboh — Podos;
iv) Jalan Kampung Toburon;

v) Jambatan kenderaan yang menyeberangi Sungai Kedamaian ke
Kampung Kauh Lobong-Lobong di mana _ sekolah dan
kebanyakan penduduk tinggal.

Saya rasa saya sudah nyatakan perkara yang sama, jalan yang sama semasa
bahas Titah Diraja tahun lepas. Sekarang apa jadi? Jalan Gandukut-Tengkurus—Lahanas
saya difahamkan sudah punya kelulusan sepanjang 10 kilometer pada tahun 2019 sampai
sekarang belum lagi dilaksanakan. Selepas itu cakap merdeka. Layakkah?

Saya juga ingin bertanya bantuan kepada pengusaha-pengusaha pelancongan
yang sudah pun mengalami kerugian sejak ia ditutup Mac 2020. Untuk memulakan
perniagaan semula amat payah. Banyak bot, jeti dan lain-lain memerlukan pembaikan
tetapi pengusaha pelancongan telah pun kekurangan modal untuk membuat semula. Ini
banyak sekali terjadi di Kota Belud. Saya tidak mahu hanya kerana kami daerah luar
bandar tetapi nasib kami tidak dipandang. Ini belum lagi bercakap soal isu gangguan
bekalan elektrik, isu tiada air, tiada pekerjaan, isu pembaikan sekolah.

Tuan Yang di-Pertua, saya ada sedikit kerisauan mengenai pemberian vaksin
kepada anak-anak berumur 12 hingga 17 tahun. Saya masih ingat lagi sewaktu mesyuarat
khas Julai lalu bahawa semasa Yang Berhormat Rembau masih lagi Menteri MOSTI,
beliau ada berkata bahawa pemberian vaksin kepada anak-anak ini ditangguhkan dahulu
kerana terdapat kesan sampingan kepada golongan ini di Amerika Syarikat.

Sebulan selepas itu KKM meluluskan vaksinasi kepada mereka. Maka soalan
saya, apakah justifikasi kerajaan memberikan vaksinasi kepada golongan ini? Apakah
adakah dosage yang diberikan kepada mereka ini sama seperti golongan dewasa
sedangkan golongan dewasa sendiri mengalami demam, lenguh badan, hilang suara dan
sebagainya? Bagaimana nanti dengan anak-anak ini?

Saya juga ingin bertanya mengapa setelah kadar vaksinasi sudah melebihi 78.8
peratus tetapi kes masih lagi tinggi. Saya ambil contoh seperti Kota Belud, sehingga pada
15 September 2021 kadar penerima vaksin dos kedua sudah pun melebihi 50 peratus
tetapi purata kes positif harian untuk data seminggu sebanyak 78 orang sedangkan pada
sewaktu belum lagi melakukan program outreach, kes hanya lebih 20 hingga 30 sehari.
Even kurang daripada itu. Apakah faktor yang menyebabkan perkara ini berlaku? Siapa
mereka yang positif, lengkap vaksin atau tidak? Adakah disebabkan faktor variant juga?

Terima kasih, saya ambil kesempatan ini untuk mengucapkan terima kasih
kepada semua frontliners dan juga pihak-pihak yang terlibat yang telah bertungkus-lumus
membuat program outreach terutamanya di Kota Belud.

Tuan Yang di-Pertua, COVID-19 telah menunjukkan jurang yang sangat besar
terhadap fasiliti dan kepakaran kesihatan antara Sabah dan Sarawak serta Semenanjung.
Sampai bila kami perlu meminta-minta hospital baharu? Sampai bila klinik kesihatan kami
akan dinaik taraf? Sampai bila isu kekurangan tenaga pakar di Sabah akan diselesaikan?
