DR.20.09.2021 39

perlu diberi perhatian serius memandangkan semakin banyak kes bunuh diri dilaporkan
semenjak kebelakangan ini. Baru-baru ini seorang peguam di Sibu telah mengambil
nyawa sendiri dan videonya telah viral di social media. Saya menyeru supaya kita tidak
memviralkan video-video atau gambar-gambar kes bunuh diri sebagai satu penghormatan
kepada mangsa dan keluarganya.

Berdasarkan laporan Polis Diraja Malaysia, sebanyak 638 kes bunuh diri
dilaporkan telah berlaku di antara Januari hingga Julai tahun ini iaitu peningkatan 143
peratus berbanding 262 kes dalam tempoh sama pada tahun lalu. Kes-kes bunuh diri yang
menunjukkan jumlah mendadak amat membimbangkan semua pihak. Jadi faktor sosial
seperti kehilangan pekerjaan atau sumber pendapatan semasa PKP juga menjadi tekanan
mental dan emosi kerana ia telah menyebabkan kehidupan orang ramai mengalami
gangguan tidak terduga.

Berdasarkan faktor sosial yang dikenal pasti, adakah langkah-langkah yang
cekap, sedang dan akan diambil oleh kerajaan untuk membendung masalah bunuh diri
ini? Saya ingin menegaskan di sini bahawa perlunya kerajaan bertindak lebih proaktif bagi
mengimplementasikan langkah-langkah untuk menghentikan atau mengurangkan
tindakan mengambil keputusan mengorbankan nyawa sendiri dalam kalangan rakyat
negara kita.

Tuan Yang di-Pertua, saya ingin menyeru supaya kes COVID-19 yang melibatkan
wanita hamil dan warga emas akan diberi keutamaan masuk ke hospital untuk mendapat
rawatan. Di Sibu, saya kerap menerima aduan daripada golongan warga emas dan wanita
hamil bahawa mereka ditempatkan di bawah khemah yang panas di luar hospital berjam-
jam lamanya sebelum masuk ke wad hospital.

Satu kes di mana seorang wanita yang mengandung terpaksa menunggu selama
10 jam di bawah khemah yang panas pada waktu siang dan dibasahi oleh air hujan apabila
hujan pada waktu malam. Beliau disahkan positif COVID-19 dan diarah oleh pegawai KKM
supaya pergi ke Hospital Sibu dan juga diberitahu bahawa dia akan diberi keutamaan
masuk wad. Akan tetapi dia menunggu dari pukul 1 tengah hari hingga pukul 11 malam.
Saya menyeru KKM supaya menambahbaikkan SOP bagi mengatasi masalah-masalah
yang dihadapi oleh pesakit COVID-19 yang memerlukan kemasukan ke wad.

Selain itu, ketidakcekapan pengurusan sistem maklumat pesakit oleh pihak
hospital juga telah menyebabkan ahli keluarga COVID-19 sering kehilangan kontak
dengan pesakit dan kehilangan segala berita mereka. Kes ini berlaku di Hospital Sultanah
Aminah di Johor di mana ahli keluarga pesakit COVID-19 telah /ost contact dengan ibunya
yang masuk wad. Lebih teruk lagi pihak hospital tidak dapat memberi sebarang maklumat
yang tepat di wad mana ibunya ditempatkan.

Menurut pengadu tersebut, dia telah membawa ibunya masuk ke kaunter
kecemasan hospital kerana dikesan positif COVID-19 pada 30 Ogos dan ibunya telah
dimasukkan ke wad kecemasan hospital. Pada 31 Ogos, pengadu pergi ke hospital
meminta jururawat menyerahkan beg pakaian dan makanan kepada ibunya kerana tidak
dapat dihubungi. Sejak hari itu, pengadu /ost contact dengan ibunya walaupun dia banyak
kali menghubungi pihak hospital tetapi langsung tiada sebarang berita terkini tentang
ibunya.

Sehinggalah dia menerima panggilan daripada pihak hospital pada 2 September
bahawa ibunya telah meninggal dunia. Ini bukan cara yang betul dan profesional untuk
menguruskan pesakit-pesakit COVID-19. Saya harap ini juga bukan piawaian hospital
yang kita amalkan di negara kita. Keluarga pesakit mempunyai hak untuk mengetahui
segala situasi terkini pesakit yang berada dalam hospital.

Timbalan Yang di-Pertua [Dato' Mohd Rashid Hasnon]: Yang Berhormat,
minta rumuskan.

Puan Alice Lau Kiong Yieng [Lanang]: Okey rumusan. Dengan ini, saya
berharap KKM mengambil langkah-langkah yang berpatutan agar semua pengurusan dan
penempatan pesakit COVID-19 dapat dilaksanakan dengan lancar dan teratur agar hal
yang amat menyedihkan ini tidak akan berulang lagi. Walau bagaimanapun, saya ingin
mengambil kesempatan ini untuk mengucapkan ribuan terima kasih kepada semua
