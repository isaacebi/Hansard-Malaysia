62 DR.20.09.2021

kalangan rakyat. Apakah implikasi dan kesan dari segi undang-undang untuk mereka
yang sengaja menyebarkan diayah anti vaksin dan menolak pemberian vaksin ini?

Tuan Yang di-Pertua, dua bantuan yang amat penting yang kita semua Abhli
Parlimen dalam Dewan yang mulia ini wajar dan wajib menguar-uarkan kepada rakyat
ialah berkenaan Bantuan Khas COVID-19 oleh Agensi Pengurusan Bencana Negara di
bawah Yang Berhormat Menteri dan Timbalan Menteri Tugas-tugas Khas, Jabatan
Perdana Menteri. Bantuan ini yang disediakan ialah bantuan khas pengurusan kematian.
Ini merupakan one-off sehingga kadar RM5,000 yang akan diberikan kepada waris si mati.
Selain itu, Bantuan Khas COVID-19 sebanyak RM100 sepanjang tempoh dikenakan
perintah pengawasan kuarantin dan pemerhatian bagi kontak COVID-19. Kedua-dua
bantuan ini boleh dimohon melalui portal rasmi NADMA, www.nadma.gov.my.

Ini saya sebut amat penting kerana di kawasan saya, Tuan Yang di-Pertua, kalau
ada kematian, kalau kes COVID-19, mereka terpaksa membawa pesakit tersebut ke
Hospital Kulim atau Hospital Alor Setar, apatah meninggal. Jenazah ini diuruskan oleh
Hospital Alor Setar ataupun Kulim di mana waris tidak boleh pergi hendak kebumikan. Ini
semua diproses, kena ada bayaran RM800, RM500, RM600 dan sebagainya.

Jadi, saya harap rakyat perlu tahu. Saya di pejabat saya, saya adakan seorang
pegawai khas untuk memastikan daftarkan mereka yang meninggal dunia dan mereka
yang sedang kuarantin untuk kita berurusan bantu rakyat untuk mohon duit yang telah
disediakan oleh pihak NADMA._ Ini harus diuar-uarkan. Saya minta kementerian-
kementerian yang berkaitan, kementerian-kementerian seperti multimedia, penerangan
dan semua ini tolong bantu untuk uar-uarkan perkara tersebut.

Tuan Yang di-Pertua, perkara satu lagi ialah berkaitan dengan penambahan bajet
untuk Kementerian Kesihatan (KKM) bagi menaik taraf hospital-hospital, menaik taraf
wad-wad sedia ada, menambah baik kemudahan dan peralatan hospital termasuklah
pelbagai untuk membawa pesakit ini. Dalam Bajet 2021, RM31.9 bilion diberikan kepada
Kementerian Kesihatan.

01610.

Maka, kita cadangkan jumlah ini ditambah lagi kerana tanggungjawab pihak KKM
amat besar pada waktu dan ketika ini. Dalam keadaan COVID-19 ini, saya mengharapkan
kerajaan di bawah Kementerian Kewangan mengeluarkan peruntukan yang lebih besar
bagi kepentingan rakyat. Kurangkanlah birokrasi dalam keadaan begini seperti
peruntukan logistik untuk menyelesaikan isu rakyat.

Tuan Yang di-Pertua, saya menyambut baik inisiatif Kementerian Kesihatan di
bawah di bawah Yang Berhormat Menteri, dalam mewujudkan sebuah jawatankuasa bagi
mencari jalan penyelesaian yang lebih komprehensif berkaitan dengan isu doktor kontrak.
Kementerian Kesihatan dilihat perlu menyelesaikan isu berkaitan doktor kontrak ini yang
menghadapi masalah status yang tidak tetap, penggajian yang rendah serta ketiadaan
kemudahan untuk menyambung belajar. Saya juga difahamkan mereka tidak layak
menikmati sistem pencen, flight warrant serta pinjaman perumahan kerajaan dan medical
benefits.

Oleh yang demikian, saya mencadangkan kepada Menteri, carilah_ titik
pertemuan. Bagilah dulu macam pinjaman perumahan, untuk mereka pergi belajar, untuk
mereka yang ada sakit, dapatkan mereka bantuan. Berilah peruntukan-peruntukan
tersebut. Kalaulah tidak boleh lagi kita memberikan mereka sebagai seorang doktor yang
tetap, kontrak, kita berilah. Jadi Tuan Yang di-Pertua, saya sendiri banyak mendengar
keluhan-keluhan daripada doktor-doktor. Ini untuk rakyat Baling, Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Yang Berhomat, masa
sudah habis. Minta rumuskan.

Datuk Seri Panglima Abdul Azeez bin Abdul Rahim [Baling]: Ya, saya ingin
menyentuh berkaitan dengan kemudahan rangkaian jalur lebar di kawasan luar bandar.
Saya dimaklumkan bahawa sebanyak 2,300 buah menara komunikasi yang telah
disiapkan. Walau bagaimanapun, di Baling masih lagi kita memerlukan paling tidak 19 lagi
unit dalam masa yang terdekat ini untuk memastikan pelajar-pelajar, anak-anak kami di
