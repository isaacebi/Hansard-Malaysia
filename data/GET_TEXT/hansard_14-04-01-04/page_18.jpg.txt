10 DR.20.09.2021

disediakan adalah, pertama intervensi psikologi dan kaunseling seperti kaunseling
individu, kaunseling kelompok dan juga terapi psikologi.

Kedua, intervensi krisis dan sokongan psikologi. Intervensi termasuk pengurusan
tekanan dan juga trauma. Debriefing psychology, Ryff psychology dan psychology first
aid.

Ketiga, psiko pendidikan. Program psychospiritual serta art therapy. Kanak-kanak
juga boleh ditempatkan di institusi JKM sekiranya kanak-kanak tidak mempunyai waris
atau saudara mara yang boleh menjaga mereka berdasarkan peruntukan di bawah
seksyen 17, Akta Kanak-kanak 2001. Kanak-kanak akan diambil perintah sementara
melalui mahkamah dan diletakkan sama ada kepada keluarga ganti, orang yang layak dan
sesuai (OYLS) atau institusi tempat selamat. Sebanyak tujuh buah institusi JKM telah
ditetapkan mengikut zon untuk jagaan dan perlindungan kanak-kanak yang kehilangan
ibu bapa akibat COVID-19.

Bagi zon utara Rumah Kanak-kanak Pokok Sena, Kedah dan Taman Seri Puteri
Batu Gajah, Perak. Institusi Taman Seri Puteri Cheras, Selangor dan Rumah Budak Lelaki
(RBL), Melaka diletakkan sebagai zon tengah. Zon timur adalah RKK Mini Kelantan
manakala bagi institusi di Sabah ialah Taman Seri Puteri Kota Kinabalu dan Sarawak,
Taman Seri Puteri Kuching.

Seterusnya, pihak kementerian juga menjalankan kerjasama dengan ahli komuniti
setempat seperti ketua kampung, sukarelawan dan pasukan pelindung kanak-kanak serta
komuniti Rukun Tetangga untuk memberi bantuan dan sokongan secara berterusan
kepada kanak-kanak dan ahli keluarga kanak-kanak agar mereka dapat meneruskan
kelangsungan hidup. Sebagai makluman, kementerian telah melaksanakan pelantikan
kepada 140 buah pasukan pelindung yang merangkumi 983 orang ahli pasukan pelindung
kanak-kanak bagi sesi 2021 hingga 2023.

Tuan Yang di-Pertua, tugas dan tanggungjawab dalam membantu kanak-kanak
yang telah kehilangan ibu bapa atau penjaga akibat COVID-19 bukan hanya terletak
kepada JKM semata-mata. Penglibatan sumber pelbagai termasuk komuniti setempat
amat penting untuk memberi galakan sokongan kepada anggota keluarga kanak-kanak
agar mereka dapat meneruskan kehidupan. Terima kasih.

Tuan Yang di-Pertua: Terima kasih. Terima kasih Yang Berhormat Menteri.
Soalan tambahan pertama.

Puan Hannah Yeoh [Segambut]: Soalan tambahan pertama saya. Terima kasih
Tuan Yang di-Pertua. Kalau kita lihat data yang dibacakan oleh Yang Berhormat Menteri
tadi adalah data September, 4,422 daripada Kementerian Pendidikan Malaysia. Akan
tetapi hanya satu bulan yang lepas Yang Berhormat Menteri sendiri mengatakan data
yang diperolehi daripada KKM hanya berjumlah 33 orang kanak-kanak.

Jadi bagaimana data boleh melonjak daripada 33 orang kepada 4,422 orang.
Daripada dua kementerian yang berlainan dan ini menunjukkan soalan tambahan saya,
apakah trigger system sedia ada ataupun yang telah dikenal pasti berikutan pandemik ini
untuk memastikan semua kes kanak-kanak yang melibatkan kematian ibu bapa penjaga
akibat COVID-19 ataupun tibi ataupun kemalangan jalan raya ataupun ibu bapa yang
dipenjarakan, bagaimana kerjasama antara agensi ini boleh dibaiki dan pastikan data
yang berlainan seperti ini tidak diberikan kepada orang awam. Data 33 melonjak kepada
4,422 dalam satu bulan. Okey, apakah trigger system ini dan bagaimanakah Yang
Berhormat Menteri akan membantu kanak-kanak yang tidak ada document, stateless
children. Terima kasih.

Tuan Yang di-Pertua: Terima kasih. Yang Berhormat Menteri.

Datuk Seri Rina binti Mohd Harun: Terima kasih Tuan Yang di-Pertua. Ya kita
mengakui bahawa apabila saya sebutkan tadi apabila berkaitan dengan hal kanak-kanak,
ia juga bukan hanya di bawah Kementerian Pembangunan Wanita, Keluarga dan
Masyarakat tetapi juga merentasi kementerian-kementerian lain. Oleh sebab itu di pihak
kementerian, kita telah pun mengadakan satu perbincangan dan mesyuarat untuk
integrasikan semua data yang ada bahawa dan ingin memaklumkan satu perbincangan
