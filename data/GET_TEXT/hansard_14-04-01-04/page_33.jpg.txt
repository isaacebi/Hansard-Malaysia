DR.20.09.2021 25

Resmi orang Kelantan, kalau nama setiap kawasan yang disebut satu-persatu, ia
bermakna sangat serius. Oleh itu, saya memohon Suruhanjaya Komunikasi dan
Multimedia Malaysia bertindak segera menangani permasalahan ini. Saya memohon agar
Projek JENDELA, yang telah diluluskan dalam belanjawan tahun ini dilaksanakan dengan
segera. Saya juga ingin mengambil kesempatan ini untuk menanyakan tentang berapakah
jumlah menara baru, dan juga menara yang dinaik taraf yang telah dilaksanakan di Kuala
Krai. Bilakah ia akan dibina? Berapakah yang telah siap dibina? Adakah termasuk
kawasan-kawasan ataupun kampung yang saya sebutkan tadi?

Tuan Yang di-Pertua, saya mengucapkan terima kasih kepada Majlis Agama
Islam Kelantan. Melalui pengumumannya pada Khamis, 16 September 2021 yang lalu
untuk membuka kembali masjid bagi Solat Jumaat dan juga solat lima waktu untuk jumlah
40 orang. Saya yakin, sedikit masa lagi masjid akan dibuka sepenuhnya, insya-Allah.
Bersama-sama kita mendoakan dan apa yang penting, marilah kita sama-sama penuhkan
masjid terlebih dahulu dengan solat lima waktu kerana bilangan 40 orang juga untuk
melakukan solat lima waktu. Jika ianya penuh, ini adalah perkembangan yang cukup
membanggakan kita, alhamdulillah.

Tuan Yang di-Pertua, saya sarankan semua pihak untuk terus memberi perhatian
dan serlahkan keprihatinan kerajaan kepada komuniti OKU. Banyak inisiatif terbaru telah
diperkenalkan sejak kerajaan Perikatan Nasional mengambil alih pemerintahan negara.
Justeru, hal-hal berikut dicadangkan sebagai menyahut keprihatinan Kebawah Duli
Tuanku, dalam Titah Pembukaan baru-baru ini. Pertama, memperkenalkan bantuan
bulanan atau one-off kepada penjaga OKU yang berpendapatan lebih daripada RM 3,000.
Untuk itu, had minima RM 3,000 bagi pendapatan penjaga OKU terlantar wajar dinaikkan.
Kita harus insaf, penjagaan OKU terlantar ini memakan kos yang bukan sedikit. Kedua,
memperkasakan individu OKU sesuai dengan saranan syariat. Lihat bagaimana penggiat
OKU di Kelantan, mereka sangat aktif, bahkan amat berfungsi dalam masyarakat. Pihak
kerajaan boleh memperkenalkan inisiatif Sukarelawan OKU, begitu juga inisiatif bertujuan
mengetengahkan OKU yang cemerlang, mandiri dan hebat, ataupun ore kelate kato biso,
wajar diperkenalkan oleh kerajaan.

Seterusnya, usahakan program bagi merangsang masyarakat untuk lebih terbuka
dan cakna kepada OKU. Tanpa usaha yang terancang, tidak mudah untuk masyarakat
kita faham tentang OKU yang kini diwartakan dalam tujuh kategori. Usaha pemerkasaan
masyarakat ini harus diberi perhatian, memandangkan Malaysia menerima pakai unjuran
antarabangsa iaitu 15 peratus populasi terdiri daripada OKU. Dengan situasi semasa,
terdapat 4.8 juta rakyat yang terdiri daripada OKU dalam unjuran ini.

Seterusnya, mantapkan program perekonomian untuk OKU. Sememangnya
banyak inisiatif yang diadakan oleh kerajaan untuk rakyat. Cuma, wajar untuk kita sama-
sama muhasabah, sejauh mana inisiatif yang ada sesuai dan sampai kepada komuniti
OKU. Suasana sebelum pandemik amat berbeza dengan suasana semasa.

Terakhir dalam isu ini, bangunkan inisiatif membina sahsiah dan kerohanian.
Suasana semasa amat meruntun keutuhan jiwa dalam menempuh hidup sehari-hari.
Pelbagai institusi kebajikan, badan-badan bukan kerajaan wajar digembleng agar menjadi
rakan strategik bagi tujuan ini. Usahakanlah agar OKU dan rakyat kita dibimbing dengan
ajaran Islam bagi yang beragama Islam, dengan sebenar-benarnya.

Terakhir, Tuan Yang di-Pertua ialah peranan media harus dipertingkatkan
sepenuhnya bagi menangani serangan yang berterusan terutamanya di media sosial.
Selain mengelirukan, ia juga menjadikan ketakutan yang tidak berasas kepada
sebahagian rakyat. Kementerian Komunikasi dan Multimedia Malaysia harus
mempertingkatkan peranan media, sama ada media massa utama, media sosial ataupun
media cetak.

Timbalan Yang di-Pertua [Dato’ Mohd Rashid Hasnon]: Minta rumuskan yang
Berhormat.

Tuan Haji Abdul Latiff bin Abdul Rahman [Kuala Krai]: Ya, penggulungan
Tuan Yang di-Pertua. Penerangan dan maklumat yang tepat dan jelas juga harus sampai
kepada masyarakat di bawah. Saya berkeyakinan tinggi Menteri sekarang ini dan
