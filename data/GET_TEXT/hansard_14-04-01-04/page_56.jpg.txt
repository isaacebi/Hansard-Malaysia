48 DR.20.09.2021

Saya ingin membangkitkan kebimbangan situasi persekolahan luar bandar dan
pedalaman di Malaysia, terutama di negeri Sarawak. Senario pendidikan di Sarawak
bukan hanya berdepan dengan kedaifan infrastruktur, malah prestasi akademik turut
membimbangkan, lebih-lebih lagi ketika pandemik COVID-19 ini. Apa yang menjadi
kekhuatiran saya ialah jurang akademik pelajar luar bandar dan bandar akan semakin
melebar dan mewujudkan /ost generation, kesan daripada penutupan sekolah yang agak
lama di kawasan luar bandar.

Apa yang ingin saya sampaikan adalah berkenaan tentang perancangan
pembukaan sekolah di kawasan luar bandar. Saya melihat kerajaan terlalu Putrajaya
centric, di mana kementerian sibuk untuk mengurus dan juga untuk merancang
pembukaan sekolah di kawasan bandar. Saya bersetuju dengan kebimbangan ibu bapa
di sekolah-sekolah luar bandar tentang keselamatan anak-anak. Akan tetapi kesan besar
pandemik COVID-19 ini adalah pada kanak-kanak ataupun pelajar-pelajar di kawasan
pedalaman di kawasan luar bandar.

Sebagai contoh, saya ambil salah sebuah sekolah di kawasan Parlimen Sibuti,
hanya terdapat 20 orang pelajar di sekolah tersebut dan juga jarak sekolah tersebut hanya
beberapa meter daripada tangga rumah tersebut. Akan tetapi sekolah tidak dapat dibuka
dan juga tidak ada kaedah dan SOP yang terperinci bagaimana membolehkan
persekolahan di pedalaman di buka ketika pandemik COVID-19.

Selain daripada itu, saya menyemak data-data yang terdapat di laman web
Kementerian Pendidikan, terdapat lebih kurang 14 buah sekolah di kawasan Parlimen
Sibuti yang mempunyai pelajar di bawah 50. Seperti yang saya bagi tahu tadi, keadaan
sekolah tersebut terletak di hadapan rumah panjang, di belakang rumah panjang, di tepi
rumah panjang tetapi pelajar-pelajar tersebut terpaksa mencari talian ataupun capaian
internet jauh dari rumah.

Sedangkan sekolah tersebut hanya di depan mata sahaja. Kalau guru besar
menjerit memanggil kanak-kanak untuk datang ke sekolah, sudah pasti mereka dapat
mendengar jeritan guru besar tersebut. Akan tetapi saya hairan, tidak ada cara ataupun
kaedah ketika pandemik COVID-19 berlaku sepanjang tahun 2020 sehingga sekarang
untuk memberi peluang kepada kanak-kanak ini untuk masuk ke sekolah ketika musim
pandemik. Selain daripada itu juga, saya melihat guru-guru dibebankan dengan tugas-
tugas seperti apa yang telah diperkatakan oleh Yang Berhormat Simpang Renggam.

Saya telah meneliti dan juga melihat banyak postings guru-guru, warga
pendidikan di laman Facebook ataupun WhatsApp group yang menyatakan kelelahan
ataupun burnout akibat tugas-tugas yang bermacam-macam, terutama menghantar data
kepada PPD dan juga kepada pegawai-pegawai. Saya ingin mengucapkan terima kasih
kepada guru-guru yang sanggup mencetak modul pembelajaran dan menghantar sendiri
kepada pelajar dan ibu bapa.

Saya juga ingin menyatakan rasa sedih dan kasihan kepada datuk dan juga nenek
yang membimbing tekiding, tekiding ini seperti bakul lah kalau dalam bahasa Kedayan.
Sebelum mereka ke kebun, terpaksa mengambil modul ataupun kerja rumah cucu-cucu
untuk dibagi dan juga environment yang terdapat di kampung dan juga di rumah panjang
tidak menyediakan sistem pembelajaran yang kondusif.

Kanak-kanak pada pukul 9.00 pagi, 10.00 pagi bebas berkeliaran sedangkan
sekolah di hadapan mata mereka. Juga terdapat pelajar yang berusaha untuk masuk ke
ladang, mendaki bukit untuk mendapat capaian internet. Ada juga ibu bapa yang sanggup,
yang mempunyai inisiatif yang sangat tinggi, membawa anak-anak keluar dari kampung
dan juga menetap di bandar buat sementara waktu untuk anak-anak tersebut mendapat
pelajaran melalui kaedah PdPR melalui internet.

Saya juga ingin menyebut sebuah kisah seorang guru di kawasan Parlimen Sibuti,
Adham Gorni daripada SK Kelapa Sawit No.2. Saya sering memerhati postings beliau di
dalam Facebook, menampakkan kesungguhan seorang guru luar bandar yang sanggup
berusaha untuk mendapatkan kehadiran pelajar-pelajar dan juga kurang mendapat
kerjasama ibu bapa ketika pada mula-mula pengenalan sistem PdPR ini.
