DR.20.09.2021 79

Persekutuan. Kini setelah negara menyaksikan peralihan kuasa Perdana Menteri yang
ketiga untuk penggal ke-14 ini, saya ingin bertanya kepada perkembangan empat lagi baki
untuk tuntutan itu yang tidak sempat diluluskan oleh sebab kerajaan telah pun jatuh
walaupun kami diberikan mandat oleh rakyat selama lima tahun.

Adalah empat perkara iaitu petroleum cash payment, oil mineral and oil fields,
territorial CX2012X715 dan state’s right over the continental shelf. Jawapan yang
diberikan kepada saya pada November tahun lepas bahawa kerajaan sedang
memuktamadkan struktur dan komposisi Majlis Khas MA63 di mana akan bersidang buat
pertama kali selepas November tahun lepas. Kini setelah Perdana Menteri bertukar tetapi
masih mengekalkan Menteri dan Timbalan Menteri yang ada, saya ingin bertanya kepada
empat lagi tuntutan yang saya sebutkan tadi.

Perutusan Yang Amat Berhormat Dato’ Sri Ismail Sabri bin Yaakob ketika
sambutan Hari Malaysia pada 16 September 2021 di Kota Kinabalu beberapa hari lepas
mengatakan kerajaan memberi jaminan untuk terus memperhalusi perkara-perkara yang
perlu diselesaikan melalui rundingan menerusi Majlis Khas MA63 yang dipengerusikan
oleh beliau sendiri dan dianggotai Yang Amat Berhormat Ketua Menteri Sabah, Yang
Amat Berhormat Ketua Menteri Sarawak serta lapan orang Menteri persekutuan.

Timbalan Yang di-Pertua [Dato' Mohd Rashid Hasnon]: Yang Berhormat,
masa sudah tamat. Minta rumuskan.

Puan Isnaraissah Munirah binti Majilis @ Fakharudy [Kota Belud]: Tuan
Yang di-Pertua, /ast. Cuba beritahu dengan saya, bagaimana saya mahu percaya to the
man yang tidak pun mengundi kepada constitutional amendment for Sabah dan Sarawak
pada 9 April 2019 di mana waktu itu Yang Berhormat Bera merupakan Ketua
Pembangkang termasuklah mereka yang kebanyakan waktu itu sekarang berada di pihak
kerajaan, tiba-tiba mahu melaksanakan perjanjian MA63 pula?

Don't tell me ini adalah gula-gula yang diberikan sempena jadi Perdana Menteri.
Jangan beritahu dengan saya, ini adalah ucapan yang hanya menyedapkan telinga...
[Tepuk] Baru minggu lepas kita meraikan Hari Malaysia yang ke-58.

Dato’ Hajah Azizah binti Mohd Dun [Beaufort]: Tidak ada masalahnya, Yang
Berhormat. Terimalah. Itukan baik untuk kita.

Puan Isnaraissah Munirah binti Majilis @ Fakharudy [Kota Belud]: Yang ke-
58 tetapi ucapan saya juga masih sama bercakap mengenai jalan raya yang belum
asphalt, bercakap mengenai sekolah yang masih usang, bercakap mengenai fasiliti dan
tenaga pakar kesihatan yang masih kurang. [Tepuk]

Dolak-dalik Kerajaan Pusat dalam membuat keputusan menyalurkan dana
pembangunan yang kita minta sangat mengecewakan. Pandemik COVID-19 datang
terlebih dahulu sebelum infrastruktur yang datang.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat. Yang Berhormat, terima kasihlah. Sudah lebih lima minit.

Puan Isnaraissah Munirah binti Majilis @ Fakharudy [Kota Belud]: / didn’t
come to politics to change Parti Warisan or Federal Government, but | came into politics
to change the country. Kota Belud menjunjung kasih. Terima kasih. [Tepuk]

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kota Belud. Sekarang saya jemput Yang Berhormat Machang.

5.27 ptg.

Datuk Ahmad Jazlan bin Yaakub [Machang]: Bismillahi Rahmani Rahim.
Assalamualaikum warahmatullahi wabarakatuh. Salam sejahtera. Terima kasih Tuan
Yang di-Pertua atas ruangan masa yang diberikan untuk saya turut sama membahaskan
titah ucapan Kebawah Duli Yang Maha Mulia Seri Paduka Baginda Yang di-Pertuan
Agong.
