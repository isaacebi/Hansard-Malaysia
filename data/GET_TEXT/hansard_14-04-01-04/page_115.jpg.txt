DR.20.09.2021 107

Tuan Yang di-Pertua, sekolah akan dibuka semula pada bulan Oktober tetapi
yang kita lihat banyak lagi sekolah-sekolah masih akan ditutup. Ini ertinya ramai lagi
pelajar yang terpaksa di rumah mengikuti belajar secara online. Jadi bagi Encik Zaini yang
tinggal di Taman Aneka, yang saya percaya ramai keluarga mempunyai masalah yang
sama sepertinya.

Di mana Encik Zaini ini adalah seorang anggota RELA yang sedang bertugas di
PPV. Dia ada lapan orang anak semuanya masih belajar. Anak-anaknya hanya dapat
mengikuti pelajaran selepas ibu bapa mereka balik daripada kerja menggunakan
handphone yang ada pada ibu bapa mereka. Hanya dua handphone sahaja sedangkan
dia ada lapan anak yang masih belajar. Cuba bayangkan anak sulung yang gunakan
handphone, anak bongsu pula menangis di tepi kerana tidak dapat gunakan handphone
untuk belajar secara online.

Jadi apabila saya tahu masalahnya, saya bawa satu komputer terpakai yang
masih boleh pakai untuk beliau. Saya bawa ke rumahnya, saya tolong dia pasang.
Semasa saya pasang komputer tersebut, dia minta saya datang ke Parlimen tanya kepada
Yang Berhormat Menteri Pendidikan, bilakah lap-top yang dijanji-janjikan itu? Kenapa
belum sampai-sampai lagi. Jadi saya harap supaya Yang Berhormat Menteri Pendidikan
dapat jawab soalan beliau.

Tuan Yang di-Pertua, Puan Saraswati pula baru sahaja melahirkan bayi pada
bulan Julai, sebelum itu dia sudah ada dua orang anak. Keluarga terjejas pendapatan
menurun 80 peratus kerana MCO tidak dapat kerja. Oleh kerana tidak dapat kerja tiada
pendapatan, tidak boleh bayar sewa. Apa berlaku Tuan Yang di-Pertua? Hari keenam bayi
itu dilahirkan, keluarga tersebut dihalau keluar oleh tuan rumah. Dia tidak ada tempat
pergi. Keluarga tersebut mana mereka pergi, pergi bermalam di pondok cuci kereta.
Apabila saya dimaklumkan oleh penduduk di sana, saya kejar ke tempat sana saya
carikan satu bilik sewa sementara untuk mereka.

Tuan Yang di-Pertua, Puan Chin daripada Ujong Pasir pula umurnya 61 tahun
warga emas, telefon saya menangis-nangis untuk setengah jam minta pertolongan
bantuan kewangan. Oleh kerana tidak mampu hendak bayar sewa rumah, tidak mampu
hendak bayar bil elektrik, bil air. Saya percaya ramai warga emas menghadapi masalah
yang sama.

Puan Samala daripada Limbongan pula, mungkin dia lebih bertuah. Dia dapat
cari kerja baru, Tuan Yang di-Pertua. Akan tetapi apa yang malangnya berlaku kepada
beliau, tuan rumahnya oleh kerana dia hutang sewa rumah tidak dapat bayar, tuan rumah
mengugut bayar sewa dengan menguncikan meter airnya untuk ugut dia bayar sewa
rumah.

Jadi, saya hendak mohon pandangan Yang Berhormat Menteri, bagaimanakah
kita hendak menyelesaikan masalah sewa tertunggak yang dihadapi ramai rakyat hari ini.
Saya lihat di beberapa negara seperti USA, di UK di mana mereka telah memperkenalkan
undang-undang sementara ataupun moratorium terhadap pengusiran penyewa rumah.
Jadi saya hendak tanya, bolehkah kita di Malaysia buat begitu juga.

Tuan Yang di-Pertua, seorang penjaja cenderahati di Bukit St. Paul di kawasan
pelancongan di negeri Melaka, namanya Mr. Ivan. Sudah tiga kali memohon GKP, GKP
1, 2, 3, 4 tetapi mungkin kerana birokrasi sehingga hari ini tidak pernah sekali dilulus
permohonan beliau. Jadi saya mohon supaya Kementerian Kewangan kurangkan
mengikut birokrasi dan mempercepatkan proses permohonan mereka.

Seorang pemuda pula ceburi dalam sektor logistik...

Tuan Yang di-Pertua: Tolong habiskan. Yang Berhormat, tolong habiskan ya,
lebih tiga minit.

Tuan Khoo Poay Tiong [Kota Melaka]: Ya, baik. Seorang pemuda mempunyai
harapan yang cerah ceburi dalam logistik membeli banyak lori untuk perniagaannya,
namanya Encik Leong. Oleh kerana MCO, lori-lorinya tidak dapat jalan, dia tidak ada
pendapatan, dia terpaksa pinjam wang untuk bayar gaji pekerja dan juga bayar pinjaman
bank. Akhirnya, oleh kerana hutang keliling pinggang dan dia mendapat tekanan yang
