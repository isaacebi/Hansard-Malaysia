DR.20.09.2021 31

Pengeksportan ke negara jiran adalah sesuatu yang boleh diterokai apabila keperluan
negara mencukupi.

Tuan Yang di-Pertua, syukur alhamdulillah, Sarawak telah berjaya mencapai
imuniti kelompok dengan 89.2 peratus populasi dewasa telah divaksin penuh dua dos
setakat semalam. Tahniah diucapkan kepada Kerajaan Persekutuan dan Kerajaan Negeri
Sarawak atas kejayaan ini. Malah, saya berterima kasih kepada kerajaan kerana Sarawak
telah menjadi negeri pertama di Malaysia melaksanakan program vaksinasi kepada
remaja berumur 16 hingga 17 tahun.

Doa dan harapan saya akan sentiasa mengiringi rakyat di kawasan saya di
Batang Lupar dan Malaysia amnya agar kita terus cekal memerangi COVID-19 ini dan
dipermudahkan usaha kita oleh Allah SWT. Saya juga memohon agar kerajaan
melipatgandakan pelbagai bantuan untuk membantu rakyat yang terkesan dengan
pandemik COVID-19.

Tuan Yang di-Pertua, dengan ini, saya menjunjung kasih titah ucapan Ke Bawah
Duli Yang Maha Mulia Seri Paduka Baginda Yang di-Pertuan Agong. Dengan itu, saya
mohon menyokong. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Batang Lupar. Sekarang saya menjemput Yang Berhormat Pasir Gudang,
kemudian diikuti oleh Yang Berhormat Tasik Gelugor menggantikan Yang Berhormat
Baling. Yang Berhormat Baling kemudian. Kemudian diikuti oleh Yang Berhormat
Lanang, kemudian Yang Berhormat Simpang Renggam. Sila Yang Berhormat Pasir
Gudang.

12.17 tgh.

Tuan Hassan bin Abdul Karim [Pasir Gudang]: Bismillahi Rahmani Rahim.
Assalamualaikum warahmatullahi wabarakatuh dan salam sejahtera.

Tuan Yang di-Pertua, syukur a/hamadulillah, saya Ahli Parlimen Pasir Gudang
mengucapkan terima kasih kerana diberi peluang untuk membahaskan Titah Diraja Yang
di-Pertuan Agong.

Dalam ucapan Baginda Tuanku Yang di-Pertuan Agong pada Majlis Perasmian
Parlimen pada 13 September 2021 yang lalu, Baginda telah menyentuh tentang perlunya
rasuah dihapuskan. Pada perenggan 56 dalam teks ucapan Yang di-Pertuan Agong
tersebut, Baginda menyebut pentingnya Pelan Anti Rasuah Nasional dan juga Pelan Anti
Rasuah Organisasi supaya dapat aspirasi rakyat untuk hidup dalam sebuah negara yang
bebas dari rasuah dan berintegriti dapat dibina.

Dalam isu ini, saya menyambut baik saranan Yang di-Pertuan Agong tersebut
dengan mencadangkan dua perkara yang saya namakan serampang dua mata untuk
menghapuskan rasuah di negara kita. Tuan Yang di-Pertua, saya anggap serampang dua
mata ini sebagai game changer. Apakah serampang dua mata itu?

Pertama ialah Suruhanjaya Pencegahan Rasuah Malaysia (SPRM) saya
cadangkan hendaklah diletakkan di bawah Parlimen ini. SPRM tidak sepatutnya lagi
berada di bawah kawalan seorang Perdana Menteri. Cadangan saya ini tentu perlu
dibincangkan dan diperhalusi dan semua aspek perlu dikaji dari segi perundangan,
Perlembagaan Persekutuan, pentadbiran serta kewangan bagi melaksanakannya. Saya
berharap Perdana Menteri, Yang Amat Berhormat Bera dapat mengambil perhatian
tentang cadangan ini.

Serampang yang kedua ialah saya mencadangkan supaya SPRM lebih berkuku
dan bertaring, maksudnya lebih efektif dalam soal kuasa pendakwaan di mahkamah.

01220

Tuan Yang di-Pertua, selama ini SPRM hanya berperanan sebagai badan
penyiasat sahaja. SPRM tidak ada kuasa mendakwa di mahkamah. Kuasa mendakwa
terletak pada tangan pendakwa raya yang juga individu yang sama memegang jawatan
