80 DR.20.09.2021

Di kesempatan ini, saya ingin menzahirkan ucapan setinggi tahniah kepada Yang
Amat Berhormat Bera yang telah mendapat kepercayaan Ahli Dewan ini untuk menggalas
tanggungjawab yang besar sebagai Perdana Menteri Malaysia yang ke-9.

Tuan Yang di-Pertua, pandemik COVID-19 yang melanda negara kita pada waktu
ini telah mengakibatkan ekonomi negara telah bergerak dalam suasana yang cukup
muram sejak dua tahun kebelakangan ini. Pandemik COVID-19 dan kesuraman ekonomi
dunia bolehlah diibaratkan sebagai kembar. la saling melengkapi dan berhubung kait
antara satu sama lain. la juga telah menjejaskan ekonomi negara secara total.

Jika kita rujuk kepada data dari Jabatan Perangkaan Malaysia pada 18 Jun 2021,
prestasi FDI Malaysia telah menyusut sebanyak 54.8 peratus di mana aliran masuk bersih
sebanyak RM14.6 bilion pada tahun 2020 turun 54.8 peratus daripada RM32.4 bilion pada
tahun 2019 yakni terendah sejak tahun 2009. Penurunan aliran FDI tersebut berpunca
daripada penarikan saham ekuiti dan dana pelaburan syarikat-syarikat asing.

01730

Terdahulu pada bulan Mac, FDI Malaysia turut dilaporkan menguncup sebanyak
5.6 peratus yang menandakan prestasi terburuk negara yang pernah dialami selepas
penguncupan sebanyak 7.4% yang pernah berlaku disebabkan Asian financial crisis pada
tahun 1998. Tuan Yang di-Pertua, pada 21 Jun 2021 pula, United Nations Commission
on Trade and Development turut melaporkan pengurangan FDI 25 peratus bagi
subwilayah Asia Tenggara. Singapura, Indonesia dan Vietnam semuanya mencatatkan
penurunan FDI. FDI ke Singapura turun 21 peratus, ke Indonesia 22 peratus dan ke
Vietnam sebanyak 2 peratus. Namun begitu, negara Asia Tenggara yang mencatat
penurunan FDI yang amat ketara adalah Myanmar sebanyak 35 peratus dan yang terakhir
ialah negara kita Malaysia sebanyak 55 peratus.

Justeru, yang menjadi tanda tanya dan persoalan adalah mengapakah FDI
Malaysia berada di tangga yang paling tercorot di Asia Tenggara? Kadar yang paling tinggi
jika dibandingkan dengan negara-negara Asia Tenggara yang lain. Walaupun COVID-19
menjadi salah satu faktor kepada ketidaktentuan ekonomi, ia tidak boleh dijadikan batu
asas yang utama memandangkan negara jiran lain turut berhadapan dengan situasi
pandemik ini. Jika negara jiran lain mampu mengawal penguncupan FDI mereka dengan
melebihi nilai 40 peratus, mengapa negara kita satu-satunya negara yang mengalami
penguncupan melebihi pada paras 50peratus?

Sebelum PRU 2018, Malaysia adalah salah sebuah negara ASEAN dengan FDI
tertinggi yang mana pada akhir pada tahun 2017, nilai FDI Malaysia adalah bernilai USD12
bilion, meninggalkan Indonesia pada nilai USD9 bilion dan Thailand pada nilai USD7 bilion
pada waktu itu. Akan tetapi hari ini, FDI kita jauh ketinggalan jika dibandingkan dengan
negara-negara jiran yang lain. Jadi, salah siapakah dalam soal ini? Malaysia kini Tuan
Yang di-Pertua, bukan lagi merupakan destinasi impian bagi pelabur asing.

Banyak syarikat multinasional yang telah menarik pelaburan daripada negara kita,
contohnya IBM. Ini bukan satu perkara yang biasa, bahkan terlalu luar biasa. Bagaimana
sebuah syarikat gergasi asing yang telah lama bertapak di negara ini tiba-tiba membuat
keputusan untuk melangkah keluar daripada ekonomi kita. Ini harus kita kaji kerana
sekiranya perkara ini terus berlaku, ia bukan sahaja akan merudumkan pelaburan masuk
di dalam negara tetapi mengakibatkan peluang pekerjaan juga terbantut.

Jadi, perlu bagi kita satu rangka kerja yang holistik dan langkah khusus di dalam
mengkaji keberkesanan Pakej Rangsangan Ekonomi yang telah diumumkan kerajaan
sebelum ini. Adakah mungkin pakej-pakej tersebut kurang memberangsangkan dan tidak
mencapai standard pelabur-pelabur asing? Ini perlu dikaji dengan lebih mendalam.

Tuan Yang di-Pertua, penarikan pelaburan oleh syarikat asing ini bukan sahaja
menjejaskan makro ekonomi negara tetapi ia memberi kesan yang terus kepada rakyat
apabila ribuan rakyat hilang pekerjaan. Inilah yang tujuan saya membangkitkan perkara
ini di Dewan yang mulia pada hari ini.

Sudahlah_ krisis pengangguran di negara ini sejak kebelakangan ini
sememangnya sedang meruncing, ditambah lagi dengan krisis sewaktu pandemik ini. la
