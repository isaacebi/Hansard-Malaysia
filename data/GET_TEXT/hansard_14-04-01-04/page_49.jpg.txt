DR.20.09.2021 41

01430
[Mesyuarat disambung semula pada pukul 2.30 petang]

[Tuan Yang di-Pertua mempengerusikan Mesyuarat]

2.30 ptg.

Tuan Yang di-Pertua: Assalamualaikum semua, kita sambung perbahasaan tadi
Yang Berhormat Cameron Highlands. Ada sembilan minit 49 saat lagi Yang Berhormat.

Tuan Ramli bin Dato’ Mohd Nor [Cameron Highlands]: Baik Tuan Yang di-
Pertua. Orang Asli juga tidak terlepas daripada masalah dari segi sektor ekonomi yang
telah merudum akibat Pandemik COVID-19. Menurut laporan yang disampaikan oleh
pelapor khas dengan izin, special rapporteur Pertubuhan Bangsa-Bangsa Bersatu kesan
pandemik COVID-19 menjangkau lebih daripada sekadar ancaman kesihatan.

Di mana penguatkuasaan Undang-undang Darurat telah memberi kesan terhadap
golongan Orang Asli. Kebanyakan daripada penduduk luar bandar termasuk golongan
Orang Asli terlibat dalam sektor ekonomi yang tidak formal dan bergantung pada gaji
harian. Golongan ini sangat terjejas sekiranya mereka kehilangan pekerjaan, diburukkan
lagi dengan kenaikan harga keperluan asas secara mendadak yang dicetuskan oleh
kekurangan stok dan pembelian panik.

Populasi global Orang Asli di seluruh dunia adalah berjumlah 476 juta individu
merangkumi sembilan buah negara di seluruh dunia. Jumlah tersebut adalah bersamaan
6.2 populasi global. Namun komuniti Orang Asli ini mempunyai lebih tiga kali ganda
potensi untuk tergolong dalam kalangan miskin tegar. Kadar kemiskinan yang tinggi di
kalangan Orang Asli ini lebih mendedahkan mereka dengan risiko penyakit yang mudah
berjangkit kerana kekurangan nutrisi dan sistem pertahanan tubuh yang lemah.

Di Malaysia, masyarakat Orang Asli sebilangan besarnya merupakan peniaga
kecil barangan hutan dan buah-buahan dan pekerjaan di sektor tidak formal. Mereka akan
kehilangan punca pendapatan akibat terhentinya operasi selaras dengan arahan daripada
pihak kerajaan dalam mengekang wabak ini daripada berleluasa. Kehilangan pendapatan
ini diburukkan lagi dengan tidak berkemampuan untuk mendapat keperluan asas
sekiranya tidak dibantu dengan segera oleh pihak kerajaan akan meningkatkan lagi jurang
kemiskinan dan pendapatan masyarakat Orang Asli di negara ini.

Mereka kini berdepan dengan beban yang lebih berat berbanding dengan mereka
yang mempunyai pendapatan yang lebih stabil serta simpanan kecemasan yang
mencukupi. Soalan saya, apakah yang akan dilakukan oleh pihak kerajaan dalam
menyelesaikan perkara tersebut?

Tuan Yang di-Pertua, antara isu yang perlu diberi perhatian serius di ambang
pandemik COVID-19 ini ialah isu kesihatan mental di kalangan masyarakat Orang Asli.
Dalam sebuah laporan dari Arctic Council, kesan dari wabak akan bertambah buruk
dengan keadaan hidup yang terabai serta keadaan rumah yang sempit.

Kesan terhadap kesihatan mental ini tidak sekadar terhad kepada ketakutan yang
timbul akibat penyakit itu sahaja bahkan tiadakan yang diambil untuk mengekang
penularan wabak ini. Contoh seperti PKP di Malaysia juga memberi kesan terhadap
kesihatan mental. Laporan tersebut juga memetik bahawa terdapat perkaitan yang kuat di
antara kesan kehilangan pekerjaan terhadap kesihatan mental.

Masyarakat Orang Asli negara ini sangat mudah terdedah dengan ancaman
kesihatan mental akibat kekurangan akses kepada pakar kaunseling dan psikiatri untuk
menilai serta memberi rawatan dan terapi yang sewajarnya. Berdasarkan satu tinjauan
yang dilakukan oleh statistik Kanada terhadap masyarakat Orang Asli di Kanada
menyebut bahawa 60 peratus masyarakat Orang Asli di Kanada mengalami penurunan
kesihatan mental pasca pelaksanaan penjarakan sosial.

Berbanding tinjauan yang dilakukan pada tahun 2017, menyebut hanya 16
peratus masyarakat Orang Asli di Kanada yang mengalami kesihatan mental. Soalan saya
