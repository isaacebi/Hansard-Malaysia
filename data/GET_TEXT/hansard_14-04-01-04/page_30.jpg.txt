22 DR.20.09.2021

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

11.32 pg.

Timbalan Menteri di Jabatan Perdana Menteri (Parlimen dan Undang-
undang), [Datuk Wira Hajah Mas Ermieyati binti Samsudin]: Tuan Yang di-Pertua,

“Bahawa_ mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan ditangguhkan
sehingga jam 8.00 malam dan selepas itu Majlis Mesyuarat akan
ditangguhkan sehingga jam 10.00 pagi, hari Selasa, 21 September 2021.”

Tuan Yang di-Pertua: Ada yang menyokong?

Timbalan Menteri Dalam Negeri | [Dato’ Sri Dr. Haji Ismail bin Haji Mohamed
Said]: Saya sokong.

Tuan Yang di-Pertua: Terima kasih. Terima kasih. Ahli-ahli Yang Berhormat,
sekarang saya kemukakan masalah kepada Majlis untuk diputuskan. Masalahnya ialah
usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

USUL

MENJUNJUNG KASIH TITAH SERI PADUKA
BAGINDA YANG DI-PERTUAN AGONG

Aturan Urusan Mesyuarat dibaca bagi menyambung semula perbahasan yang
ditangguhkan atas masalah;

“Bahawa suatu ucapan yang tidak sepertinya dipersembahkan
kepada Kebawah Duli Yang Maha Mulia Seri Paduka Baginda Yang di-
Pertuan Agong, demikian bunyinya:

“Ampun Tuanku,

Patik, Yang di-Pertua dan Ahli-ahli Dewan Rakyat Malaysia di
dalam Persidangan Parlimen, memohon ampun
mempersembahkan suatu ucapan yang ikhlas daripada Majlis
Dewan Rakyat mengucapkan berbanyak-banyak syukur dan
menjunjung kasih Titah Ucapan Kebawah Duli Yang Maha
Mulia Seri Paduka Baginda Yang di-Pertuan Agong semasa
membuka Penggal Keempat, Parlimen Keempat Belas”. [15
September 2021]

Tuan Yang di-Pertua: Ahli-ahli Yang Berhormat, kita cuba hendak habiskan 32
orang pembahas hari ini. Jadi seorang saya beri 12 minit. Saya harap tidak ada yang lebih
masa. Kerana sesiapa yang lebih masa itu, sebenarnya memakan masa rakan sejawat
Yang Berhormat sendiri. Untuk memulakan saya mempersilakan Yang Berhormat Kuala
Krai diikuti Yang Berhormat Langkawi. Yang Berhormat Kuala Krai, 12 minit.
