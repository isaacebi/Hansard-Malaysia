DR. 24.3.2022 39

Datuk Seri Mohd Redzuan bin Md Yusof [Alor Gajah]: Terima kasih Tuan
Yang di-Pertua. Cumanya saya hendak mengambil maklum balsa daripada Yang
Berhormat Timbalan Menteri Kewangan. Apa sahaja perbincangan untuk menarik
pelaburan asing? Adakah pendekatan lebih kita bawa kepada memberi insentif
menuju kepada ESG dan juga GSG? Kalau kita lihat hari ini ramai pelabur luar
mahupun di dalam negara mahu melabur di projek-projek yang membawa kaedah
environmental, social dan governance dan juga the green house carbon effect.
Terima kasih. Adakah insentif sedang diperhalusi? Terima kasih.

Dato’ Indera Mohd Shahar bin Abdullah: Terima kasih Yang Berhormat
Alor Gajah. Itu sememangnya Yang Berhormat Kementerian Kewangan amat
progresif dan dinamik dalam melihat sistem percukaian negara. Seperti mana yang
disebutkan oleh Yang Berhormat, ESG dan SDG itu juga diambil kira dalam kita
membuat langkah-langkah pembaharuan cukai yang akan kita laksanakan dalam
masa yang terdekat. Terima kasih Yang Berhormat.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Tuan Yang di-Pertua, boleh?

Dato’ Ramli bin Dato’ Mohd Nor [Cameron Highlands]: Yang Berhormat
Rasah.

Tuan Cha Kee Chin [Rasah]: Terima kasih Tuan Yang di-Pertua atas
peluang yang diberikan. Saya meneliti jawapan Yang Berhormat Timbalan Menteri
Kewangan terhadap soalan asal daripada Yang Berhormat Alor Gajah tadi. Memang
pendirian kerajaan saya rasa kekal pada 24 peratus. Cuma saya harap— sebab
untuk tahun taksiran 2022 ini ia merujuk kepada pendapatan syarikat, pendapatan
korporat pada tahun lepas. Tahun lepas kita sedia maklum, negara kita ada PKP dan
sebagainya. Memang kesan pandemik sangat teruk. Kita percaya tahun ini mungkin
lebih elok sebab kita di fasa peralihan endemik.

Cuma saya hendak tanya boleh tak kalau kekalkan 24 percent yang
diumumkan Yang Berhormat Timbalan Menteri, rebat itu kita tambahkan rebat. Ada
tak dari segi kemungkinan untuk tambahkan rebat supaya cukai yang dibayar itu
boleh dikurangkan untuk membantu syarikat khasnya IKS supaya mengharungi
tempoh yang sukar, yang sama-sama kita untuk— kita tidak mahu ada orang
bankrap. Kita tak mahu ada orang gulung tikar. Kita hendak kalau syarikat kecil itu,
biar dia melalui tempoh ini bersama. Sebab kita tak mahu mereka dibebani dengan
pelbagai cukai ataupun cukai yang terlalu tinggi.

Jadi mohon penjelasan ataupun huraian daripada Yang Berhormat Timbalan

Menteri. Terima kasih Tuan Yang di-Pertua.
