DR. 24.3.2022 99

Tuan Tony Pua Kiam Wee [Damansara]: Tuan Pengerusi yang
menimbangkan segala penjelasan ini telah pun mendapati bahawa memang ada ...

Tan Sri Noh bin Haji Omar: Patutlah kalah bertanding di sana, DAP tak
faham peraturan.

Tuan Pengerusi: Tolong.

Tuan Tony Pua Kiam Wee [Damansara]: Memang ada kes prima facie
bahawa Yang Berhormat Pekan patut dirujuk kepada Jawatankuasa Hak dan
Kebebasan.

Tan Sri Noh bin Haji Omar: Apa ini Tuan Pengerusi?

Tuan Tony Pua Kiam Wee [Damansara]: Dan peru ...

Tan Sri Noh bin Haji Omar: Peraturan apa ini?

Tuan Tony Pua Kiam Wee [Damansara]: Dan perlu ditetapbkan dan
dipastikan dalam Dewan ini.

Tuan Pengerusi: Yang Berhormat.

Tan Sri Noh bin Haji Omar: Apa?

Tuan Tony Pua Kiam Wee [Damansara]: Masalahnya usul ini merupakan
usul di hujung kesemua usul-usul dan seperti amalan yang biasa, ia tidak akan

dikemukakan dalam Dewan ini pada sesi ini. Saya rasa ini merupakan satu perkara

Tan Sri Noh bin Haji Omar: Not relevant.

Tuan Tony Pua Kiam Wee [Damansara]: Saya rasa ini merupakan satu
perkara yang Tuan Pengerusi boleh putuskan.

Tan Sri Noh bin Haji Omar: Tak ada kaitan. Tak ada kaitan.

Tuan Tony Pua Kiam Wee [Damansara]: Dan berkuasa untuk putuskan
untuk memastikan supaya keadilan dapat dicapai dalam Dewan ini.

Tuan Pengerusi: Baik.

Tuan Tony Pua Kiam Wee [Damansara]: Saya ingin menyebut ..

Tuan Pengerusi: Yang Berhormat, tolong habiskan.

Tuan Tony Pua Kiam Wee [Damansara]: Saya berkata demikian kerana
usul 36(12) telah banyak kali dibentangkan dan diundi dalam Dewan ini semasa
kerajaan telah pun membawa usul ini ke atas Yang Berhormat Permatang Pauh,
sekarang Yang Berhormat kawasan Port Dickson, ke atas Yang Berhormat Gelang
Patah, sekarang Yang Berhormat kawasan Iskandar Puteri. Kepada Yang Berhormat
Sungai Buloh dulu Yang Berhormat kawasan Subang dan kepada Yang Berhormat
Bukit Gelugor yang lalu.

Tuan Pengerusi: Baik Yang Berhormat, tolong.
