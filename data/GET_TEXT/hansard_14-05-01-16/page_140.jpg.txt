DR. 24.3.2022 134

[Rang undang-undang dibacakan kali yang kedua dan diserahkan
kepada Dewan sebagai Jawatankuasa]

[Majlis bersidang dalam Jawatankuasa]

[Timbalan Yang di-Pertua (Dato' Mohd Rashid Hasnon) mempengerusikan
Jawatankuasa]

[Fasal-fasal dikemukakan kepada Jawatankuasa]

[Fasal-fasal 1 hingga 4 diperintahkan jadi sebahagian daripada rang
undang-undang]

[Rang Undang-undang dimaklumkan kepada Majlis sekarang]

[Majlis Mesyuarat bersidang semula]

[Rang undang-undang dilaporkan dengan tidak ada_pindaan;
dibacakan kali yang ketiga, disokong oleh Menteri Perusahaan, Perladangan dan
Komoditi (Datuk Dr. Hajah Zuraida binti Kamaruddin) dan diluluskan]

Timbalan Yang di-Pertua [Dato' Mohd Rashid Hasnon]: Ahli-ahli Yang
Berhormat, sebelum kita bersurai, ada nota penutup daripada kami, Tuan Yang di-
Pertua dan Timbalan Yang di-Pertua.

Ahli-ahli Yang Berhormat, sidang Mesyuarat Pertama Penggal Kelima
Parlimen Keempat Belas telah berlangsung selama 16 hari mulai daripada Isnin, 28
Februari hingga Khamis, 24 Mac 2022. Persidangan kali ini juga kita berhadapan
dengan cabaran pandemik COVID-19 dan pelbagai langkah untuk mengelakkan
pandemik COVID-19 di Parlimen telah dilaksanakan.

Ahli-ahli Yang Berhormat, saya sebagai Tuan Yang di-Pertua dan Timbalan
Yang di-Pertua saya, ingin merakamkan ucapan setinggi-tinggi terima kasih kepada
semua Ahli Yang Berhormat yang telah memberikan kerjasama bagi membolehkan
perjalanan Mesyuarat dapat disempurnakan sepanjang tempoh persidangan ini.
Saya juga mengambil kesempatan ini untuk mengucapkan terima kasih dan
penghargaan kepada Kementerian Kesihatan Malaysia yang telah memberikan
sepenuh komitmen dalam memastikan Parlimen Malaysia sentiasa dalam keadaan
terkawal dan selamat daripada penularan wabak COVID-19.

Tidak saya lupakan juga ucapan terima kasih kepada semua pegawai
kerajaan, warga Parlimen Malaysia khususnya Bahagian Pengurusan Dewan
Rakyat, wakil media massa serta semua pihak yang turut terlibat secara langsung
mahupun tidak langsung dalam pengendalian urusan Mesyuarat sepanjang tempoh

Dewan kali ini bersidang.
