DR. 24.3.2022 108

di-Pertua, tolong Perlembagaan ini. Ini isu Perlembagaan. Kita kena ada proses yang
betul. Kenapa kalau dirahsiakan kenapa pada tahun 2011...

[Sistem pembesar suara dimatikan]

Dato’ Ramli bin Dato’ Mohd Nor [Cameron Highlands]: Yang Berhormat
duduk. Saya telah mendengar Yang Berhormat Sepanggar dan juga Yang
Berhormat. Jika tidak puas hati atas jawapan daripada Dewan, sila ikut Peraturan
Mesyuarat 43 dan buat rayuan. Saya hendak menjalankan urusan Majlis ini dan saya

tidak mahu ada apa-apa gangguan lagi. Setiausaha Dewan.

RANG UNDANG-UNDANG
RANG UNDANG-UNDANG SYARIKAT LABUAN (PINDAAN) 2022

Bacaan Kali yang Kedua dan Ketiga

4.44 ptg.

Timbalan Menteri Kewangan II [Tuan Haji Yamani Hafez bin Musa]: Tuan
Yang di-Pertua, saya mohon mencadangkan suatu akta untuk meminda Akta
Syarikat Labuan 1990 [Akta 441] dibacakan kali kedua sekarang.

Tuan Yang di-Pertua, sebagaimana Ahli Yang Berhormat sedia maklum
tujuan utama penubuhan Lembaga Perkhidmatan Kewangan Labuan (Labuan FSA)
adalah untuk memajukan Labuan sebagai satu Pusat Perniagaan dan Perkhidmatan
Kewangan Antarabangsa (LIBFC) dan Labuan FSA sentiasa berusaha untuk
menambah baik akta-akta yang ditadbir supaya lebih efektif, terkini dan boleh
memenuhi keperluan sektor kewangan yang sentiasa berubah sama ada di peringkat
domestik mahupun di peringkat global.

Oleh itu, Rang Undang-undang Syarikat Labuan (Pindaan) 2022 yang
dicadangkan pada hari ini pertamanya akan memperkukuhkan lagi kedudukan
Malaysia sebagai negara yang menerima pakai piawaian dan amalan kewangan
antarabangsa yang terbaik berkaitan langkah pencegahan pengubahan wang haram
dan pembiayaan keganasan oleh Financial Action Task Force (FATF) dan amalan
percukaian yang disarankan oleh Organization for Economic Co-operation and
Development (OECD) dan ia juga melunaskan komitmen kerajaan kita.

Pada 2017, kepada OECD untuk membuat pindaan berbangkit ke atas
undang-undang Labuan bagi memansuhkan amalan cukai yang memudaratkan.
Pindaan berkaitan hal ini akan dikuatkuasakan ke belakang mulai 1 hari bulan
Januari 2019 dan ia juga akan memodenkan dan mengemas kini perundangan
LIBFC.
