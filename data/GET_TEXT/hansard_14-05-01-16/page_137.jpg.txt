DR. 24.3.2022 131

selain daripada negara lain seperti Hong Kong atau Singapore. Adakah ini
adalah sebuah destinasi yang terbaik untuk mereka? Terima kasih.

Timbalan Yang di-Pertua [Dato’ Mohd Rashid Hasnon]: Terima
kasih Yang Berhormat Tebrau. Ada pembahas lain? Tidak ada. saya jemput
Yang Berhormat Timbalan Menteri untuk menjawab.

Timbalan Menteri Kewangan Il [Tuan Haji Yamani Hafez bin Musa]:
Tuan Yang di-Pertua. Selain daripada memperkukuhkan aktiviti perniagaan
sedia ada yang ditawarkan di Labuan IBFC, tumpuan juga diberikan terhadap
empat sektor utama yang dijangka akan dapat menjana lebih banyak aktiviti
di Labuan IBFC. Salah satu sektor tersebut ialah perniagaan kewangan
berasaskan digital, insurans kaptif iaitu insurans dalam kumpulan kendiri dan
kewangan Islam secara digital.

Yang Berhormat, Labuan IBFC juga akan sentiasa melihat sebarang
peluang bagi memperluaskan pangkalan agihan di Labuan dalam
menggalakkan lebih banyak syarikat-syarikat amanah dan ejen pendaftaran
antarabangsa menubuhkan kewujudan syarikat mereka secara fizikal di
Labuan.

Seperti saya katakan tadi, Labuan IBFC telah mempunyai dua bursa
digital untuk beroperasi dan kedua-dua bursa menawarkan penyenaraian
utama bagi sekuriti digital seperti ekuiti bon, derivative, dana dan class asset
alternatif untuk hartanah dalam pendekatan inovatif dan menggalakkan dan
kos operasi lebih rendah dengan kecekapan lebih tinggi.

Pada tahun 2020, sebanyak 30 lesen perniagaan kewangan digital
telah diluluskan yang terdiri daripada bank, broker wang, .... [Tidak jelas] kredit,
penganalisis dan pembayaran. Sejak tahun 2021, terdapat sebanyak 89 lesen
perniagaan kewangan digital yang telah diluluskan.

Tuan Yang di-Pertua, potensi Labuan ini masih ada dan saya rasa
dengan pindaan ini, ia akan dapat memacukan lagi kemajuan Labuan IBFC.
Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima
kasih Yang Berhormat Timbalan Menteri di atas jawapan tadi. Ahli-ahli Yang
Berhormat, sekarang saya kemukakan masalah kepada Majlis bagi
diputuskan. Masalahnya ialah bahawa rang undang-undang ini dibacakan kali

yang kedua sekarang.
