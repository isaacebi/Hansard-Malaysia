DR. 24.3.2022 115

mempunyai kadar pengangguran 7.2 peratus berbanding kadar purata nasional 4.5
peratus.

Justeru, sejauh manakah sumbangan ekonomi memberi manfaat kepada
penduduk setempat Labuan? Adakah ia hanya memberi manfaat kepada pelabur
sahaja tanpa memberikan peluang pekerjaan kepada penduduk setempat? Latihan
khusus mesti diberikan anak tempatan bagi memenuhi peluang-peluang pekerjaan
dalam bidang yang berkaitan. Kita tidak mahu lagi dengar Ahli Parlimen Labuan
menjerit saban tahun tentang masalah bekalan air domestik, banjir yang sering
melanda dan keadaan infrastruktur yang tidak terurus dengan baik.

Adalah diharap dengan segala cadangan pindaan yang dikemukakan dalam
RUU Akta Syarikat Labuan 1990 akan memenuhi kehendak ke arah mewujudkan
suasana yang kondusif untuk syarikat-syarikat beroperasi di Labuan IBFC dan
seterusnya menjadikannya sebagai destinasi idaman syarikat-syarikat, menjadikan
Labuan IBFC unggul di mata dunia untuk membuat business dan bukannya urusan-
urusan songsang yang lain seperti yang disebutkan oleh Yang Berhormat Subang
tadi.

Saya menyokong pindaan kepada rang undang-undang ini. Terima kasih
Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Terima kasih,
Yang Berhormat Kubang Pasu. Berikutnya dipersilakan Yang Berhormat Kuala

Selangor.

5.08 ptg.

Datuk Seri Dr. Haji Dzulkefly bin Ahmad [Kuala Selangor]: Terima kasih
Tuan Yang di-Pertua. Saya mahu meneruskan sedikit sahaja perbahasan ini atas
beberapa bill knususnya Rang Undang-undang Syarikat Labuan (Pindaan) 2022
yang tentunya bagi kita sebagai Ahli-ahli Parlimen di Dewan Rakyat wajar
memberikan segala sokongan atas segala usaha penambahbaikan tadbir urus
korporat, good governance, fiduciary responsibility dan segala-galanya.

Namun, saya mulakan dengan ringkas sahaja Tuan Yang di-Pertua. Hal-hal
tentang Akta Syarikat Labuan ini, kita dapati terdapat banyak laporan yang
menunjukkan bahawa syarikat-syarikat yang terlibat dalam kegiatan haram atau
dengan kata lain mudah money laundering atau pengubahan wang haram, berdaftar
di— membuat pendaftaran. Pembukaan pendaftaran syarikat di Labuan.

Antara sebabnya adalah kerana pendaftaran syarikat di Labuan adalah di luar
pemerhatian Suruhanjaya Syarikat Malaysia. Kesannya ialah sukar untuk maklumat

awam atas syarikat-syarikat ini untuk diakses oleh rakyat di mana laporan berkenaan
