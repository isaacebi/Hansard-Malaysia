DR. 24.3.2022 119

Saya hendak tanya kepada kerajaan, bagaimana kalau sekiranya
berlakunya ketidakpatuhan ke atas perkara ini. Sekali lagi tidak ada
dinyatakan adakah akan ada hukuman atau apa hukuman dia dan apakah ia
menjadi satu offence atau tidak. Saya ingin minta penjelasan daripada
kerajaan supaya kerajaan dapat memberikan apakah yang saya bangkitkan,
sekian terima kasih .

Dato’ Ramli bin Dato’ Mohd Nor [Cameron Highlands]: Terima
kasih Yang Berhormat Sepang. Sekarang tiba masanya untuk Yang

Berhormat Menteri untuk menjawab, 10 minit.

5.19 ptg.

Timbalan Menteri Kewangan II [Tuan Haji Yamani Hafez bin Musa]:
Terima kasih Tuan Yang di-Pertua. Pertamanya izinkan saya merakamkan
setinggi penghargaan dan terima kasih kepada semua Abhli-ahli Yang
Berhormat yang telah mengambil bahagian di dalam perbahasan Rang
Undang-undang Syarikat Labuan (Pindaan) 2022 iaitu Yang Berhormat
Subang, Yang Berhormat Tebrau, Yang Berhormat Kubang Pasu, Yang
Berhormat Kuala Selangor dan Yang Berhormat Sepang. Saya juga ingin
merakamkan penghargaan kepada atas cadangan dan pandangan, syor dan
rujukan serta idea dan teguran yang diberi.

Tuan Yang di-Pertua, seperti mana Ahli Yang Berhormat semua
maklum, industri kewangan pada masa kini semakin menjadi kompleks dan
dinamik dengan kemunculan teknologi dan inovasi baharu, globalisasi,
penukaran dari segi demografik serta persekitaran pasaran yang sering
berubah. Ini juga memberi peluang dan juga cabaran baharu kepada sektor
kewangan Malaysia.

01720

Oleh itu, kita membuat pindaan pada hari ini ialah untuk memastikan
akta-akta di bawah Labuan ini jadi lebih efektif terkini dan boleh memenuhi
keperluan sektor kewangan yang sentiasa berubah.

Tuan Yang di-Pertua, berdasarkan penilaian risiko yang dibuat ke atas
Malaysia termasuk Labuan IBFC di bawah ME FATF pada tahun 2014. FATF
telah mencadangkan agar Akta 441 dipinda untuk dimasukkan beberapa

peruntukan bagi memenuhi piawaian antarabangsa berkaitan anti-money
