DR. 24.3.2022 129

[Timbalan Yang di-Pertua (Dato’ Mohd Rashid Hasnon)
mempengerusikan Jawatankuasa]

[Fasal-fasal dikemukakan kepada Jawatankuasa]

[Fasal-fasal 1 hingga 61 diperintahkan jadi sebahagian daripada rang
undang-undang]

[Rang Undang-undang dimaklumkan kepada Majlis sekarang]

[Majlis Mesyuarat bersidang semula]

[Rang undang-undang dilaporkan dengan tidak ada_pindaan;
dibacakan kali yang ketiga, dan disokong oleh Menteri Perusahaan,
Perladangan dan Komoditi (Datuk Dr. Hajah Zuraida binti Kamaruddin) dan
diluluskan]

RANG UNDANG-UNDANG PERKHIDMATAN KEWANGAN
DAN SEKURITI LABUAN (PINDAAN) 2022

Bacaan Kali Yang Kedua dan Ketiga

5.44 ptg.

Timbalan Menteri Kewangan Il [Tuan Haji Yamani Hafez bin Musa]:
Terima kasih Tuan Yang di-Pertua. Saya mohon mencadangkan suatu akta
untuk meminda Akta Perkhidmatan Kewangan dan Sekuriti Labuan 2010
(Akta 704) dibacakan kali yang kedua sekarang.

Timbalan Yang di-Pertua [Dato’ Mohd Rashid Hasnon]: Teruskan
Yang Berhormat Timbalan Menteri, huraian.

Timbalan Menteri Kewangan II [Tuan Haji Yamani Hafez bin Musa]:
Tuan Yang di-Pertua, sepertimana yang saya akan huraikan sebentar lagi
dalam pembentangan RUU Syarikat Labuan Pindaan 2022 sebentar tadi,
asas-asas pertimbangan yang sama adalah turut terpakai bagi RUU
Perkhidmatan Kewangan dan Sekuriti Labuan (Pindaan) 2022. Ini knususnya
telah menerima pakai piawaian dan amalan kewangan antarabangsa terbaik
yang disarankan oleh Organisation for Economic Co-operation and
Development (OECD) dan melunaskan komitmen yang telah diberikan pada
2017 kepada OECD untuk membuat pindaan berbangkit ke atas undang-

undang Labuan bagi memansuhkan amalan cukai yang memudaratkan.
