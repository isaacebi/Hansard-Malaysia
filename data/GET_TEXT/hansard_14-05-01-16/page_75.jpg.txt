DR. 24.3.2022 69

raja. Raja, keluarga, isteri dan sebagainya. Akan tetapi, disebut mana-mana orang
lain yang tidak dinyatakan secara jelas. Adakah boleh nanti Yang Di-Pertuan Agong
dengan Majlis Raja-raja untuk melengkapkan bahawa, ‘Oh, Mahfuz Haji Omar
dikecualikan daripada Perkara 119 ini.’ Jadi, akhirnya terkuburlah saya sebagai
seorang pemilih. Jadi, ini perlu penjelasan bahawa mana-mana orang itu siapa?
Adakah termasuk juga kita katakan tukang masak istana? Tukang kebun istana?
Ataupun polis pengiring istana? Pun dikirakan sebagai orang yang perlu dikecualikan
daripada pemakaian 119 ini.

Jadi, itu yang saya mohon penjelasan daripada Yang Berhormat Menteri dan
saya tidak ada masalah untuk menyokong kerana saya ucapkan tahniah kepada
Yang Berhormat Menteri yang sentiasa terbuka membuat rundingan dengan pihak
PH untuk memastikan supaya perkara ini disepakati bersama. Oleh sebab, dia Yang
Berhormat Menteri jaga undang-undang ini dia hendak undang-undang yang lebih
mesra. Tidak semacam yang semalam. Dia Yang Berhormat Menteri KDN. Jadi, KDN
ini dia ada polis, dia ada penjara. Dia hendak tangkap orang, dia hendak masuk
orang dalam penjara. Jadi, tidak mahu berunding dengan siapa-siapa.

Jadi, ini satu yang saya ucapkan tahniah kepada Yang Berhormat Menteri
yang jaga Hal Ehwal Undang-undang dan juga Hal Ehwal Parlimen. Terima kasih
Tuan Yang di-Pertua. Saya mohon menyokong.

Tuan Yang di-Pertua: Terima kasih Yang Berhormat Pokok Sena. Silakan

sekarang Yang Berhormat Pasir Gudang. Silakan.

2.46 ptg.

Tuan Hassan bin Abdul Karim [Pasir Gudang]: Terima kasih Tuan Yang
di-Pertua. Terlebih dahulu saya ingin menyatakan penghargaan kepada Yang
Berhormat Menteri Undang-undang yang telah membentangkan rang undang-
undang ini selepas mengadakan pelbagai libat urus dengan semua pemegang taruh
termasuklah Majlis Raja-raja, Peguam Negara dan juga wakil-wakil daripada Parti
Pembangkang.

Yang Berhormat Menteri, saya tidak mahu terlalu awal untuk menyatakan
sokongan. Oleh sebab, kita sebagai penggubal undang-undang dan Yang Berhormat
Menteri pun seorang peguam. Kita dilatih supaya profesional dan teliti betul-betul.
Oleh sebab, apa yang kita bincangkan ini bukan perkara mudah. Bukan perkara
simple. Ini melibatkan Institusi Raja-raja dan juga Perlembagaan Negara. Saya tidak
banyak isu. Ada satu sahaja isu Yang Berhormat Menteri, Tuan Yang di-Pertua, iaitu

isu keperlembagaan.
