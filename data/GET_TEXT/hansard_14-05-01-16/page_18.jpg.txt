DR. 24.3.2022 12

Berhormat supaya MQA ini memudah cara dan memberikan kerjasama kepada
semua Ahli Parlimen yang hendak menjayakan APEL.

Untuk makluman Yang Berhormat juga, kami di Kementerian Pengajian
Tinggi melalui MQA telah mengadakan pelbagai kerjasama dengan pelbagai agensi
kerajaan dan juga swasta dan sudah semestinya kita boleh mengaturkan satu sesi
khas bagi menawarkan laluan ini kepada semua termasuk Ahli-ahli Parlimen. Kalau
Tuan Yang di-Pertua dan juga pentadbiran Parlimen membenarkan, kami juga ingin
membuat ataupun menyediakan satu kaunter khas dan membuat sebagai contoh
hari terbuka kepada Ahli-ahli Parlimen yang berminat untuk menyertai atau mengikuti
program ini kalau sekiranya diizinkan oleh pihak Parlimen dan juga pihak Speaker.
1040

Berkaitan dengan micro-credentials ini KPT melalui MQA memang
menggalakkan IPT di Malaysia menawarkan micro-credentials melalui penerbitan
garis panduan micro-credentials dan usaha ini alhamdulillah kita nampak telah
menunjukkan sedikit sebanyak hasil dan untuk makluman Yang Berhormat juga
Malaysia berada di kedudukan yang kedua selepas Australia dari segi keterlibatan
dalam bidang micro-credentials ini.

Untuk makluman Yang Berhormat juga, APEL micro credentials (APEL.M) ini
yang kami dipihak MQA ingin laksanakan adalah insya-Allah menjadi satu produk
terkini yang membolehkan individu yang berminat mengumpulkan sejumlah micro-
credentials untuk mendapatkan penganugerahan kelayakan akademik. Insya-Allah
juga Yang Berhormat, produk ini akan kita tawarkan pada penghujung tahun ini.
Terima kasih.

Timbalan Yang di-Pertua [Dato' Mohd Rashid Hasnon]: Soalan tambahan
yang kedua saya jemput yang Kuala Krai.

Tuan Abdul Latiff bin Abdul Rahman [Kuala Krai]: Terima kasih Tuan
Yang di-Pertua. Terima kasih Yang Berhormat Menteri KPT dan saya mengambil
peluang ini untuk mengucapkan tahniah atas usaha menyediakan inisiatif yang cukup
baik ini bagi memberi peluang kepada masyarakat umum meneruskan pengajian
sepanjang hayat ini.

Soalan saya ialah minta Yang Berhormat Menteri nyatakan status terkini
pelaksanaan program Pengkreditan Pembelajaran Berasaskan Pengalaman
Terdahulu (APEL) bagi tujuan Penganugerahan Kelayakan Akademik (APEL.Q)
yang diperkenalkan pada tahun 2021. Sejauh manakah kementerian dapat
memastikan pelaksanaan micro-credential dapat memanfaatkan masyarakat
terutamanya golongan yang tidak berpeluang untuk menyambung pengajian. Terima

kasih, Tuan Yang di-Pertua.
