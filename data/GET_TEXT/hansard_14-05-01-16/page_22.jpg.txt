DR. 24.3.2022 16

Apakah usaha-usaha kementerian Yang Berhormat dalam membangun ataupun
menjaga bagi penggiat-penggiat seni budaya tradisional bagi kaum India. Terima
kasih.

Timbalan Yang di-Pertua [Dato’ Mohd Rashid Hasnon]: Sila Yang
Berhormat Menteri. Soalan lari sikit.

Dato’ Sri Hajah Nancy Shukri: Terima kasih. Walaupun itu satu soalan yang
luar daripada skop ini namun begitu, saya nak nyatakan di sini. Saya baru sahaja
melancarkan Geran Sempadan. Geran Sempadan ini pertamanya untuk aktiviti
pelancongan dan juga acaranya dan juga aktiviti kebudayaan, seni dan budaya.
Maka ianya bermula pada 1 April ini, bolehlah memohon melalui online, kita punya
website untuk mendapat permohonan untuk menggalakkan aktiviti-aktiviti kesenian
dan juga kebudayaan ini.

Sebenarnya ini adalah satu masa yang begitu baik sekali untuk kita
memulakan permohonan ini kepada mereka yang berminat. Jadi, itulah salah satu
daripada caranya terutama sekali tahun ini, kita hendak menguar-uarkan program
seni dan budaya dengan lebih rancak lagi. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri. Saya buka soalan tambahan ketiga. Saya jemput Yang
Berhormat Hulu Langat.

Datuk Haji Hasanuddin bin Mohd Yunus [Hulu Langat]: Terima kasih
Tuan Yang di-Pertua dan Yang Berhormat Menteri. Baru-baru ini saya ada bertanya
kepada Yang Berhormat Timbalan Menteri Kewangan berkenaan dengan cukai
pekerja-pekerja asing yang bekerja dalam negara ini dan saya juga ada merujuk
kepada kenyataan Yang Berhormat Menteri Perumahan dan Kerajaan Tempatan
tahun lepas yang mengatakan bahawa peraturan hotel dan juga Airbnb akan
diseragamkan hujung tahun ini untuk memastikan bahawa kita boleh dapat cukai
daripada mereka.

Soalan saya kepada Yang Berhormat Menteri Pelancongan, adakah kerajaan
berhasrat untuk mewujudkan satu cukai baru kepada agen-agen carian luar negara
yang menyenaraikan hotel-hotel di Malaysia sebagai satu langkah untuk
meningkatkan hasil pendapatan negara dan mengurangkan aliran tunai Ringgit
Malaysia ke luar negara. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Hulu Langat. Sila Yang Berhormat Menteri, satu minit.

Dato’ Sri Hajah Nancy Shukri: Saya agak keliru dengan soalan tadi. Tadi

yang pertama, bercakap mengenai Airbnb lepas itu hotel-hotel yang mereka hendak
