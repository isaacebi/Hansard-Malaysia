DR. 24.3.2022 48

Suruhanjaya_ Pilihan raya, wakil bahagian  Kabinet,
Perlembagaan dan hubungan antara kerajaan serta wakil
Jabatan Peguam Negara pada 26 Januari 2022.

01220

Pada dasarnya semua kerajaan negeri bersetuju dengan cadangan
pindaan ini dan telah mengemukakan input masing-masing. Oleh yang
demikian, pindaan RUU dicadangkan melalui perkara baharu 119A adalah
seperti berikut, iaitu ketidakpakaian Perkara 119 kepada Raja-raja yang lain-
lain melalui Perintah 119A yang berbunyi; “Walaupun Perkara 119, Yang di-
Pertuan Agong boleh dengan persetujuan Majlis Raja-Raja melalui perintah
yang disiar dalam Warta menetapkan suatu pengecualian kepada mana-
mana Raja dan Isterinya, mana-mana Yang di-Pertuan Negeri dan Isterinya,
mana-mana bakal raja, pewaris ganti dan waris lain raja dan isteri mereka dan
mana-mana orang lain daripada pemakaian Perkara 119 dan apa-apa
undang-undang berkaitan dengan pendaftaran pemilih”.

Secara dasarnya, pengecualian pendaftaran pemilih secara automatik
kepada Raja, pemerintah dan pasangan, Yang di-Pertuan Negeri dan
pasangan, bakal raja, pewaris ganti raja dan pasangan dan mana-mana orang
lain adalah perlu bagi memastikan terdapat proses semak dan imbang dalam
pentadbiran Kerajaan Persekutuan dan kerajaan negeri. Perkara ini juga
selaras dengan keistimewaan dan kewibawaan Duli Yang Maha Mulia Raja-
Raja Melayu dan kedudukan Yang di-Pertua Tuan Yang Terutama Yang di-
Pertuan Negeri seperti yang termaktub dalam peruntukan Perlembagaan
ataupun Undang-undang Tubuh Negeri. Dengan ini Tuan Yang di-Pertua,
saya mohon mencadangkan.

Tuan Ramli bin Dato’ Mohd Nor [Cameron Highlands]: Lagi sekali
Majlis bertanya ada sesiapa yang menyokong?

Timbalan Menteri di Jabatan Perdana Menteri (Parlimen dan
Undang-undang) [Datuk Wira Hajah Mas Ermieyati binti Samsudin]: Tuan
Yang di-Pertua, saya menyokong.

Tuan Ramli bin Dato’ Mohd Nor [Cameron Highlands]: Ahli-ahli
Yang Berhormat, Masalah di hadapan Majlis ialah rang undang-undang
bernama suatu akta untuk meminda Perlembagaan Persekutuan dibaca kali

yang kedua sekarang dan dibuka untuk dibahas.
