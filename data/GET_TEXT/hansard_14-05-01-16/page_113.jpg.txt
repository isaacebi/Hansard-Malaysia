DR. 24.3.2022 107

kami tidak memperoleh dokumen ini. Dokumen ini langsung tidak diberikan kepada
pengetahuan umum.

Apabila saya memeriksa Perlembagaan Persekutuan, Tuan Yang di-Pertua.
Pewartaan ini melibatkan pindaan Perlembagaan di mana 40 peratus cukai yang
dipungut di Sabah sudah tidak terpakai. Akan tetapi, pewartaan ini apabila saya rujuk
dalam Perlembagaan tidak ada langsung dipinda Perlembagaan ini di dalam Majlis
ini. Oleh sebab, seingat saya apabila berlaku pindaan Perlembagaan, ia perlu
dilakukan sebagaimana yang kita lakukan sebentar tadi. Akan tetapi, apa yang
berlaku kami tidak melihat sebarang pindaan Perlembagaan dan apa yang berlaku
perompakan terhadap hak dan kepentingan Sabah telah dilakukan oleh kerajaan
tanpa pengetahuan rakyat negeri Sabah.

Maka dengan itu, saya merujuk Kementerian Kewangan khususnya di atas
perkara yang mereka telah lakukan terhadap hak dan kepentingan negeri Sabah.
Saya bagi amaran kepada Yang Berhormat Menteri Kewangan ini merupakan satu
rompakan yang jelas telah melanggar Perlembagaan Persekutuan Negara dan saya
merujuk beliau untuk memberi penjelasan terhadap perkara ini. Terima kasih.

Tuan Haji Ahmad bin Hassan [Papar]: /[Bangun]

Puan Isnaraissah Munirah binti Majilis @ Fakharudy [Kota Belud]: Tuan
Yang di-Pertua, Kota Belud.

Dato’ Ramli bin Dato’ Mohd Nor [Cameron Highlands]: Kota Belud. Atas
peraturan baru saya benarkan. Sebutkan peraturan apa itu?

Puan Isnaraissah Munirah binti Majilis @ Fakharudy [Kota Belud]:
Peraturan Mesyuarat 36(12) bersama dengan Yang Berhormat Sepanggar tadi.

Dato’ Ramli bin Dato’ Mohd Nor [Cameron Highlands]: Dua minit.

Puan Isnaraissah Munirah binti Majilis @ Fakharudy [Kota Belud]: Oleh
sebab perkara ini Tuan Yang di-Pertua adalah melibatkan Perlembagaan
Persekutuan. Kita sudah berbahas bertanyakan perkara ini. Berkali-kali saya
bertanya kepada Kementerian Kewangan. Akan tetapi, tidak dinyatakan.

Kemudian, hari ini kita dikejutkan. This is a shocking revelation, Tuan Yang
di-Pertua. Bahawa ada warta yang dirahsiakan daripada pengetahuan umum
terutamanya orang-orang Sabah. Ini rompakan. Rompakan kepada orang-orang
Sabah, Tuan Yang di-Pertua. [Tepuk]

Jadi, saya minta pembelaan. Ini bukannya kes main-main. Perlembagaan.
Tidak dinyatakan dan hari ini kita diberi jawapan kepada Yang Berhormat Sepanggar.
Oleh sebab, saya juga berbahas tentang isu ini. Perkara 112C dan hari ini ia shocking

revelation kepada kami terutamanya wakil orang Sabah ini. Saya minta Tuan Yang
