DR. 24.3.2022 4

supaya sentiasa mengambil langkah berjaga-jaga dan tidak bertindak sendiri dalam
menangani konflik harimau di kawasan ini. Sekian, terima kasih.

Tuan Haji Wan Hassan bin Mohd Ramli [Dungun]: Terima kasih Yang
Berhormat Menteri atas jawapan yang telah diberikan. Apakah yang rakyat perlu
lakukan apabila berlakunya situasi harimau masuk ke kampung dan juga kawasan
penempatan awam kerana kita perlu melindungi nyawa manusia dan pada masa
yang sama memelihara hidupan liar yang kian pupus itu. Terima kasih. Mohon
jawapan.

Datuk Seri Takiyuddin bin Hassan: Tuan Yang di-Pertua, terima kasih
kepada sahabat saya Yang Berhormat Dungun yang mengemukakan soalan yang
cukup baik. Ini menunjukkan keprihatinan Yang Berhormat terhadap masalah ini
yang berlaku di kalangan rakyat. Tuan Yang di-Pertua, KeTSA melalui PERHILITAN
sekali lagi amat prihatin terhadap isu konflik manusia dengan hidupan liar ini
terutamanya Harimau Malaya serta keperluan co-existence dengan izin, antara
manusia dan Harimau Malaya ini. Tindakan ini penting untuk menyelamatkan
Harimau Malaya serta pada masa yang sama mengelakkan berlakunya konflik antara
manusia dengan Harimau Malaya yang lebih serius di masa akan datang.

Jabatan PERHILITAN  sering kali menasihati penduduk kawasan
perkampungan di kawasan merayau Harimau Malaya terutamanya yang telah
dikenal pasti agar mengambil beberapa langkah seperti pengurusan kebun yang baik
untuk mereka yang berkebun, pemasangan pagar di kawasan kebun dan
pemasangan lampu di sekeliling rumah pada waktu malam. Ini semua untuk
mengelakkan harimau menghampiri kawasan kebun atau kawasan rumah ini.

Apabila berlaku situasi Harimau Malaya masuk ke kampung atau kawasan
penempatan awam, beberapa langkah diharap dapat diambil oleh orang awam
antaranya segera menghubungi Jabatan PERHILITAN di talian hotline yang sedia
ada 1-800-88-5151 ataupun menghubungi segera pihak Polis Diraja Malaysia.
Kedua mereka harus melindungi diri masing-masing dengan duduk di dalam rumah
dan di mana-mana tempat yang selamat sementara menunggu kehadiran pihak
berkuasa. Seterusnya tidak — ini penting. Tidak membuat sebarang provokasi dan
juga tindakan-tindakan sendiri yang sering kali dibuat juga oleh sesetengah orang
seperti cuba mendekati harimau, cuba untuk menghalau harimau, membaling objek
dan sebagainya apatah lagi kalau ada tindakan menembak atau membunuh harimau
tersebut. Ini bagi mengelak sebarang kejadian yang tidak diingini seperti diserang
ataupun diterkam oleh harimau ini.

Keprihatinan dan kesedaran orang awam terhadap spesis hidupan liar yang

dilindungi seperti Harimau Malaya adalah sangat penting bagi memastikan
