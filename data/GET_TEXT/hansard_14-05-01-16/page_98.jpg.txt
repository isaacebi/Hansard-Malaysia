DR. 24.3.2022 92

dikhaskan perbahasan itu kepada satu peringkat sahaja, maka kuranglah politk
dalam Dewan Rakyat. [Dewan riuh]

Banyak persoalan yang relevan, soalan yang bagus, soalan yang ada hubung
kait terus kepada itu. Akan tetapi yang banyak bangkitkan ialah soalan pengundi —
senarai pengundi, pendedahan pengundi publisiti untuk pengundi ini sebagaimana
Yang Berhormat Lembah Pantai, Yang Berhormat Jerlun semua sudah bangkit,
insha-Allah kita akan perkemaskinikan lagi pendekatan oleh pihak SPR. Saya cukup
yakin Yang Amat Berhormat Perdana Menteri mengetahui apakah kewangan yang
diperlukan oleh pihak SPR untuk mendedahkan pengundi-pengundi dan memberi
pendidikan kepada pihak khususnya anak-anak sekolah yang dalam peringkat
tingkatan lima dan tingkatan enam sebelum masuk ke universiti.

Ini semua dalam perancangan SPR sebenar untuk pendedahan dan
pengalaman supaya mereka sebelum menjadi masyarakat biasa di luar sana nanti,
supaya dapat menjadi pengundi dan menyokong amalan demokrasi di negara ini.
Insha-Allah dapat memainkan peranan. Di Dewan ini Yang Berhormat kita cuba buat
fasiliti dan di luar akan melaksanakannya nanti. Tuan Yang di-Pertua sekian sahaja
ucapan saya...

Tuan Haji Ahmad bin Hassan [Papar]: Boleh Papar sekejap? [Dewan riuh]

Datuk Seri Jalaluddin bin Alias [Jelebu]: Yang Berhormat Papar, apa lagi?

Tuan Yang di-Pertua: Terima kasih Yang Berhormat. Ahli-ahli Yang
Berhormat, masalahnya ialah bahawa rang undang-undang ini dibacakan kali yang
kedua sekarang dan oleh sebab mengikut peruntukan Perkara 159 Perlembagaan
Persekutuan maka Rang Undang-undang Perlembagaan (Pindaan) 2020 ini
memerlukan sokongan pada bacaan kali yang kedua dengan undi sebanyak tidak
kurang daripada dua pertiga daripada jumlah bilangan Ahli Majlis Dewan ini. Maka
mengikut peruntukan Peraturan Mesyuarat 46(5), saya memerintahkan supaya satu
belah bahagian diadakan sekarang...

Datuk Mohd Azis bin Jamman [Sepanggar]: Tuan Yang di-Pertua.
Sebelum itu...

Tuan Yang di-Pertua: Dua pertiga undi adalah bersamaan 148 daripada 222
Ahli Dewan Rakyat.

Datuk Mohd Azis bin Jamman [Sepanggar]: Tuan Yang di-Pertua sebelum
itu Peraturan Mesyuarat. Sebelum itu...

Tuan Yang di-Pertua: Setiausaha sila bunyikan loceng selama dua minit.

[Loceng dibunyikan]
