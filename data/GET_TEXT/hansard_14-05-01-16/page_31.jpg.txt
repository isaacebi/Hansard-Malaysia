DR. 24.3.2022 25

hendaklah diimbangi dengan pertambahan hasil dan penjimatan perbelanjaan.
Namun adalah dijangkakan peningkatan jumlah tanggungan subsidi ini boleh
ditampung sebahagiannya oleh potensi peningkatan hasil berkaitan komoditi.

Bajet 2022 menganggarkan hasil berkaitan petroleum sebanyak RM44 bilion
berdasarkan kepada purata harga minyak mentah Brent pada paras USD67 setong.
Sehingga 14 Mac 2022, purata harga minyak mentah Brent berada pada sekitar
USD96 setong. Untuk makluman Yang Berhormat, bagi setiap kenaikan USD1 harga
minyak mentah, impak kepada hasil berkaitan petroleum adalah sekitar RM300 juta.
Jumlah ini Yang Berhormat, tidak mengambil kira kesan kepada dividen daripada
Petronas. Walau bagaimanapun, memandangkan konflik Rusia dan Ukraine masih
berterusan, kerajaan belum membuat unjuran sebenar peningkatan pendapatan
tersebut berbanding implikasi kewangan yang perlu ditanggung melalui pemberian
subsidi.

Untuk makluman Ahli Yang Berhormat, kerajaan sememangnya sedang
mengkaji semula mekanisme pemberian subsidi produk petroleum supaya dapat
dilaksanakan secara lebih bersasar dan menumpukan bantuan subsidi kepada
Keluarga Malaysia yang benar-benar memerlukan. /Insya-Allah Yang Berhormat,
pelaksanaan subsidi bersasar dijangka akan dapat mengoptimumkan sumber
kewangan kerajaan dan penjimatan yang dicapai dapat diagihkan semula untuk
program yang lebih berkesan dalam menyumbang kesejahteraan Keluarga Malaysia.
Terima kasih Yang Berhormat. Terima kasih, Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Timbalan Menteri. Sila Yang Berhormat Kubang Pasu, soalan
tambahan pertama.

Dato’ Wira Haji Amiruddin bin Haji Hamzah [Kubang Pasu]: Terima kasih
Yang Berhormat Timbalan Menteri. Sejak dua menjak ini duduk tengok Yang
Berhormat Timbalan Menteri sahaja yang hadir, Menteri tidak nampak sudah selepas
pengeluaran KWSP diluluskan itu.

Dato’ Mahfuz bin Haji Omar [Pokok Sena]: Menteri pencen.

Dato’ Wira Haji Amiruddin bin Haji Hamzah [Kubang Pasu]: Tidak apa
soalan saya..

Timbalan Yang di-Pertua [Dato' Mohd Rashid Hasnon]: Sila berikan
soalan.

Dato’ Wira Haji Amiruddin bin Haji Hamzah [Kubang Pasu]: Ya, ya okey.
Soalan dia. Melihat dari apa yang telah dibentangkan tadi oleh Yang Berhormat
Timbalan Menteri tadi, tahun 2022 sebenarnya dengan anggaran minyak dalam

USD55 setong, ia RM3.7 bilion sahaja jumlah jangkaan subsidi tetapi dengan harga
