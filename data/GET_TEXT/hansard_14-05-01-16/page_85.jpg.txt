DR. 24.3.2022 79

ekonomi dan kemudian barulah masa yang sesuai dilakukan pilihan raya. Terima
kasih Tuan Yang di-Pertua.
Tuan Yang di-Pertua: Terima kasih. Hikayat pasal negeri saya itu, Yang

Berhormat. Yang Berhormat Kuala Selangor, silakan.

3.15 ptg.

Datuk Seri Dr. Haji Dzulkefly bin Ahmad [Kuala Selangor]: Baik, terima
kasih Tuan Yang di-Pertua. Assalamualaikum warahmatullahi wabarakatuh dan
salam sejahtera semuanya. Selaku pembahas yang terakhir, Kuala Selangor bangkit
untuk tetap bangun untuk menyatakan kesediaan saya dan rakan-rakan di sebelah
sini untuk memberikan sokongan yang padu kepada pindaan Perlembagaan ini yang
pastinya disokong oleh hampir semua pihak sebelah sini, mungkin sebelah sana
akibat antara lainnya hasil daripada keterlibatan dan engagement yang ditunjukkan
oleh Yang Berhormat Menteri yang sangat peka dan prihatin tentang perkara ini.

Tuan Yang di-Pertua, saya kira hampir semua telah disebutkan kecuali saya
juga ingin merakamkan persoalan besarnya saya kira-kira meneliti perkara ini,
mungkin tidak hanya sekadar memberikan pengecualian itu sebagai the underlying
premise pada penghujahan ini. Menjaga dan menjunjung kemurnian dan kesucian
institusi Raja ini bukan hanya dengan cara untuk kita mengecualikan mereka
daripada mengundi kerana antara lainnya, beberapa negara Nordic Countries,
Sweden, Denmark dan the benchmark of Westminster Democracy itu Ratu England,
Queen Elizabeth dan kerabatnya.

Kalau tidak silap saya setiap kali pillhan raya umum, mereka keluar
mengundi. Pokoknya Tuan Yang di-Pertua, yang tersirat kalaupun tidak
dimaksudkan dengan lebih jelas daripada yang tersirat itu, adalah apa yang boleh
saya sebutkan sebagai quid pro quo dari segi apa pula yang kami harapkan, yang
rakyat mahukan daripada ketidak berpihaknya institusi Raja dalam tidak menyatakan
dan mencampur ataupun mencemar duli mereka dalam hal politik rakyat, politik
kepartian rakyat yang mesti dilindungi dan mereka selaku payung kepada seluruh
rakyat dan negara ini tidak menunjukkan dan tidak sewajarnya menunjukkan
kecenderungan kepada mana-mana pihak dalam keadaan yang mereka
memberikan segala-galanya belaian mereka dan naungan mereka kepada semua.
Saya tidak - dan tanpa perlu untuk menyebut mana-mana. Sebagai contoh, saya
kira sudah dianggap satu yang menjadi tuntutan rakyat seluruhnya.

Itu saya kira yang lebih penting supaya institusi Raja remain neutral supaya
segala apa pun persaingan di antara parti, koalisi dan sebagainya itu diberikan

segala ruang untuk mereka bersaing secara sihat, bersaing dengan apa yang
