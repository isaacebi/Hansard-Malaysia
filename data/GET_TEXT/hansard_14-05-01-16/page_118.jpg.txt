DR. 24.3.2022 112

Labuan telah lama tertunggak untuk dikemas kini. Jadi, usaha daripada kerajaan
untuk mengemas kini RUU ini adalah tepat.

Ada empat perkara untuk dikemas kini dan ini akan buat syarikat Labuan lebih
sesuai mengikut perkembangan dalam komuniti business masa sekarang. Satu
perkara yang dipinda adalah untuk menghapuskan peruntukan yang melarang
syarikat Labuan daripada berurusan dengan pemastautin dan dalam ringgit. Jadi, ini
adalah satu langkah yang baik tetapi masalahnya bagi saya adalah apakah bezanya
selepas pindaan ini, syarikat Labuan ini, apakah bezanya dengan syarikat yang
ditubuhkan di bawah Akta Syarikat 2016 yang berkuat kuasa pada tahun 2017?

Saya tidak nampak apa ada bezanya. Jadi, apakah tujuan untuk — bagi
sesebuah syarikat, mereka akan pilih untuk ditubuhkan di Labuan atau di bawah Akta
Syarikat yang biasa ini, saya tidak nampaklah ada perbezaan yang besar untuk
mereka buat pilihan.

Kedua, saya nampak ini adalah satu langkah yang baik untuk membanteras
pengubahan wang haram iaitu dengan satu seksyen baharu 46A bersama dengan
108B dan juga 108H. Ini menghalang syarikat Labuan menerbitkan apa-apa syer
pembawa (bearer share) atau waran syer pembawa. Ini pastilah akan mencegah
atau membanteras pengubahan wang haram. Akan tetapi, soalan saya adalah
sebelum ini — tadi Yang Berhormat Subangpun ada kata, Labuan memang ada
buktilah dijadikan satu tempat untuk pengubahan wang haram.

Jadi, adakah kerajaan ada maklumat berapakah kes pengubahan wang
haram sudah berlaku dan apakah tindakan yang akan diambil terhadap mereka? Hal
ini kerana, kes jenayah tidak ada time limit-lah untuk buat tindakan atau tuduhan.
Jadi, saya minta pencerahan dan apakah tindakan yang akan diambil oleh kerajaan
untuk memastikan negara kita bebas daripada pengubahan wang haram.

Ketiga, pindaan ini saya nampak ia selaras dengan apa yang sudah berkuat
kuasa di bawah Akta Syarikat 2016, iaitu memperuntukkan kelayakan seseorang
untuk dijadikan seorang pengarah di syarikat Labuan. Jadi, gerakan yang sudah
ditetapkan — ini adalah satu tindakan yang bagus dan juga pelantikan atau
penggantian setiausaha yang bermastautin juga adalah satu langkah yang baik.
#1700

Cuma saya hendak tanya adalah sekiranya mereka tidak mematuhi syarat-
syarat atau peruntukan di bawah RUU ini, denda yang dijatuhkan kepada mereka
bagi saya amat tinggi kerana di tahap RM1 juta atau penjara selama lima tahun.

Jadi ini pun sama dan bersama dengan Akta Syarikat 2016. Di situ pun ramai

pengarah dan juga perusahaan-perusahaan sudah mengutarakan luahan. Ini tidak
