DR. 24.3.2022 37

Dato’ Ramli bin Dato’ Mohd Nor [Cameron Highlands]: Dipersilakan, Yang
Berhormat Papar.

Tuan Haji Ahmad bin Hassan [Papar]: Terima kasih, Tuan Yang di-Pertua.
Sebelum saya meneruskan, saya ingin mengucapkan selamat menyambut bulan
Ramadan al-Mubarak dan selamat menunaikan ibadah puasa kepada semua
muslimin dan muslimat di seluruh Malaysia, terutamanya di P.175 Papar.

Soalan saya, dalam perancangan kerajaan untuk memperkasakan modal
insan yang berpelajaran dan berwawasan untuk maju ke hadapan, saya ingin
bertanya kepada Yang Berhormat Menteri berkenaan dengan kolej komuniti yang
sudah ada bangunannya tetapi disewa. Adakah kerajaan berhajat untuk membina
sebuah bangunan khas untuk kolej komuniti di Papar? Terima kasih.

Datuk Seri Dr. Noraini binti Ahmad: Tuan Yang di-Pertua, soalannya agak
lari daripada soalan asal. Akan tetapi untuk makluman ada sedikit info yang saya
akan maklumkan di dalam Dewan ini.

Sebenarnya, projek Kolej Komuniti Papar itu sudah diluluskan dalam
Rancangan Malaysia Ke-11 Yang Berhormat, dalam Rolling Plan Kedua tahun 2017.
Untuk makluman Yang Berhormat, betul tadi Yang Berhormat maklumkan bahawa
mengenai perolehan bangunan empat tingkat dengan keluasan 43,000 kaki persegi
lebih kurang, dan lokasinya adalah di Sri Alam Perdana Commercial Centre,
Kampung Takis, Papar. la sudah pun selesai dan sedang dalam perolehan ubah suai
bangunan tersebut, Yang Berhormat.

Saya telah membuat lawatan itu seperti yang saya maklumkan juga kepada
Yang Berhormat dan dihadiri oleh Pengarah Cawangan Kerja Pendidikan JKR. JKR
memberi komitmen melalui proses ubah suai ini dijangka akan siap pada tahun 2024,
Yang Berhormat.

Tuan Haji Ahmad bin Hassan [Papar]: Terima kasih, terima kasih.

Datuk Seri Dr. Noraini binti Ahmad: Terima kasih. Terima kasih banyak,
Yang Berhormat.

01150

Dato’ Ramli bin Dato’ Mohd Nor [Cameron Highlands]: Yang Berhormat
Papar, soalan anda sudah lari daripada apa yang patut skop dijawab tetapi walau
bagaimanapun Yang Berhormat Menteri berbudi bicara menjawab. Sila ambil
maklum.

Tuan Haji Ahmad bin Hassan [Papar]: Terima kasih.

Dato’ Ramli bin Dato’ Mohd Nor [Cameron Highlands]: Berikutannya,
soalan seterusnya Majlis mempersilakan Datuk Seri Mohd Redzuan bin Md Yusof,

Yang Berhormat Alor Gajah.
