DR. 24.3.2022 73

rakyat memilih Pakatan Harapan untuk sebagai kerajaan melalui peti undi. Akan
tetapi, malangnya Tuan Yang di-Pertua kemenangan demokrasi itu dikalahkan
ataupun dirampas oleh pihak yang tamak haloba yang tak boleh mengaku kalah.
Apabila mereka kalah mereka rasa mereka boleh jadi orang gila Tuan Yang di-
Pertua. Mereka gila kuasa. Apabila mereka gila Tuan Yang di-Pertua, orang gila kita
layanpun susah.

Jadi Tuan Yang di-Pertua, saya hendak katakan Tuan Yang di-Pertua
bahawa biarlah kalau kita hendak cakap Constitutional Monarchy, kita betul-betul we
are faithful to that doctrine because dalam prinsip Perlembagaan Persekutuan Tuan
Yang di-Pertua, ada prinsip dipanggil indigenous elements dalam Perlembagaan
Persekutuan iaitu Constitutional Monarchy.

Terakhir Tuan Yang di-Pertua sebelum saya tamatkan, tadi saya rasa ada
satu pertanyaan yang baik daripada Yang Berhormat Pokok Sena mengenai
perkataan ataupun frasa “..dan mana-mana orang lain” yang memang Tuan Yang
di-Pertua saya rasa memang kalau orang yang tidak belajar undang-undang mungkin
mereka akan merasakan itu satu perkara yang mungkin menimbulkan satu
pertanyaan.

Akan tetapi saya sendiri Tuan Yang di-Pertua, saya rasa Yang Berhormat
Menteri Undang-undang boleh sahkan, adakah Yang Berhormat Menteri hendak
mengatakan mana-mana orang ini akan ditafsirkan secara dengan izin ejusdem
generis iaitu of the same kind. Ini kerana, Tuan Yang di-Pertua kalau kita
menterjemahkan ini, “...dan mana-mana orang lain”, sudah tentulah secara logiknya
kita mesti mana-mana orang lain itu daripada kalangan of the same kind iaitu mana-
mana orang yang terlibat dalam institusi diraja juga. Itu bagi saya adalah satu tafsiran
yang munasabah.

Akan tetapi sekiranya tidak begitu, saya harap perlu ada satu tafsiran
tambahan terhadap mana-mana orang lain itu. Akan tetapi, saya merasakan
kemungkinan besar — kerana apa, Jabatan Peguam Negara tidak menjelaskan
“..Mana-mana orang itu” sebab mereka merasakan ini adalah satu tafsiran yang
perlu diambil kira mengikut prinsip ejusdem generis. Sekian, terima kasih.

Tuan Yang di-Pertua: Terima kasih Yang Berhormat Sepang. Silakan Yang
Berhormat Bukit Gelugor.

2.59 ptg.
Tuan Ramkarpal Singh a/l Karpal Singh [Bukit Gelugor]: Terima kasih

Tuan Yang di-Pertua kerana memberi saya peluang untuk membahaskan pindaan
