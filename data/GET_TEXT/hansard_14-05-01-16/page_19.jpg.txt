DR. 24.3.2022 13

Timbalan Yang di-Pertua [Dato' Mohd Rashid Hasnon]: Silakan Yang
Berhormat Menteri. Dua minit 30 saat.

Datuk Seri Dr. Noraini binti Ahmad: Terima kasih Yang Berhormat Kuala
Krai. Terima kasih atas soalan dan keprihatinan Yang Berhormat juga.

MQA telah melaksanakan APEL ini bagi macam saya katakan mengenai
tujuan kita hendak menganugerahkan kelayakan akademik bermula pada Julai 2021.
APEL.Q ini tujuan ia adalah untuk mempromosikan PSH melalui pengiktirafan
pembelajaran melalui pengalaman terdahulu individu-individu sama ada di tempat
kerja kah, pendidikan kah atau latihan. Macam tadi Yang Berhormat Hang Tuah Jaya
memaklumkan mengenai Yang Berhormat Pokok Sena yang boleh juga memohon
untuk mengikuti APEL ini secara formal dan secara tidak formal juga kita boleh
kumpulkan pengalaman-pengalaman mereka.

MQA telah laksanakan projek rintis dengan enam buah pusat pendidikan
tinggi iaitu di UKM, UPSI, Universiti HELP, Universiti Terbuka Malaysia, Universiti
SEGi, Asia e University dan melalui projek rintis ini calon APEL.Q itu akan melalui
satu proses penilaian portfolio dan dia bukan hanya award dia sahaja dengan izin
Tuan Yang di-Pertua. Dia juga melalui proses lawatan lapangan, pengesahan serta
ujian cabaran dan APEL.Q juga wajib mengikuti dan lulus kursus komponen terakhir
iaitu berbentuk projek yang disertai dengan kursus-kursus berkenaan.

Alhamdulillah sebanyak 448 permohonan telah diterima daripada pihak
awam yang melibatkan 12 program pengajian yang telah melepasi rintis dan ia
dibuka untuk permohonan mulai September 2021. Mengenai APEL.M yang kita
cadang untuk laksanakan hujung tahun ini tadi saya sudah jawab juga melalui
jawapan yang telah saya berikan kepada Yang Berhormat Hang Tuah Jaya dan yang
lain-lain saya akan berikan secara bertulis kepada Yang Berhormat.

Untuk makluman juga untuk rekod Dewan, Yang Berhormat Kuala Krai
adalah salah seorang yang telah memohon untuk mengikuti kursus APEL ini.
Tahniah saya ucapkan kepada Yang Berhormat.

Tuan Lukanisman bin Awang Sauni [Sibuti]: Tambahan sedikit.

Timbalan Yang di-Pertua [Dato' Mohd Rashid Hasnon]: Terima kasih.
Masa tidak mencukupi. Ahli-ahli Yang Berhormat sekarang tamatlah sesi untuk
Waktu Pertanyaan-pertanyaan Menteri pada hari ini. Terima kasih Ahli-ahli Yang
Berhormat.

[Sesi Waktu Pertanyaan-pertanyaan Menteri tamat]
