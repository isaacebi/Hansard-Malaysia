DR. 24.3.2022 33

ternakan ayam kita. Pada ketika ini, permintaan cukup tinggi. Kita tidak sangka.
Selepas sahaja pembukaan ekonomi, selepas PKP permintaan tiba-tiba meningkat.

Jadi, kita terpaksalah mempertingkatkan usaha kita membantu penternak-
penternak dengan menyediakan berbagai-bagai insentif dan dalam yang sama kita
hendak cari apakah sumber-sumber alternatif yang kita boleh dapat pastikan
menggantikan bahan-bahan mentah ataupun makanan dari luar negara. Terima
kasih Tuan Yang di-Pertua.

Puan Nor Azrina binti Surip [Merbok]: Boleh saya satu soalan?

Dato’ Ramli bin Dato’ Mohd Nor [Cameron Highlands]: Yang Berhormat...

Tuan Cha Kee Chin [Rasah]: Rasah.

Dato’ Ramli bin Dato’ Mohd Nor [Cameron Highlands]: ...Rasah.

Tuan Cha Kee Chin [Rasah]: Terima kasih Tuan Yang di-Pertua atas
peluang yang diberikan untuk soalan tambahan. Saya meneliti jawapan daripada
Yang Berhormat Timbalan Menteri ketika menjawab soalan asal. Berkenaan dengan
langkah-langkah jangka panjang khasnya untuk menjadikan dedak padi dan juga
sisa sawit sebagai sumber makanan utama untuk ayam. Saya menyambut baik
usaha tersebut. Cuma, saya hendak mohon ataupun tanya kepada kementerian
sama ada dengan apa yang berlaku di Ukraine—Rusia ini boleh tidak kita membuat
satu planning atau satu perancangan supaya pada masa akan datang mungkin tiga
tahun ataupun empat tahun dari sekarang keseluruhan makanan untuk ayam itu local
made. Semuanya produk tempatan. Kita tidak bergantung pada senario di dunia.
Orang hendak perang kah apa, dia punya fasal lah. Janji kita ada.

Oleh sebab, sumber ini kita ada. Dengan cuaca yang kita ada dan kita tahu
sumber itu ada. Jadi, kita cuma buat pemprosesan yang memastikan supaya
makanan untuk ayam itu 100 percent produk Malaysia. Minta jawapan daripada Yang
Berhormat Timbalan Menteri. Terima kasih Tuan Yang di-Pertua.

Datuk Seri Haji Ahmad bin Hamzah: Terima kasih Tuan Yang di-Pertua.
Terima kasih Ahli Yang Berhormat. Apa yang saya sebut tadi, bahkan MAFI pada
ketika ini bukan sahaja giat menjalankan berbagai-bagai penyelidikan bahkan telah
berjaya menghasilkan makanan ternakan seperti ayam ataupun unggas yang telah
dihasilkan oleh pihak MARDI. Akan tetapi, kita masih lagi menjalankan kajian supaya
kita dapat menambah baik seperti yang saya sebutkan tadi kita hendak imbangkan
kandungan nutrien supaya makanan yang kita bagi ini betul-betul berkhasiat kepada
ayam-ayam yang kita bela.

Yang Berhormat ada sebut tadi tentang apakah langkah-langkah jangka
panjang yang kita buat. Maknanya sekarang selain daripada kajian atau yang telah

kita jalankan mengurangkan kebergantungan makanan asing ataupun sumber
