DR. 24.3.2022 71

Tuan Hassan bin Abdul Karim [Pasir Gudang]: Terima kasih Yang
Berhormat Lumut. Yang Berhormat Menteri, kalau soalnya nama, nombor kad
pengenalan, IC, alamat Raja-raja pemerintah itu tak mahu kita senaraikan,
mencemar duli dalam daftar pengundi, mungkin kita boleh buat satu kaedah yang
lain dibenarkan. Ini kerana, mengundi ini tidak wajib di negara kita sekarang, tak pergi
mengundi tak salah. Jadi apa hendak perlu dibimbangkan. Jadi, masa pun sudah
habis Tuan Yang di-Pertua. Jadi kalau Yang Berhormat Menteri dapat menjelaskan
kemusykilan saya dalam soal Perlembagaan itu, insya-Allah saya akan menyokong
rang undang-undang ini. Terima kasih.

Tuan Yang di-Pertua: Terima kasih Yang Berhormat Pasir Gudang. Yang

Berhormat Sepang, silakan.

2.52 ptg.

Tuan Mohamed Hanipa bin Maidin [Sepang]: Terima kasih Tuan Yang di-
Pertua kerana membenarkan saya untuk turut sama berbahas mengenai satu
pindaan Perlembagaan yang amat penting ini iaitu berkaitan dengan Perkara 119A
yang baharu.

Tuan Yang di-Pertua, pertamanya saya ingin nyatakan di sini bahawa
pindaan ini, 119A adalah termasuk dalam dipanggil Part Vili atau Bahagian VII
Perlembagaan Persekutuan berkisar tentang pilihan raya (election), bermula
daripada Article 113 of the Federal Constitution, dengan izin.

Mungkin saya hendak mulakan begini Tuan Yang di-Pertua, apabila
Perlembagaan Persekutuan memperuntukkan satu peruntukan khas — ada beberapa
artikel mengenai election, secara tersirat kalau kita memahami philosophy
Perlembagaan Persekutuan dan sebagainya, ia menggambarkan bahawa dalam
sistem demokrasi ini tidak boleh mana-mana kerajaan dibentuk melalui pintu
belakang ataupun tebuk atap. Itu sebabnya rasional kenapa ada peruntukan
mengenai election ini. Akan tetapi, oleh sebab di Malaysia ini ada orang-orang ‘jakun’
yang masih lagi tak faham lagi tentang spirit Perlembagaan Persekutuan ini, mereka
tidak ada masalah.

Ini kerana, saya hendak kembali kepada ucapan daripada Yang Berhormat
Padang Rengas tadi. Beliau mengatakan apabila dalam amalan konvensyen
demokrasi ataupun Westminster ini, kalau sesuatu usul itu ditolak sepatutnya kita
pergi kepada rakyat untuk pilihan raya. [Ketawa] Jadi, saya kata tadi ‘jakun’ itu bukan
saya hina Orang Jakun. Saya hendak kata perbuatan itu, perbuatan orang-orang
yang bagi saya macam — saya guna kartunlah. Ini kerana, kartun ini kadangkala

sudah mati hidup balik, mati hidup balik. Macam itulah. Tak apa saya tarik baliklah
