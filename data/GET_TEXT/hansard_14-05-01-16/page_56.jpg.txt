DR. 24.3.2022 50

persetujui bersama, kita sokong. Ada perkara yang kita tak bersetuju, kita
membangkang kerana itu adalah hak kita sebagai pembangkang, sebagai
Ahli-ahli Dewan Rakyat.

Itu. ditunjukkan melalui usul SOSMA semalam yang di mana
konsistennya kita tidak bersetuju secara dasar berkenaan dengan SOSMA
tersebut. [Tepuk] ltu sebabnya kita menolak usul semalam untuk melanjutkan
satu peruntukan untuk akta SOSMA ditahan selama 28 hari tanpa dibawa ke
mahkamah. Itu prinsip yang kita telah pertahankan, Tuan Yang di-Pertua.
Saya juga hendak memperbetulkan apa yang disebut oleh Yang Berhormat
Ketereh semalam dalam Facebook.

Yang Berhormat Ketereh mengatakan bahawa kita telah membatalkan
MoU kerana kita tolak usul tersebut. Dia menggunakan peruntukan 3.3(b)
MoU kita yang berbunyi; “Tertakluk kepada penunaian dan pelaksanaan
transformasi di dalam Memorandum Persefahaman ini, Pakatan Harapan
mengambil pendirian menyokong atau berkecuali dalam proses meluluskan
apa-apa usul kerajaan atau rang undang-undang”.

Dia berhenti kat sana tetapi ayat dalam MoU itu ada lagi sambungan
dia yang berbunyi, “Rang undang-undang lain yang kegagalan
meluluskannya merupakan suatu bentuk ketidakpercayaan atau tiada
keyakinan kepada kerajaan selepas proses penggubalan rang undang-
undang tersebut dirunding dan dipersetujui secara bersama pada dasarnya’”.

Usul SOSMA itu tidak dirunding bersama dengan kita. Kita tidak
bersetuju dengan usul SOSMA tetapi adakah bermaksud usul SOSMA itu
ditolak maka Yang Amat Berhormat Bera hilang kepercayaan? Jawabnya
tidak kerana obligasi kita ialah meluluskan Belanjawan 2022 yang kita telah
tidak panggil belah bahagian sepanjang perbahasan Belanjawan pada tahun
lepas. Kalau sekarang siapa-siapa yang mempertikaikan, ada persoalan
bahawa Yang Berhormat Bera sudah hilang kepercayaan, bawalah satu usul
kepercayaan ke Dewan Rakyat ini, kita akan berkecuali dan pastikan usul
kepercayaan itu diluluskan.

Tuan Kesavan a/l Subramaniam [Sungai Siput]: Yang Berhormat
Seremban.

Tuan Loke Siew Fook [Seremban]: Jadi usul soal kepercayaan itu

tidak timbul sama sekali. [Tepuk] Tuan Yang di-Pertua, semalam sebenarnya
