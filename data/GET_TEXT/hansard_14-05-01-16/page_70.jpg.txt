DR. 24.3.2022 64

Islam yang akan menyambut kedatangan satu Ramadhan dalam masa 10 hari lagi.
Jadi sekian terima kasih.

Dato' Ramli bin Dato' Mohd Nor [Cameron Highlands]: Terima kasih,
Yang Berhormat Rasah. Ahli-ahli Yang Berhormat memandangkan sekarang
jam telah melewati 1.00 tengah hari. Saya menangguhkan mesyuarat

sekarang ini dan akan bersambung semula pada jam 2.30 petang.

[Mesyuarat ditempohkan pada jam 1.04 tengah hari]
1430
[Mesyuarat disambung semula pada pukul 2.30 petang]

[Tuan Yang di-Pertua mempengerusikan Mesyuarat]

PEMAKLUMAN DARIPADA TUAN YANG DI-PERTUA

Meminda Keputusan Belah Bahagian

Tuan Yang di-Pertua: Assalamualaikum warahmatullahi wabarakatuh.
Selamat sejahtera dan selamat tengah hari semua. Sebelum kita sambung
perbahasan, saya ada sedikit pemakluman yang agak penting.

Ahli-ahli Yang Berhormat semua, Yang Berhormat Jempol telah
memaklumkan berkenaan senarai undi bagi Blok D1 semasa undi belah bahagian
bagi Usul Yang Berhormat Menteri Dalam Negeri yang dijalankan semalam; hari
Rabu, 23 Mac 2022. Beliau yang merupakan penghitung undi bagi Blok D1
memaklumkan telah terkhilaf menandakan Yang Berhormat Besut tidak hadir dalam
senarai undi walaupun sebenarnya Yang Berhormat Besut hadir semasa undian
tersebut.

Oleh itu, saya menggunakan Peraturan Mesyuarat 100 untuk meminda
keputusan belah bahagian bagi Usul Yang Berhormat Menteri Dalam Negeri tersebut
daripada seramai 84 orang bersetuju kepada 85 orang bersetuju, dan tidak hadir
dipinda daripada 50 orang kepada 49 orang sahaja. Manakala 86 orang tidak
bersetuju tetap sama. Sekian, terima kasih.

Tuan Ahmad Fahmi bin Mohamed Fadzil [Lembah Pantai]: Tuan Yang
di-Pertua...

Tuan Yang di-Pertua: Saya.

Tuan Ahmad Fahmi bin Mohamed Fadzil [Lembah Pantai]: Lembah
Pantai.

Tuan Yang di-Pertua: Ya.
