DR. 24.3.2022 114

bank dan insurans yang telah menutup operasi mereka dan meninggalkan Labuan
IBFC?

Selain itu adalah wajar juga untuk dijelaskan dalam Dewan ini, selain
daripada pindaan kepada akta berkaitan bagi memenuhi syarat percukaian baharu
ini. Apakah pelan jangka panjang pihak Labuan IBFC untuk mengekalkan Labuan
sebagai destinasi pelaburan? Saya kira jika syarat dan rangka operasi syarikat di
Labuan hampir sama dengan syarikat-syarikat di industri kewangan di Kuala Lumpur,
apakah yang menyebabkan pelabur berminat untuk terus berada di Labuan? Ini juga
mengambil kira keadaan infrastruktur di Lembah Klang yang jauh lagi ke hadapan.

Walaupun sedemikian, Labuan boleh terus menjadi peneraju sebagai sebuah
IBFC jika ia mempunyai niche business yang tersendiri. Saya difahamkan ia menjadi
destinasi tumpuan kepada risk and reinsurance wholesale intermediation market
dengan lebih 220 orang pemegang lesen serta satu-satunya di Asia yang
membenarkan struktur Protected Cell Company (PCC) dengan lebih 10 lesen
dibenarkan.

Begitu juga, dengan segmen captive insurance. Tuan Yang di-Pertua, sektor
kewangan konvensional Labuan juga seharusnya menumpukan kepada
mempromosikan kewangan Islam di rantau ini. Ini saya kira sebagai satu lagi niche
yang perlu Labuan IBFC mainkan selain daripada industri takaful yang amat popular
di Labuan. Kerajaan juga patut memberi penekanan kepada pertumbuhan bank-
bank berteraskan syariah yang dapat menawarkan pembiayaan perdagangan yang
patuh syariah.

Saya juga berpandangan tumpuan kerajaan terhadap memperkasakan
kewangan Islam semakin perlahan berbanding sebelum ini. Negara jiran Indonesia
dilihat lebih berusaha untuk menjadikan negara mereka sebagai hab kewangan Islam
menerusi pelan utama ekonomi Islam yang dilancar pada tahun 2019.

Untuk terus kekal kompetitif, Labuan harus lebih inovatif dalam produk-
produk kewangan Islam yang ditawarkan. Alhamdulillah, setakat ini Labuan telah
mengeluarkan the first USD denominated exchangeable sukuk yang menjadikan
Malaysia terus unggul sebagai global leader dalam pengeluaran sukuk. Penglibatan
dalam bidang FinTech dan juga Islamic Green Financing akan terus melonjakkan
Labuan sebagai hab pesisir pantai yang diidamkan.

Sekiranya kerajaan membangunkan sesuatu kawasan sebagai hab
antarabangsa, ia perlu juga mengambil kira kesan ekonomi kepada penduduk
sekitar. Labuan IBFC menyumbang sebanyak RM4.6 bilion kepada hasil kutipan
fiskal negara bagi tahun 2019 dan 2020. Adalah wajar sumbangan ini kembali
tumpah kepada penduduk di Labuan yang berjumlah 100,000 orang ini. Sekarang ini
