DR. 24.3.2022 10

Sejak penubuhan Agensi Kelayakan Malaysia (MQA) pada tahun 2007, MQA
telah menjalankan pelbagai peranan penting dalam menyelaraskan kualiti dan
memperakui setiap ijazah, diploma dan sijil yang telah dikeluarkan oleh semua
institusi pendidikan tinggi di negara ini. Selaras dengan agenda Pembelajaran
Sepanjang Hayat (PSH) serta agenda global berkenaan matlamat pembangunan
lestari, Kementerian Pengajian Tinggi melalui MQA telah memperkenalkan satu
medium pengiktirafan yang fleksibel untuk pekerja yang telah lama bekerja di alam
pekerjaan. Medium pengiktirafan yang fleksibel ini dinamakan sebagai
Pengakreditan Pembelajaran Berasaskan Pengalaman Terdahulu (APEL).

Dalam hal ini, akses ataupun APEL.A telah pun bermula sejak tahun 2011.
Sepanjang tahun 2021 hingga Mac 2022, MQA telah melaksanakan pelbagai
program dan promosi melibatkan PSH melalui APEL. Sebanyak 367 promosi di
media cetak, media elektronik dan sesi wawancara. Dengan 14 daripadanya
berkaitan APEL telah dilaksanakan. Hasilnya, sambutan yang diterima adalah sangat
menggalakkan dan MQA telah menerima sebanyak 5,737 permohonan secara
keseluruhannya. Daripada jumlah tersebut, 4,111 permohonan adalah daripada
sektor-sektor seperti kerajaan, badan berkanun, swasta multinasional, swasta
tempatan, perusahaan sendiri, syarikat berkaitan kerajaan, pertubuhan bukan
kerajaan dan lain-lain.

Dalam tempoh yang sama, sebanyak 1,302 calon yang telah lulus penilaian
APEL.A dalam pelbagai tahap kemasukan iaitu tahap sijil tahap empat, diploma
tahap enam. Bagi ijazah sarjana muda tahap tujuh. Bagi ijazah sarjana. Daripada
jumlah ini, seramai 4,047 merupakan calon tahap tujuh ataupun ijazah sarjana.

Antara kejayaan penting yang KPT boleh kongsikan di dalam Dewan ini:

Pertama, terdapat tiga badan profesional yang telah menerima APEL sebagai
salah satu daripada syarat kemasukan ke program pengajian iaitu MBOT ataupun
Lembaga Teknologis Malaysia, Lembaga Jurutera Malaysia dan Lembaga
Perancang Bandar Malaysia. secara tidak langsung menunjukkan bahawa program
ini mendapat sambutan dalam kalangan pemegang taruh dan masyarakat umum;

Keduanya pula Yang Berhormat, adalah susulan daripada sambutan yang
menggalakkan oleh masyarakat terhadap APEL.A, maka MQA _ telah
memperkenalkan APEL.C pada tahun 2016 yang membolehkan pengalaman kerja
dipindahkan kredit sewaktu pengajian. Sepanjang tahun 2021 sahaja, seramai 1,407
pelajar telah mengemukakan permohonan pemindahan kredit bagi mekanisme
APEL.C di institusi masing-masing. Jumlah kredit yang telah diluluskan adalah
sebanyak 1,883 kredit;
