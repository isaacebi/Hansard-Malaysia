DR. 24.3.2022 29

Sebarang kaedah pemberian subsidi Yang Berhormat akan dikenal pasti
terlebih dahulu diperhalusi dengan mendalam seperti mana yang saya sebutkan tadi
kita bertemu dengan syarikat petroleum terlebih dahulu untuk memastikan
pemberian subsidi dapat memberi manfaat secara terus kepada Keluarga Malaysia.
Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Saya bagi
peluang Yang Berhormat Pontian untuk soalan tambahan ketiga.

Datuk Seri Haji Ahmad bin Haji Maslan [Pontian]: Terima kasih, Tuan
Yang di-Pertua. Ini subsidi terbalik Timbalan Menteri, patut orang kaya dapat sedikit,
orang miskin dapat banyak. Akan tetapi subsidi minyak ini orang kaya dapat banyak,
orang miskin dapat sikit. Jadi saya hendak tahu berapa peratus kumpulan T20 yang
mendapat subsidi ini, M40 dapat berapa peratus, B40 dapat berapa peratus
daripada RM28 bilion subsidi itu. Jika tidak ada data boleh bertulis.

Kedua ialah langkah-langkah untuk pengurangan penyeludupan bukan
hanya RON9Q5 tetapi juga minyak kelapa sawit atau minyak masak kerana di
Malaysia RM2.05, Indonesia RM3.78 seliter, Thailand RM6.00 seliter, Filipina
RM5.27 seliter, Singapura RM9.20 seliter yang menyebabkan penyeludupan. Terima
kasih.

Timbalan Yang di-Pertua [Dato' Mohd Rashid Hasnon]: Terima kasih, sila
Timbalan Menteri, satu minit.

Dato’ Indera Mohd Shahar bin Abdullah: Ada dua persoalan yang
dibangkitkan oleh Yang Berhormat Pontian Tuan Yang di-Pertua, pertama
bagaimana kita hendak mengelakkan ketirisan berlaku. Itu sebabnya Kementerian
Kewangan telah menubuhkan dan memperkasakan Multi-Agency Task Force Yang
Berhormat.

Melalui Multi-Agency Task Force dipengerusikan oleh Yang Berhormat
Menteri Kewangan, saya sebagai Timbalan Pengerusinya. Kita melihat daripada segi
perspektif yang holistik dan kita juga melihat bagaimana border contro! untuk
memastikan tidak ada ketirisan berlaku di sepanjang sempadan.

Soalan yang pertama Yang Berhormat, minta penjelasan tadi adalah
berkaitan bagaimana kategori itu. Kita akui seperti mana sedia maklum memanglah
seperti mana Yang Berhormat sedia maklum yang mendapat manfaatnya ialah
kebanyakannya yang berada di atas. Akan tetapi itu sebabnya kita membuat sesi
libat urus bagi kita memperkenalkan kaedah pelaksanaan subsidi yang bersasar
yang lebih baik supaya yang betul-betul memerlukan dapat bantuan yang tidak
memerlukan mereka hanya menggunakan apa yang mereka ada. Terima kasih Tuan

Yang di-Pertua.
