DR. 24.3.2022 87

raya yang dijalankan di Malaysia dan mempersiap siaga golongan belia agar menjadi
warganegara yang bertanggungjawab dengan melibatkan diri dalam pilihan raya.

Jadi ingin saya hendak sebutkan di sini Tuan Yang di-Pertua, bahawa
dahulunya mengikut timeline yang kita ada adalah kita laksanakan undang-undang
undi automatik ini pada bulan September 2022.

Oleh sebab arahan dari mahkamah di Kuching pada 3 September, maka kita
percepatkan. Jadi, libat urus kepada umum dan penyebaran kepada umum itu telah
tergendala oleh sebab berlakunya masalah COVID-19.

Jadi sejak pandemik COVID-19 melanda negara ini dan Perintah Kawalan
Pergerakan yang diumumkan oleh kerajaan, APR telah memperkenalkan Program
Pendidikan Pengundi Secara Maya (Virtual Voter Education) dengan izin, sebagai
alternatif dalam melaksanakan Program Pendidikan Pengundi ini yang dilaksanakan
secara bersemuka... [Disampuk]

Tuan Ahmad Fahmi bin Mohamed Fadzil [Lembah Pantai]: Yang
Berhormat Menteri.

Dato’ Sri Dr. Haji Wan Junaidi bin Tuanku Jaafar: ...Sebelum pandemik
COVID-19 berlaku.

Tuan Ahmad Fahmi bin Mohamed Fadzil [Lembah Pantai]: Yang
Berhormat Menteri, penjelasan.

Dato’ Sri Dr. Haji Wan Junaidi bin Tuanku Jaafar: Lagi-lagi saya hendak
tambahkan di sini — Yang Berhormat tunggu sekejap okey?

Tambahkan di sini bahawa program asal yang kita hendak laksanakan dahulu
akan kita laksanakan juga bila redanya COVID-19 ini nanti. Ini adalah alternatif
kepada yang dicadangkan itu tadi. Yang Berhormat Lembah Pantai.

Tuan Ahmad Fahmi bin Mohamed Fadzil [Lembah Pantai]: Terima kasih
Yang Berhormat Menteri. Terima kasih Tuan Yang di-Pertua. Saya ambil maklum
apa yang disebut — penjelasan yang diberikan oleh Yang Berhormat Menteri dan juga
perubahan garis masa memandangkan asalnya ini dahulu September 2022 kini sejak
1 Januari 2022.

Walau bagaimanapun seperti yang pernah disebut oleh Yang Berhormat
Yang Berhormat Timbalan Menteri sebelum ini, akademi tersebut hadapi pelbagai
kekangan. Bukan sahaja daripada segi COVID-19 tetapi jumlah pelatihnya. Saya
sebelum ini pernah mencadangkan agar Ahli-ahli Parlimen turut dilibatkan dan ia
adalah kegiatan merentas parti tanpa memikirkan tentang isu politik, ini adalah isu
demokrasi dan kami sedia membantu di kawasan masing-masing untuk proses
pendemokrasian ataupun memahamkan golongan belia ataupun mereka yang

baharu sahaja mendaftar, didaftarkan sebagai pengundi untuk proses tersebut. Jadi
