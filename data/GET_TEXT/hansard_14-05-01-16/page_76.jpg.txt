DR. 24.3.2022 70

Saya percaya raja-raja kita, raja pemerintah, waris-waris raja adalah
warganegara kita. Sebagai warganegara, mereka dilindungi ada hak di bawah
Perkara 8 Bahagian II| Perlembagaan Kesamarataan. Izinkan saya membaca
Perlembagaan kita. Perkara 8(1) menyebut, “Semua orang adalah sama rata di sisi
undang-undang dan berhak mendapat perlindungan yang sama rata di sisi undang-
undang”. Perkara 8(2) menyatakan, “Tidak boleh ada diskriminasi terhadap
warganegara semata-mata atas sebab antaranya keturunannya’.

Saya faham objektif di sebalik pembentangan rang undang-undang ini iaitu
kita mahu Institusi Raja-raja ini berkecuali daripada politik dan berada di tahap yang
tinggi. Akan tetapi, soalnya ialah apabila undang-undang ini Perlembagaan ini
diluluskan, ini membawa makna hak raja pemerintah, raja-raja, isterinya dan
sebagainya telah dicabut hak mereka daripada yang diakui, yang diiktiraf oleh
Perlembagaan. Jadi, mungkin Yang Berhormat Menteri sudah mendapat pandangan
daripada Peguam Negara. Akan tetapi, saya suka menyatakan Peguam Negara
bukannya maksum. Kita penggubal undang-undang di sini. Adakah kita meluluskan
rang undang-undang ini bermakna kita bergerak ke depan dari segi demokrasi
sebagai sebuah masyarakat yang progresif atau apabila kita cabut hak
kesamarataan, hak pemilih kepada raja-raja ini. Kita sebenarnya berundur ke
belakang. Regresif.

Jadi, saya mohon Yang Berhormat Menteri menjelaskan perkara ini. Ini
kerana ini hak mereka. Hak baginda. Hak raja-raja.

01450

Jadi, ini Dewan Rakyat bukannya Dewan Raja. Adakah Dewan Rakyat ini
pada hari ini kita hendak mencabut hak asasi kebebasan Raja-raja ini, isterinya dan
sebagainya? Saya tidak mahu pada lima tahun akan datang, 10 tahun akan datang
waris Raja-raja ini akan berarak Bersih 7, Bersih 8 untuk tuntut hak mereka sebagai
pemilih yang diiktiraf oleh Perlembagaan Persekutuan. Jadi...

Datuk Wira Dr. Mohd. Hatta bin Md. Ramli [Lumut]: Yang Berhormat Pasir
Gudang, minta sikit?

Tuan Hassan bin Abdul Karim [Pasir Gudang]: Ya.

Datuk Wira Dr. Mohd. Hatta bin Md. Ramli [Lumut]: Terima kasih Tuan
Yang di-Pertua. Saya hendak mohon pandangan Yang Berhormat Pasir Gudang
adakah Yang Berhormat Pasir Gudang boleh beranggapan sama kalaupun kita
luluskan pada hari ini - mengecualikan pihak Raja-raja dan kerabat, mereka masih
boleh memasukkan nama mereka dengan memohon secara aktif. Ertinya apply to

the a voter. Terima kasih.
