DR. 24.3.2022 62

Komitmen kita adalah untuk mempermudah bukan mempersulit. Kalau ada halangan
dan kekangan bawa berbincang dan uruskan.

Pentingnya ialah kita hendak outlaw hopping itu prinsipnya. Kita tidak mahu
persulitkan. Oleh sebab itu, Tuan Yang di-Pertua kami mengambil ketetapan dan
pendirian bahawa cadangan untuk meminda Perlembagaan Persekutuan dalam
Perkara 119 ini kami akan mengambil pendirian tanpa ragu untuk ikut menyokong
sepenuhnya. Terima kasih.

Dato' Ramli bin Dato' Mohd Nor [Cameron Highlands]: Terima kasih
Yang Berhormat Kulim-Bandar Baharu. Pembahas yang berikut yang terakhir

sebelum kita berehat tengah hari, dipersilakan Yang Berhormat Rasah.

12.58 tgh.

Tuan Cha Kee Chin [Rasah]: Terima kasih, Tuan Yang di-Pertua atas
peluang yang diberikan kepada saya untuk saya mengambil bahagian dalam
perbahasan yang amat penting, amat mustahak dan amat signifikan pada tengah
hari ini iaitu Akta Perlembagaan (Pindaan) 2022.

Sebelum saya memulakan perbahasan saya, saya hendak menyatakan
sama dengan Ahli-ahli Yang Berhormat tadi menyatakan sokongan penuh saya,
unconditional support terhadap pindaan kali ini yang bagi saya ia adalah sesuatu
yang wajar, sepatutnya dan munasabah untuk kita mengekalkan atau mengangkat
kedudukan raja-raja kita yang berkecuali dan lebih tinggi daripada parti politik, dan
tidak memihak kepada mana-mana politik. la selaras dengan kedudukan raja-raja
dan kerabat diraja yang menjadi payung naungan kita selama ini. Jadi tidak ada
masalah untuk menyokong.

Cuma saya hendak sebutkan satu perkara di sini, di bawah ayat dalam Artikel
119A yang dibentangkan oleh Yang Berhormat Menteri JPM (Undang-undang) tadi,
bagaimana situasi atau kedudukannya untuk mantan Tuan Yang Terutama Yang di-
Pertua Negeri untuk Sabah, Sarawak, Melaka dan Pulau Pinang.

Ini sebab kita faham sistem Tuan Yang Terutama Yang di-Pertua Negeri
untuk empat negeri atau wilayah ini dilantik oleh Seri Paduka Baginda Yang di-
Pertuan Agong ada tempoh masa khidmat Tuan Yang Terutama dan bila tamat
tempohnya, bagaimanakah mekanisme tersebut? Apakah automatik dimasukkan ke
dalam senarai daftar pemilih atau ada prosedur tertentu? Jadi saya mohon
penjelasan daripada Yang Berhormat Menteri ketika menggulung nanti sebab ini
saya rasa perkara yang kita perlu jelaskan supaya rakyat pun faham sistem sedia

ada untuk sama-sama kita sokong perkara ini.
