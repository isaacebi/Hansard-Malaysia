DR. 24.3.2022 15

menyukarkan MOTAC untuk mengambil tindakan perundangan atau
penguatkuasaan ke atas mereka.

MOTAC lebih cenderung untuk mengambil pendekatan menyokong aktiviti
yang boleh merangsang industri pelancongan untuk lebih berkembang dan berdaya
maju. Atas dasar ini Tuan Yang di-Pertua, MOTAC telah mengadakan libat urus
dengan beberapa OTA antarabangsa yang menawarkan pakej atau perkhidmatan
pelancongan di negara ini untuk mematuhi Akta 482 dan berdaftar untuk beroperasi
dengan memiliki lesen TOPTAB. Hasilnya terdapat OTA syarikat-syarikat asing telah
membuka anak syarikat di negara ini dan dilesenkan oleh MOTAC seperti Klook
Travel Technology Sdn Bhd, Traveloka Sdn Bhd dan Bex Travel Malaysia Sdn Bhd.

Garis panduan syarikat Perniagaan Pengendalian Pelancongan dan
Perniagaan Agensi Pengembaraan (TOBTAB) yang menjalankan atau
mengendalikan atau menganjurkan perniagaan dalam talian telah dibangunkan oleh
MOTAC untuk melesenkan syarikat yang menawarkan pakej pelancongan di negara
ini secara atas talian. Pelaksanaan garis panduan ini adalah langkah awal MOTAC
untuk memperkemas dan memperkukuh kawal selia aktiviti penawaran pakej
pelancongan di negara ini secara atas talian. Terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Menteri. Sila Yang Berhormat Julau. Soalan tambahan pertama.

Tuan Larry Soon @ Larry Sng Wei Shien [Julau]: Terima kasih Yang
Berhormat Menteri. Tadi, soalan tambahan saya adalah adakah pihak kementerian
mempunyai perancangan atau bersedia untuk mempertimbangkan bersama
Kementerian Kewangan agar digital tax, payment tax dapat dikenakan untuk dicaj
bagi setiap keuntungan yang diperoleh oleh syarikat online travel agency?

Timbalan Yang di-Pertua [Dato' Mohd Rashid Hasnon]: Sila Yang
Berhormat Menteri.

Dato’ Sri Hajah Nancy Shukri: Terima kasih Tuan Yang di-Pertua, terima
kasih Yang Berhormat bertanya. Itu adalah satu bidang di bawah kementerian lain,
namun begitu saya mengambil ini sebagai satu saranan yang mungkin boleh
dipertimbangkan bersama oleh MOTAC untuk dibincangkan bersama dengan
Kementerian Kewangan nanti. Terima kasih.
=1050

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri. Soalan tambahan yang kedua, saya jemput Yang
Berhormat Sungai Siput.

Tuan Kesavan a/l Subramaniam [Sungai Siput]: Terima kasih Tuan Yang

di-Pertua. Soalan tambahan saya berkaitan dengan Kementerian Pelancongan.
