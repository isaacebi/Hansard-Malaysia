DR. 24.3.2022 113

adil kepada mereka kerana terlalu tinggi dan mereka ramai tidak nampak ini adalah
sewajar untuk jatuhkan hukuman yang berat atau denda yang begitu tinggi.

Jadi, akhirnya saya sokong pindaan yang disebut dalam RUU ini tetapi saya
berharap selepas pelaksanaan atau sudah diwartakan, saya berharap masalah-
masalah yang sedia ada di bawah agensi-agensi kerajaan tidak berlaku di Labuan
kerana di Semenanjung atau di syarikat-syarikat yang ditubuhkan di bawah Akta
Syarikat 2016 mengalami masalah dengan agensi-agensi kerajaan. Di bawah Akta
Syarikat 2016 sudah mengizinkan satu syarikat hanya memerlukan satu pengarah
dan tidak memerlukan mengadakan memorandum dan artikel dan juga common seal
tetapi pejabat tanah sampai kini...

Dato’ Ramli bin Dato' Mohd Nor [Cameron Highlands]: Yang Berhormat
sila duduk.

Tuan Steven Choong Shiau Yoon [Tebrau]: ... Masih memerlukan dokumen
memorandum, artikel dan common seal dan memerlukan dua orang pengarah untuk
mengesahkan satu dokumen atau menandatangani perjanjian.

Jadi saya berharap ini tidak akan berlaku dan apa yang berlaku di bawah Akta
Syarikat 2016 dapat di selesai juga, terima kasih.

Dato’ Ramli bin Dato’ Mohd Nor [Cameron Highlands]: Terima kasih,

Yang Berhormat Tebrau. Dipersilakan Yang Berhormat Kubang Pasu.

5.02 ptg.

Dato’ Wira Haji Amiruddin bin Haji Hamzah [Kubang Pasu]: Terima kasih,
Tuan Yang di-Pertua. Pusat kewangan Labuan telah ditubuhkan oleh kerajaan pada
awal tahun 1990-an bagi melengkapi aktiviti pasaran kewangan domestik negara.
Dengan insentif cukai yang menarik, Labuan telah menarik banyak syarikat
antarabangsa untuk menjalankan operasi dalam sektor perbankan, insurans dan
perniagaan yang berkaitan lain.

Malah sehingga tahun 2017, dianggarkan lebih 13,000 buah syarikat
berdaftar dengan Labuan IBFC. Namun begitu, keperluan kepada pematuhan sistem
percukaian antarabangsa iaitu bagi mengelakkan BEPS (base erosion and profit
shifting) iaitu daripada membayar cukai tax ceiling RM20,000 kepada bayaran pada
kadar tiga peratus keuntungan bersih telah menyebabkan sistem cukai pusat
kewangan Labuan telah dirombak semula dan sudah tentu perubahan ini memberi
impak kepada Labuan sekali hab kewangan luar pesisir.

Justeru, saya ingin mendapatkan maklumat daripada kerajaan semenjak

berlakunya perubahan kepada sistem percukaian di Labuan ini, berapakah syarikat
