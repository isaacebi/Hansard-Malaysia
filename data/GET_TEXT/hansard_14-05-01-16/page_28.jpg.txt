DR. 24.3.2022 22

tinggi untuk menyertai bidang TBB dalam negara kita ini. Terima kasih Tuan Yang
di-Pertua.

Timbalan Yang di-Pertua [Dato' Mohd Rashid Hasnon]: Soalan tambahan
yang kedua, saya jemput Yang Berhormat Lumut.

Datuk Wira Dr. Mohd. Hatta bin Md. Ramli [Lumut]: Terima kasih Tuan
Yang di-Pertua. Baling dan juga Kedah antara kawasan-kawasan yang dikatakan
amat baik untuk membuka solar farm sebagai punca tenaga boleh baharu ini. Dulu
kita dimaklumkan ada syarikat yang ingin membuka usaha tersebut di sana dengan
melibatkan anak-anak muda sebagai komponen usahawan di dalam projek-projek
tersebut.

Saya hendak bertanya, adakah kementerian pada hari ini mempunyai
cadangan-cadangan tersebut di kawasan-kawasan seperti yang saya sebutkan tadi?
Terima kasih.

Ini kalau Yang Berhormat Alor Gajah hendak tanya soalan pun lebih kurang
sama.

Datuk Seri Panglima Abdul Azeez bin Abdul Rahim [Baling]: Terima
kasih Yang Berhormat Lumut, sebut fasal Baling. Terima kasih.

Datuk Seri Takiyuddin bin Hassan: Terima kasih sahabat saya Yang
Berhormat Lumut yang sentiasa ceria.

Tuan Yang di-Pertua, KETSA memang memberikan penekanan kepada
peluang diberikan kepada usahawan-usahawan muda terutamanya untuk menceburi
bidang solar ini. Malahan di bawah Tenaga Nasional Berhad (TNB) mempunyai satu
skim yang dinamakan Usahawan Solar yang mana setiap usahawan itu akan
diberikan dalam jumlah yang munasabah satu megawatt, dua megawatt— dan insya-
Allah, kalau Yang Berhormat Lumut berminat, kita boleh uruskan— yang diberikan
kepada terutamanya siswazah-siswazah yang mempunyai kepakaran misalnya di
bidang kejuruteraan dan _ sebagainya. Mereka mempunyai potensi untuk
membangunkan industri solar ini.

Jadi, inilah antara perkara yang sedang dibuat dan diterokai oleh kementerian
ini untuk menjamin segala elemen TBB ini akan dapat diperkasakan terutamanya
untuk memberi peluang pekerjaan kepada anak-anak muda kita. Terima kasih Tuan
Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih.
Soalan tambahan ketiga. Sila, seringkasnya, Yang Berhormat Alor Gajah.

Datuk Seri Mohd Redzuan bin Md Yusof [Alor Gajah]: Pendek sahaja.

Terima kasih Yang Berhormat Menteri. Cuma saya hendak memohon supaya dapat
