DR. 24.3.2022 36

bagi bidang perniagaan dan pendidikan pula nisbahnya adalah 1:10 dan bidang
pengkomputeran, seni reka dan kreatif multimedia pula nisbahnya adalah 1:7.

Nisbah ini terguna pakai untuk pelajar pascasiswazah dari dalam dan luar
negara. Untuk — berdasarkan sistem MyMoheS juga, jumlah pelajar yang sedang
mengikuti pengajian universiti awam berjumlah 589 ribu lebihlah, di mana 6.6 peratus
adalah pelajar bukan warganegara, Yang Berhormat. Dari segi pengambilan
peringkat pengajian pula, pelajar pascasiswazah di universiti awam_ bagi
warganegara adalah seramai 72,173 orang manakala bukan warganegara pula
seramai 27,309 orang. Dari segi nisbah-nisbah itu, saya akan bagi maklumat kepada
Yang Berhormat secara bertulis. Terima kasih.

Dato’ Ramli bin Dato’ Mohd Nor [Cameron Highlands]: Dipersilakan Yang
Berhormat Parit.

Dato’ Mohd Nizar bin Haji Zakaria [Parit]: Terima kasih, Tuan Yang di-
Pertua. Tahniah kepada Yang Berhormat Menteri atas usaha-usaha berterusan
untuk kita melahirkan khususnya golongan untuk — mereka dari segi sarjana dan juga
PhD.

Saya ingin bertanya kepada Yang Berhormat Menteri, adakah perancangan
dan strategi kementerian dalam mempertingkatkan program penajaan bagi
menggalakkan lebih ramai anak-anak muda bagi melanjutkan pengajian di peringkat
sarjana dan juga PhD? Terima kasih.

Datuk Seri Dr. Noraini binti Ahmad: Terima kasih Yang Berhormat Parit,
saya ucapkan atas soalan yang dikemukakan. Sasaran daripada KPT adalah apabila
menjelang 2025, KPT menyasarkan enrolmen pelajar sarjana dan juga PhD ini
sebanyak lapan peratus daripada populasi pelajar aktif yang berusia 88 hingga 22
tahun. Ini berasaskan standard antarabangsa, Yang Berhormat. Perkara ini adalah
selari dengan Pelan Pembangunan Pendidikan Malaysia.

Sehingga tahun 2021 iaitu sehingga tahun lepas, pencapaiannya adalah
sebanyak 5.1 peratus, masih lagi belum mencapai sasarannya. Oleh sebab itulah
kementerian membuat pelbagai inisiatif dan usaha untuk meningkat enrolmen pelajar
dengan memberi galakan kepada masyarakat untuk menyambung pelajaran mereka
melalui secara part-time atau full-time mahupun secara — mekanisme laluan yang
kita permudahkan melalui APEL.A, APEL.Q dan — APEL.Q-lah terutamanya. Skim
Latihan Akademik Bumiputera (SLAB) dan Skim Latihan Akademik IPTA (SLAI) dan
juga MyBrain ini adalah antara usaha yang digunakan untuk membantu sebagai
sebahagian daripada biasiswa untuk membantu pelajar-pelajar untuk menyambung

pelajaran mereka. Terima kasih.
