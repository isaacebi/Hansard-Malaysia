DR. 24.3.2022 6

negeri yang menjaga hutan mereka dan pada masa yang sama melaksanakan skim
akreditasi habitat Harimau Malaya ini iaitu insentif yang dinamakan Ecological Fiscal
Transfer for Biodiversity Conservation (EFT) yang diperuntukkan di dalam
belanjawan setiap tahun akan diagihkan kepada negeri-negeri melalui kajian sejauh
mana mereka menjaga hutan-hutan. Ini semua Tuan Yang di-Pertua, Ahli-ahli Yang
Berhormat sekalian adalah untuk melakukan tindakan ke arah mengekalkan
kewujudan Harimau Malaya di dalam negara kita ini yang kini dikatakan jumlahnya
tidak lebih daripada 150 ekor sahaja buat masa ini. Terima kasih.

01020

2. Tuan Jugah a/k Muyang @ md sale [Lubok Antu] minta Perdana Menteri
menyatakan apakah perancangan Kerajaan Persekutuan dalam mempercepatkan
pelaksanaan Borneanisasi selaras dengan Perjanjian Malaysia 1963 dan 20 Perkara
(Sabah) dan 18 Perkara (Sarawak). Mohon juga nyatakan sehingga kini berapa
ramai pegawai Sabahan dan Sarawakian yang memegang jawatan Ketua Jabatan,
Jabatan Persekutuan di negeri Sabah dan Sarawak.

Menteri di Jabatan Perdana Menteri (Hal Ehwal Sabah dan Sarawak)
[Datuk Seri Panglima Dr. Maximus Johnity Ongkili]: Terima kasih Yang
Berhormat Lubok Antu. Sebagai latar belakang, perkara Borneanisasi merujuk
kepada antara safeguard atau perlindungan-perlindungan yang telah ditetapkan oleh
pemimpin-pemimpin Sabah dan Sarawak yang termasuk di dalam Perkara 20 untuk
Sabah dan Perkara 18 untuk Sarawak sebagai antara syarat-syarat bagi negeri
Sabah dan negeri Sarawak menyertai penubuhan Persekutuan Malaysia.

Allahyarham Tunku Abdul Rahman semasa berucap di persidangan Parlimen
Persekutuan Tanah Melayu 16 September 1961 pada masa beliau mengajak,
mempelawa Sabah dan Sarawak menyertai Projek Malaysia, dengan izin saya petik
ucapan beliau, “Moreover, in our future Constitution arrangement, the Borneo people
can have a big say in matters which they feel strongly iaitu matters such as
immigration, customs, Borneonization and control of this state franchise”.

Seterusnya, di dalam Memorandum on Malaysia Solidarity Consultative
Committee (MSCC) yang dikemukakan kepada Suruhanjaya Cobbold pada 23
Februari 1962 dan saya petik dengan izin, “In the case of public services, the
committee will come assurance given by the Prime Minister of the Federation of
Malaya on 6 January in Kuala Lumpur meeting of the committee when he said, | can
give government assurance that they will be a progressive Borneonization of the
public services in the Borneo territories and in addition, the people of the Borneo
territories would have new opportunities to serve high appointment in the Federal

service”.
