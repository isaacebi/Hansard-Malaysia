DR. 24.3.2022 121

memansuhkan sekatan transaksi dalam mata wang Ringgit Malaysia dan
transaksi antara pemastautin Malaysia dengan entiti Labuan. Jadi, selaras
dengan pindaan tersebut, perundangan subsidiari bagi pematuhan keperluan
substantif iaitu pekerja sepenuh masa dan perbelanjaan operasi tahunan
Labuan juga turut diwartakan berkuat kuasa mulai 1 Januari 2019.

Malaysia juga telah memberi komitmen untuk membuat pindaan
berbangkit ke atas undang-undang Labuan yang berkaitan untuk
dikuatkuasakan selewat-lewatnya pada 31 Disember 2018 bagi memastikan
insentif pencukaian Labuan menepati piawaian percukaian antarabangsa.
Walau bagaimanapun, Labuan IBFC telah mengambil sikit masa bagi meneliti
keadaan pelaksanaan dan mendapatkan kelulusan menyeluruh bagi pindaan
ini memandangkan terdapat keperluan untuk menjalankan kajian terhadap
peruntukan-peruntukan undang-undang yang perlu dipinda dalam proses
penandaarasan atau benchmarking yang dijalankan dalam mengkaji rangka
kerja perundangan yang lain domestik dan antarabangsa. Cadangan...

Tuan Wong Chen [Subang]: Yang Berhormat Timbalan Menteri.

Tuan Haji Yamani Hafez bin Musa: Ya?

Tuan Wong Chen [Subang]: Boleh? Subang.

Tuan Haji Yamani Hafez bin Musa: Boleh, boleh.

Tuan Wong Chen [Subang]: Terima kasih. Saya ada dua soalan. Soalan
pertama itu ialah tentang kes Genting Power ya. Seperti yang saya katakan
tadi, The Edge sudah report bahawa ini berkaitan dengan 1MDB ya— Tim
Leissner punya keterangan bahawa terdapat bayaran sogokan kepada
seorang tokoh peniaga daripada Genting. Soalan saya ialah sama ada
kementerian akan mengesyorkan ataupun meminta Securities Commission
untuk membuat siasatan dan tolong MACC sekiranya apa yang dikatakan
oleh Tim Leissner itu benar. What is your position? Are you going to ask the
Securities Commission to do something?

Sebab nama baik negara kita ini habislah tiap-tiap hari dapat cerita
tentang Tim Leissner ini keluar, keluar, keluar. Semestinya semua dokumen
dalam DOJ itu ada. They are showing the proof, the evidence ya untuk merit
management, world merit itu semua ada. So, | want to ask your view on this.

Terima kasih.
