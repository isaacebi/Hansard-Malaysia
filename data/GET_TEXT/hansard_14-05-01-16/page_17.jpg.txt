DR. 24.3.2022 11

Manakala yang ketiga pula, MQA telah melaksanakan APEL bagi tujuan
penganugerahan kelayakan akademik ataupun APEL.Q bermula pada Julai 2021. Ini
berdasarkan kejayaan dalam pelaksanaan APEL.A dan APEL.C sebelumnya dan
selain daripada melengkapkan, ia juga dianggap sebagai melengkapkan kitaran
APEL.

Satu advisory note berkaitan panduan lantikan staf akademik graduan APEL
telah dikeluarkan pada 7 Disember 2021. Sejajar dengan peningkatan bilangan
graduan APEL ini dan untuk makluman Dewan juga, MQA telah melantik beberapa
personaliti sebagai ikon APEL. Antaranya adalah YM Raja Zulkarnain Raja Mohd
Yusof iaitu Presiden Persatuan Gambus Malaysia, saudara Izzat Dato’ Azhar
Mansor, usahawan dan perunding dan juga merupakan anak pelayar negara dan
Yang Berusaha Dr. Jamsari Atan, seorang orang kurang upaya, pemilik syarikat JBA
Training and HRD Consultancy.

Akhir sekali, selain daripada pasaran domestik, MQA juga telah berjaya
melebarkan pelaksanaan APEL ke luar negara melalui kerjasama dengan negara-
negara seperti United Arab Emirates, Australia, Hong Kong, Perancis, UK dan
negara-negara ASEAN di bawah ASEAN Quality Assurance Network. tu sahaja.
Terima kasih banyak Yang Berhormat.

Timbalan Yang di-Pertua [Dato’ Mohd Rashid Hasnon]: Terima kasih
Menteri. Soalan tambahan pertama, sila Yang Berhormat Hang Tuah Jaya.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Terima kasih Tuan Yang di-Pertua. Terima kasih Menteri. Tadi seperti
mana Yang Berhormat Menteri nyatakan, permohonan ini mencecah 5,737
permohonan. Satu jumlah yang saya kira amat memberangsangkan.

Namun saya ingin bertanya Yang Berhormat Menteri, adakah kementerian
bersedia untuk facilitate, dengan izin Tuan Yang di-Pertua Ahli-ahli Parlimen pula
untuk menjayakan APEL ini? Misalnya, Ahli Parlimen Pokok Sena. Beliau sudah di
Parlimen sejak tahun 1999 lagi. Sudah 23 tahun dah. Boleh dapat doktor dalam Sains
Politik. Begitu juga Speaker, begitu juga Kapar. Bagaimana pula kementerian
memperkenalkan apa yang dipanggil sekarang ini kelayakan mikro ataupun micro-
credentials sebagai tambahan kepada program Akreditasi Pembelajaran
Pengalaman Terdahulu ini? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Hang Tuah Jaya. Sila Menteri, dua minit 30 saat.

Datuk Seri Dr. Noraini binti Anmad: Terima kasih Yang Berhormat atas

keprihatinan Yang Berhormat. Memang saya mengalu-alukan cadangan Yang
