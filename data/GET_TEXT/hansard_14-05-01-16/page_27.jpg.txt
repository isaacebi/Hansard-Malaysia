DR. 24.3.2022 21

Bagaimanakah perkembangan dalam bidang tenaga boleh baharu (TBB) ini
dapat memberi peluang pekerjaan anak-anak tempatan? Apakah perancangan
kerajaan untuk memastikan anak-anak tempatan diberi pendedahan untuk meneroka
bidang ini di institut pengajian tinggi awam dan swasta supaya mereka berkelayakan
menjadi pemain-pemain industri utama berbanding hanya menjadi pekerja kelas
bawahan dan pertengahan sahaja dalam bidang ini? Terima kasih Tuan Yang di-
Pertua.
Timbalan Yang di-Pertua [Dato' Mohd Rashid Hasnon]: Sila Yang
Berhormat Menteri. Satu minit.
Datuk Seri Takiyuddin bin Hassan: Tuan Yang di-Pertua, terima kasih
banyak kepada sahabat saya, sekali lagi Yang Berhormat Baling yang cukup prihatin.
Bukan sahaja meminta mengenai perancangan untuk meningkatkan nilai pelaburan
tetapi juga kepada peluang pekerjaan kepada anak-anak tempatan. Satu soalan
yang cukup penting kepada rakyat jelata.
Tuan Yang di-Pertua, berdasarkan unjuran MyRER, pembangunan industri
TBB negara kita ini akan menghasilkan— ini penting ya— limpahan ekonomi dengan
mewujudkan potensi nilai pelaburan berjumlah RM33 bilion serta pada masa yang
sama boleh mewujudkan lebih daripada 46,000 peluang pekerjaan kepada anak-
anak tempatan dalam industri TBB negara kita.
Bagi memastikan anak-anak tempatan yang menceburi bidang_ ini
mempunyai kompetensi dan kemahiran teknikal yang berkaitan, KETSA melalui
Sustainable Energy Development Authority (SEDA) Malaysia telah bekerjasama
dengan IPTA dan pusat-pusat latihan kemahiran tempatan bagi menyediakan
kursus-kursus berkaitan reka bentuk serta pengoperasian sistem penjanaan TBB
kepada mereka yang berminat. Antara kursus kemahiran teknikal yang disediakan
termasuklah:
(i) Reka Bentuk Sistem Fotovolta Tersambung Grid (Grid
Connected Photovoltaic System Design);

(ii) Sistem Fotovolta Tersambung Grid bagi Pendawai dan
Penjaga Jentera Elektrik;

(iii) Pemasangan dan Penyelenggaraan Fotovolta Tersambung
Grid;

(iv) Reka Bentuk Sistem Fotovolta Luar Grid; dan

(v) Pengoperasian Penyelenggaraan Jana Kuasa Bio Gas.

Itulah antara kursus yang ditawarkan untuk memberikan kemahiran,

kepakaran kepada anak-anak tempatan yang sememangnya mempunyai bakat yang
