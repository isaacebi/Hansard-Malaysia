DR. 24.3.2022 111

bagi perkara-perkara rasuah dan wang haram. Sistem ‘Know Your Customer’ (KYC)
adalah cukup baik. Hendak buat — hendak buka syarikat di Labuan sekarang
bukannya senang dan kebanyakan pengguna adalah syarikat insurans, bank-bank
besar dan juga syarikat-syarikat petroleum. Aktiviti yang dibenarkan adalah juga
restrictive. Ini adalah baik. International trade dibenarkan, domestic trade tidak
dibenarkan langsung dan aktiviti perdagangan antara syarikat Malaysia tidak
dibenarkan.

Saya lihat pindaan-pindaan mengenai status pengarah syarikat, disclosures
dan juga hukuman penalti adalah juga baik demi memperbaiki governance. Kesemua
ini baik dan ini kita kena berterima kasih kepada Bank Negara Malaysia. Walaupun
saya kerap kali menimbulkan soalan tentang 1MDB dan mantan Gabenor Tan Sri
Datin Paduka Dr. Ungku Zeti Akhtar binti Ungku Abdul Aziz, saya masih percaya
bahawa Bank Negara Malaysia sekarang selepas skandal 1MDB telah bertambah
lebih baik.

Soalan kedua saya kepada Yang Berhormat Menteri adalah berikut. Kita tahu
pada masa ini Labuan Offshore mempunyai governance yang baik. Dahulu pada
tahun 1990-an, pertubuhan itu — tidak tahulah, kita kena siasat. Selepas pindaan ini,
governance ini akan menjadi lebih baik. Itu yang penting. Akan tetapi, ini juga
bermakna Labuan Offshore akan menjadi lebih konservatif dan ia tidak seramah
offshore havens yang lain.

Soalan saya, adakah hasil tiga peratus cukai Labuan Offshore cukup untuk
menampung kos operasi Labuan sebagai an offshore centre? In other words, dengan
izin, | am asking for a cost-benefit analysis of maintaining Labuan as an offshore
entity. Apakah keuntungan kerajaan dari Labuan dan apakah kos-kos kerajaan. Kita
tahu Labuan is still a quiet and peaceful town — | don’t want to say sleepy-lah. Jadi,
hasil pelancongan dan aktiviti hiburan adalah tersangat kecil. Adakah Labuan
Offshore masih fiscally viable? Kalau tidak, apakah yang boleh dilakukan untuk
memasarkan Labuan sebagai sebuah financial centre yang konservatif, yang baik
tetapi juga berpotensi daripada segi pelancongan dan hiburan supaya ekonomi
tempatan naik dan juga hasil kerajaan pusat meningkat? Itu sahaja ucapan saya.
Terima kasih.

Tuan Yang di-Pertua: Terima kasih, Yang Berhormat Subang. Dipersilakan,
Yang Berhormat Tebrau.

Tuan Steven Choong Shiau Yoon [Tebrau]: Terima kasih, Tuan Yang di-
Pertua kerana mengizinkan saya menyertai perbahasan RUU Syarikat Labuan
(Pindaan) 2022. Tuan Yang di-Pertua, Akta Syarikat 1965 sudah dikemas kini pada
tahun 2016 dan sudah berkuat kuasa mulai awal tahun 2017. Maka, Akta Syarikat
