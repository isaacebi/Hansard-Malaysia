DR. 24.3.2022 57

Kita) menyokong rang undang-undang ini untuk meminda
Perlembagaan ini sebagai satu usaha Parlimen dan kita yang dipilih pada hari
ini untuk memastikan Raja ini benar-benar adil. Kita menghormatinya di
sepanjang zaman, diterima pakai oleh semua kaum dan agama dalam negara
kita dari Perlis sampai ke Sabah kita akan menghormati institusi ini. Rakyat
mahu melihat kepada suatu keadilan kalau Parlimen dan Dewan Undangan
Negeri telah membuat pilihan maka dengarlah suara itu dan demikian juga
rakyat akan diminta untuk menghormati Raja-raja Melayu ini yang termaktub
dalam Perlembagaan. Jangan ada siapa-siapa yang cuba melanggar garis
merah ini.

Tuan Yang di-Pertua, saya rasa dalam kita menyokong rang undang-
undang ini ataupun pindaan ini, sekali lagi saya menegaskan supaya apa pun
yang berlaku pada masa akan datang rakyat yang diwakili keanggotaannya
dalam Parlimen dan juga Dewan Undangan Negeri hanya mahu suatu
keadilan. Nasihat Perdana Menteri dan nasihat Menteri Besar ataupun Ketua
Menteri itu mesti berjalan di atas lunas-lunas Perlembagaan yang telah kita
capai.

Oleh sebab tidak boleh, Tuan Yang di-Pertua kalau seorang Raja itu
mengeluarkan kenyataan politik sebagai contoh. Apakan daya rakyat macam
kita hendak berlawan. Hendak berlawan di khalayak, hendak berlawan di
media sosial sangat buruk rupanya kecuali kita kembali menghayati semangat
yang ada dalam Perlembagaan supaya institusi rakyat yang diwakili oleh
Parlimen dan Dewan Undangan Negeri dan institusi Raja-raja yang diketuai
oleh Yang di-Pertuan Agong itu terpelihara, murni dan abadi dalam sistem
Raja Berperlembagaan dalam negara kita. Sekian, terima kasih.

Dato’ Ramli bin Dato' Mohd Nor [Cameron Highlands]: Terima
kasih, Yang Berhormat Pulai. Selanjutnya dipersilakan, Yang Berhormat

Padang Rengas.

12.45 tgh.

Dato’ Seri Mohamed Nazri bin Abdul Aziz [Padang Rengas]:
Terima kasih, Tuan Yang di-Pertua. Kita tahu itu bahawa amalan kita sejak
merdeka sehingga sekarang, Raja-raja Melayu telah pun menjalankan

tanggungjawab mereka dengan betul iaitu mereka adalah above politics dan
