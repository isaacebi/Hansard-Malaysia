DR. 24.3.2022 17

promosikan ke luar negara. Boleh saya dapat penjelasan yang lebih tepat lagi soalan
itu sebab ianya agak keliru.

Datuk Haji Hasanuddin bin Mohd Yunus [Hulu Langat]: Soalan saya ialah
sejauh mana kementerian ini berbincang dengan Kementerian Kewangan untuk
mengenakan cukai-cukai kepada agen-agen di luar negara yang beroperasi di dalam
negara dalam mempromosikan hotel-hotel dalam negara kita.

Dato’ Sri Hajah Nancy Shukri: Terima kasih Tuan Yang di-Pertua. Yang
Berhormat, itu lebih daripada segi aktiviti TOBTAB tadi ya, yang hendak
mendaftarkan hotel mereka. Jadi, saya ada menjawab tadi mengenai macam salah
satu daripada travel agent yang dari luar negara yang mendaftarkan hotel-hotel
melalui syarikat mereka. Kebanyakan mereka tidak berdaftar dengan kita namun
begitu, kita berusaha untuk berbincang dengan mereka malah ada juga kalau mereka
ada yang sudah mendaftar dengan kita kerana mereka diminta untuk mengadakan
fizikal premis, pejabat mereka di dalam negara kita.

Jadi, mudah untuk kita berbincang tetapi pada masa yang sama Yang
Berhormat, seperti yang saya nyatakan tadi, kita memang menggalakkan mereka
supaya berdaftar dengan kita. Jadi pada masa ini, kita lebih mengambil tindakan
karot daripada kita hendak merotan orang. Jadi kita sentiasa berbincang sehingga
ada yang sudah bermula bersama dengan kita untuk mendaftarkan syarikat mereka
di sini supaya mereka dapat kita cukaikan pendapatan mereka daripada syarikat
mereka yang mendaftarkan hotel-hotel dalam negara dan juga luar negara.

Jadi kita pada masa ini, kita hendak memperbaiki lagi dasar kita supaya kita
dapat menggalakkan lagi daripada sudut travel agent kita supaya mereka dapat juga
melakukan apa yang mereka dari luar negara ini lakukan di dalam negara kita secara

online. Terima kasih.

2. Puan Teo Nie Ching [Kulai] minta Menteri Kanan Pendidikan menyatakan
jumlah murid dan kapasiti sekolah bagi SJKC-SJKC di kawasan Kota Masai dan
sama ada kawasan tersebut mempunyai keperluan mendesak untuk sebuah SUKC
yang baharu.

Timbalan Menteri Pendidikan II [Datuk Mohamad bin Alamin]: Bismillahi
Rahmani Rahim. Assalamualaikum warahmatullahi wabarakatuh, selamat pagi dan
salam Keluarga Malaysia. Terima kasih kepada Yang Berhormat Kulai.

Tuan Yang di-Pertua, untuk makluman Ahli Yang Berhormat, terdapat sebuah
sekolah jenis kebangsaan Cina (SJKC) di kawasan Kota Masai, Johor iaitu SUK(C)
Ladang Grisek. Sekolah ini merupakan sekolah bantuan kerajaan (SBK) yang
beroperasi secara satu sesi. Sekolah tersebut mempunyai 25 bilik darjah dan

enrolmen murid sehingga 15 Mac 2022 adalah seramai 701 orang.
