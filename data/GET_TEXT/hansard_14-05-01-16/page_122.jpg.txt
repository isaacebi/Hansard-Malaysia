DR. 24.3.2022 116

bersabit dengan aset syarikat, pengarah syarikat yang berdaftar di Labuan tidak
mudah kita akses dan kita temui, kita dapati.
01710

Saya dengan itu juga memohon agar satu portal carian syarikat
pelabuhan yang juga dapat dibangunkan agar Labuan tidak lagi menjadi safe
heaven yang mempunyai — yang dubious yang shadowy yang mempunyai
banyak persepsi yang buruk.

Tuan Yang di-Pertua, sebagai contoh kalau boleh sebutkan bersabitan
dengan 1MDB ini salah satu syarikat 1MDB entiti yang linked kepada isu
1MDB ini adalah 1MDB Energy Limited yang telah menerbitkan bond offering
mereka dan ini adalah syarikat yang didaftar di Labuan. Jadi adalah sangat
mustahak kita atas disclosure, regime dan sebagainya daripada 11,000 lebih
tidak silap saya syarikat yang mendaftar ini, kita masih lagi tidak punya satu
carian ataupun satu portal tidak silap saya. Maaf kalau saya silap tetapi ini
akan meletakkan transparency, accountability dan persepsi terhadap tax
heaven yang khasnya kalau kita ambil knasnya setelah Pandora Papers,
Panama Papers, sedikit masa dahulu semuanya menunjuk kepada kegiatan-
kegiatan yang agak dubious paling tidaknya.

Pada tahun 2013 juga Labuan Financial Services Authority telah
memberikan amaran dan perhatian serius kepada dakwaan bahawa terdapat
pengaliran wang tunai melalui akaun offshore untuk mendana aktiviti politik
dan kegiatan keganasan. Ini adalah persepsi terhadap kita. LFSA telah
memberikan jaminan bahawa perkara ini tidak akan berulang. Namun begitu
setakat manakah kepercayaan ini, sedangkan bekas Pengerusi LFSA
sekarang ini sedang berhadapan tuduhan menerima suapan rasuah dan
menyalahgunakan kedudukannya untuk melindungi syarikat Kensington
daripada dikenakan tindakan.

Apakan jaminan integriti di Labuan sudah memadai sedangkan salah
laku sedang dan masih lagi berlaku Tuan Yang di-Pertua? Dengan
kemunculan pendedahan skandal antarabangsa seperti Pandora Papers
yang saya sebutkan lebih awal tadi, melibatkan offshore banking seperti apa
yang telah terpakai di Labuan sendiri. Saya percaya terdapatnya satu

kepentingan untuk kita memasukkan elemen public disclosure untuk
