DR. 24.3.2022 23

perkongsian maklumat. Kalau disebutkan rancangan itu jelas, pelan-pelan yang
disebutkan tadi amat memberangsangkan. Apa pun, kita kena ada tanda aras.

Saya hendak memohon supaya Yang Berhormat Menteri berkongsi
maklumat. Berapakah hari ini penjanaan karbon dioksida ke udara di negara kita
secara keseluruhan? Terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Alor Gajah. Sila, Yang Berhormat Menteri. Satu minit.

Datuk Seri Takiyuddin bin Hassan: Tuan Yang di-Pertua, saya ingin
menyatakan bahawa setakat ini, kita mempunyai rekod yang agak terperinci dari segi
penjanaan, sebagaimana yang disebut oleh Yang Berhormat Alor Gajah tadi, iaitu—
sekejap ya, teknikal sedikit.

Dato’ Haji Salim Sharif [Jempol]: Fizik itu. Jawapan bertulislah. Jawapan
bertulis. Itu fizik itu.

01110
Datuk Seri Takiyuddin bin Hassan: Kita mempunyai kuota terutamanya

kalau sekiranya disebutkan mengenai solar melalui Pelan Pembangunan Penjanaan
Elektrik tahun 2020 sehingga 2039 (Power Development Plan) telah meletakkan
pertambahan kapasiti solar sebanyak 1,178 megawatt dari tahun 2020 sehingga
tahun 2025 iaitu dalam tempoh lima tahun. Daripada jumlah tersebut, sebanyak 500
megawatt ditawarkan melalui program-program seperti Net Energy Metering 3.0.
Manakala 400 megawatt akan ditawarkan sehingga tahun 2025 melalui program-
program TBB yang lain.

Jadi untuk menjawab soalan Yang Berhormat Alor Gajah tadi, kementerian
ini sedang membuat suatu perancangan supaya segala program untuk penjanaan
elektrik melalui pelbagai sumber sama ada sumber yang sedia ada iaitu daripada
gas dan juga arang batu dan juga sumber-sumber TBB ini akan dirancang supaya ia
memastikan kestabilan pembekalan elektrik negara.

Untuk soalan spesifik itu saya perlukan masa sedikit Yang Berhormat Alor
Gajah untuk saya berikan jawapan bertulis dan — ya, ini baru sampai. Pengupayaan
40 peratus menjelang tahun 2025 sebagaimana saya sebutkan tadi dan 60 peratus
untuk tahun 2035. Buat masa ini, kita sudah pun mencapai sekitar 26 peratus
pengupayaan, Yang Berhormat Alor Gajah. Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih,
Yang Berhormat Menteri. Pertanyaan jawab lisan seterusnya saya jemput Yang

Berhormat Kubang Pasu, Dato’ Wira Haji Amiruddin bin Haji Hamzah.
