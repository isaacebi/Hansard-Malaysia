DR. 24.3.2022 24

4. Dato’ Wira Haji Amiruddin bin Haji Hamzah [Kubang Pasu] minta Menteri
Kewangan menyatakan sama ada pihak kerajaan bercadang untuk menyemak
semula harga minyak di pam memandangkan harga minyak mentah meningkat ke
USD95 setong (harga Brent pada 7 Februari 2022). Jika harga tidak disemak, berapa
banyak subsidi yang perlu ditanggung. Berapa banyak pendapatan tambahan
kerajaan dengan kenaikan harga minyak mentah tersebut (dari Petronas).

Timbalan Menteri Kewangan | [Dato' Indera Mohd Shahar bin Abdullah]:
Bismillahi Rahmani Rahim. Assalamualaikum warahmatullahi wabarakatuh. Tuan
Yang di-Pertua, terima kasih Ahli Yang Berhormat Kubang Pasu.

Sejak awal tahun 2021, harga minyak mentah Brent telah menunjukkan trend
peningkatan yang signifikan. Harga minyak mentah bagi bulan Januari 2022 adalah
pada kadar USD85 setong iaitu meningkat berbanding Januari 2021 sebanyak
USD55 setong. Berikutan kenaikan ini kerajaan terpaksa menanggung peningkatan
subsidi petrol, diesel dan gas cecair memasak (LPG) yang ketara sehingga sepuluh
kali ganda iaitu meningkat daripada RM200 juta untuk Januari 2021 kepada lebih
daripada RM2 bilion untuk Januari 2022.

Sungguhpun begitu buat masa ini, kerajaan masih mengekalkan harga jualan
runcit petrol RON95 dan diesel pada paras harga siling yang telah dilaksanakan
sejak tahun 2021. Pengguna masih lagi membayar hanya RM2.05 seliter untuk
petrol RONY5 berbanding harga sebenar bulan Mac yang telah mencecah RM3.70
seliter. Bagi diesel pula, pengguna hanya membayar RM2.15 seliter sementara
harga sebenar telah melebihi RM4.00 seliter.

Begitu juga jika dibandingkan dengan negara-negara pengeluar yang lain,
harga runcit produk petroleum di Malaysia adalah sangat rendah. Contohnya harga
runcit petrol di Arab Saudi adalah RM2.61 seliter sementara di negara-negara jiran
pula harga runcit petroleum petrol di Thailand adalah RM6.00 seliter, di Indonesia
RM3.78 seliter manakala di Singapura pula adalah RM9.20 seliter.

Berdasarkan senario semasa Yang Berhormat, peningkatan harga komoditi
minyak mentah dunia, kerajaan dijangka menanggung perbelanjaan subsidi
tambahan bagi mengekalkan harga jualan petrol dan diesel di pasaran. Jumlah
subsidi produk petroleum bagi keseluruhan tahun 2022 dijangka mencecah sehingga
RM28 bilion sekiranya harga minyak mentah dunia kekal melebihi USD100 setong
berbanding RM11 bilion bagi tahun 2021.

Tuan Yang di-Pertua, dengan kenaikan kos subsidi bagi produk petroleum
ini, ia akan memberi tekanan kepada kedudukan fiskal kerajaan kerana komitmen
pertambahan kos subsidi sepatutnya boleh digunakan untuk manfaat pembangunan
ekonomi dan kesejahteraan rakyat. Kerajaan juga tidak boleh meminjam untuk

membiayai belanja mengurus seperti kos subsidi. Maka kenaikan kos subsidi
