DR. 24.3.2022 72

yang ‘jakun’ itu. Saya minta maaf kepada Orang Jakun, tak ada niat untuk menghina
mereka.

Beberapa Ahli: [Bercakap tanpa menggunakan pembesar suara]

Tuan Mohamed Hanipa bin Maidin [Sepang]: Tak apa kalau kita salah kita
minta maaf, tak macam you all. Sudah salah pun masih tak nak minta maaf. Jenis
kata orang, kepala batu.

Beberapa Ahli: /Ketawaj.

Tuan Mohamed Hanipa bin Maidin [Sepang]: So, jangan cuba kacau
sayalah. Nanti kena susah. Tuan Yang di-Pertua, seterusnya Tuan Yang di-Pertua
saya hendak kata begini — seksyen 119A ini bagi saya satu seksyen yang memang
orang tanya kenapakah seolah-olah kita mewujudkan diskriminasi. Akan tetapi Tuan
Yang di-Pertua, memang dalam undang-undang man-made Jaw ini — dalam istilah
perundangan Islam dikatakan al-Hukm al-Wad'i Tuan Yang di-Pertua, memang tak
boleh lari daripada secara imbas nampak macam diskriminasi. Di Parlimen sendiri
sebagai contoh, memang ada elemen diskriminasi. Sebagai contoh dalam Parlimen
kita boleh bercakap dan tidak boleh disaman kerana fitnah. Mereka yang terlibat
dengan kerja-kerja dengan pihak kedutaan sebagai contoh. Mereka adalah kebal.
Jadi ini memang ada satu pemakaian yang telah diterima di peringkat antarabangsa.

Jadi dalam konteks Raja-raja ini, ada satu maxim yang dipanggil izinkan saya
baca dalam bahasa Latin, rex non-potest peccare iaitu king can do no wrong. Ini
prinsip yang boleh dikatakan diterima pakai oleh banyak jurisdiction atau bidang
kuasa ataupun jurisprudence mana-mana negara lain. Jadi Tuan Yang di-Pertua,
bagi saya memang saya boleh terima rasional kenapa kita mengadakan 119A ini. Ini
kerana, tidak manislah sekiranya nama Yang di-Pertuan Agong, nama Raja, nama
kerabat diraja masuk dalam daftar pemilih. Tulis sekali dengan IC. la mungkin
menimbulkan isu keselamatan dan sebagainya. Jadi, saya boleh terima rasional itu.

Cumanya, saya rasa memang apa yang dibangkitkan oleh Yang Berhormat
Pokok Sena itu boleh juga diambil kira di mana sekiranya kita betul-betul hendak
mempertahankan doktrin Constitutional Monarchy ini, kita mesti memastikan masa
dia tidak memihak kepada kita pun kita mesti kekalkan ataupun kita mesti
mempertahankan visi itu. Jangan masa bersama kita, masa Constitutional Monarchy
memihak kepada kita, kita akan sokong. Apabila tidak memihak kepada kita, kita
tidak sokong. Itu saya rasa tidak betul lah dan saya rasa ini perkara yang tidak patut
berlaku dalam negara kita.

Sebagai contoh Tuan Yang di-Pertua, dalam — tadi kata Yang Berhormat
Seremban, semalam ialah kemenangan Parlimen. Saya hendak beritahu Tuan Yang

di-Pertua pada 9 Mei 2018 kemenangan demokrasi di dalam negara kita apabila
