DR. 24.3.2022 86

perkara 3.1 sampai 3.3 Lampiran 1 di MoU tidak dipenuhi dan masih terbuka untuk
rundingan bersama kedua-dua pihak kerajaan dan pembangkang. Ini bermakna
kalau ada percanggahan dibuat, contoh macam apa yang berlaku semalam, belum
secara automatik MoU itu akan tamat. la akan tamat apabila kedua-dua pihak
bersetuju tidak menamatkan MoU itu sendiri. [Tepuk]

Bagi perkara berkaitan dengan rang undang-undang anti-lompat parti, saya
ingin mengulas bahawa cadangan asal kerajaan adalah untuk membawa ketiga-tiga
perkara_ berkaitan pindaan Perlembagaan Persekutuan _ bersekali. Walau
bagaimanapun, kerajaan berpandangan sesi libat urus yang dibuat untuk rang
undang-undang anti-lompat parti dan pengehadan tempoh jawatan Perdana Menteri
masih dapat kekurangan. Oleh itu, kerajaan akan membawa rang undang-undang
tersebut di sidang Parlimen khas yang dijangka akan diadakan dalam masa yang
terdekat setelah semua sesi libat urus diadakan. [Tepuk]

Yang Berhormat Bukit Gelugor telah membangkitkan semula persoalan
berkaitan hak untuk mengundi. Kita tidak berhasrat untuk menarik hak mereka tetapi
ia merupakan suatu yang telah dirunding dengan pihak negeri serta Majlis Raja-raja
sendiri. Dari sudut pelaksanaan, nama-nama yang diberi pengecualian akan
dimasukkan ke dalam suatu perintah yang akan mendapat persetujuan Majlis Raja-
raja. Maknanya apabila seseorang itu tidak mahu namanya dikecualikan, maka dia
boleh tidak dikecualikan.

Sebentar tadi Ahli Yang Berhormat Pokok Sena telah membangkitkan juga
persoalan berkaitan pengecualian kepada mana-mana orang lain. Sudi saya
mengingatkan bahawa pengecualian kepada mana-mana_ orang lain itu
diperuntukkan dalam Perkara 119A adalah dihasratkan untuk merujuk kepada
golongan kerabat diraja sahaja.

01540

Ini juga menjawab soalan daripada Yang Berhormat Sepang _tadi.
Sebenarnya kita mengikut garis panduan undang-undang yang Yang Berhormat
sebut tadi. Dia bukan kepada Wan Junaidi ataupun kepada sesiapa yang lain. Dia
hanya ada hubung kait dengan waris-waris diraja yang mungkin title berubah pada
semasa ke semasa.

Ahli Yang Berhormat Lembah Pantai membangkitkan isu pengundi muda
yang didaftarkan secara automatik. Dalam hal ini Suruhanjaya Pilihan Raya Malaysia
melalui Akademi Pilihan Raya telah menjalinkan kerjasama_ strategik dengan
beberapa kementerian untuk melaksanakan Program Pendidikan Pengundi ( Voter

Education) dengan izin bertujuan untuk memberi kefahaman terhadap proses pilihan
