DR. 24.3.2022 31

melaksanakan pelbagai langkah iaitu langkah jangka pendek dan langkah jangka
panjang seperti berikut untuk jangka pendek;

(i) untuk memberikan kebenaran mengimport ayam daripada luar

negara; dan

(ii) memberikan subsidi sebanyak RM528.52 juta kepada

penternak-penternak.
#1130

Untuk jangka panjang, kita mahu mengurangkan kebergantungan kepada
sumber jagung import iaitu dengan penanaman jagung bijian dalam negara.

Kedua, menjalankan kajian bagi menghasilkan bahan mentah gantian dari
sumber tempatan seperti PKC dan PKE. Seterusnya, untuk menyediakan bantuan
geran dan terakhirnya, untuk menawarkan geran pinjaman mudah sebanyak RM200
juta melalui AgroBank. Terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Kalau ikut di sini
Yang Berhormat Besut.

Dato’ Seri Haji Idris bin Jusoh [Besut]: Soalan tambahan.

Dato’ Ramli bin Dato’ Mohd Nor [Cameron Highlands]: Soalan tambahan.

Dato’ Seri Haji Idris bin Jusoh [Besut]: Terima kasih Yang Berhormat
Timbalan Menteri. Yang Berhormat ada sebut tadi tentang pencapaian penyelidikan
dan saya hendak tanya ada tidak ada simulasi yang sesuai dalam penggunaan
bahan tempatan seperti dedak dan PKC untuk mengurangkan kebergantungan kita
kepada jagung bijian dan juga soya.

Datuk Seri Haji Ahmad bin Hamzah: Terima kasih Yang Berhormat. Untuk
makluman Tuan Yang di-Pertua, sebenarnya pihak MAFI sentiasa menjalankan
berbagai-bagai usaha bagi memastikan supaya kebergantungan kita kepada barang-
barang makanan haiwan yang diimport ini dapat dikurangkan.

Untuk makluman Yang Berhormat, pada masa ini memang terdapat usaha
untuk meningkatkan penggunaan sumber barangan tempatan seperti dedak, beras
hancur ataupun temukut atau rice bran dan juga PKC. Jadi, kita telah menghasilkan
satu formulasi makanan ayam yang telah pun dibangunkan oleh MARDI sebagai
sumber baharu. Walau bagaimanapun, ia terdapat sedikit kekangan seperti
kandungan nutrien. Dalam sumber ini, kita dapati karbohidrat dan protein tenaganya
adalah banyak kekurangan dan seterusnya tidak dapat memenuhi apa juga
keperluan rutin harian ayam kerana kandungan serat yang agak tinggi iaitu daripada
lapan ke 13 peratus yang menjadi sukar untuk dicerna oleh sistem penghadaman

ayam.
