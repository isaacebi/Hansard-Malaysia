DR. 24.3.2022 60

12.51 tgh.

Datuk Seri Saifuddin Nasution bin Ismail [Kulim-Bandar Baharu]:
Assalamualaikum warahmatullahi wabarakatuh Tuan Yang di-Pertua. Perkara 113
Perlembagaan Persekutuan adalah daripada hal fungsi SPR untuk mendaftar
warganegara Malaysia sebagai pemilih. Kemudian melalui beberapa perubahan,
kalau asalnya mula setahun daftar cuma 21 hari hingga 42 hari. Kemudiannya
berubah menjadi pendaftaran sepanjang tahun. Kemudian bila kita pinda 119(4)
Perlembagaan Persekutuan ia menjadi pendaftaran automatik.

Namun rang undang-undang hari ini memohon kelulusan Dewan untuk ada
pengecualian dan memberi kuasa kepada Yang di-Pertuan Agong bersetuju untuk
sejumlah orang dalam kategori tertentu diberi pengecualian.

Saya setuju dengan Yang Berhormat Pulai dan Yang Berhormat Seremban
tentang kemuliaan institusi raja-raja dalam sistem demokrasi memang mereka ada
kedudukan dan peranan tersendiri. Jadi tidak ada masalah untuk kita menyokong
perkara ini.

Satu perkara yang saya mohon Yang Berhormat Menteri berikan penjelasan
adalah serentak dengan perubahan undi 18 yang layak untuk didaftar automatik.
Dalam amalan sekarang Dewan Negara layak jadi senator ini orang yang mesti umur
30 tahun ke atas. Jadi ketika layak jadi pengundi dan layak jadi calon tetapi untuk
senator masih 30 tahun. Apakah kerajaan ada rancangan untuk seragamkan?

Tuan Yang di-Pertua, saya mendengar sahabat saya Yang Berhormat
Padang Rengas yang mengulas bahawa dari sudut persepsinya kerajaan knususnya
Perdana Menteri sudah hilang kepercayaan semalam. Dalam Perhimpunan Agung
UMNO minggu lepas mood-nya adalah untuk meminta pembubaran. Cuma ucapan
penutupannya itu saya baca melalui media jalan keluar yang dianjurkan adalah
tentang tarikh pembubaran yang akan dicadangkan kepada Perdana Menteri adalah
top five dalam kepimpinan parti yang akan berbincang.

Jadi dia lega di situ. Presiden UMNO Yang Berhormat Bagan Datuk pun
sebut kita akan hormati MoU, perkara bubar tidak akan berlaku sehinggalah Julai
tahun ini. Kalau itu semangatnya sepatutnya semalam tidak berlaku ketidakhadiran
di pihak kerajaan yang menyebabkan 84 orang sahaja dan itu menyebabkan rang
undang-undang itu tidak dapat diteruskan.

Tuan Yang di-Pertua, kebetulan saya menduduki pengerusi bersama dengan
Yang Berhormat Larut dalam Jawatankuasa MoU. Saya mewakili Pakatan Harapan
dan Yang Berhormat Larut mewakili pihak kerajaan.

Dalam rang undang-undang yang kita bincang sekarang memang sah dan

sahih kita teliti pembentangan bersama oleh Yang Berhormat Menteri tanpa khilaf,
