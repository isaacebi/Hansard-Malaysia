DR. 24.3.2022 68

kalangan yang disebut di dalam pindaan ini untuk dikecualikan daripada pemakaian
119 itu, dalam 119.

Jadi, persoalan saya ialah kerana ada persepsi terhadap raja dan waris raja-
raja dan keluarga diraja ini mempunyai kecenderungan politik memihak ataupun
menempelak terhadap satu-satu pihak. Kenapa kita tidak juga memasukkan supaya
diberikan hak ruang kepada Yang Di-Pertuan Agong dengan persetujuan Majlis Raja-
raja untuk menentukan mana-mana keluarga waris raja-raja yang mempunyai minat
kecenderungan dengan politik ini untuk mereka ini menyertai politik, secara sah.
Untuk mengelak daripada persoalan ada kritikan yang tidak sepatutnya terhadap
mereka ini daripada keluarga diraja dan akhirnya menyebabkan orang yang
mengkritik itu akan diambil tindakan kerana ada masalah undang-undang yang
dikatakan bahawa tidak boleh mengkritik raja ataupun keluarga diraja ataupun waris-
waris diraja.

Jadi, ini bagi saya bahawa lebih elok. Ini kerana bila keluarga diraja menyertai
politik, contoh adinda kepada Almarhum Sultan Ahmad Shah, Tengku Azlan. Pernah
menjadi Ahli Parlimen Jerantut dan Timbalan Perdana Menteri. Adinda kepada Raja
Perlis pernah menjadi Ahli Parlimen Arau dan juga pernah menjadi EXCO kerajaan
negeri dan juga Ahli Undangan Negeri. Jadi, lebih mudah untuk kita bertempur
daripada sudut politik itu. Kalau ada orang hendak mengkritik mereka, dia bukan
mengkritik kerana dia waris diraja ataupun keluarga diraja. Akan tetapi, kita
mengkritik dia kerana dia seorang Ahli Politik. Kita menegur dia dengan kerana soal
dia Ahli-ahli Politik. Timbalan Menteri yang terdedah kepada soal kesilapan dan
sebagainya. Jadi, ini tidak menimbulkan persoalan soal mengkritik raja dan akhirnya
orang mengkritik raja itu diambil tindakan.

Jadi, ini yang saya fikir sepatutnya dimasukkan satu klausa ialah supaya
Yang Di-Pertuan Agong boleh dengan persetujuan Majlis Raja-raja untuk
menentukan mana-mana dia perhati kalau ada waris diraja atau kerabat diraja yang
berminat dengan politik, okey sertai politik. Jangan buat kenyataan-kenyataan yang
menyusahkan orang lain untuk membuat teguran dan sebagainya. Kemudian, saya
juga ingin mendapatkan satu penjelasan daripada Yang Berhormat Menteri. Oleh
sebab, di sini juga disebut dalam cadangan pindaan ini iaitu Yang Di-Pertuan Agong
dan juga dengan persetujuan Majlis Raja-raja untuk menetapkan suatu pengecualian
kepada mana-mana raja dan isterinya, mana-mana Yang di-Pertua Negeri dan
isterinya dan yang mana-mana bakal raja, waris ganti dan waris lain raja dan isteri
mereka dan mana-mana orang lain.

Ini saya fikir satu benda yang terlalu luas, “mana-mana orang lain”. Siapa dia

orang lain itu? Siapa dia orang lain itu? Oleh sebab, yang lain itu disebut perkataan
