DR. 24.3.2022 90

akan diadakan pada bulan hadapan berkenaan dengan Akta Anti Lompat Parti. Saya
ucapkan terima kasih juga kepada Yang Amat Berhormat Perdana Menteri tentang
usaha sedemikian.

Sudah tentu, kita - seperti yang dinyatakan oleh rakan-rakan saya tadi, kami
akan sokong pindaan Perlembagaan ini sebagai satu tanda jelas bahawa kita mahu
kepentingan negara diutamakan.

Bolehkan berikan tarikh bilakah sesi khas ini akan diadakan, supaya sama-
sama kita boleh membuat persiapan. Terima kasih.

Dato’ Sri Dr. Haji Wan Junaidi bin Tuanku Jaafar: Yang Berhormat
sebenarnya saya tidak dapat buat pengumuman melainkan Yang Amat Berhormat
Perdana Menteri kata ‘beri pengumuman’. Boleh? Terima kasih.

01550

Sebenarnya Tuan Yang di-Pertua saya tadi sudah ada berkesempatan
berbincang dengan Yang Amat Berhormat Perdana Menteri dan kita telah bersetuju
bahawa persidangan pada 11 April ini diadakan untuk kita membahaskan Rang
Undang-undang Antilompat Parti. Kuasa di bawah Peraturan Mesyuarat 11(3) ini
memang kuasa hak Yang Amat Berhormat Perdana Menteri dan berbincang dengan
Tuan Yang di-Pertua tetapi tarikh itu ditetapbkan dalam masa 14 hari oleh kerana
peluang hendak jemput semua Ahli Parlimen datang pada hari Ahad untuk
persidangan pada hari Isnin 11 hari bulan itu nanti.

Jadi Yang Berhormat jangan bimbang bahawa Yang Amat Berhormat
Perdana Menteri telah memberi assurance kepada saya tadi bahawa kita akan
bentangkan rang undang-undang ini. Biarlah Ahli Parlimen buat keputusan sendiri
hendak sokong atau tidak sokong. [Dewan riuh]

Yang Amat Berhormat Perdana Menteri pun cakap kalau tidak habis satu hari,
dua hari pun boleh sidang khas ini. [Dewan riuh] Kita tidak bermasalah berhubung
dengan bulan puasa ini.

Dato’ Mahfuz bin Haji Omar [Pokok Sena]: Dua harilah baru padan.

Dato’ Sri Dr. Haji Wan Junaidi bin Tuanku Jaafar: Zaman dahulu kita bulan
puasa bersidang. Hanya sekarang sahaja bulan puasa kita tidak bersidang. Saya
bagi tahu dengan semua pihak termasuk Yang Amat Berhormat Perdana Menteri
tidak ada masalah langsung bersidang bulan puasa ini. Orang Islam sepatutnya
boleh melaksanakan apa tugas malah bulan puasa seperti mana bulan-bulan lain
juga... [Dewan riuh]

Tuan Haji Ahmad bin Hassan [Papar]: Sokong. Papar minta laluan.

Dato’ Sri Dr. Haji Wan Junaidi bin Tuanku Jaafar: Jadi saya ingat banyak

jawapan yang masih di sini Tuan Yang di-Pertua — saya diberi singkat masa.
