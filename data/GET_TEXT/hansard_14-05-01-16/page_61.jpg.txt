DR. 24.3.2022 55

Pendidikan menegaskan kerajaan perlu serius, bukan hanya KPM tetapi
dengan kerjasama KDN dan pihak-pihak lain untuk memastikan akses kepada
pendidikan berkualiti kepada anak-anak yang tidak berdokumen ini diberikan
perhatian. Kita tidak mahu KPM bergerak dalam silo, KDN tidak memberikan
kerjasama, kita mahu setiap pihak digembleng untuk memastikan akses
kepada pendidikan berkualiti kerajaan dapat dinikmati oleh anak-anak.
Terima kasih Yang Berhormat Tebrau dan Tuan Yang di-Pertua.

Tuan Steven Choong Shiau Yoon [Tebrau]: Okey terima kasih.
Boleh masuk dalam perbahasan saya. Saya cuba mengakhiri.

Dato’ Ramli bin Dato' Mohd Nor [Cameron Highlands]: Yang
Berhormat Tebrau dan Yang Berhormat di dalam Dewan, inilah bahayanya
jika anda memberi ruang, pertimbangkan ya. [Dewan ketawa] Saya tidak
boleh, paling kuat saya akan cuba accommodate tetapi jangka masa itu ada.
Memandangkan perkara ini telah berlaku, saya beri ruang dua minit sahaja.

Tuan Steven Choong Shiau Yoon [Tebrau]: Okey, okey.

Datuk Seri Haji Shamsul Iskandar @ Yusre bin Haji Mohd Akin
[Hang Tuah Jaya]: Yang Berhormat Simpang Renggam potong Yang
Berhormat Tebrau semacam saja.

Tuan Steven Choong Shiau Yoon [Tebrau]: Ya, bagi saya untuk
menyelesaikan masalah adalah buat satu pindaan dalam Perlembagaan
Persekutuan supaya anak-anak adalah mangsa kita orang dewasa. Jadi, saya
berharap ada kesungguhan daripada pihak kerajaan untuk buat pindaan
memandangkan sudah ada keputusan dalam mahkamah untuk memastikan
mereka yang layak jadi warga, diberikan kewarganegaraan supaya isu sosial
boleh diselesaikan dan juga mereka akan jadi tenaga kerja di negara kita
supaya kita boleh kurangkan kebergantungan kepada pekerja asing. Terima
kasih.

Dato’ Ramli bin Dato’ Mohd Nor [Cameron Highlands]: Terima kasih
Yang Berhormat Tebrau. Sebelum itu ada pengumuman. Penambahan
senarai, nombor 14 Yang Berhormat Jerlun. Okey selanjutnya kita persilakan

Yang Berhormat Pulai.
