DR. 24.3.2022 85

nama yang akan diberi pengecualian perlu dipersetujui oleh Majlis Raja-raja terlebih
dahulu sebelum perintah dikeluarkan.

Ahli-ahli Yang Berhormat, Yang Berhormat Rasah telah membangkitkan
persoalan berkaitan Tuan Yang Terutama Negeri yang tidak lagi berkhidmat dan
adakah beliau akan didaftar semula dalam daftar pemilih. Untuk makluman Tuan
Yang di-Pertua dan Ahli-ahli Yang Berhormat sekalian, pendaftaran semula bagi
Tuan Yang Terutama Negeri yang tidak lagi berkhidmat berserta pasangan akan
dibuat oleh Suruhanjaya Pilihan Raya sebaik sahaja pemakluman diberikan kepada
SPR.

Ahli Yang Berhormat Pokok Sena dan Yang Berhormat Pasir Gudang telah
membangkitkan persoalan berkaitan kecenderungan ahli keluarga kerabat untuk
menyertai politik dan bagi membenarkan waris-waris untuk menyertai politik. Saya
tidak menafikan hak setiap individu termasuk kerabat diraja untuk menyertai politik.
Walau bagaimanapun, dalam hal ini, persetujuan boleh diperoleh melalui maklum
balas dari setiap negeri dan Majlis Raja-raja. Perkara ini akan dimasukkan ke dalam
perintah. Jadi, perintah ini boleh diubah daripada semasa ke semasa, Yang
Berhormat.

Saya juga ingin memberi respons kepada isu yang dibangkitkan oleh Ahli-ahli
Yang Berhormat sekalian berkaitan dengan MoU dan rang undang-undang anti-
lompat parti. Saya ingin mengulas berkaitan pandangan Yang Berhormat Seremban
berkaitan MoU. Bagi negara seperti United Kingdom, New Zealand, Australia, MoU
seperti ini lebih dikenali sebagai Confidence and Supply Agreement.

Kita bersetuju untuk menggunakan terminologi dalam _ perbincangan
Jawatankuasa Pemandu. Kita bersetuju untuk menggunakan pengistilahan yang lain
bagi terminology memorandum of understanding. Tujuannya ialah supaya lebih
fleksibel, tidak boleh menekankan sangat dan boleh diperbincangkan dari semasa
ke semasa. Itulah maknanya kenapa kita gunakan pengistilahan lain dan tidak
menggunakan CSA dalam kita punya memorandum itu sendiri iaitu supaya satu
kerjasama strategik dapat dicapai.

Dalam isu ini, yang penting adalah semangat setia kawan atau spirit di mana
kedua-dua kerajaan dan pembangkang ingin mengadakan satu kesefahaman dalam
dasar kerajaan bagi memastikan kestabilan politik. Jika kita lihat Perkara 3.3(b),
sebarang usul kerajaan atau rang undang-undang perlu dirunding dan dipersetujui
oleh kedua-dua pihak. Oleh itu, kerjasama kedua-dua pihak adalah amat penting
untuk menjayakan satu usul dan rang undang-undang.

Selain itu, saya berpandangan berkaitan Perkara 4.1 MoU ini di mana ia tidak

akan tamat secara automatik sekiranya sesuatu usul tidak dipenuhi jika Perkara-
