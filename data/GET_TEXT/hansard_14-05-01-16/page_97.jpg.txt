DR. 24.3.2022 91

Jawapan saya boleh bagi secara bertulis yang lain itu. Hakikatnya, bahawa rang
undang-undang ini kita bentangkan untuk memberi kuasa kepada Yang di-Pertuan
Agong untuk membuat pengecualian selepas perbincangan dengan Majlis Raja-raja
dan input daripada semua pihak di negeri-negeri masing-masing. Bahkan...

Tuan Haji Ahmad bin Hassan [Papar]: Yang Berhormat Menteri, Papar
minta laluan. [Dewan riuh]

Dato’ Sri Dr. Haji Wan Junaidi bin Tuanku Jaafar: Satu lagi persoalan yang
saya hendak jawab iaitu ada persoalan membangkit bahawa macam mana kalau
seorang TYT itu sudah retire. Dia tidak lagi dilantik menjadi TYT jadi bagaimanakah
tindakan. Itulah kenapa maka apabila kita mencadangkan pindaan kepada
Perlembagaan, dia hanya bertahap prinsip sahaja untuk memberi kuasa kepada
Yang di-Pertuan Agong. Maknanya apabila sahaja TYT itu memberi notis tidak ada
lagi dilantik menjadi TYT maka secara automatik pihak SPR akan mengembalikan
nama mereka ke dalam senarai untuk mengundi semula.

Dalam keadaan sedemikian Yang Berhormat sekalian, bahawa tidak ada
dalam kita melihat penggubalan rang undang-undang ini - memang saya sangat
bersetuju bahawa Raja-raja mesti bersikap neutral dalam semua sudut itulah
semangat dan hakikat rang undang-undang ini. Dalam keadaan sedemikian kita
memberi ruang dan peluang supaya pihak istana melihat sendiri neutral dalam
semua sudut.

Kita memberi ruang dan peluang juga supaya tidak ada _ persoalan
sebagaimana yang dibangkitkan oleh Yang Berhormat Padang Rengas sama ada
Raja ini boleh mengundi ataupun tidak mengundi kalau nama dia keluar dalam
senarai. Akan tetapi, kalau ada undang-undang yang khusus membolehkan mereka
dikecualikan, maka pengecualian itu dibuat secara undang-undang persoalan tidak
lagi was-was dibangkitkan oleh mana-mana pihak berhubung dengan menjadi
seorang pengundi.

Tuan Haji Ahmad bin Hassan [Papar]: Papar minta laluan. [Dewan riuh]

Tuan Yang di-Pertua: Boleh habiskankah Yang Berhormat Menteri?

Tuan Haji Ahmad bin Hassan [Papar]: Papar. Papar.

Tuan Yang di-Pertua: Yang Berhormat Menteri boleh habiskan? [Dewan
riuh]

Dato’ Sri Dr. Haji Wan Junaidi bin Tuanku Jaafar: Satu lagi Tuan Yang di-
Pertua, saya berterima kasih kepada semua pihak yang telah terlibat dalam
perbahasan ini. Saya melihat bahawa oleh sebab diberi lima minit sedikit seorang
bercakap jadi semuanya very solid, full of substance dan tidak ada banyak sangat

soal politik. Dia macam betul-betul di negara-negara yang maju iaitu apabila
