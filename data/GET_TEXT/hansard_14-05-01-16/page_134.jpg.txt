DR. 24.3.2022 128

of existence ya. Inilah di antaranya yang menjadikan LFSA kita tidak
kompetitif. Forget about other things yang agak canggih tentang FinTech dan
sebagainya.

01740

Even a portal is also not in existence dengan izin. Satu yang
menjadikan kita malu untuk kita menyebutkan untuk benchmark dengan Hong
Kong, Singapore dan sebagainya tetapi we are also a financial center yang
punya visi, punya kehendak dan punya kemahuan yang tinggi, punya vision
yang tinggi tetapi if we are not doing it sepertimana yang harus ia diberikan
pacuan dan segala sokongan dan dukungan. Terima kasih.

Timbalan Yang di-Pertua [Dato’ Mohd Rashid Hasnon]: Terima
kasih Yang Berhormat Kuala Selangor.

Tuan Haji Yamani Hafez bin Musa: Terima kasih Yang Berhormat
Kuala Selangor. Saya setuju dengan cadangan Yang Berhormat Kuala
Selangor, kita akan ambil maklum. Akan tetapi dalam pindaan ini, memang
kita telah pun menyimpan rekod-rekod yang penting yang akan juga diberikan
akses kepada mereka yang — kepada public dan kita harap ia juga akan boleh
dibuat secara portal. Kita akan advise IBFC untuk melakukan perkara ini.

Jadi, seperti saya katakan tadi pindaan ini amat penting untuk
memastikan Labuan IBFC kekal relevan untuk beroperasi sebagai pusat
kewangan antarabangsa. Namun demikian, terdapat keperluan untuk
membentangkan pindaan-pindaan ini secepat mungkin di mesyuarat kita
pada hari ini berikut dengan komitmen yang kita beri pada FATF. Tuan Yang
di-Pertua, saya dengan ini mohon mencadangkan, terima kasih.

Timbalan Yang di-Pertua [Dato’ Mohd Rashid Hasnon]: Terima
kasih Yang Berhormat Timbalan Menteri atas jawapan tadi. Ahli-ahli Yang
Berhormat, sekarang saya kemukakan masalah kepada Majlis bagi
diputuskan. Masalahnya ialah bahawa rang undang-undang ini dibacakan kali
yang kedua sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan
kepada Dewan sebagai Jawatankuasa]

[Majlis bersidang dalam Jawatankuasa]
