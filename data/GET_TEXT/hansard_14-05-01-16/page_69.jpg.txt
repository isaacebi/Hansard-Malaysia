DR. 24.3.2022 63

Tuan Yang di-Pertua, pada kesempatan pada hari ini, sebenarnya pindaan
ini kita boleh ataupun sewajarnya disekalikan dengan pindaan terhadap
Perlembagaan Persekutuan kita yang rakyat nanti-nantikan. Saya rasa bukan sahaja
Ahli Yang Berhormat dalam Dewan yang mulia ini tetapi rakyat Malaysia secara
umumnya sejak awal tahun atau sejak hujung tahun lepas menanti-nantikan bahawa
sesi empat minggu kali ini terutamanya dalam minggu terakhir sebelum kita tamatkan
16 hari persidangan ada pindaan terhadap Perlembagaan Persekutuan.

Namun ia hanya berlaku kepada Artikel 119A yang baharu, tidak berlaku
kepada Artikel 10 dan Artikel 48(6) yang mana pindaan dua artikel tersebut ia ada
berkaitan dengan Akta Anti Lompat Parti tersebut. Jadi ia nampak keadaan macam
mana apa yang diharapkan belum kesampaian. Saya tidak mahu kata tidak
kesampaian, saya kata belum kesampaian sebab Yang Amat Berhormat Perdana
Menteri telah memberikan komitmen bahawa bulan depan kita akan bertemu kembali
dalam Dewan yang mulia ini untuk kita melangsungkan ataupun melakukan pindaan
tersebut bersekali dengan adanya penggubalan Akta Anti Lompat Parti yang baharu.

Jadi saya berharap supaya pindaan tersebut dapat dilakukan segera sebab
itu yang saya rasa boleh menjunjung prinsip demokrasi supaya suara rakyat sentiasa
diangkat, didukung dalam sistem demokrasi berparlimen yang kita telah mulakan
sejak kita merdeka. Kita tidak mahu lagi esok ada mana-mana Ahli-ahli Yang
Berhormat yang berlaku langkah-langkah tertentu. Kalau dua tahun dulu ada
langkah Sheraton selepas itu kita tidak tahulah ada langkah apa seterusnya.
Selepas itu keluar, ada tebuk atap, pintu belakang dan sebagainya. Kita tidak
hendak perkara ini.

Jadi pindaan terhadap Artikel 10 itu amat mustahak dan kita berharap ia
dapat direalisasikan dengan satu cara yang terbaik dan mekanisme yang terbaik
pada bulan Ramadhan sebelum kita menyambut Aidilfitri pada awal Mei.

Jadi itu sahaja ucapan ringkas saya dan saya juga ambil kesempatan pada
tengah hari ini selamat menyambut ibadah puasa kepada Tuan Yang di-Pertua, saya
ucapkan terima kasih Tuan Yang di-Pertua bagi saya dua kali peluang soalan
tambahan tadi, tidak pernah empat tahun saya duduk sini. Ini hari cukup bersejarah
untuk saya dua kali dapat soalan tambahan. [Tepuk] Di mana soalan asal itu bukan
soalan saya.

Jadi terima kasih Tuan Yang di-Pertua, selamat berpuasa untuk bulan
Ramadhan yang bakal menjelang, saya rasa dalam 10 hari. Bukan sahaja kepada
Tuan Yang di-Pertua tetapi untuk semua Ahli-ahli Yang Berhormat yang beragama

Islam dan semua rakyat Malaysia terutamanya penduduk Rasah yang beragama
