DR. 24.3.2022 130

Pindaan ini juga akan dikuatkuasakan ke belakang mulai 1 Januari
2019. Tuan Yang di-Pertua, RUU Perkhidmatan Kewangan dan Sekuriti
Labuan (Pindaan) 2022 ini mempunyai empat fasal.

Fasal yang pertama adalah berkenaan dengan tarikh kuat kuasa
pindaan itu pada 1 Januari 2019.

Fasal 2 dan 4 adalah berkenaan pindaan untuk memansuhkan
peruntukan yang melarang transaksi antara pemastautin Malaysia dengan
entiti Labuan dan sekatan untuk berurusan dalam Ringgit Malaysia.

Fasal 3 ialah meminda takrif perniagaan insurans Labuan dalam
seksyen 101, Akta 704 untuk menghapuskan elemen yang menyekat urusan
perniagaan insurans dan takaful domestik dengan pemastautin.

Tuan Yang di-Pertua, dengan itu saya mohon mencadangkan.

Timbalan Yang di-Pertua [Dato’ Mohd Rashid Hasnon]: Ada
sesiapa yang menyokong?

Menteri Perusahaan, Perladangan dan Komoditi [Datuk Dr. Hajah
Zuraida binti Kamaruddin]: Saya mohon menyokong.

Timbalan Yang di-Pertua [Dato’ Mohd Rashid Hasnon]: Terima
kasih. Ahli Yang Berhormat, masalah di hadapan Majlis ialah rang undang-
undang bernama suatu akta untuk meminda Akta Perkhidmatan Kewangan
dan Sekuriti Labuan 2010 dibacakan kali yang kedua sekarang dan terbuka
untuk dibahas. Saya ada senarai. Mulanya ada dua nama tetapi tinggal satu,

saya jemput Yang Berhormat Tebrau. Sila, lima minit.

5.46 ptg.

Tuan Steven Choong Shiau Yoon [Tebrau]: Terima kasih Tuan Yang
di-Pertua. Tuan Yang di-Pertua, pindaan-pindaan ini saya memang hendak
sokong tetapi soalan saya adalah selepas pindaan atas Akta Syarikat Labuan
dan pindaan yang kita berbahas sekarang adalah Akta Perkhidmatan
Kewangan dan Sekuriti Labuan dan kemudian adalah Akta Perkhidmatan
Kewangan dan Sekuriti Islam Labuan.

Jadi selepas pindaan-pindaan ini dibuat dan setelah kita sudah
mendengar hujah-hujah yang diutarakan oleh Ahli-ahli Yang Berhormat yang
pada masa kita membahaskan Akta Syarikat Labuan, adakah Labuan masih

ada satu financial center dengan izin yang akan dipilih oleh pelabur-pelabur
