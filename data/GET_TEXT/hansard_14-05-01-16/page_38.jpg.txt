DR. 24.3.2022 32

Bagaimanapun, kajian terus giat dilaksanakan oleh MARDI dengan sebuah
syarikat swasta yang lain melalui penggunaan teknologi mikrob dan juga teknologi
bioteknologi supaya kandungan nutriennya dapat dikurangkan— kandungan ini
dapat ditingkatkan lagi. Kita seharusnya— kandungan peratus nutrien ini yang
diperlukan oleh ayam dapat dihasilkan seperti yang kita harapkan. Terima kasih Tuan
Yang di-Pertua.

Dato’ Ramli bin Dato’ Mohd Nor [Cameron Highlands]: Yang Berhormat
Kulim.

Tuan Cha Kee Chin [Rasah]: Rasah.

Datuk Seri Saifuddin Nasution bin Ismail [Kulim-Bandar Baharu]:
Assalamualaikum. Terima kasih Tuan Yang di-Pertua. Yang Berhormat Timbalan
Menteri, soalan saya ialah konflik Rusia-Ukraine memberi kesan langsung kepada
negara kita. Ini kerana Rusia merupakan pengeksport baja terbesar dunia dan kita
beli baja dari Rusia hampir 700 juta setahun. Dari Belarus 150 juta. Sejak konflik ini
berlaku harga urea naik sehingga 40 peratus. Harga baja DAP. Ada baja DAP ya.
Baja diammonium phosphate naik 15 peratus. Akibatnya, purata harga baja di negara
kita ini dah naik average 50 peratus. Ini bagi kesan kepada 700,000 pekebun kecil
dan lebih 200,000 penanam padi.

Soalan saya, kalau itu kenyataan masalahnya dan itu sedang dirasai di
bawah oleh pekebun kecil dan penanam padi. Apakah langkah penyelesaian segera
kementerian untuk melegakan keadaan ini? Terima kasih.

Datuk Seri Haji Ahmad bin Hamzah: Terima kasih sahabat saya. Untuk
makluman Yang Berhormat, pada ketika ini soalan asal kita adalah berhubung
dengan kita membincangkan tentang bahan mentah untuk makanan ayam iaitu
jagung dan juga soya bean. Apa pun ia ada hubung kait dengan pertanian. Memang
kita sangat bergantung pada barangan-barangan ataupun bahan mentah dari luar
negara yang ketika ini kenaikannya cukup ketara sekali. Seperti jagung, kenaikan ia
sebanyak 110 peratus. Begitu juga soya, sebanyak 87 peratus dari tahun 2020
berbanding dengan sekarang ini.

Jadi, kenaikan ini yang telah menyebabkan satu bebanan yang ketara yang
ditanggung oleh penternak-penternak. Hasil daripada kenaikan tersebut harganya
ditanggung oleh pengguna. Maka, sekarang pada ketika ini kerajaan telah
mengambil beberapa langkah proaktif melalui DVS ataupun veterinar dengan
kerjasama MARDI dan kita juga ada kolaborasi dengan syarikat-syarikat luar dengan
juga MPOB dan juga syarikat-syarikat perladangan yang lain untuk memastikan

supaya penemuan kita untuk mendapatkan satu makanan yang berkhasiat kepada
