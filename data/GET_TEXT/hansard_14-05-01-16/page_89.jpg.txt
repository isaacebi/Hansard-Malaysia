DR. 24.3.2022 83

3.27 ptg.

Menteri di Jabatan Perdana Menteri (Parlimen dan Undang-undang)
[Dato’ Sri Dr. Haji Wan Junaidi bin Tuanku Jaafar]: Terima kasih Tuan Yang di-
Pertua. Minta maaf, suara saya masih terjejas sedikit tetapi a/hamdulillah doktor kata
takkan mengeluarkan virus.

Saya bagi pihak semua ingin mengucapkan jutaan terima kasih kepada 14
orang Ahli Parlimen yang telah berucap tadi. Saya mendapati bahawa ucapan-
ucapan yang telah diluahkan di Dewan ini sangat berkualiti tinggi dan soalan-soalan
yang memang relevan tetapi adalah sedikit juga yang tidak kena mengena dengan
rang undang-undang di hadapan kita ini.

Jadi, dengan itu Tuan Yang di-Pertua saya juga memohon kalau dapat diberi
panjang sedikit masa itu oleh sebab jawapan itu banyak — ada yang berperingkat
falsafah soalan-soalannya yang perlu juga dijawab sedemikian rupa sedapat yang
saya boleh. Jadi, segala cadangan dan pandangan oleh Ahli-ahli Yang Berhormat itu
amat kami hargai dan akan diberi perhatian yang sewajarnya.

Untuk makluman Yang Berhormat sekalian, rang undang-undang pada hari
ini adalah merupakan pindaan kepada Perlembagaan Persekutuan di mana Perkara
119A dimasukkan sebagai mengecualikan pemakaian Perkara 119 kepada raja-raja
dan pasangan Yang Dipertua Negeri dan pasangan, bakal raja, waris ganti dan waris
lain raja dan pasangan dan mana-mana orang lain. Ini juga ada menarik perhatian
termasuk saya sendiri pun Tuan Yang di-Pertua, menarik perhatian berhubung
dengan mana-mana orang lain ini. Penekanan pelaksanaan pindaan ini adalah wajar
bagi memastikan raja-raja dan sebagainya kekal berkecuali, tidak memihak kepada
mana-mana parti politik.

01530

Tuan Yang di-Pertua, Yang Berhormat Seremban telah membangkit soalan
mengenai butir-butir yang perlu dipaparkan oleh Suruhanjaya Pilihan Raya. Untuk
makluman Ahli-ahli Yang Berhormat, SPR sentiasa berusaha untuk memastikan
para pengundi mendapat maklumat yang tepat. Dalam hal ini, SPR telah
memastikan maklumat berkaitan daftar pemilih dipaparkan secara atas talian dan
boleh diakses oleh semua rakyat yang layak sebagai pengundi melalui kaedah
berikut—

Tuan Yang di-Pertua, ingin saya beritahu juga tadi, semasa perbincangan
saya berterusan dengan SPR, bahawa bukan semua orang ini celik soalan teknologi,
komunikasi, perkara-perkara canggih yang digunakan oleh pihak kerajaan. Jadi,

masih banyak, saya kata, bahawa orang yang belum menggunakan teknologi-
