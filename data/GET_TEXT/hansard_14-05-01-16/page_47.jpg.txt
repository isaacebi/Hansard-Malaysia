DR. 24.3.2022 41

khusus yang berkaitan seperti mana Yang Berhormat nyatakan tadi, sudah pasti
Yang Berhormat bercakap ada asasnya. Yang Berhormat boleh salurkan kepada
saya, saya akan minta...

Tuan Steven Choong Shiau Yoon [Tebrau]: Okey saya akan sampaikan
kepada Yang Berhormat Timbalan Menteri.

Dato’ Indera Mohd Shahar bin Abdullah: Yang bahagian cukai
Kementerian Kewangan akan menyiasat dan meneliti sebarang keluh resah Yang
Berhormat bangkitkan.

Cumanya izinkan saya sedikit tambah untuk Yang Berhormat Rasah. Untuk
PMKS kita tidak kenakan pada kadar 24 peratus. Seperti mana jawapan asal saya,
kita kenakan pada 17 peratus dan kita kurangkan kepada 16 peratus. Terima kasih
Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Soalan berikut
adalah soalan terakhir bagi sesi ini. Dipersilakan Yang Berhormat Puan June Leow

Hsiad Hui, Yang Berhormat Hulu Selangor.

8. Puan June Leow Hsiad Hui [Hulu Selangor] minta Menteri Pengangkutan
menyatakan hala tuju kementerian dalam memacu perkembangan dan
pembangunan industri logistik di Malaysia yang secara tidak langsung bersangkutan
dengan kecekapan sistem pengangkutan di negara ini.

Timbalan Menteri Pengangkutan [Dato’ Henry Sum Agong]: Terima kasih
Tuan Yang di-Pertua dan Yang Berhormat Hulu Selangor yang menanyakan soalan.

Tuan Yang di-Pertua, berpandukan Rancangan Malaysia Kedua Belas
(RMKe-12) dan Dasar Pengangkutan Negara (DPN), Kementerian Pengangkutan
amat komited dalam memastikan perancangan untuk menjadikan Malaysia sebagai
dengan izin, the preferred logistics gateway to Asia. Dalam melaksanakan matlamat
tersebut, Pasukan Petugas Logistik Kebangsaan (LNTF) dan empat Kumpulan Kerja
Kluster (CWG) telah ditubuhkan bagi memantau pelaksanaan inisiatif yang
menyokong pembangunan sektor logistik negara.
01200

Objektif utama penubuhan NLTF adalah untuk memastikan seamless
movement of goods through better connectivity. Ini adalah seiring dengan kenyataan
yang dibuat oleh Yang Berhormat iaitu kecekapan sistem pengangkutan juga penting
dalam memacu perkembangan dan pembangunan sektor logistik. Di antara inisiatif
yang dijalankan adalah seperti projek East Coast Rail Link (ECRL).

Sekian, terima kasih.
