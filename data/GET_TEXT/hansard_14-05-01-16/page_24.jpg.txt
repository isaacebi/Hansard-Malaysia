DR. 24.3.2022 18

Selain itu, di kawasan Kota Masai juga mempunyai tiga buah sekolah
kebangsaan dan sebuah sekolah jenis kebangsaan Tamil (SJKT). Salah satu
sekolah yang diluluskan pembinaan pada tahun 2017 adalah SJK(C) Sim Mow Yu di
kawasan Kota Masai. Namun kelulusan pembinaan sekolah tersebut ditangguhkan
pada tahun 2019 kerana tiada keperluan mendesak pada ketika itu. Namun KPM
sentiasa meneliti keperluan pembinaan sekolah dari semasa ke semasa dengan
mengambil kira enrolmen murid di sekolah-sekolah berdekatan serta pertumbuhan
penduduk setempat susulan projek perumahan dan pembangunan yang sedang giat
dijalankan.

Untuk makluman Ahli Yang Berhormat, dalam konteks pembinaan sekolah
baharu, KPM sentiasa mendapat input dan cadangan daripada jabatan pendidikan
negeri (JPN). Seterusnya KPM akan melaksanakan analisis keperluan pembinaan
sekolah baharu secara terperinci. Antara perkara yang diambil kira adalah bilangan
dan kapasiti sekolah sedia ada, kepadatan penduduk di kawasan sekitar, liputan
kawasan tadahan penduduk ataupun catchment area serta perancangan
pembangunan kawasan tersebut berdasarkan perbincangan bersama-sama pihak
berkuasa tempatan (PBT)

Permohonan ini tertakluk kepada pertimbangan serta kelulusan agensi pusat
dengan mengambil kira keutamaan dan kedudukan kewangan semasa kerajaan.
Sekian dan terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri. Sila, Yang Berhormat Kulai.

Puan Teo Nie Ching [Kulai]: Terima kasih Tuan Yang di-Pertua, terima
kasih Yang Berhormat Timbalan Menteri. Saya rasa Yang Berhormat Timbalan
Menteri tak jawab soalan saya secara terus terang sama ada kawasan Kota Masai
sekarang ada keperluan mendesak untuk sebuah SJKC. Ya atau tidak. Sekarang
ada keperluan mendesak atau tidak dan selain daripada itu, saya minta Yang
Berhormat Timbalan Menteri senaraikan tempat-tempat yang ada _ keperluan
mendesak untuk SK, SUKC dan juga SJKT dan rancangan KPM untuk pastikan
kawasan-kawasan tersebut akan mendapat sekolah yang mereka perlukan.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Kulai. Sila Yang Berhormat Menteri.

Datuk Mohamad bin Alamin: Saya telah menjawab secara berterus terang
tadi, Tuan Yang di-Pertua bahawa SJK(C) Sim Mow Yu itu adalah sekolah yang
berada di Kota Masai tetapi ianya belum mendesak pada waktu itu. Saya katakan

tadi bahawa kita berdasarkan kepada keperluan dari semasa ke semasa. Sekiranya
