DR. 24.3.2022 8

Timbalan Yang di-Pertua [Dato’ Mohd Rashid Hasnon]: Soalan tambahan
kedua, Yang Berhormat Papar.

Tuan Haji Ahmad bin Hassan [Papar]: Terima kasih Tuan Yang di-Pertua.
Soalan Papar senang sahaja mahu dijawab. Setakat ini, berapa_ kalilah
Jawatankuasa Majlis Khas MA63 mengadakan mesyuarat sejak ia ditubuhkan?
Apakah pencapaian dalam tuntutan Sabah dan Sarawak mengenai MA63 yang telah
dicapai dan dipersetujui oleh majlis ataupun jawatankuasa MA63 ini? Terima kasih.

Datuk Seri Panglima Dr. Maximus Johnity Ongkili: Saya telah jawab
beberapa kali soalan yang seperti Yang Berhormat Papar sentuh. Soalan hari ini
terfokus khas kepada perkara Borneonisasi, satu daripada syarat-syarat yang
ditentukan dalam MA63. Seperti mana saya katakan, kita telah bermesyuarat Majlis
tiga kali dan dalam tempoh dua minggu ini dijangka mesyuarat yang pertama nanti
bagi tahun ini. Ada empat jawatankuasa di bawah Majlis dan ini telah bermesyuarat
— Setiap jawatankuasa bermesyuarat sekurang-kurangnya tiga kali. Jadi kalau empat
jawatankuasa, ertinya sampai 12 kali sudah bermesyuarat. Nanti maklumat
terperinci, selepas mesyuarat Majlis Khas yang keempat kali. Nanti maklumat akan
dibekalkan kepada satu, kepada awam dan biasanya saya lapor balik kepada
Parlimen melalui jawapan ditanya oleh Ahli-ahli Yang Berhormat dari Sabah dan
Sarawak. Terima kasih.

Tuan Haji Ahmad bin Hassan [Papar]: Yang Berhormat Menteri. Yang
Berhormat Menteri, bagaimana pula dengan pencapaiannya ataupun persetujuan
yang telah di...

Tuan Chong Chieng Jen [Stampin]: Soalan mengenai...

[Pembesar suara dimatikan]

Timbalan Yang di-Pertua [Dato’ Mohd Rashid Hasnon]: Saya tak
benarkan soalan tambahan kedua daripada Yang Berhormat Papar. Ada sedikit
masa lagi, saya bagi peluang Yang Berhormat Stampin, a quick one.

Tuan Chong Chieng Jen [Stampin]: Bonus. Terima kasih Yang Berhormat.
Memandangkan Yang Berhormat Menteri tak ada jawapan terperinci, tetapi saya ada
terima satu jawapan kepada soalan saya iaitu jawapan itu adalah bahawa antara
25,000 orang yang memegang Gred 54 ke atas, hanya 1,700 lebih daripadanya
adalah dari negeri asal dari Sarawak dan Sabah. Ini merupakan lebih kurang tiga
peratus daripada angkanya.

#1030

Jawapan selepas saya bangkitkan isu ini, jawapan yang diberi oleh JPM

adalah bahawa tidak ada apa-apa rancangan daripada JPM untuk meningkatkan

peratusan orang Sabah dan Sarawak yang memegang jawatan Gred 54 dan ke atas.
