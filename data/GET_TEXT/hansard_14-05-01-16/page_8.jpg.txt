DR. 24.3.2022 2

Sehubungan itu, mekanisme pemeriksaan kesihatan ini akan dibincangkan
dengan lebih lanjut dan akan dimaklumkan kepada Ahli-ahli Yang Berhormat.

Sekian, terima kasih.

USUL

MENANGGUHKAN BACAAN KALI YANG KEDUA
DAN KETIGA RANG UNDANG-UNDANG DI BAWAH P.M. 62
10.06 pg.
Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-
Pertua, saya mohon mencadangkan:

“Bahawa menurut Peraturan Mesyuarat 62, saya mohon Rang
Undang-undang Perhutanan Negara (Pindaan) 2022, Rang Undang-
undang Pencegahan dan Pengawalan Penyakit Berjangkit (Pindaan)
2021, Rang Undang-undang Kehadiran Wajib Pesalah-pesalah
(Pindaan) 2021, Rang Undang-undang Antigangguan Seksual 2021,
Rang Undang-undang Agensi Kawalan Sempadan Malaysia
(Pembubaran) 2021, Rang Undang-undang Racun (Pindaan) 2022,
Rang Undang-undang Kawalan Padi dan Beras (Pindaan) 2022, Rang
Undang-undang Majlis Pembangunan Wilayah Ekonomi Pantai Timur
(Pindaan) 2022 dan Rang Undang-undang Suruhanjaya Bebas
Tatakelakuan Polis 2020 seperti yang tertera di nombor 5 hingga 13
dalam Aturan Urusan Mesyuarat dan Usul-usul pada hari ini
ditangguhkan bacaan kali kedua dan ketiga dan dibawa ke Mesyuarat
akan datang.”

Menteri Tenaga dan Sumber Asli [Datuk Seri Takiyuddin bin Hassan]:
Saya menyokong, Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Baiklah.

Tuan M. Kulasegaran [Ipoh Barat]: Tuan Yang di-Pertua, saya minta
penjelasan sedikit. Ini D.R 12/2020 — Independent Police Conduct Commission telah
ditundakan banyak kali. Macam tidak ada hasrat oleh kerajaan untuk membawa
pembaharuan dengan polis. Orang ramai tidak fahamlah kenapa kerap kali Parlimen
bersidang, akta ini ditunda. Apa dia punya asas? Saya hendak tahu.

Timbalan Yang di-Pertua [Dato’ Mohd Rashid Hasnon]: Tadi telah
dimaklumkan oleh Yang Berhormat Timbalan Menteri akan dibawa ke mesyuarat
yang akan datang.

Tuan M. Kulasegaran [Ipoh Barat]: Terima kasih, tetapi itu yang dikatakan
sebelum itu juga, dan sebelum itu juga, dan sebelum itu juga.

Timbalan Yang di-Pertua [Dato’ Mohd Rashid Hasnon]: Ya. Terima
kasih.
