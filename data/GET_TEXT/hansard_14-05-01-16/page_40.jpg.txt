DR. 24.3.2022 34

daripada luar bahkan kita sekarang mahu mengurangkan lagi kebergantungan kita
terutama pada jagung dengan penanam jagung sekarang secara besar-besaran.
Kita punya unjuran menjelang tahun 2033 kita mempunyai sebanyak 80,000 hektar
tanaman jagung. laitu kita tidak lagi bergantung pada sumber daripada luar. Terima
kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Majlis

mempersilakan Yang Berhormat Lumut.

6. Datuk Wira Dr. Mohd. Hatta bin Md. Ramli [Lumut] minta Menteri
Pengajian Tinggi menyatakan senarai jumlah pengambilan calon pasca siswazah
(sarjana dan doktor falsafah) mengikut tahun bagi universiti awam dari tahun 2018-
2022.

Menteri Pengajian Tinggi [Datuk Seri Dr. Noraini binti Ahmad]: Terima
kasih Tuan Yang di-Pertua dan saya juga ingin mengucapkan terima kasih kepada
Yang Berhormat Lumut atas soalan yang telah dikemukakan.

Tuan Yang di-Pertua, berdasarkan sistem MyMoheS yang dikeluarkan oleh
Kementerian Pengajian Tinggi secara keseluruhannya bilangan kemasukan pelajar
ke universiti awam pada 2021 adalah seramai 181,901 pelajar. Meningkat sebanyak
2.4 peratus berbanding tahun 2020. Manakala, bilangan kemasukan pelajar ke
universiti awam bagi pelajar pascasiswazah di peringkat doktor falsafah dari tahun
2018 hingga 2022 menunjukkan peningkatan setiap tahun. Pada tahun 2018,
seramai 6,855 pelajar menyambung pengajian dalam bidang doktor falsafah. Pada
tahun 2019 terdapat peningkatan sebanyak 6.3 peratus pelajar menyambung
pengajian dalam bidang doktor falsafah berbanding tahun 2018.

01140

Manakala pada tahun 2020 meningkat sebanyak 7.5 peratus berbanding
tahun 2019. Pada tahun 2021, terdapat peningkatan sebanyak 44 peratus
berbanding tahun 2020. Manakala bilangan kemasukan pelajar ke universiti awam
bagi pelajar pascasiswazah di peringkat sarjana pada tahun 2018 adalah seramai
20,081 orang pelajar. Manakala bagi tahun 2019, seramai 20,108 orang pelajar.
Pada tahun 2020, terdapat penurunan sebanyak 9.7 peratus berbanding tahun 2019
iaitu seramai 18,162 orang pelajar. Namun demikian, pada tahun 2021 terdapat
peningkatan sebanyak 16.9 peratus iaitu seramai 21,235 orang pelajar berbanding
tahun 2020.

Secara keseluruhannya, kemasukan pelajar bagi kedua-dua_ peringkat

pascasiswazah ini menunjukkan peningkatan pada tahun 2021 berbanding tahun
