DR. 24.3.2022 49

Majlis telah menetapkan senarai perbahasan selama lima minit
mengikut senarai berikut; Yang Berhormat Seremban, Yang Berhormat
Tebrau, Yang Berhormat Pulai, Yang Berhormat Padang Rengas, Yang
Berhormat Kulim Bandar Baharu, Yang Berhormat Rasah, Yang Berhormat
Pokok Sena, Yang Berhormat Pasir Gudang, Yang Berhormat Sepang, Yang
Berhormat Jelutong, Yang Berhormat Lembah Pantai, Yang Berhormat Hang
Tuah Jaya, Yang Berhormat Kuala Selangor. Perbahasan dimulakan.

Dipersilakan Yang Berhormat Seremban, lima minit.

12.23 tgh.

Tuan Loke Siew Fook [Seremban]: Terima kasih kepada Tuan Yang
di-Pertua. Terlebih dahulu Tuan Yang di-Pertua, ini merupakan ucapan sulung
saya sebagai Setiausaha Agung DAP, kalau boleh tambah masa sedikit.
[Tepuk] Kalau boleh ikut budi bicara, tambah lima minit lagi. Terima kasih
Tuan Yang di-Pertua.

Pertamanya, saya hendak mengatakan dengan tepat dan tanpa apa-
apa syarat bahawa pihak kita daripada parti saya dan juga Pakatan Harapan,
kita menyokong penuh pindaan Perlembagaan ini kerana ini merupakan satu
daripada perkara yang telah pun kita persetujui dan saya sahkan bahawa ada
rundingan antara pihak Yang Berhormat Santubong dengan pihak kita.

Ini adalah sebahagian daripada agenda Undi 18 iaitu kita meletakkan
pendaftaran automatik tetapi perlu diberikan pengecualian kepada Yang di-
Pertuan Agong dan juga kepada Raja-raja selari dengan prinsip sistem Raja
Berperlembagaan dan kita mahu supaya Agong dan Raja-raja above politics.
Itu prinsip yang mesti kita guna pakai dan juga tidak baik dan tidak elok kalau
nama dan juga nombor kad pengenalan, butir-butir Yang di-Pertuan Agong
dan Raja-raja dipaparkan secara umum kepada orang ramai. Itu pertama.

Kedua, saya hendak mengatakan bahawa ini juga selari dengan apa
yang kita persetujui dalam MoU antara Pakatan Harapan dengan Kerajaan
Persekutuan. Saya hendak menggunakan perbahasan pada hari ini Tuan
Yang di-Pertua, untuk menyentuh sedikit berkenaan dengan MoU kita antara
Pakatan Harapan dengan kerajaan. Ini jelas menunjukkan bahawa walaupun
kita ada MoU antara PH dengan kerajaan, tidak bermaksud bahawa kita

menyokong semua ataupun kita membangkang semua. Ada perkara yang kita
