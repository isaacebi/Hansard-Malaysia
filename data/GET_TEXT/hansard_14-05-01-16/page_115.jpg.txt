DR. 24.3.2022 109

Tuan Yang di-Pertua, Rang Undang-undang Syarikat Labuan (Pindaan) 2022
melibatkan 61 fasal keseluruhannya. Secara ringkasnya kesemua fasal ini dipinda
selaras dengan objektif seperti berikut;

Pertama ialah untuk menerima pakai piawaian dan amalan kewangan
antarabangsa yang terbaik khususnya berkaitan langkah-langkah pencegahan
pengubahan wang haram dan pembiayaan keganasan yang melibatkan fasal 5, 7, 8,
9, 11,12, 13, 14, 15, 16, 17, 18, 19, 20, 21, 22, 23, 26, 27,28, 30, 33, 34, 36, 38, 39,
40, 41, 42, 43, 44, 46, 52 dan 53. Untuk melunaskan komitmen Malaysia bagi
memastikan pematuhan kepada piawaian percukaian antarabangsa dalam
membanteras amalan percukaian yang memudaratkan ia melibatkan Fasal 1, 4 dan
7. Untuk memodenkan dan mengemas kini perundangan Labuan LIBFC yang
melibatkan juga fasal 6, 10, 17, 24, 25, 29, 31, 32, 35, 37, 44, 49, 51, 54, 55, 56, 57
dan 58 dan fasal-fasal lain melibatkan juga pindaan bersifat editorial iaitu fasal 2, 3,
4(a), 45, 47, 48, 50, 56, 59 dan 60 dan fasal 61 adalah juga bertujuan untuk
mengadakan peruntukan bagi pengecualian dan perolehan.

Tuan Yang di-Pertua, saya mohon mencadangkan.

Dato’ Ramli bin Dato’ Mohd Nor [Cameron Highlands]: Ada siapa
menyokong?

Menteri Perpaduan Negara [Datuk Halimah binti Mohamed Sadique]:
Tuan Yang di-Pertua, saya mohon menyokong.

Dato’ Ramli bin Dato’ Mohd Nor [Cameron Highlands]: Ahli-ahli Yang
Berhormat masalah di hadapan Majlis ialah rang undang-undang bernama suatu
akta untuk meminda Akta Syarikat Labuan 1990 dibaca kali yang kedua. Sekarang
terbuka untuk dibahaskan. Dalam senarai ada lima pembahas dan senarai berikut
adalah Yang Berhormat Subang, Yang Berhormat Tebrau, Yang Berhormat Kubang
Pasu, Yang Berhormat Kuala Selangor dan Yang Berhormat Sepang.

Waktu allocated lima minit. Silakan.

4.49 ptg.

Tuan Wong Chen [Subang]: Terima kasih Tuan Yang di-Pertua. Saya
menyokong pindaan ini kerana ia memperbaiki dan membawa improvement kepada
governance dan syarikat-syarikat offshore yang bertapak di Labuan. Labuan offshore
telah ditubuhkan pada tahun 1990. Saya masih ingat pada zaman itu, 1990-an saya
bekerja sebagai peguam korporat dan kita sering dengar bahawa Labuan offshore
ditubuhkan untuk membasuh dan membersihkan wang-wang rasuah dan salah guna

kuasa. Dengan izin, those were the corporate cowboy days.
