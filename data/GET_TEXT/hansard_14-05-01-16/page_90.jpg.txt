DR. 24.3.2022 84

teknologi tinggi ini yang perlu maklumat yang terperinci, lebih tepat lagi dan lebih
mendalam lagi ataupun lebih meluas lagi.

(a) Portal SPR di  pautan wwwsspr.gov.my  ataupun

mysprsemak.spr.gov.my;

(b) Portal Rasmi Pejabat-pejabat Pilihan Raya Negeri di pautan

ppn.spr.gov.my;
(c) aplikasi dalam talian di pautan myspr.spr.gov.my;
(d) aplikasi mudah alih di pautan mysprsemak.spr.gov.my; atau
(e) the hotline SPR di talian 03-88927018.
Ahli Yang Berhormat Kulim-Bandar Baharu telah membangkitkan persoalan
berkaitan umur Ahli Dewan Negara yang masih berumur 30 tahun di atas dan sama
ada terdapat perancangan kerajaan agar perkara ini dipinda. Perkara 47(a)
Perlembagaan Persekutuan telah memperuntukkan Ahli Dewan Negara hendaklah
berumur tidak kurang daripada 30 tahun. Peruntukan ini hendaklah dibaca bersama
dengan Perkara 45(1) dan Perkara 45(2) Perlembagaan Persekutuan lain.
“a) dua orang ahli setiap negeri hendaklah dipilih mengikut
Jadual Ketujuh Perlembagaan Persekutuan; dan

(aa) dua orang ahli dari Wilayah Persekutuan Kuala Lumpur,
seorang Ahli Wilayah Persekutuan Labuan dan seorang ahli
bagi Wilayah Persekutuan Putrajaya hendaklah dilantik oleh
Yang di-Pertuan Agong; dan

(b) empat puluh orang ahli hendaklah dilantik oleh Yang di-
Pertuan Agong.”

Selaras dengan pindaan ini, umur ADUN dan pengundi kepada 18 tahun,
cadangan untuk meminda Perlembagaan Persekutuan bagi mereka yang dipilih oleh
ADUN sebagai Senator merupakan persoalan dasar dan keputusan boleh dibuat
oleh pihak negeri.

Namun, kriteria bagi pemilihan Senator yang dilantik oleh YDP hendaklah
orang yang pada pendapatnya telah memberikan perkhidmatan awam yang
cemerlang atau telah mencapai keunggulan dalam profesion perdagangan,
perindustrian, pertanian, aktiviti kebudayaan ataupun perkhidmatan sosial ataupun
yang mewakili ras minoriti atau berkebolehan mewakili kepentingan Orang Asli
selaras dengan Perkara 45(2) Perlembagaan Persekutuan. Oleh itu, cadangan
untuk menyelaraskan umur Senator kepada 18 tahun perlu dipertimbang daripada
aspek ini juga, Tuan Yang di-Pertua.

Saya bersetuju dengan pandangan Yang Berhormat Padang Rengas, ingin

mengulas bahawa pengecualian ini adalah secara automatik. Cadangan nama-
