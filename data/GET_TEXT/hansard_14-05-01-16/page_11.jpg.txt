DR. 24.3.2022 5

kelangsungan hidupnya. KeTSA berharap isu konflik manusia dan Harimau Malaya
akan dapat ditangani dengan baik tanpa menjejaskan keselamatan harimau dan
pada masa yang sama kita mengekalkan spesies ikon negara iaitu Harimau Malaya.
Terima kasih Tuan Yang di-Pertua.

Tuan Muhammad Bakhtiar bin Wan Chik [Balik Pulau]: Soalan tambahan,
Tuan Yang di-Pertua.

Tuan Kesavanan a/l Subramaniam [Sungai Siput]: Tuan Yang di-Pertua
mohon soalan tambahan ketiga.

Tuan Muhammad Bakhtiar bin Wan Chik [Balik Pulau]: Soalan tambahan
saya ialah National Tiger Survey 2018 menyatakan jumlah Harimau Malaya di
Malaysia adalah sebanyak 200 ekor. Ini menjadikan ia spesies terancam. Apakah
langkah-langkah spesifik yang diambil oleh kementerian dan PERHILITAN supaya ia
tidak dibunuh oleh manusia supaya ia seterusnya menjadi ikon dan tidak menjadi
endangered species. Apakah langkah-langkah spesifik daripada kementerian?
Terima kasih.

Datuk Seri Takiyuddin bin Hassan: Terima kasih sahabat saya Yang
Berhormat Balik Pulau. Soalan yang cukup baik dalam hal ini. Sebagaimana yang
dimaklumkan secara umum bahawa memang kerajaan amat prihatin ke arah untuk
mengekalkan kewujudan Harimau Malaya yang menjadi ikon negara ini. Antaranya
kita telah menubuhkan satu organisasi yang dinamakan Pasukan Petugas
Kebangsaan bagi Konservasi Harimau Malaya, National Tiger Conservation Task
Force ataupun (MyTTF) yang mana Pengerusinya adalah Yang Amat Berhormat
Perdana Menteri sendiri yang telah pun mengadakan beberapa kali mesyuarat.

Antara langkah yang diambil adalah untuk antaranya mempergiatkan
pengawasan di lapangan ataupun boots on the ground yang melibatkan
PERHILITAN, PDRM, ATM, Agensi Penguat kuasa, Veteran ATM, Veteran PDRM
dan Komuniti Orang Asti. Ini adalah untuk menjaga kewujudan Harimau Malaya ini di
habitatnya terutamanya.

Kedua mengekal dan mengukuhkan habitat Harimau Malaya melalui
pengurusan guna tanah yang mampan dan menghentikan sebarang kegiatan
pencerobohan serta aktiviti pemburuan haram. Ketiga juga langkah diambil untuk
meningkatkan kawasan berhutan yang mana sedia ada di Semenanjung Malaysia
sekarang ini sekitar 43.4 peratus, Rancangan Fizikal Negara keempat menetapkan
pada menjelang tahun 2040, negara kita perlu ada kawasan berhutan sebanyak 50
peratus.

Di samping itu langkah yang seterusnya adalah untuk memperkasakan

instrumen kewangan inovatif sebagai tambahan kepada insentif kepada negeri-
