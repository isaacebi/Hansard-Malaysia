DR. 24.3.2022 30

5. Dato’ Seri Haji Idris bin Jusoh [Besut] minta Menteri Pertanian dan Industri
Makanan menyatakan langkah-langkah kementerian dalam mengurangkan kos
bahan mentah untuk memproses makanan ayam yang diimport seperti jagung dan
kacang soya, termasuk usaha mengetengahkan sumber tempatan seperti dedak
padi dan sisa sawit (palm kernel).

Timbalan Menteri Pertanian dan Industri Makanan | [Datuk Seri Haji
Ahmad bin Hamzah]: Bismillahi Rahmani Rahim. Assalamualaikum warahmatullahi
wabarakatuh. Terima kasih Tuan Yang di-Pertua, terlebih dahulu saya mohon
pertanyaan ini dapat dijawab bersekali dengan empat lagi pertanyaan yang tertera
dalam Aturan Urusan Mesyuarat hari ini iaitu pertanyaan daripada Yang Berhormat
Jempol, Yang Berhormat Tampin, Yang Berhormat Shah Alam dan Yang Berhormat
Sarikei.

Untuk makluman Ahli Yang Berhormat, kementerian menyedari kekurangan
bekalan ayam dan telur yang berlaku sejak akhir-akhir ini. Antara faktor-faktor yang
telah menyebabkan berlakunya penurunan bekalan ayam tersebut adalah seperti
berikut;

(i) pengurangan pengeluaran ayam oleh pihak industri bagi
mengelakkan kerugian berikutan peningkatan kos makanan
ayam. Peningkatan ini dipengaruhi oleh peningkatan harga
pasaran dunia bagi jagung bijian dan soya serta kadar tukar
mata wang yang di luar kawalan pengimport. Faktor lain yang
mempengaruhi kenaikan harga ayam adalah peningkatan kos
operasi sepanjang rantaian seperti kos logistik, kos pekerja dan
kadar tukaran mata wang asing;

(ii) peningkatan permintaan yang mendadak berikutan pembukaan
semula sektor ekonomi terutamanya perhotelan, restoran dan
juga katering pasca-Perintah Kawalan Pergerakan mulai
Oktober 2021;

(iii) bencana banjir pada penghujung tahun 2021 yang telah
menjejaskan industri ternakan ayam; dan

(iv) pengurangan kemasukan anak ayam oleh pihak industri
semasa musim hujan bagi mengurangkan risiko penyakit yang
berjangkit seperti sampar ayam.

Menyedari akan masalah kenaikan harga ayam yang berkait rapat dengan

kenaikan harga makanan ternakan ini, MAFI melalui Jabatan Perkhidmatan Veterinar

sentiasa berusaha bagi mengurangkan kebergantungan import dengan
