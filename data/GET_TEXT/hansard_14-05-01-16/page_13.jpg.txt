DR. 24.3.2022 7

Tuan Yang di-Pertua, setelah Majlis Khas MA63 ditubuhkan, cadangan
berhubung pelaksanaan Borneonisasi pertama sekali telah dibentangkan dalam
jawatankuasa kerja di bawah Majlis iaitu Jawatankuasa Sosioekonomi pada 18
Februari 2022. Daripada segi perancangan, antara perkara yang dibincangkan
adalah mengenai keutamaan pengambilan dan peningkatan penyerapan anak-anak
muda Sabah dan Sarawak dalam perkhidmatan awam Persekutuan.

Pelaksanaan dasar berhubung pengisian Ketua Jabatan Persekutuan Negeri
Sabah dan Sarawak diberikan keutamaan supaya diisi oleh anak-anak Sabah dan
bumiputera Sarawak, masing-masing untuk makluman sehingga ini, maklumat
pengisian Ketua Jabatan Sabah — Sikit sahaja lagi. Persekutuan di Sabah dan
Sarawak adalah seperti berikut —

Bagi negeri Sabah, terdapat 109 perjawatan Ketua Jabatan di jabatan-
jabatan Persekutuan di Sabah. Ini tidak termasuk maklumat daripada segi badan-
badan berkanun. Semua perjawatan Ketua Jabatan di jabatan-jabatan Persekutuan
negeri Sabah telah diisi 100 peratus.

Daripada 109 perjawatan Ketua Jabatan di jabatan-jabatan Persekutuan di
Sabah, 49.5 peratus diisi oleh rakyat tempatan. Pecahan adalah seperti berikut iaitu
seramai 54 pegawai dari Sabah, 53 pegawai dari Semenanjung. Ertinya, 49.5
peratus adalah dari Sabah, 48.6 peratus adalah dari Semenanjung.

Bagi Sarawak, secara keseluruhan, terdapat 117 perjawatan Ketua Jabatan
Persekutuan di negeri Sarawak dan sebanyak 109 telah diisi. Daripada 109
perjawatan Ketua Jabatan di jabatan-jabatan Persekutuan di negeri Sarawak, yang
telah diisi adalah 64 pegawai terdiri dari rakyat anak Sarawak — Maklumat seterusnya
68 pegawai dari Sarawak, 39 pegawai dari Semenanjung, ertinya 64 dari Sarawak
dan 35, 36 adalah dari Semenanjung.

Tuan Jugah a/k Muyang @ md sale [Lubok Antu]: Ya. Soalan tambahan
saya Menteri, berapakah orang Sarawak dan Sabah sudah memegang jawatan
Ketua Setiausaha Kementerian untuk strategic agency seperti Kementerian
Kewangan, Kementerian Pelajaran dan Kementerian Pertahanan. Mohon Menteri
menyenaraikan statistik berkenaan. Terima kasih.

Datuk Seri Panglima Dr. Maximus Johnity Ongkili: Tuan Yang di-Pertua,
saya tidak dapat membekalkan maklumat serta-merta. Saya nanti berbincang
dengan pihak JPA untuk mendapat data-data yang terkini dalam ruang PTD khasnya
dan dalam ruang di peringkat Ketua Setiausaha ataupun Timbalan Ketua Setiausaha
dan seterusnya. Maklumat-maklumat seperti ini memang hanya boleh diperoleh
melalui soalan Parlimen, tetapi saya nanti berunding dengan pihak JPA. Ini bukan di

dalam kawasan penjagaan saya. Saya akan bekalkan dengan bertulis. Terima kasih.
