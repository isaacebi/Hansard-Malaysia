DR. 24.3.2022 44

pengangkutan air dan udara berada di kadar yang sama disebabkan pada ketika ini
sektor pengangkutan sedang melalui fasa pemulihan ekonomi dan kebanyakan
pengusaha sedang bersaing untuk kekal di dalam industri. Kedua, sektor logistik
menerima impak yang kecil ketika pelaksanaan Perintah Kawalan Pergerakan (PKP)
memandangkan ia dikira sebagai essential services ketika ini. Sekian, terima kasih.
Dato’ Ramli bin Dato' Mohd Nor [Cameron Highlands]: Untuk makluman
Dewan, soalan hanya dibenarkan tiga mengikut Peraturan Mesyuarat 24(3).
Ahli-ahli Yang Berhormat, sekarang tamatlah sesi waktu pertanyaan-

pertanyaan bagi jawab lisan pada hari ini. Sekian, terima kasih.

[Sesi untuk Pertanyaan-pertanyaan bagi Jawab Lisan tamat]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

12.08 tgh.

Menteri di Jabatan Perdana Menteri (Parlimen dan Undang-undang)
[Dato’ Sri Dr. Haji Wan Junaidi bin Tuanku Jaafar]: Terima kasih Tuan Yang di-
Pertua. Tuan Yang di-Pertua:

“Bahawa mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan
ditangguhkan sehingga dibahas dan diputuskan Rang Undang-
undang Perlembagaan (Pindaan) 2022, Rang Undang-undang
Syarikat Labuan (Pindaan) 2022, Rang Undang-undang
Perkhidmatan Kewangan dan Sekuriti Labuan (Pindaan) 2022 dan
Rang Undang-undang Perkhidmatan Kewangan dan Sekuriti Islam
Labuan (Pindaan) 2022 di Nombor 1 hingga 4 dalam Aturan Urusan
Mesyuarat dan Usul-usul hari ini dan selepas itu Majlis Mesyuarat
akan ditangguhkan sehingga ke suatu tarikh yang tidak ditetapkan.”

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-
Pertua, saya mohon menyokong.

Dato’ Ramli bin Dato" Mohd Nor [Cameron Highlands]: Ahli-ahli Yang
Berhormat, sekarang saya kemukakan masalah kepada Majlis untuk diputuskan.
Masalahnya ialah usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]
