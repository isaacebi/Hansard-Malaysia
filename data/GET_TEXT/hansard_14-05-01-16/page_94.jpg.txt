DR. 24.3.2022 88

saya pohon pihak kerajaan pertimbangkan. Libatkanlah kami, kami sedia untuk
membantu. Terima kasih.

Dato’ Sri Dr. Haji Wan Junaidi bin Tuanku Jaafar: Terima kasih Yang
Berhormat. Sebenarnya perancangan oleh pihak SPR adalah... [Bercakap tanpa
menggunakan pembesar suara]

Minta maaf. Insya-Allah kita akan melibatkan tiap-tiap wakil rakyat termasuk
Ahli Parlimen dan ADUN, kita libatkan untuk pendedahan ini kepada masyarakat
umum. Ini saya janji dan saya berharap kita redalah sedikit COVID-19 ini nanti, kita
boleh laksanakan secara berhadapan, bukan secara maya seperti mana yang telah
dibuat sekarang yang masih dalam sudutnya, saya sendiri menerima hakikatnya
bahawa ada kelemahan menggunakan advanced technology, dengan izin Tuan
Yang di-Pertua. Yang Berhormat.

Tuan M. Kulasegaran [Ipoh Barat]: Terima kasih. Yang Berhormat Menteri,
pendaftaran pengundi baharu memberi satu nafas yang baharu kepada demokrasi.
Akan tetapi kita nampak di PRU di Johor, pengundi-pengundi muda banyak orang
yang datang untuk mengundi. Adakah cadangan yang dibuat oleh beberapa orang
bahawa kita mengadakan compulsory voting, satu cadangan supaya semua
pengundi semestinya mengundi. Kalau tidak mengundi, perlu memberi alasan
seperti di Australia dan negara-negara lain.

Dato’ Sri Dr. Haji Wan Junaidi bin Tuanku Jaafar: Setakat ini Yang
Berhormat saya ingin menjawablah yang saya ketahui dengan perbincangan saya
dengan pihak SPR. Belum lagi ada perancangan kita bincang walaupun sepintas lalu
kita memikirkan juga supaya kita meningkatkan penglibatan pengundi-pengundi
untuk terlibat dalam pengundian semasa pilihan raya ini tetapi oleh sebab juga kita
melihat keadaan muka bumi kita, kalau kita lihat di Australia, hanya kurang daripada
lima peratus masih duduk di luar bandar. Hanya sebilangan kecil sahaja. Begitulah
juga negara-negara advanced lain contohnya macam di England dan pelbagai lagi.

Akan tetapi kalau kita lihat di Malaysia ini, masih ramai sangat khususnya di
negeri Sabah dan Sarawak kita lihat 45 peratus orang masih duduk — penduduk
masih duduk di luar bandar yang tidak mempunyai kemudahan-kemudahan yang
tertentu dan begitu juga pencapaian connectivity kita kepada pihak ini. Kita bimbang
kalau kita laksanakan dengan secepat mungkin, dengan tidak ada libat urus,
perbincangan menyeluruh supaya tiap-tiap negeri bersedia untuk menerima soalan
automatik ini kita boleh perbincangkan. Ini kerana hala tujunya Tuan Yang di-Pertua,
sebabnya saya melihat — saya terlibat kajian dahulu, kenapa di England itu sehingga

sampai hanya 60 peratus sahaja pengundian keluar padahal keadaan muka
