DR. 24.3.2022 77

Saya percaya ini tentunya berkaitan dengan mauduk ataupun prinsip kita
yang bertujuan untuk memartabatkan institusi Parlimen itu seperti mana sesuai
dengan persefahaman antara pembangkang dan juga kerajaan di mana Yang
Berhormat Menteri juga salah seorang juru runding. Saya punya pengalaman
bermesyuarat beberapa kali dengan Yang Berhormat Menteri. Kita tahu spirit dan
semangatnya. Kita linat surat diberi, e-mel diberi dalam usaha untuk melakukan libat
urus.

Pindaan ini Yang Berhormat Menteri dan Tuan Yang di-Pertua adalah penting
dan signifikan. Memandangkan Isnin lepas kita mendengar Titah Raja Nazrin yang
menyatakan dengan jelas agar proses pilihan raya itu dapat dilaksanakan dengan
bebas dan juga adil.

01510

Ini dua kata kunci yang penting, bebas dan adil bagi menjamin kesuburan
amalan demokrasi. Justeru dalam hal ini tentulah kita tertanya-tanya dalam pindaan
ini bukan hanya pengecualian diberikan kepada Raja dan Permaisuri, tetapi juga
waris dan yang lain-lain dan sebagainya. Saya percaya sudah pasti wujud libat urus
perbincangan bersama Duli-duli Yang Maha Mulia Raja-raja Melayu dalam
Mesyuarat Raja-raja.

Mungkin saya ingin bertanya kepada Yang Berhormat Menteri kalau tidak ia
nya sensitif untuk direkodkan di dalam Dewan ini sewaktu penggulungan nanti.
Apakah sebenarnya poin ataupun isu-isu yang dibangkitkan dalam perbincangan
tersebut berkait tentang pengecualian ini yang saya fikir begitu luas konsepnya,
begitu luas dia punya jajaran dia. Kalau kita lihat pengalaman negara-negara
Komanwel, saya percaya sudah pasti Yang Berhormat Menteri akan memberikan
pandangan-pandangan tentang amalan negara-negara Komanwel.

Sefaham saya, di United Kingdom hanya Queen Elizebeth sahaja yang tidak
mengundi kerana dibimbangi dan dikhuatiri akan mempengaruhi sentimen politik ini.
Jadi apakah dalam konteks kita, ya saya setuju di Malaysia nuansa kita berbeza. Kita
ada sembilan Raja-raja Melayu. Akan tetapi apakah ia nya harus diletakkan
pengecualian itu hanya kepada Raja-raja dan tidak kepada yang lain. Jadi di sini
saya hendak tengok bagaimana perbahasan di dalam Mesyuarat Majlis Raja-raja ini
tentang isu ini kerana kita tahu di kalangan Duli-duli Yang Maha Mulia Raja-raja
Melayu mereka sentiasa prihatin dan peka terhadap perkembangan politik apatah
lagi dalam hal berkait tentang pilihan raya ini.

Seperkara lagi Tuan Yang di-Pertua, saya ingin tanya apakah relevan
sebenarnya pindaan_ ini. Kita bercakap tentang pindaan Perlembagaan.

Perlembagaan ini bukannya hiasan. Perlembagaan ini adalah satu rangka yang akan
