DR. 24.3.2022 19

ia memang mendesak, kita akan terus teliti dan kita akan pertimbangkan dan saya
katakan tadi...

Puan Teo Nie Ching [Kulai]: /[Bangun]

Datuk Mohamad bin Alamin: Duduk, duduk sekejap. Saya katakan tadi
bahawa KPM akan terus membuat penelitian dan pertimbangan berdasarkan
keadaan semasa di kawasan tersebut. Jadi untuk makluman Yang Berhormat, KPM
sangat komited. So, jangan kata kita tidak berterus terang memberi jawapan. Yang
Berhormat sebagai mantan Timbalan Menteri Pendidikan juga tahu tentang keadaan
semasa di sana. Kita sedar dan kita ambil maklum tentang kepadatan penduduk,
tentang projek-projek pembangunan perumahan di sana. Banyak kita ambil maklum
semua perkara ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih.
Soalan tambahan kedua, saya jemput Yang Berhormat Tebrau.

Tuan Steven Choong Shiau Yoon [Tebrau]: Terima kasih Tuan Yang di-
Pertua. Terima kasih atas jawapan daripada Yang Berhormat Timbalan Menteri. Kota
Masai adalah di bawah kawasan Tebrau.

Soalan saya, di kawasan Tebrau, yang mendesak bagi sayalah adalah di
kawasan seperti Setia Indah, Setia Indah Eco Cascadia dan Mount Austin. Memang
sebelum ini ada sebuah sekolah yang dinamakan SJK(C) Foon Yew. Apa status
sekolah ini dan bila akan siap dibina supaya ia boleh menampung peningkatan
pelajar-pelajar di tempat itu. Sekarang di semua sekolah Cina di sekitar sana sudah
tidak boleh menampung pelajar-pelajar yang makin meningkat. Terima kasih.
01100

Timbalan Yang di-Pertua [Dato' Mohd Rashid Hasnon]: Sila Yang
Berhormat Timbalan Menteri.

Datuk Mohamad bin Alamin: Terima kasih Yang Berhormat Tebrau. Saya
mengambil maklum dan kita akan mendapatkan perincian tentang sekolah yang
disebutkan oleh Yang Berhormat tadi dan kita akan bekalkan jawapan secara
bertulis. Akan tetapi, tentang keperluan sekolah itu, sebagaimana saya sebutkan
tadi, Tuan Yang di-Pertua, KPM akan sentiasa melihat tentang keperluan dari

semasa ke semasa untuk membina mana-mana sekolah di negara. Terima kasih.

3. Dato’ Sri Abdul Azeez bin Abdul Rahim [Baling] minta Menteri Tenaga dan
Sumber Asli menyatakan strategi-strategi kementerian dalam Pelan Hala Tuju
Tenaga Boleh Baharu Malaysia (MyRER) dalam usaha mencapai misi negara adalah
untuk mengurangkan kadar pelepasan karbon dioksida oleh sektor penjanaan
tenaga sebanyak 45 peratus pada tahun 2030 dan 60 peratus pada tahun 2035.
