DR. 24.3.2022 47

Kebawah Duli Yang Maha Mulia Seri Paduka Baginda Yang di-Pertuan Yang Agong
juga telah berkenan untuk menguatkuasakan pindaan kepada Perkara 119
Perlembagaan Persekutuan berhubung dengan pelaksanaan kelayakan umur
mengundi 18 tahun dan perantaraan pemilih secara automatik pada 15 Disember
2021.

Seterusnya Peraturan-peraturan Pilihan Raya (Pendaftaran Pemilih) Pindaan
2021 dan Peraturan-peraturan Pilihan Raya, Perjalanan Pilihan Raya Pindaan 2021
telah diwartakan pada 30 November 2021 dan telah dibentangkan di Dewan Rakyat
pada 8 Disember 2021 bagi membolehkan prosedur baharu pendaftaran pemilih
dilaksanakan bermula 15 Disember 2021.

Penambahan Perkara baharu 119A Perlembagaan Persekutuan lanjutan
daripada pelaksanaan kelayakan umur mengundi 18 tahun dan pendaftaran pemilih
secara automatik. Setiap warganegara Malaysia yang berumur 18 tahun dan ke atas
yang memenuhi syarat kelayakan akan didaftar secara automatik tanpa sebarang
pengecualian. Perkara ini turut merangkumi Duli Yang Maha Mulia Raja-raja Melayu
dan pasangan, pewaris dan pasangan serta Yang di-Pertua Negeri dan pasangan.
Perkara ini telah menimbulkan persoalan mengenai keperluan pengecualian untuk
Duli Yang Maha Mulia Raja-raja Melayu dan pasangan, pewaris pasangan serta
Yang di-Pertua Negeri dan pasangan daripada data sebagai pemilin secara
automatik supaya kekal berkecuali dan tidak memihak kepada mana-mana parti.
Maknanya above politik Tuan Yang di-Pertua. Maka maksud pengecualian tersebut
satu pindaan kepada Perlembagaan perlu dilaksanakan dan perkara ini telah
dimaklumkan kepada Jemaah Menteri pada 12 November 2021.

Bahagian Hal Ehwal Undang-undang Jabatan Perdana Menteri (BHEUU)
Jabatan Perdana Menteri telah mengadakan beberapa siri sesi libat urus dengan
pelbagai pihak seperti berikut:

(i) surat permohonan maklumat tambahan berkaitan cadangan
pengecualian pelaksanaan pengundian 18 tahun dan
pendaftaran pemilih secara automatik melibat Raja-raja
Melayu dan telah dikemukakan kepada Pejabat Setiausaha
Kerajaan Negeri yang berkaitan untuk mendapatkan
pandangan perundangan setiap negeri pada 8 November
2021; dan

(ii) mesyuarat penyelarasan cadangan pindaan dan penggubalan
perundangan subsidiari berhubung dengan Perkara 119
Perlembagaan Persekutuan bersama menyimpan Penyimpan

Mohor Besar Raja-raja, wakil semua kerajaan negeri, wakil
