DR. 24.3.2022 3

JAWAPAN-JAWAPAN MENTERI BAGI PERTANYAAN-PERTANYAAN

1. Tuan Haji Wan Hassan bin Mohd Ramli [Dungun] minta Menteri Tenaga
dan Sumber Asli menyatakan apakah langkah segera kementerian dalam
menangani konflik antara manusia dengan hidupan liar knususnya harimau kerana
kebelakangan ini ‘pak belang’ semakin kerap muncul berkeliaran di Dungun.

Menteri Tenaga dan Sumber Asli [Datuk Seri Takiyuddin bin Hassan]:
Assalamualaikum warahmatullahi wabarakatuh dan salam_ sejahtera Yang
Berhormat Tuan Yang di-Pertua. Terima kasih Yang Berhormat Dungun yang
mengemukakan soalan berkaitan dengan harimau yang merupakan topik yang agak
popular di Dewan ini dan juga di Dewan Negara.

Tuan Yang di-Pertua, Kementerian Tenaga dan Sumber Asli melalui Jabatan
Perlindungan Hidupan Liar dan Taman Negara (PERHILITAN) sentiasa mengambil
serius soal konflik antara manusia dan hidupan liar khususnya harimau.

Dalam soalan yang dikemukakan oleh Yang Berhormat Dungun tadi,
memang baru-baru ini dilaporkan dan disahkan ada kemunculan harimau di kawasan
kampung khususnya di Kampung Santong, Paka di Dungun yang mana Jabatan
PERHILITAN telah pun mengambil tindakan-tindakan yang sewajarnya untuk
menyiasat dan seterusnya mengatasi masalah yang berlaku ini.

01010

Antara langkah yang diambil adalah pertama, PERHILITAN telah
menempatkan lima orang kakitangan daripada daerah Dungun dan dibantu oleh 13
orang renjer hidupan liar di bawah program yang dipanggil BP3 ataupun Program
Perlindungan dan Rondaan Biodiversiti (Biodiversity Protection and Patrolling
Programme) yang membuat rondaan pemantauan dan siasatan di lokasi aduan.

Kedua, tindakan telah diambil untuk memasang sebanyak dua unit perangkap
kamera di sekitar kawasan Bukit Bauk yang juga merupakan salah satu kawasan
tumpuan rekreasi orang awam bagi memantau kehadiran Harimau Malaya di
kawasan konflik serta menambah sebanyak 20 unit lagi perangkap kamera di
kawasan sekitar sebagai langkah pemantauan jangka panjang.

Ketiga, PERHILITAN juga telah memasang dua unit perangkap harimau di
dalam kawasan ladang Lembaga Minyak Sawit Malaysia (MPOB) di Hulu Paka,
Terengganu. Seterusnya, langkah diambil untuk mendapatkan kerjasama dengan
pihak pengurusan dan pekerja ladang untuk melaporkan kepada PERHILITAN
sekiranya mereka ternampak kelibat harimau di kawasan tersebut.

Akhirnya PERHILITAN juga telah mengambil inisiatif memberikan khidmat

nasihat kepada penduduk kampung dan pekerja ladang yang terlibat di kawasan itu
