DR. 24.3.2022 133

melunaskan komitmen kerajaan yang diberikan kepada OECD pada tahun
2017 untuk membuat pindaan yang berbangkitkan ... Labuan bagi
memansuhkan amalan cukai yang memudaratkan. Pindaan ini juga akan
dikuatkuasakan ke belakang mulai 1 Januari 2019.

Tuan Yang di-Pertua, Rang Undang-undang Perkhidmatan Kewangan
dan Sekuriti Islam Labuan (Pindaan) 2022 juga mempunyai empat fasal
pindaan.

Fasal 1 ialah berkenaan dengan tarikh kuat kuasa pindaan itu pada 1
Januari 2019.

Fasal 2 dan 4 merupakan pindaan untuk melunaskan komitmen
Kerajaan Malaysia kepada OECD dengan memansuhkan peruntukan yang
menyekat transaksi antara pemastautin Malaysia dengan entiti Labuan dan
menjalankan transaksi dalam mata wang Ringgit Malaysia.

Fasal 3 ialah minta takrif ‘Perniagaan Takaful Labuan' dalam seksyen
76 [Akta 705] untuk menghapuskan elemen yang menyekat urusan
perniagaan takaful domestik dan pemastautin yang dikenal pasti sebagai
amalan percukaian yang memudaratkan.

Tuan Yang di-Pertua, dengan itu saya juga mohon mencadangkan.

Timbalan Yang di-Pertua [Dato' Mohd Rashid Hasnon]: Siapa
menyokong?

Menteri Perusahaan, Perladangan dan Komoditi [Datuk Dr. Hajah
Zuraida binti Kamaruddin]: Saya mohon menyokong.

Timbalan Yang di-Pertua [Dato' Mohd Rashid Hasnon]: Terima kasih.
Ahli-ahli Yang Berhormat, masalah di hadapan Majlis ialah rang undang-undang
bernama suatu akta untuk meminda Akta Perkhidmatan Kewangan dan Sekuriti
Islam Labuan 2010 dibacakan kali kedua sekarang dan terbuka untuk
dibahas.

[Tiada perbahasan]

Timbalan Yang di-Pertua [Dato' Mohd Rashid Hasnon]: Saya teruskan.
Ahli-ahli Yang Berhormat, sekarang saya kemukakan masalah kepada Majlis untuk
diputuskan. Masalahnya ialah rang undang-undang ini dibacakan kali yang kedua
sekarang.

[Masalah dikemukakan bagi diputuskan; dan disetujukan]
