DR. 24.3.2022 56

12.39 tgh.

Dato’ Seri Haji Salahuddin bin Ayub [Pulai]: Terima kasih Tuan
Yang di-Pertua. Saya rasa spirit ataupun semangat kepada pindaan ini tidak
pernah mempertikaikan hak Yang di-Pertuan Agong ataupun mana-mana
Raja Melayu untuk mengundi.

01240
Saya rasa bukan isu itu yang rakyat mahu dengar ataupun sejak

negara merdeka isu itu tidak pernah berbangkit sama ada Yang di-Pertuan
Agong mengundi, Raja-raja Melayu mengundi ataupun isteri dan kerabatnya,
saya rasa it’s not an issue, Tuan Yang di-Pertua.

Akan tetapi saya faham berdasarkan kepada pindaan ini kita mahu
meletakkan institusi Raja-raja Melayu ini above politic or beyond politic dan
hasrat murni ini harus kita sokong supaya institusi Raja-raja yang kita
nobatkan sebagai pihak yang menjadi payung kepada negara dan kita rakyat
yang dicerminkan melalui Parlimen yang dipilih oleh rakyat itu berjalan seiring
dan pada masa hadapan ia akan menjadi sebuah institusi yang
diperkukuhkan.

Saya sekadar ingin melihat kembali kepada cerita lama klasik Melayu,
Sultan Mahmud Mangkat Dijulang. Akhirnya peristiwa ini menyebabkan lahir
satu peribahasa, “Yang kalah menjadi abu, yang menang menjadi arang”.
Moral ceritanya adalah jangan ada pertembungan di antara rakyat yang
diwakili oleh Parlimen atau di peringkat negeri, Dewan Undangan Negeri
dengan institusi Raja-raja Melayu kerana Perlembagaan Negara dan negeri
jelas memberikan hak kepada mana-mana pihak menjaga garisan ini dan
jangan ada dalam kalangan kita yang melanggar garisan merah itu. Kalau ia
berlaku ia akan mencerminkan suatu kecacatan hari ini dan masa depan
negara.

Pada tahun 1649 berlaku The First Civil War sebagai contoh dan
rujukan kita yang mana Oliver Cromwell telah bertarung dengan King Charles
yang pertama. Sejarah ini abadi kalau kita hari ini melihat tentang keagungan
House of Commons, Ratu England yang bertakhta hari ini ia juga melalui satu
proses pertembungan pihak istana dan gereja dan rakyat dan satu filem yang
jelas menggambarkan adalah Robinhood walaupun difilemkan tetapi ia

menjadi suatu yang perlu kita ambil iktibar.
