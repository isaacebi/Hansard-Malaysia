DR. 24.3.2022 124

Mungkin saya ingin touch juga tentang kejayaan Labuan IBFC dan
Labuan FSA yang telah disentuh oleh Yang Berhormat Kubang Pasu tadi.
Sudah tentu seperti Yang Berhormat Kubang Pasu mentioned sebentar tadi,
semenjak tahun 2020, industri captive telah berkembang dan Labuan IBFC
merupakan tuan rumah kepada 55 syarikat insurans captive dan Labuan telah
dianugerahkan juga sebagai pemenang Pusat Captive Antarabangsa oleh
European Captive Review Award pada bulan November 2021 atas dasar
peraturan yang modern, fleksibel dan inovatif. Ini merupakan satu pencapaian
yang agak baik oleh Labuan dan ia menunjukkan yang ia boleh menjadi satu
pusat kewangan yang mempunyai pengawalseliaan yang teratur dan
mempunyai struktur captive yang tersendiri seperti juga Hong Kong dan
Singapura.

Sektor ini sebenarnya akan terus berkembang dan akan wujud
peningkatan permintaan baik dari pelbagai struktur yang ditawarkan oleh
Labuan IBFC yang terdiri daripada captive tunggal atau pure single captive
dalam persatuan captive bersama (mutual association captive) dan captive
sewaan (rental captive). Jadi, jumlah premium kasar bagi perniagaan
insurans captive di Labuan telah meningkat sebanyak 8.7 peratus kepada
USD497.5 juta, di mana pada tahun 2019 ia USD457 juta di mana 65.4
percent daripada jumlah premium tersebut adalah daripada pasaran
antarabangsa.

Labuan IBFC telah mengembang lebih 10 kali ganda semenjak 25
tahun dahulu di mana kini lebih daripada 5,000 syarikat yang berasal daripada
125 buah negara yang beroperasi di Labuan dan jumlah ini termasuk hampir
900 entiti berlesen seperti bank, insurans, pengurus dana dan syarikat
amanah Labuan dan sebagainya.

Agak menarik juga, penubuhan entiti yang menjalankan perkhidmatan
di Labuan adalah juga kewangan digital dan setakat tahun 2020, sebanyak
enam buah bank Labuan dan juga bank pelaburan Labuan yang menawarkan
perkhidmatan perbankan digital yang telah dilesenkan.

Di samping itu, kita di Labuan juga mempunyai dua buah bursa saham
digital yang juga telah diluluskan. Secara keseluruhannya, sebanyak 90 entiti
berlesen yang telah dilesenkan untuk menyediakan perkhidmatan kewangan

digital di mana 33 daripadanya adalah terlibat dalam aktiviti pembrokeran.
