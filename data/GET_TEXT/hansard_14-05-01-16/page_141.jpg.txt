DR. 24.3.2022 135

Kepada Ahli Yang Berhormat dan warga Parlimen Malaysia yang beragama
Islam, saya ingin mengucapkan ‘Selamat Menyambut Ramadan’ dan ‘Selamat
Berpuasa’ tidak lama lagi. Saya juga menasihatkan semua Ahli Yang Berhormat
untuk sentiasa mematuhi SOP yang dikeluarkan kerajaan agar kita sama-sama
dapat mengekang penularan COVID-19 yang masih belum ada kesudahan ini.

Ahli Yang Berhormat, sebelum saya mengakhiri kata, izinkan saya berpantun.

Ahli Parlimen bangkit suara bergema,
Ada mencelah penuh semangat,
Tamatlah sudah Mesyuarat Pertama,
Teruskan berkhidmat kerana rakyat.

Yang Berhormat setia di Dewan,
Bentara ada sebagai peneman,
Tidak lama lagi tibalah Ramadhan,
Kurangkan berpolitik tingkatkan amalan. [Tepuk]

Akhir kalam saya ingin mengucapkan kepada semua selamat pulang
dan selamat sampai ke destinasi masing-masing. Semoga Ahli-ahli Yang
Berhormat sentiasa sihat walafiat di samping keluarga tersayang.

Ahli Yang Berhormat, Mesyuarat Dewan pada hari ini ditangguhkan
hingga ke suatu tarikh yang tidak ditetapkan. Terima kasih Ahli-ahli Yang
Berhormat semua.

[Dewan ditangguhkan pada pukul 6.00 petang]
