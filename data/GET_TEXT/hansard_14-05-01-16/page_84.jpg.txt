DR. 24.3.2022 78

memegang kita dari segi paksi dan undang-undang negara. Jadi saya ingin tanya
apakah relevan dibentangkan sekarang? Ini kerana yang kami minta di barisan
pembangkang ini adalah undang-undang berkaitan dengan anti-hopping, berkenaan
undang-undang mengehadkan terma ataupun term Perdana Menteri. Apa yang
dihidangkan kepada kita dalam sidang ini adalah pindaan yang pada saya terlalu
kecil, lebih bersifat pentadbiran.

Jadi saya ingin tanya kerana saya difahamkan bahawa Yang Amat Berhormat
Perdana Menteri telah pun menyatakan persetujuan ingin diadakan sidang khas
pada bulan Ramadhan ini berkait tentang dua perkara ini, anti-hopping atau Akta Anti
Lompat Parti dan juga mengehadkan masa pemerintahan Perdana Menteri, term
prime ministership.

Jadi apakah boleh kita sekalikan sebenarnya kerana sudah pasti apabila kita
sebut tentang Akta Anti Lompat Parti ini ia berkait juga tentang pindaan
Perlembagaan. Jadi kenapa dibuat sekarang dan kenapa kita tidak boleh tunggu
sekali nanti dipanggil persidangan khas itu dan kita boleh manfaatkan masa yang
ada ini untuk bahas undang-undang yang lain yang saya percaya lebih relevan dan
penting buat rakyat.

Saya sebenarnya Tuan Yang di-Pertua, saya lihat beberapa perbahasan tadi
di blok kerajaan seolah-olah hendak bawa semangat Mesyuarat UMNO ini di dalam
Dewan Rakyat, yang semalam itu kalah dua undi disebabkan masalah di peringkat
kerajaan. Memang suasana UMNO ini hendak pilihan raya cepat. Pada saya dalam
hal ini jangan bawa semangat mesyuarat itu di dalam Dewan Rakyat ini kerana kita
tahu kadang-kadang benda sedikit seperti ini dianggap menggugat pentadbiran
kerajaan.

Jadi pada saya, saya hendak tutup di sini Tuan Yang di-Pertua. Saya hendak
bawa Dewan ini kepada cerita Hikayat Merong Mahawangsa. Hikayat Merong
Mahawangsa ini ada banyak cerita, tetapi cerita ini paling menarik kerana ada cerita
tentang burung garuda yang bercakap takbur. Burung garuda ini dia bangga dengan
kekuatan fizikal dia, hebat dengan tindakannya, menang banyak pilihan raya negeri.
Garuda ini tidak masuk pilihan raya negeri lah dan dapat lakukan sehendak hati dia
kepada rakyat yang lemah.

Dia lupa bahawa Allah SWT itu lebih berkuasa di alam maya ini. Akhirnya
dalam hikayat ini, burung garuda ini kecundang kerana kesombongannya lalu
dibuang ke Laut Qalzum, Tuan Yang di-Pertua. Jadi saya bentangkan ini untuk
peringatan kita lah, jangan rasa bangga sangat kerana kita tahu di luar sana rakyat

sedang menuntut kita sebagai pemimpin untuk memperbetulkan negara, mengemudi
