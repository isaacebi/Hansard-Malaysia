DR. 24.3.2022 125

Aktiviti pembrokeran insurans Labuan juga, jumlah penempatan
premium oleh broker insurans Labuan telah meningkat sebanyak 24.8
peratus, Tuan Yang di-Pertua, kepada RM1.1 bilion dan perniagaan insurans
am telah menyumbang sebanyak 86.3 peratus daripada jumlah penempatan
premium yang sebahagian besarnya diperoleh oleh pasaran antarabangsa.
Fi pembrokeran yang diperoleh oleh broker insurans Labuan turut meningkat
sebanyak 13.4 peratus kepada USD56.7 juta.

Industri takaful am juga  menunjukkan- prestasi yang
memberangsangkan dengan mencatatkan pertumbuhan sumbangan kasar
sebanyak 13.8 peratus iaitu bersamaan dengan RM114.5 juta bagi tahun
2020 dan sumbangan kasar bagi sektor takaful semula diterajui oleh sektor
motor pada kadar 58.2 peratus atau USD66.7 juta.

Labuan juga telah melancarkan perancangan rangka kerja perbankan
digital Labuan untuk menarik pemain baharu ke dalam ruang perbankan
digital dan berupaya untuk bersaing dengan pusat kawalan antarabangsa
utama yang lain. Ini adalah selaras dengan pendekatan Labuan IBFC yang
progresif dan memudahkan inovasi kewangan serta mencipta persekitaran
yang kondusif secara digital. Labuan IBFC akan juga terus berusaha untuk
menarik perniagaan kewangan digital dari Asia dan terus meluaskan
jangkauannya untuk menarik ramai lagi pemain baharu dari rantau ini.

Sungguhpun begitu...

Timbalan Yang di-Pertua [Dato’ Mohd Rashid Hasnon]: Yang
Berhormat Timbalan Menteri, ada celahan ya.

Dato’ Wira Haji Amiruddin bin Haji Hamzah [Kubang Pasu]: Terima
kasih. Cuma saya ingin bertanya, adakah perkembangan dalam FinTech di
Labuan ini terdapat sandboxes yang dibenarkan untuk memastikan bahawa
ia akan dapat berjalan without leak dan sebagainya? Terima kasih.

Timbalan Yang di-Pertua [Dato’ Mohd Rashid Hasnon]: Terima
kasih Yang Berhormat Kubang Pasu.

Tuan Haji Yamani Hafez bin Musa: Terima kasih Yang Berhormat
Kubang Pasu. Saya tidak pasti kalau ada sandbox untuk dia orang to do
simulation dan sebagainya untuk membuat FinTech. Akan tetapi, ada lah

syarikat yang berasaskan FinTech juga beroperasi di Labuan.
