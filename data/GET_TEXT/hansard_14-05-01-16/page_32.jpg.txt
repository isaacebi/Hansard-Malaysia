DR. 24.3.2022 26

sekarang melebihi USD100 setong dan hari ini Tuan Yang di-Pertua, sudah
USD122.69 per barrel. Jadi, jangkaan untuk tahun ini mungkin naik sampai RM28
bilion yang disebutkan tadi.

Jadi soalan tambahan saya ialah bilakah — tahu kata sedang duduk tengok
cara untuk membuat subsidi secara bersasar ini, bila yang hendak kita laksanakan.
Oleh sebab Tuan Yang di-Pertua, RM28 bilion versus RM3.7 juta, hampir-hampir
RM25 bilion ekstra subsidi yang perlu diberikan yang disebut tadi oleh Yang
Berhormat Timbalan Menteri yang boleh kita gunakan untuk bina sekolah, hospital
dan macam-macam yang diminta oleh rakyat. Jadi bila hendak dilaksanakan dan
apakah yang hendak dilakukan untuk meminimumkan impak sebab bila harga
minyak naik, sudah tentu harga barang juga akan dinaikkan dan bagaimana ini dapat
kita minimumkan impaknya itu. Terima kasih.

Timbalan Yang di-Pertua [Dato' Mohd Rashid Hasnon]: Panjang soalan.
Sebelum Yang Berhormat Timbalan Menteri menjawab, saya ingin membawa satu
pemakluman kehadiran tetamu kita. Ahli-ahli Yang Berhormat, sukacita dimaklumkan
bahawa hadir bersama-sama kita di Dewan yang mulia ini ialah delegasi daripada
The National Assembly of The Republic of Korea. [Tepuk] Diketuai oleh Tuan Yang
Terutama, Park Byeong-Seug

Kepada Tuan Yang Terutama Park Byeong-Seug dan delegasi, Dewan ini
mengalu-alukan kehadiran tuan dan delegasi ke Dewan yang mulia ini. Semoga
kehadiran Tuan Yang Terutama Park Byeong-Seug dan delegasi ini akan
mengukuhkan lagi tali persahabatan dan hubungan Malaysia dengan Republik
Korea. Malaysia semalam persahabatan menang 2-0 dengan Singapura. [Ketawa]
Head coachnya adalah daripada Korea. [Tepuk]

Let me speak in English, Honorable Members, it is with great pleasure | would
like to inform the August House that together with us today is the delegation from
National Assembly of Republic of Korea, [Tepuk] led by His Excellency Park Byeong-
Seug, Speaker of The National Assembly of The Republic of Korea. To His
Excellency Park Byeong-Seug and delegation, welcome to this August House. We
hope that this visit will further strengthen the friendship and relation between Malaysia
and The Republic of Korea, thank you. [Tepuk]

Sekarang saya jemput Yang Berhormat Timbalan Menteri untuk menjawab.

Dato’ Indera Mohd Shahar bin Abdullah: Terima kasih Tuan Yang di-
Pertua. Terima kasih Yang Berhormat Kubang Pasu atas persoalan. Semasa Yang
Berhormat sebagai Timbalan Menteri Kewangan pun saya nampak Yang Berhormat

yang banyak menjawab. Jadi saya kira perkara itu tidak menjadi isu yang besar
