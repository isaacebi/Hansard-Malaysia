DR. 24.3.2022 58

juga mereka berkecuali dalam soal-soal politik ini. la langsung tidak
dipertikaikan cuma ia menjadi suatu isu pada hari ini adalah kerana automatic
registration. Bila automatic registration mereka berdaftar sebagai
warganegara maka sudah tentulah nama mereka itu akan dimasukkan di
dalam apa yang dikatakan pendaftaran pengundi. Jadi suka atau tidak suka
ia akan muncul.

Oleh sebab itu saya kira pindaan ini wajib dan perlu dan saya
menyokong. Akan tetapi dalam soal neutrality ini ada prinsip dalam undang-
undang yang boleh kita ikut iaitu selalu dalam mahkamah kita mengatakan,
‘Justice must not only be done but must be seen to be done’. Jadi kalau kita
tidak pinda Perlembagaan ini bermakna iaitu bahawa akan berlaku tanda
tanya oleh sebab ia didaftarkan sebagai pengundi apakah raja ini akan
mengundi kerana dia tidak boleh mengundi selama hari ini.

Jadi kepada saya dalam soal neutrality ini juga, neutrality must not only
be done by the Raja-raja Melayu but must be seen to be done. Jadi dengan
adanya pindaan ini maka kita hapuskanlah apa juga syak wasangka yang
mungkin ada kepada kita iaitu bahawa Raja-raja boleh mengundi, apakah
mungkin dia mengundi tetapi dengan adanya pindaan ini sahlah iaitu Raja-
raja Melayu dan waris-warisnya dan juga Yang di-Pertua-Yang di-Pertua
Negeri mereka tidak akan mengundi.

Saya hendak berbalik kepada ucapan yang telah dibuat oleh Yang
Berhormat Seremban sebentar tadi. Saya ucap terima kasihlah atas
penjelasan yang telah dibuat dan beliau telah mengatakan itu bahawa ini
suatu kemenangan demokrasi yang menunjukkan itu bahawa demokrasi
Malaysia ini ada ketikanya menang usul ada ketikanya kalah usul oleh
kerajaan.

Akan tetapi demokrasi juga menuntut iaitu kalau kita kalah dalam
mana-mana usul ataupun rang undang-undang walaupun kita tidak ada
precedent tetapi jalan yang betul kalau kita ikut cara yang dilakukan dan
dilaksanakan di United Kingdom, kalau kita kalah usul dalam kala ataupun
rang undang-undang dalam kala kita mempunyai majoriti dan kita kalah. ltu
bermakna kalau di England itu you have to go, balik kepada go back to the

country to get the support of the voters.
