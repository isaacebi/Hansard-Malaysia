DR. 24.3.2022 51

satu kemenangan kepada Parlimen menunjukkan bahawa bukan semua usul
yang dibawa oleh Eksekutif boleh diluluskan. Parlimen bukannya rubber
stamp [Tepuk], itu pertama.

Keduanya, semalam sebenarnya saya tak expect bahawa kerajaan
akan gagal dalam usul tersebut ataupun kalah dalam usul tersebut sebab
kerajaan tidak hilang majoriti. Pihak bawah kerajaan ada 114 ataupun 115
Ahli Parlimen, yang hadir semalam di pihak bawah kerajaan adalah 84 orang
sahaja. Kita ada 86 orang. Ada 30 orang yang tak hadir. Jadi yang gagalkan
usul itu, jangan salahkan kita. Yang gagalkan usul semalam itu ada 30 Ahli
Parlimen di bawah kerajaan yang tak hadir termasuk Yang Berhormat Pekan,
Yang Berhormat Bagan Datuk, Yang Berhormat Pontian dan sebagainya.

Yang hadir saya nampak Yang Berhormat Padang Rengas, semalam
pertahankan kerajaan. Yang hadir, Yang Berhormat Jempol. Okey, saya bagi
laluan kepada Yang Berhormat Jempol. Dah bangun dah.

Dato’ Haji Salim Sharif [Jempol]: Terima kasih Yang Berhormat
Seremban. Saya mendengar penjelasan Yang Berhormat Seremban
sebentar tadi mengenai 3.3(b) bahawa MoU yang digariskan bahawa boleh
kita mengambil kira pendirian menyokong ataupun berkecuali. Kenapa
keadaan ini, Yang Berhormat Seremban tidak pilih untuk bersetuju dengan
pindaan? Jadi seolah-olah rakyat di luar sana mahukan pilihan raya itu
dipercepatkan. Apakah pandangan Yang Berhormat Seremban?

Tuan Loke Siew Fook [Seremban]: Terima kasih Yang Berhormat
Jempol. Yang Berhormat Jempol ini orang kanan kepada Yang Amat
Berhormat Bera. Saya tahu sebab apabila Yang Amat Berhormat Bera
menjadi Yang Berhormat Timbalan Perdana Menteri, tempat pertama dia
lawat ialah dekat kawasan Jempol, dekat Bahau [Tepukj. Itu saya tahulah
orang kanan kepada Yang Amat Berhormat Bera, nak mempertahankan Yang
Amat Berhormat Bera.

Yang Berhormat Jempol, perkara ini saya dah nyatakan. la tidak
dirunding bersama dengan kita, tidak ada rundingan berkenaan dengan
SOSMA. Baru semalam kita tahu bahawa ada satu usul nak melanjutkan
peruntukan tersebut dalam akta SOSMA. Satu perkara lagi, apabila kita
menolak usul itu, tidak bermaksud akta SOSMA itu sudah tidak ada. SOSMA
itu tidak dimansuhkan.
