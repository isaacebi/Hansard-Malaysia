DR. 24.3.2022 61

begitulah amalannya. Sebelum ini pun ketika pembentangan bajet Yang Berhormat
Menteri Kewangan juga mengadakan libat urus tidak kurang sembilan kali sesuai
dengan semangat MoU kita.

Semalam waktu bertemu Perdana Menteri pun kita maklumkan bahawa untuk
usul semalam hal itu tidak berlaku. Oleh sebab itu, kita nyatakan terus terang
pendirian kita mengenai keputusan semalam. Jadi ada dua perkara yang harus kita
bezakan. Pertama, adalah tewasnya rang undang-undang untuk soal SOSMA itu.
Penolakan kita berasaskan prinsip.

Pertama, pihak yang tertuduh mesti dinyatakan pertuduhan. Kedua, dia mesti
dibicarakan di mahkamah terbuka. Ketiga, dia diberi peluang untuk mengatur
pasukan pembelaan. Keempat, jika didapati bersalah ada ruang untuk dia membuat
rayuan.

Kesemua prinsip keadilan sejagat ini tidak terpakai untuk SOSMA. Jadi itu
asas penolakan kita berasaskan prinsip. Jadi ini juga sesuai dengan peranan Ahli
Parlimen, peranan semak dan imbang, peranan oversight rule, pemantauan dan
peranan untuk menggubal dasar dan polisi. Jadi perkara itu sangat terang. MoU
sekali pun kalau ada yang masih beranggap bahawa itu mematikan ketangkasan
pihak pembangkang ternyata tidak betul.

Akan tetapi dalam soal yang kita rasa munasabah di mana pihak kerajaan
betul-betul menghormati semangat MoU. Mekanisme perbincangan itu diadakan
begitu intensif, saya harus akui secara jujur Yang Berhormat Menteri ini menjalankan
kewajipannya, memberikan penjelasan.

Seperti juga Akta Lompat Parti, apabila ruang diberi kepada kami untuk
berdialog dengan Peguam Negara. Dibincangkan perkara-perkara yang perlu
dimuktamadkan, diatasi daripada segi tafsirannya, dari sudut definisinya, dari sudut
konteks undang-undang yang hendak kita kemukakan. Kita wujudkan Jawatankuasa
Teknikal di antara kedua pihak.

Semalam waktu perbincangan dengan Perdana Menteri, beliau akui ada
beberapa perkara lagi yang bukanlah substantif tetapi perlu lagi diberi perhatian. Kita
akan mengadakan lagi sesi libat urus ini sebab komitmen kita adalah dalam MoU ini
semua perkara besar telah terlaksana MA63 berjalan, undi 18 sempurna sudah, had
Perdana Menteri 10 tahun dalam pembikinan dan Akta Lompat Parti sudah pun
selesai kecuali beberapa aspek yang perlu diperhalusi.

Jadi saya beranggapan bahawa ada progress sebab itu apabila kita
persetujui semalam dalam pertemuan dengan Perdana Menteri bahawa Ramadhan

bulan suci, bulan mulia mudah-mudahan kita dapat selesaikan urusan kita waktu itu.
