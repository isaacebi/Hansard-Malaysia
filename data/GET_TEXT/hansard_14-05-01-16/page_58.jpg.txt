DR. 24.3.2022 52

21230

SOSMA itu masih ada. Cuma peruntukan untuk menggunakan 28 hari
untuk menahan seseorang itu tidak dapat dilanjutkan selepas 31 Julai melalui
usul tersebut. Jadi, perkara itu tidak menggugat kerajaan. Saya tengok
sekarang ini heboh satu Malaysia, ramai pemimpin terutamanya daripada
pihak parti UMNO termasuk presidennya mengatakan bahawa sekarang ini
MoU batal, patutlah bubar Parlimen hendak adakan pilihan raya. Itu agenda
mereka. Bagi kita, kita berpegang kepada prinsip bahawa ada perkara dasar
yang kita tidak bersetuju, dalam perkara SOSMA ini kita nyatakan kita tidak
bersetuju tetapi ada perkara yang kita setuju.

Kita hendak pastikan kestabilan kerajaan, sampai satu tempoh di mana
kita boleh buat pilihan raya. Itu kita kekal, komited, kita kekal dengan prinsip
kita. Apabila dibawa pindaan Perlembagaan Akta Anti Lompat Parti kita akan
sokong sepenuhnya. Hari ini rang undang-undang ini, kita akan sokong
sepenuhnya...

Dato’ Ramli bin Dato’ Mohd Nor [Cameron Highlands]: Yang
Berhormat. Yang Berhormat.

Tuan Loke Siew Fook [Seremban]: ...Supaya kerajaan ada dua
pertiga. Akan tetapi ada perkara dasar...

Dato’ Ramli bin Dato’ Mohd Nor [Cameron Highlands]: Yang
Berhormat Seremban, satu minit dan gulung.

Tuan Loke Siew Fook [Seremban]: Terima kasih Tuan Yang di-
Pertua.

Tuan Kesavan a/l Subramaniam [Sungai Siput]: Yang Berhormat
Seremban, sedikit.

Tuan Loke Siew Fook [Seremban]: Sila.

Tuan Kesavan a/l Subramaniam [Sungai Siput]: Terima kasih Yang
Berhormat Seremban. Yang Berhormat Seremban, Titah Yang di-Pertuan
Agong pada 28 Februari yang lalu sewaktu sesi pembukaan telah
mengingatkan semua Ahli Parlimen cukuplah siang dan malam bicara
percaturan politik. Jadi, Perhimpunan Agong UMNO seolah-olah mengingkari
peringatan Yang di-Pertuan Agong untuk mengelakkan pembubaran

Parlimen. Setujukah Yang Berhormat Seremban?
