DR. 24.3.2022 53

Tuan Loke Siew Fook [Seremban]: Apa-apa percaturan itu kita
biarkanlah. Kita tidak hendak terlibat dalam apa-apa percaturan mereka. Akan
tetapi bagi kita, dalam kerjasama antara pembangkang dan kerajaan itu jelas.
Ada perkara yang kita boleh setuju dan ada perkara yang kita tidak setuju. Itu
namanya bipartisanship. \tu tidak menidakkan hak kita dan juga peranan kita
sebagai pembangkang. Dalam MoU disebut, pihak Pakatan Harapan sebagai
pembangkang dalam Dewan Rakyat ini masih ada ruang menjalankan
tanggungjawab semak dan imbang (check and balance) kepada kerajaan.

Jadi, itu yang telah kita laksanakan dan apa yang berlaku semalam
dalam usul SOSMA adalah satu kemenangan kepada Dewan Rakyat,
kemenangan kepada institusi Parlimen dan kita mengangkat semangat dalam
MoU bahawa ada perkara yang kita setuju dan ada perkara yang kita tidak
setuju. Hari ini, saya hendak menyatakan dengan tegas sekali lagi bahawa
blok kita akan memberikan undi sokongan tanpa berbelah bagi untuk pindaan
Perlembagaan pada hari ini dan akan ada dua pertiga nanti. Terima kasih.
[Tepuk] Saya menyokong, Tuan Yang di-Pertua.

Dato’ Ramli bin Dato' Mohd Nor [Cameron Highlands]: Terima kasih
Yang Berhormat Seremban. Berikutannya, saya mempersilakan Yang

Berhormat Tebrau, lima minit.

12.32 tgh.

Tuan Steven Choong Shiau Yoon [Tebrau]: Terima kasih Tuan Yang
di-Pertua. Saya Ahli Parlimen Tebrau tetap menyokong rang undang-undang
bagi meminda Perlembagaan Persekutuan bagi tujuan yang disebutkan
dalam kertas rang undang-undang di hadapan kita.

Tuan Yang di-Pertua, Dewan ini adalah untuk buat apa-apa yang baik
untuk rakyat. Jadi, saya hendak ambil kesempatan ini untuk menyentuh
perkara yang berkenaan dengan kewarganegaraan. Bahagian II Jadual
Kedua di bawah Artikel 14(1)(b), saya berharap kerajaan pada masa yang
akan datang akan membawa satu usul untuk membuat pindaan juga
khususnya di bawah 1(b) dan (c) di bawah Bahagian II Jadual Kedua ini
supaya ‘bapa’ ditukar kepada ‘bapa atau ibu’. Ini adalah untuk memastikan
perkara-perkara yang tersebut di atas tidak bercanggah dengan Artikel 8(2)
yang diputuskan di Mahkamah Tinggi pada bulan September 2021 bahawa
