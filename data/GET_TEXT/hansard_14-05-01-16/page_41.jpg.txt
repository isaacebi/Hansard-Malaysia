DR. 24.3.2022 35

sebelumnya dengan pelajar sarjana dan doktor falsafah masing-masing meningkat
sebanyak 16.9 peratus dan 44 peratus. Terima kasih.

Dato’ Ramli bin Dato’ Mohd Nor [Cameron Highlands]: Yang Berhormat
Lumut.

Tuan Haji Ahmad bin Hassan [Papar]: /[Bangun]

Datuk Wira Dr. Mohd. Hatta bin Md. Ramli [Lumut]: Terima kasih, Tuan
Yang di-Pertua. Terima kasih Yang Berhormat Menteri atas maklumat ini. Soalan ini
dibangkitkan dalam keadaan ada maklumat bahawa pada tahun lepas jumlah
graduan pascasiswazah PhD terutamanya, beratus-ratus keluar daripada universiti
kita. Jadi, ini menimbulkan persoalan sama ada kita sudah sampai ke tahap
sedemikian, ataupun kita memang mendapat permohonan yang banyak.

Soalan saya adakah jumlah pelajar pascasiswazah itu berbanding dengan
jumlah penyelia-penyelia atau pensyarah-pensyarah mereka berpadanan dengan
syarat-syarat sebuah universiti dari sudut kualiti untuk melahirkan pelajar-pelajar
pascasiswazah ini?

Begitu juga — adakah jumlah ini pelajar dalam negara ataupun pelajar luar
negara? Kalau berbeza, apakah peratusan kedua-duanya? Terima kasih.

Datuk Seri Dr. Noraini binti Ahmad: Terima kasih DI atas keprihatinan Yang
Berhormat Lumut. Sebenarnya kalau daripada aspek jaminan kualiti, MQA memang
menjalankan penilaian akreditasi berdasarkan Kod Amalan Akreditasi Program
(COPPA) di bawah bidang penilaian staf akademik. PPT memang bertanggungjawab
untuk memastikan standard yang telah ditetapkan. Berkaitan dengan nisbah pula —
tadi Yang Berhormat secara tidak langsungnya bertanya mengenai nisbah. Nisbah
staf akademik dan pelajar setiap tahun sudah semestinya perlu sesuai dengan
kaedah-kaedah PadP.

Dato’ Mohd Nizar bin Haji Zakaria [Parit]: [Bangun]

Datuk Seri Dr. Noraini binti Ahmad: Mengenai nisbah juga Yang
Berhormat, MQA telah keluarkan satu Garis Panduan Beban Staf Akademik sebagai
rujukan dan panduan bagi memudahkan dalam urusan penyelarasan beban staf
akademik.

Puan Rubiah binti Wang [Kota Samarahan]: /Bangun]

Datuk Seri Dr. Noraini binti Anmad: Saya hendak maklumkan bahawa bagi
program pascasiswazah mod kerja kursus, sebagai contohnya dalam sains sosial,
nisbah pensyarah kepada pelajar untuk peringkat sarjana adalah 1:20, dan peringkat
kedoktoran pula adalah 1:12. Manakala bagi program pascasiswazah mod
penyelidikan, sebagai contohnya dalam bidang — saya akan berikan secara detailed

kepada Yang Berhormat, tetapi saya hendak maklumkan secara — sebagai contoh
