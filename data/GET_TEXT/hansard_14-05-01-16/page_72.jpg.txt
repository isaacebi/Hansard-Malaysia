DR. 24.3.2022 66

buat pengumuman tentang pembetulan itu, Tuan Yang di-Pertua ada merujuk
kepada pemerhati yang bertugas di blok tersebut?

Tuan Yang di-Pertua: Dirujuk?

Datuk Haji Hasanuddin bin Mohd Yunus [Hulu Langat]: Saya rasa tidak
ada dirujuk kepada pemerhati yang bertugas.

Dato’ Haji Salim Sharif [Jempol]: Tuan Yang di-Pertua, sedikit.

Tuan Yang di-Pertua: Ya.

Dato’ Haji Salim Sharif [Jempol]: Sebenarnya, pemerhati dari Hulu Langat
ada. Dia tidak ditandakan sedangkan itu hadir. Sebab, kita bersama-sama. Jadi,
ada error sedikit di situ. Dan yang tiga orang, kalau kita boleh ambil kira, yang tiga
orang itu pun berada di sini, dalam proses pengiraan undi itu. Kalau boleh, tiga orang
ini kita ambil kira jugalah mereka hadir. Itu yang sebenarnya.

Tuan Yang di-Pertua: Tidak apa, tidak apa.

Datuk Haji Hasanuddin bin Mohd Yunus [Hulu Langat]: Sahabat saya
Yang Berhormat Jempol, saya tidak mempertikaikan content apa yang dibangkitkan.
Akan tetapi, adakah ia dirujuk kepada pemerhati yang turut hadir mengira ketika itu?
Sekurang-kurangnya, rujuklah kepada saya dahulu sebelum buat pengumuman.
Terima kasih.

Dato’ Haji Salim Sharif [Jempol]: Yang Berhormat Hulu Langat ada
bersama semasa pengiraan. Jadi, sudah pastilah Yang Berhormat Hulu Langat
memastikan benda itu bersama.

Tuan Ahmad Fahmi bin Mohamed Fadzil [Lembah Pantai]: [Bangun]

Datuk Haji Hasanuddin bin Mohd Yunus [Hulu Langat]: Saya tidak
mempertikaikan content. Saya mempertikaikan perlu dirujuk bersama untuk
membuat pengumuman ini.

Tuan Yang di-Pertua: Tidak apa. Saya sebenarnya dimaklumkan oleh Tuan
Setiausaha Dewan Rakyat dan beliau pun telah check CCTV semualah, sebenarnya.
Jadi, telah dipastikanlah bahawa Yang Berhormat Besut sememangnya hadir.

Saya bersetuju dengan Yang Berhormat Lembah Pantai— cukuplah, cukup.
Saya bersetuju dengan Yang Berhormat Lembah Pantai. Saya rasa proses undian
ini perlu dibaikilah kerana hari itu pun kita buat pemerhati itu untuk memberikan
sedikit lebih kesahihanlah kepada proses pengambilan undian itu.

Saya terbuka untuk apa-apa cadangan. Kalau Yang Berhormat Lembah
Pantai pun ada cadangan untuk proses undian yang lebih baik, maka boleh jadi kita
perlu meminda, maka saya akan bawa kepada Jawatankuasa Peraturan Mesyuarat.
Salah satu proses undian itu yang kita buat semasa untuk hybrid sitting yang saya

cadangkan itu pun kita boleh implement di sini pun sebenarnya kerana teknologinya
