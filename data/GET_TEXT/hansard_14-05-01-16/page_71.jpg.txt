DR. 24.3.2022 65

Tuan Ahmad Fahmi bin Mohamed Fadzil [Lembah Pantai]: Jika boleh,
sedikit petua daripada Tuan Yang di-Pertua. Ini kali kedua dalam Parlimen, sejarah
yang terbaharu ini, di mana kita lihat berlaku kekhilafan sebegini. Kali terakhir
dahulu, saya pernah tegur. Ini kali kedua.

Saya rasa mungkin, sekiranya Tuan Yang di-Pertua boleh pertimbangkan,
satu penambahbaikan transformasi ataupun reformasi di mana cara kita membuang
undi itu ditambah baik. Kerana sekarang ini masih manual. Berlaku, kita dengar,
ada Ahli Parlimen yang tidak ada tetapi hampir ditandakan ada, kecuali ada
pemerhati.

Jadi, mungkin kita kena kaji apa yang kita boleh lakukan...

Tuan Yang di-Pertua: Terima kasih, Yang Berhormat Lembah Pantai.

Tuan Ahmad Fahmi bin Mohamed Fadzil [Lembah Pantai]: Terima kasih.

Tuan Su Keong Siong [Kampar]: Tuan Yang di-Pertua, boleh saya
dapatkan penjelasan?

Tuan Yang di-Pertua: Ya.

Tuan Su Keong Siong [Kampar]: Memang kami ambil maklum apa yang
telah diberitahu oleh Tuan Yang di-Pertua, tetapi kami rasa seperti apa yang
dicakapkan oleh Yang Berhormat Lembah Pantai, kita perlu ada satu
penambahbaikan. Macam sekarang, adakah kita sudah dapat keputusan muktamad
ataupun esok ada lagi kata kesilapan? Ini kita tidak hendak. /t would be a mockery,
Tuan Yang di-Pertua. So, | think we need to have a finality.

Tuan Yang di-Pertua: Ya, betul.

Tuan Noor Amin bin Ahmad [Kangar]: Tuan Yang di-Pertua, Kangar.

Datuk Haji Hasanuddin bin Mohd Yunus [Hulu Langat]: Hulu Langat.

Tuan Yang di-Pertua: Yang Berhormat Kangar.

Tuan Noor Amin bin Ahmad [Kangar]: Terima kasih, Tuan Yang di-Pertua.
Kita adakan pemerhati selepas saya melaporkan kepada Tuan Yang di-Pertualah
tentang kekhilafan sebelum ini. Cuma, saya tengok dalam proses kiraan semalam,
ia bergantunglah. Kalau pemerhati— sebab dalam borang pengesahan akhir itu,
mungkin kita boleh masukkan semakan, “Disemak oleh pemerhati”. Jadi, kalau ada
perubahan-perubahan ini, tidak sepatutnya berlakulah sebab ia sudah disemak dua
kali ya.

Datuk Haji Hasanuddin bin Mohd Yunus [Hulu Langat]: Tuan Yang di-
Pertua, Hulu Langat.

Tuan Yang di-Pertua: Akhir, akhir. Ya.

Datuk Haji Hasanuddin bin Mohd Yunus [Hulu Langat]: Saya ingin
bertanya kepada Tuan Yang di-Pertua, adakah ketika Tuan Yang di-Pertua hendak
