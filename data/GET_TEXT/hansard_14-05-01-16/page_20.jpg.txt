DR. 24.3.2022 14

JAWAPAN-JAWAPAN LISAN BAGI PERTANYAAN-PERTANYAAN

1. Tuan Larry Soon @ Larry Sng Wei Shien [Julau] minta Menteri
Pelancongan, Seni dan Budaya menyatakan:-

(a) mengapa agensi-agensi pelancongan besar terkemuka seperti
Agoda, Trivago, Traveloka, Booking.com dan agen-agen
pelancongan yang lain beroperasi di Malaysia ini tidak berdaftar
dengan kementerian di bawah /esen Tour Operating Business
and Travel Agency Business (TOBTAB); dan

(b) tindakan kementerian untuk mengawal selia operasi syarikat

agensi pelancongan luar di dalam negara Malaysia.

Menteri Pelancongan, Seni dan Budaya [Dato’ Sri Hajah Nancy Shukri]:
Terima kasih Tuan Yang di-Pertua, terima kasih Yang Berhormat Julau. Bismillahi
Rahmani Rahim, Assalamualaikum warahmatullahi wabarakatuh.

Tuan Yang di-Pertua, Kementerian Pelancongan, Seni dan Budaya (MOTAC)
bertanggungjawab mengawal selia aktiviti pengusaha pelancongan melalui Akta
Industri Pelancongan 1992 (Akta 482) dan peraturan-peraturannya. Berdasarkan
peruntukan Akta 482 ini tidak ada seorang pun boleh pertama, menjalankan atau
mengendalikan perniagaan pengendalian pelancongan atau dengan izin Tour
Operating Business (TOB).

Kedua, perniagaan agensi pengembaraan atau dengan izin Travel Operating
Business and Travel Agency Business (TOBTAB) selalu kita sebut melainkan jika ia
adalah suatu syarikat dan memegang lesen sah yang diberikan oleh MOTAC.
Selaras dengan arus perkembangan teknologi, kini telah muncul agensi pelancongan
dalam talian atau dengan izin online travel agency (OTA) iaitu pasaran berasaskan
web yang membolehkan pengguna menempah produk dan_ perkhidmatan
pelancongan termasuk hotel, penerbangan, kereta, pengembaraan, pelayaran,
aktiviti dan banyak lagi secara langsung dengan pembekal pelancongan.

OTA ini menawarkan aktiviti, perkhidmatan dan kemudahan pelancongan
menerusi laman web berbeza dengan dahulunya hanya dilaksanakan oleh TOBTAB
yang secara tradisinya menjalankan perniagaan mereka secara fizikal seperti
mempunyai premis pejabat dan kakitangan sokongan yang membolehkan pelanggan
untuk hadir dan berurusan secara bersua atau fizikal.

Beberapa OTA terkemuka yang disebutkan dalam pertanyaan Yang
Berhormat merupakan syarikat-syarikat milikan pegangan asing sepenuhnya yang
berpangkalan di luar negara. Walaupun aktiviti perniagaan mereka ini adalah
termaktub dalam Akta 482, namun sifat peniagaan mereka yang beroperasi secara

dalam talian tanpa membuka sebarang pejabat atau premis secara fizikal di Malaysia
