DR. 24.3.2022 54

ibu ada hak yang sama dengan bapa untuk mewariskan kewarganegaraan
kepada anak mereka.

Artikel 15(2) adalah jelas bahawa seseorang yang di bawah 21 tahun
yang ibu atau bapa adalah warganegara Malaysia, maka kerajaan boleh
mendaftarkan anak itu sebagai warganegara. Bagi saya, ini harus dipinda
juga untuk dari ‘boleh’ ke ‘hendak’ mendaftarkan anak itu supaya ini dapat
menyelesaikan kesemua anak yang lahir kepada bapa yang adalah
warganegara tetapi tidak diberi kewarganegaraan.

Dr. Maszlee bin Malik [Simpang Renggam]: Yang Berhormat
Tebrau, izinkan saya mencelah sedikit?

Tuan Steven Choong Shiau Yoon [Tebrau]: Okey.

Dr. Maszlee bin Malik [Simpang Renggam]: Tuan Yang di-Pertua?
Okey, terima kasih Yang Berhormat Tebrau. Tuan Yang di-Pertua, kalau kita
lihat isu yang dibawa oleh Yang Berhormat Tebrau itu amat signifikan dan ia
mempunyai implikasi dalam perkara-perkara lain. Saya ingin merujuk kepada
isu pendidikan. Anak-anak tanpa dokumen seperti yang dirujuk oleh Yang
Berhormat Tebrau iaitu ibunya warganegara tetapi bapanya tidak
berwarganegara. Maka anak-anak ini dikategorikan sebagai anak-anak bukan
warganegara, tiada dokumen. Masalahnya mereka tidak mendapat akses
kepada pendidikan di sekolah-sekolah kerajaan.

Pada zaman pemerintahan PH melalui pelbagai inisiatif terutamanya di
bawah lembayung Polisi Penolakan Sifar (Zero Reject Policy), kita memanggil
anak-anak ini supaya masuk ke sekolah dan dimudahkan urusan mereka
belajar. Kita gerakkan PPD kita, kita gerakkan JPN dan dengan kerjasama
Jabatan Pendaftaran Negara sendiri. Begitu juga terdapat inisiatif-inisiatif lain
di bawah kerangka pendidikan untuk semua. Maka, saya kira tadi
Jawatankuasa Pilihan Khas Pendidikan Parlimen telah bincang, kita melihat
perlunya ada kesungguhan (political will) di pihak kerajaan untuk memastikan
akses kepada pendidikan berkualiti tanpa diskriminasi kepada kanak-kanak
tanpa mengira warganegara ataupun yang tidak berdokumen daripada
kalangan anak warga kita.

Ini kKerana pendidikan berkualiti akan memastikan bukan sekadar isu
keselamatan, malah juga isu ekonomi dan juga isu masa depan Malaysia dan

juga rakyat Malaysia. Maka kami daripada Jawatankuasa Pilihan Khas
