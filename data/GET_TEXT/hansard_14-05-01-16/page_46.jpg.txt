DR. 24.3.2022 40

Dato’ Ramli bin Dato’ Mohd Nor [Cameron Highlands]: Silakan Yang
Berhormat Timbalan Menteri.

Dato’ Indera Mohd Shahar bin Abdullah: Terima kasih Yang Berhormat
Rasah. Yang Berhormat, sememangnya sistem percukaian negara kita adalah adil.
Kita hanya cukaikan kepada keuntungan— sekiranya syarikat itu membuat
keuntungan, sudah pasti mereka akan dicukai bagi tahun taksiran yang berikutnya.
Akan tetapi apa Yang Berhormat sebutkan tadi adalah berkaitan adakah kerajaan
mengambil kira tentang kesan daripada pandemik dan kesan keuntungan kepada
syarikat. Itu sebabnya saya memberitahu kepada Yang Berhormat, sekiranya kita
menurunkan satu mata peratusan, 24 kepada 23, kehilangan hasil negara adalah
berjumlah RM3.3 bilion bagi penurunan satu mata peratusan.

Akan tetapi walaupun kita meletakkan cukai korporat itu 24 peratus Yang
Berhormat, kita mengutip atau berdasarkan kepada effective tax rate (ETR) atau
dipanggil kadar cukai efektif iaitu 17 peratus kerana sepatutnya mereka 24 peratus
tetapi insentif-insentif yang kita unumkan dalam langkah-langkah pakej rangsangan
ekonomi dan langkah-langkah belanjawan, sebenarnya purata syarikat-syarikat
korporat yang di Malaysia ini hanya membayar pada kadar purata 17 peratus. Itu kita
ada kehilangan hampir RM22 bilion kerana memberi insentif kepada syarikat-
syarikat. Walaupun RM22 bilion itu cukup besar tetapi demi memastikan syarikat-
syarikat ini dapat kita perkasakan dalam tempoh-tempoh mendatang, sudah pasti
kerajaan akan lakukan kerana kerajaan amat prihatin. Terima kasih Tuan Yang di-
Pertua.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Tuan Yang di-Pertua, boleh satu soalan? Ringkas.

Dato’ Ramli bin Dato’ Mohd Nor [Cameron Highlands]: Sebelah kanan?
Jika tidak ada, Yang Berhormat Hang Tuah Jaya. Sebentar giliran sebelah kanan.
Yang Berhormat Tebrau.

Tuan Steven Choong Shiau Yoon [Tebrau]: Terima kasih. Jawapan
daripada Yang Berhormat Timbalan Menteri Kewangan. Soalan saya adakah Yang
Berhormat Timbalan Menteri setuju kadar cukai bukan adalah satu kaedah yang buat
ekonomi kita merosot tetapi adalah birokrasi yang buat pelabur-pelabur asing
kecewa dengan negara kita kerana masa mereka berurusan untuk melabur di sini
tetapi mengambil masa panjang sebelum mereka boleh beroperasi dan buat mereka
kecewa. Bukan kadar cukai yang mengecewakan mereka. Terima kasih.

Dato’ Indera Mohd Shahar bin Abdullah: Tuan Yang di-Pertua. Terima
kasih Yang Berhormat Tebrau. Yang Berhormat bercakap tentang daripada segi

pentadbiran. Sekiranya Yang Berhormat ada kes-kes yang terpencil atau kes-kes
