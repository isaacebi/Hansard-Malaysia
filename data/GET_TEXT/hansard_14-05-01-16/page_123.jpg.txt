DR. 24.3.2022 117

mengatasi banking secrecy atau kerahsiaan bank yang dinikmati di Labuan
juga turut dinikmati di Labuan sebagai satu offshore - tax heaven ini.

Dengan peruntukan undang-undang yang bersesuaian sebagai
contoh, kita boleh ambil sebagai benchmarking di Australia mereka
mempunyai seksyen 137AAA (5) — Australian Treasury Amendment Enhance
Whistleblower Protection Act 2019 untuk membenarkan pendedahan umum
berkaitan kegiatan perbankan offshore sekiranya ada kepentingan awam.
Bukankah langkah ini akan menjadikan Labuan sebagai pusat offshore yang
maju dan berdaya saing dan lebih bersih dan transparent. Terima kasih Tuan
Yang di-Pertua. Sekian, itu sahaja.

Dato’ Ramli bin Dato’ Mohd Nor [Cameron Highlands]: Terima
kasih Yang Berhormat Kuala Selangor. Dipersilakan Yang Berhormat

Sepang.

5.13 ptg.

Tuan Mohamed Hanipa bin Maidin [Sepang]: Terima kasih kepada
Tuan Yang di-Pertua kerana membenarkan saya untuk turut sama berbahas
mengenai pindaan ke atas Akta Syarikat Labuan 2022 ini.

Tuan Yang di-Pertua, tidak seperti sahabat saya Yang Berhormat
Subang, saya bukan seorang peguam korporat. Saya peguam orang melarat.
Akan tetapi Tuan Yang di-Pertua, saya rasa terpanggil untuk berbahas ini
sebab selepas berlakunya kita boleh katakan skandal 1MDB ini, bagi sayalah
secara peribadi saya melihat offshore business ini telah mendapat satu nama
yang buruk. Oleh sebab Labuan ini termasuk dalam destinasi tax heaven
ataupun tempat-tempat di mana orang ingin berniaga khususnya foreign
company ini, maka saya berpendapat Tuan Yang di-Pertua, kerajaan kena
begitu peka terhadap apa yang berlaku ini sebab kita khuatir dengan apa yang
berlaku pada 1MDB ini ia mengakibatkan industri-industri offshore ini juga
akan terjejas dengan teruk.

Tuan Yang di-Pertua, saya mendengar perbahasan daripada sahabat
saya Yang Berhormat Kuala Selangor tadi yang meminta supaya ada satunya
keterbukaan ataupun transparency. Di sinilah saya meminta pihak Menteri
supaya memberikan satu respons bagaimanakah pihak kerajaan_ ini

mendekati isu ini sebab Tuan Yang di-Pertua saya kata begini, sebab secara
