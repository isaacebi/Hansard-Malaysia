DR. 24.3.2022 75

to participate in politic itu adalah satu isu juga terpulang kepada mereka. They have
the right to do so if they wish to. Of course subject to certain qualification.

Akan tetapi adakah kami di sini mempunyai hak untuk mengambil daripada
mereka hak-hak tersebut? Itu saja Tuan Yang di-Pertua. Saya berharap bahawa—
of course kita telah pun memberi sokongan kami kepada rang undang-undang ini, itu
tidak bertukar. Saya berharap bahawa isu-isu yang saya telah pun timbulkan ini
dipertimbangkan dengan sewajarnya. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Bukit Gelugor.

Seterusnya Yang Berhormat Lembah Pantai. Silakan.

3.03 ptg.

Tuan Ahmad Fahmi bin Mohamed Fadzil [Lembah Pantai] Terima kasih
Tuan Yang di-Pertua. Saya turut bersama membahaskan rang undang-undang ini
pindaan Perlembagaan yang sebenarnya sebahagian daripada apa yang kami
bincangkan dalam Jawatankuasa PEMANDU MOU dalam melaksanakan Undi 18
dan juga pendaftaran automatik. Saya ingat lagi sebab perkara ini dibincangkan
beberapa bulan yang lalu, pada Disember yang lalu dan pada waktu merupakan
salah satu kekangan untuk melaksanakan Undi 18 dan juga pendaftaran pengundi
secara automatik.

Alhamdulillah hari ini kita ada rang undang-undang ini di hadapan kita. Cuma
harapan saya apa yang berlaku semalam di mana 31 Ahli Parlimen penyokong
kerajaan tidak dapat hadir, ada di kalangan mereka yang mungkin terkena COVID-
19, ada yang berada di luar negara tetapi mereka yang mungkin tidak tahu sama ada
akan ada undi ataupun tidak. Saya rasa proses bagi usaha meminda perlembagaan
itu sangat jelas, memang akan ada undi belah bahagi.

Maka, saya pohon ya mungkin pejabat Whip kerajaan yang bila kita lalu
pernah sebelum ini seorang Ahli Parlimen menyentuh bagaimana ada bau, bau asap,
bau rokok bila kita lalu di hadapan pejabat Whip itu. Saya harap berusaha untuk
memastikan mereka yang ada dalam negara tidak ada kes mahkamah pada hari ini
dapat hadir. Mereka tahu dan mereka hadir kerana kami di pihak pembangkang
khususnya dalam Pakatan Harapan yang telah menandatangani MOU dengan
kerajaan menyatakan dengan jelas bahawa kami akan menyokong pindaan ini.
Cuma saya harap pisang tidak berbuah dua kali dan tidak ada alasan-alasan yang
tidak munasabah kenapa ada pihak yang mungkin sengaja tidak mahu hadir pada
petang ini. Harapan kita tidak berlaku seperti itu.

Tuan Yang di-Pertua, saya mendengar hujah daripada sahabat-sahabat yang

menyentuh sama ada hak bagi sultan dan juga kerabat diraja untuk berpolitik
