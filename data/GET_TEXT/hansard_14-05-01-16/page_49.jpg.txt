DR. 24.3.2022 43

Mengenai kluster CWG yang pertama iaitu mengenai rangka kerja institusi
dan peraturan, skop jawatankuasa ini menyelaras proses mengkaji dan menambah
baik peruntukan undang-undang atau prosedur kerangka institusi yang sedia ada
untuk memacu pertumbuhan industri logistik.

Sementara CWG kedua, skop jawatankuasa ini ialah memperkemas proses
dan prosedur yang berkaitan pelesenan dan _ fret perdagangan dan
mempertingkatkan keefisienan proses import dan eksport agar pergerakan barang
masuk dan keluar dari Malaysia berjalan dengan lancar.

Sementara CWG yang ketiga, skop jawatankuasa ini meliputi pelaksanaan
inisiatif untuk menyelesaikan isu debottlenecking, mewujudkan consolidation centers
sebagai hab logistik dan menyediakan platform bagi perkongsian data fret sebagai
pemacu pembangunan logistik berasaskan data.

CWG yang keempat, skop jawatankuasa ini adalah menyelaras inisiatif
pembangunan sumber manusia dan inovasi dengan mengambil kira keperluan
industri logistik.

Sekian, terima kasih.

Tuan Syed Ibrahim bin Syed Noh [Ledang]: Terima kasih Tuan Yang di-
Pertua. Ini soalan tambahan yang terakhir sesi ini.

Tuan Haji Ahmad bin Hassan [Papar]: Papar. Papar hendak menutup.

Tuan Syed Ibrahim bin Syed Noh [Ledang]: Soalan saya kepada Yang
Berhormat Timbalan Menteri, kita— relevan ini kepada rakyat sebab sekarang
keadaan kenaikan harga barang yang di luar kawalan. Jadi, apakah langkah yang
telah diambil oleh kementerian yang terkait dengan isu logistik yang menjadi antara
faktor yang menyumbang kepada kenaikan harga barang yang luar kawalan?
Terima kasih.

Tuan Haji Ahmad bin Hassan [Papar]: Papar boleh menutup tidak?

Dato’ Ramli bin Dato" Mohd Nor [Cameron Highlands]: Saya benarkan
hanya tiga. Yang Berhormat Papar pun sudah dapat tadi ruang.

Tuan Haji Ahmad bin Hassan [Papar]: Boleh? Boleh?

Dato' Ramli bin Dato' Mohd Nor [Cameron Highlands]: Dipersilakan Yang
Berhormat Timbalan Menteri.

Dato’ Henry Sum Agong: Tuan Yang di-Pertua, untuk mengelakkan perkara
seperti ini berlaku iaitu mengenai kos pengangkutan, ia senantiasa dipacu oleh
permintaan pasaran ataupun market driven. Atas sebab yang sama, kerajaan tidak
menetapkan sebarang kawalan kepada kos pengangkutan.

Walau bagaimanapun, semakan kementerian mendapati secara umumnya

tidak terdapat peningkatan kos pengangkutan darat dan udara yang ketara. Kos
