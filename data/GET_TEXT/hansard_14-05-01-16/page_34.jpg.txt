DR. 24.3.2022 28

Berhormat dari pihak pembangkang untuk kita sama-sama melihat bagaimana
kaedah terbaik untuk selesaikan perkara ini. Terima kasih Yang Berhormat.

Timbalan Yang di-Pertua [Dato' Mohd Rashid Hasnon]: Terima kasih,
soalan tambahan kedua saya jemput Yang Berhormat Jempol.

Dato’ Haji Salim Sharif [Jempol]: Terima kasih, Tuan Yang di-Pertua yang
baik hati. Hasil negara amat penting bagi kemakmuran negara dan membantu rakyat
yang terkesan akibat COVID-19 dalam bentuk subsidi. Soalan saya apakah
perancangan kerajaan untuk meningkatkan hasil cukai negara sumber kewangannya
diperlukan menampung kos subsidi yang begitu besar?

Keduanya, bagaimana kaedah dan cara untuk bagi subsidi agar mereka ini
dapat memperoleh subsidi bersasar bukan tersasar? Jadi apa yang berlaku hari ini
ialah tersasar. Orang yang sebenarnya perlu dapat dia tidak dapat malah mereka
yang tidak layak dapat kita beri sama. Jadi apakah kaedah Yang Berhormat Menteri
untuk laksanakan pada tahun ini?

Timbalan Yang di-Pertua [Dato' Mohd Rashid Hasnon]: Terima kasih,
Yang Berhormat Jempol, sila Timbalan Menteri.

Dato’ Indera Mohd Shahar bin Abdullah: Terima kasih, Yang Berhormat
Jempol atas persoalan yang agak signifikan. Kerajaan sebenarnya daripada dulu
melaksanakan MTRS untuk tiga ke lima tahun melalui Strategi Hasil Jangka
Sederhana. Juga kita laksanakan Semakan Semula Perbelanjaan Awam (Public
Expenditure Review) dengan izin bagi kita menambah baik asas hasil dan kita
memastikan kecekapan perbelanjaan kerajaan.

Melalui MTRS Yang Berhormat kerajaan akan turut mempertimbangkan
beberapa langkah cukai jangka sederhana termasuk pilihan untuk mengurangkan
pergantungan kepada cukai langsung dan meluaskan asas hasil dengan beralih
kepada cukai berasaskan penggunaan seperti;

(i) mengkaji skop cukai dan kadar cukai SST sedia ada;

(ii) memilih asas cukai pengguna yang lebih dipercayai seperti

cukai nilai tambah; dan

(iii) meneroka sumber baharu hasil cukai seperti cukai atas

keuntungan modal dan ekonomi digital.

Soalan Yang Berhormat yang kedua adalah berkaitan bagaimana kaedah
kerajaan untuk melaksanakan subsidi bersasar. Seperti mana yang telah saya
nyatakan dalam soalan tambahan Yang Berhormat Kubang Pasu tadi, kerajaan
sedang mengkaji semula mekanisme pemberian subsidi produk petroleum supaya

dapat dilaksanakan seperti mana Yang Berhormat nyatakan tadi.
