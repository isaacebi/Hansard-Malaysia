DR. 18.7.2022 104

peruntukan RM60 juta bagi menggalakkan kerajaan-kerajaan negeri untuk mewartakan
kawasan perlindungan.

EFT ini diteruskan pada tahun 2021 oleh Kerajaan Perikatan Nasional. Baru-baru ini
Kerajaan Keluarga Malaysia, Perdana Menteri mengumumkan untuk meningkatkan
peruntukan EFT kepada RM100 juta. Ini bermaksud bahawa tidak kira kita Pakatan Harapan,
Perikatan Nasional atau Barisan Nasional, semua telah bersetuju dengan EFT tetapi EFT
tidak boleh setakat di polisi sahaja. la perlu diinstitusikan dan seharusnya menjadi geran
statutori melalui pindaan akta ini. Oleh itu, saya berharap bahawa kementerian boleh
menambah pindaan kali ini dengan menambah klausa untuk EFT.

Kedua adalah berkenaan dengan perdagangan karbon di mana ada ramai Ahli-ahli
Yang Berhormat telah bangkitkan. Saya juga memerhatikan bahawa kita, both side of the
political divide dengan izin telah bersetuju dengan perdagangan karbon. Ini kerana
perdagangan karbon boleh meningkatkan pendapatan kerajaan negeri dengan memberi
insentif tambahan untuk mereka bagi memelihara hutan.

Ini adalah sangat baik. Menteri Alam Sekitar dan Air telah mengumumkan kerajaan
akan mewujudkan voluntary carbon market tetapi kali ini kita tengok pindaan Akta Perhutanan
kita tidak tengok apa-apa klausa yang berkaitan dengan perdagangan_ karbon.
Memandangkan hutan adalah carbon sink yang besar.

Oleh itu saya ingin tahu bahawa bagaimana kementerian terlibat dalam penubuhan
voluntary carbon market? Adakah carbon stock hutan, adakah ada rancangan untuk
membuat satu /ega/ frame work untuk perdagangan karbon ataupun akta baharu akan
diwujudkan?

Saya tidak tahu bahawa Menteri sedar atau tidak ...

Timbalan Yang di-Pertua [Dato’ Mohd Rashid Hasnon]: Minta tolong rumuskan
Yang Berhormat.

Puan Yeo Bee Yin [Bakri]: Ya. Yang Berhormat Menteri sama ada sedar bahawa
baru-baru ini Kerajaan Negeri Sarawak juga telah membuat pindaan untuk menyediakan
kerangka undang-undang yang membolehkan perdagangan karbon. Kenapakah Kerajaan
Persekutuan lebih perlahan daripada kerajaan negeri?

Oleh itu, saya berharap bahawa kita jangan tunggu lagi dengan pembentangan dan
pindaan lain kali. Kita tambah klausa EFT, tambah klausa perdagangan karbon dalam
pindaan kali ini kalau boleh. Ini kerana kita kena tunggu lama. Kita semua tahu bahawa satu
rang undang-undang mengambil dua tiga tahun sebelum dia bentangkan lagi di Parlimen.

Oleh itu, saya sangat berharap bahawa kementerian boleh berbuat sesuatu. Kita buat
pindaan, buat sedikit pertambahan klausa kepada pindaan kali ini supaya kita boleh luluskan
bersama-sama. Sekian sahaja, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bakri. Terakhir saya jemput Yang Berhormat Merbok. Lima minit.
