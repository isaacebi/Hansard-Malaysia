DR. 18.7.2022 38

Sekiranya apa-apa yang akan berlaku dalam Dewan ini yang akan menyentuh beliau,
maka saya selalunya memang akan mengecualikan diri saya daripada membuat keputusan.
Jadi, itulah keputusan saya pada hari ini. Terima kasih.

Puan Isnaraissah Munirah binti Majilis @ Fakharudy [Kota Belud]: Tuan Yang
di-Pertua, Kota Belud. Nampaknya Tuan Yang di-Pertua, walaupun Menteri sudah panjang
lebar bagi tahu hari itu masa sidang lalu tetap juga kan PETRONAS punya aset kena rampas.

Tuan Yang di-Pertua: Ya lah. Orang nak rampas kita. Orang akan membawa

tindakan mahkamah sesuka hati mereka. Tolonglah. Please, Tuan Setiausaha. Silakan.

RANG UNDANG-UNDANG
RANG UNDANG-UNDANG PERHUTANAN NEGARA (PINDAAN) 2022

Bacaan Kali Yang Kedua dan Ketiga

Puan Isnaraissah Munirah binti Majilis @ Fakharudy [Kota Belud]: Apa bah
punya kerajaan ini.

Tuan Mohamed Hanipa bin Maidin [Sepang]: Tuan Yang di-Pertua, sub judice
kalau sini kita bincang merit. Tuan Yang di-Pertua, you are misleading the Dewan.

Tuan Yang di-Pertua: Saya persilakan Yang Berhormat Menteri untuk agenda yang
seterusnya. Silakan Yang Berhormat.

Tuan Sivarasa Rasiah [Sungai Buloh]: Tuan Yang di-Pertua, peraturan mesyuarat.

Tuan Ma’mun bin Sulaiman [Kalabakan]: Tolong Sabah atau tidak?

11.57 pg.

Menteri Tenaga dan Sumber Asli [Datuk Seri Takiyuddin bin Hassan]:
Assalamualaikum warahmatullahi wabarakatuh Tuan Yang di-Pertua, saya mohon
mencadangkan iaitu rang undang-undang bernama suatu akta untuk meminda Akta
Perhutanan Negara 1984 dibaca kali yang kedua sekarang.

Tuan Sivarasa Rasiah [Sungai Buloh]: Tuan Yang di-Pertua, sebelum kita
teruskan.

Datuk Seri Takiyuddin bin Hassan: Tuan Yang di-Pertua, Ahli-ahli Dewan yang
dihormati sekalian.

Tuan Sivarasa Rasiah [Sungai Buloh]: Peraturan Mesyuarat 23(1)...

Datuk Seri Takiyuddin bin Hassan: Satu, seiring dengan komitmen negara untuk
terus memelihara khazanah hutan negara, Akta Perhutanan Negara 1984 [Akta 313]
merupakan suatu akta yang memperuntukkan bagi pentadbiran pengurusan dan
pemuliharaan hutan dan pembangunan perhutanan dalam negeri di Malaysia dan bagi

maksud yang berkaitan...
