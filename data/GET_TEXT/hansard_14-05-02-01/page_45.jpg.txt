DR. 18.7.2022 39

Puan Isnaraissah Munirah binti Majilis @ Fakharudy [Kota Belud]: Tuan Yang
di-Pertua, ini soal kedaulatan negara. Lagi penting.

Tuan Yang di-Pertua: Tolonglah. Duduk!

Puan Isnaraissah Munirah binti Majilis @ Fakharudy [Kota Belud]: Ini lagi
penting.

Tuan Yang di-Pertua: Silakan Yang Berhormat Menteri.

Puan Isnaraissah Munirah binti Majilis @ Fakharudy [Kota Belud]: Apa cerita
hutan. Ini kedaulatan negara yang tercemar bah ini. Manakah lagi penting ini?

Tuan Ma’mun bin Sulaiman [Kalabakan]: Kedaulatan Sabah dahulu.

Puan Isnaraissah Munirah binti Majilis @ Fakharudy [Kota Belud]: Jangan
sampai Sabah tergadai baharu kamu bertindak.

Datuk Seri Takiyuddin bin Hassan: Akta ini dibuat bagi maksud menggalakkan
keseragaman undang-undang bagi negeri-negeri di Malaysia berdasarkan fasal (1)(b),
Perkara 76, Perlembagaan Persekutuan.

Puan Isnaraissah Munirah binti Majilis @ Fakharudy [Kota Belud]: Apakah yang
lebih penting daripada hutan sekarang ini?

Datuk Seri Takiyuddin bin Hassan: Akta 313 telah diwartakan pada 31 Disember
1984, dan diterima pakai oleh semua negeri di Semenanjung Malaysia melalui Enakmen
Perhutanan (Pemakaian) mengikut negeri masing-masing.

Jabatan Perhutanan Semenanjung Malaysia (JPSM) dan Jabatan Perhutanan Negeri
merupakan agensi yang bertanggungjawab untuk memulihara dan menguruskan hutan serta
aktiviti-aktiviti berkaitan dengannya melalui penguatkuasaan Akta 313 yang terpakai di
Semenanjung Malaysia dan Wilayah Persekutuan.

Tuan Ma’mun bin Sulaiman [Kalabakan]: Ini tentang kedaulatan Sabah.

Puan Isnaraissah Munirah binti Majilis @ Fakharudy [Kota Belud]: Ini tentang
kedaulatan negara. Sampai bilakah orang Sabah mahu tunggu? Tidak pernah selesai isu ini.
Beratus-ratus tahun sudah.

Tuan Ma’mun bin Sulaiman [Kalabakan]: Kedaulatan Sabah lebih penting.
Tolonglah Tuan Yang di-Pertua. Stop ini.

Datuk Seri Takiyuddin bin Hassan: Sejajar dengan perkembangan sektor
perhutanan, Akta 313 telah dipinda buat pertama kali pada tahun 1993 bagi membendung
kegiatan pencerobohan hutan serta pengambilan hasil hutan tanpa kebenaran yang serius
pada akhir tahun 1980-an dan awal tahun 1990-an.

Puan Isnaraissah Munirah binti Majilis @ Fakharudy [Kota Belud]: Tuan Yang
di-Pertua. Stop. Standing order...

[Dewan riuh]

Puan Isnaraissah Munirah binti Majilis @ Fakharudy [Kota Belud]: Tuan Yang
di-Pertua, 18(1), standing order, Kota Belud.

Tuan Chan Foong Hin [Kota Kinabalu]: Tuan Yang di-Pertua.

Datuk Seri Takiyuddin bin Hassan: Secara amnya, pindaan yang dilaksanakan...
