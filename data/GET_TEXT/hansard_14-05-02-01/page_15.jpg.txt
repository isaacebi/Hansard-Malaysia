DR. 18.7.2022 9

RM100 lagi menjadi RM500 dan keseluruhan setahun sebanyak RM2,600. Kita ada dua fasa
lagi akan datang ini, fasa ketiga dan keempat. /nsya-Allah kita akan tengok daripada segi
keadaan kalau perlu naik, kita naikkan. Kalau harga barang sudah stabil, kita tidak naikkan
lagi.

Dua perkara yang selalu disebutkan tentang ayam. Kita sebenarnya memberi subsidi
kepada ayam untuk memastikan harga ayam tidak naik iaitu sebanyak RM1.1 bilion untuk
ayam dan telur. Telur kita masih beri subsidi sebanyak 3 sen baru- baru ini. Mulai 1 Julai,
harga ayam kita kurangkan 20 sen daripada segi subsidi dan kesan daripada tindakan
kerajaan hari ini harga ayam dan juga bekalan ayam sudah pun stabil. Walaupun kita tetapkan
harga kawalan RM9.40 tetapi purata nasional harga ayam pada 9 Julai telah menurun kepada
RM9.22 dan negeri Pahang merekodkan harga terendah iaitu RM 8.95. Jadi, intervensi
kerajaan menunjukkan kejayaan kerana bekalan ayam sudah pun stabil dan harga dapat
dikurangkan.

#1030

Mengenai minyak masak. Ini yang dipersoalkan. Kita tidak tarik minyak masak secara
keseluruhan. Minyak masak untuk kegunaan rumah, di dalam paket ada tulis di paket
tersebut untuk kegunaan domestik, itu kegunaan rumah. Jadi kita kekalkan minyak masak
tersebut. Yang kita tidak teruskan ialah minyak masak di dalam botol kerana bermula pada
bulan Ogos 2021 sewaktu PKP, diperkenalkan subsidi minyak masak berbotol ini selama tiga
bulan.

Akan tetapi kerana ekonomi masih tidak dibuka ketika itu, jadi kita terus sambungkan.
Seperti yang kita tahu pada 1 April kita telah membuka ekonomi kita, jadi tiada keperluan
nanti untuk minyak masak berbotol. Maka kita hentikan subsidi untuk minyak masak berbotol,
tetapi untuk kegunaan rakyat biasa B40 dan sebagainya minyak masak berpaket kita masih
teruskan subsidi sebanyak RM4 bilion.

Yang selalu kita banding-bandingkan adalah minyak masak lima kilogram.
Sepatutnya kita bandingkan antara minyak masak dalam paket satu kilogram berharga
RM2.50 dengan minyak botol dalam botol satu kilogram dan harga minyak botol satu kilogram
minyak masak satu botol satu kilogram adalah RM9 iaitu kalau tidak di subsidi minyak masak
akan berharga RM9. Akan tetapi minyak masak oleh sebab harganya terlampau jauh
bezanya, maka banyak diselewengkan dan Kementerian Perdagangan Dalam Negeri sedang
mengambil tindakan untuk memastikan penyelewengan dapat dikurangkan.

Perkara-perkara yang saya sebutkan itu sebahagian daripada intervensi kerajaan,
selain daripada pelan jangka pendek, pelan jangka panjang yang telah saya umumkan
beberapa kali mengenai pelan jangka pendek untuk kita memastikan dapat kita kurangkan
daripada segi kesan kenaikan harga dan tindakan-tindakan kerajaan banyak yang kita
laksanakan telah berjaya menstabilkan barangan, bekalan dan juga menurunkan harga.
Terima kasih.

Dato’ Seri Anwar bin Ibrahim [Port Dickson]: Terima kasih Yang Amat Berhormat

Perdana Menteri atas penjelasan dan juga beberapa langkah yang diambil termasuklah
