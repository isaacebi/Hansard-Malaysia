DR. 18.7.2022 101

tentang ladang hutan. Dia bagi tahu bahawa kalau mengikut Pekeliling Ketua Pengarah
Perhutanan, kriteria ladang hutan itu pun dilanggar macam itu saja. Saya merujuk kepada
Pekeliling Ketua Pengarah Perhutanan Semenanjung Malaysia Bilangan 1 Tahun 2010, Garis
Panduan Penubuhan Ladang Hutan, Jabatan Perhutanan. Garis panduan itu ada tetapi apa
dia teguran dia? Tidak mengikut kriteria. Maknanya sudah ada tetapi langgar. Bila langgar
tindakan terhenti di situ, dalil.

Pada 9 Julai, Ketua Pengarah Alam Sekitar keluarkan kenyataan yang sama juga ya,
tentang Gunung Inas ini. Dalam kenyataan itu disebut di Butiran 6, berdasarkan siasatan
Jabatan Alam Sekitar, satu notis arahan telah dikeluarkan merujuk kepada terdapatnya
perubahan konsep asal iaitu patutnya ladang hutan itu bukan tanam durian. Sudah ada
teguran. Badan penguat kuasa yang berkenaan sudah pun ambil tindakan tetapi aspek
penguatkuasaan macam kita sedia maklum, tegur, tahu benda itu berlaku tetapi ia tamat di
situ.

Saya bersetuju juga pindaan ini dengan alasan yang ketiga, kerana dia kata, “Kali ini
mesti buat penyiasatan awam sebelum Hutan Simpanan Kekal nak di warta keluar’. Saya
sokong, cuma saya cadang, ayat “Pihak berkuasa negeri boleh mengeluarkan kawasan hutan
daripada Hutan Simpanan Kekal” mesti ada beberapa pengecualian. Kuasa kerajaan negeri
untuk nyah warta kawasan Hutan Simpanan Kekal ini mestilah caveatnya ada. Kalau itu satu
kawasan sensitif, kerajaan pihak berkuasa negeri sekalipun tidak boleh keluarkan daripada
status Hutan Simpanan Kekal.

Kedua, kalau ia merupakan kawasan tadahan air yang kritikal, tidak boleh klausa ini,
seksyen 11 diguna pakai. Mesti ada sekatannya.

Ketiga, kalau ia merupakan koridor haiwan liar, yang merupakan habitat haiwan
terancam. Kita pun ada kempen untuk pemuliharaan harimau. Ada, tetapi pada masa yang
sama, tebang hutan. Jadi, kalau kuasa ini diberi, sepertimana seksyen 11 ini, saya cadangkan
supaya kawasan sensitif, kawasan tadahan, koridor haiwan liar ini dikecualikan daripada
seksyen ini. Saya cadangkan begitu terutama yang masuk dalam Central Forest Spine dan
Heart of Borneo.

Timbalan Yang di-Pertua [Dato’ Mohd Rashid Hasnon]: Minta rumuskan Yang
Berhormat.

Datuk Seri Saifuddin Nasution bin Ismail [Kulim-Bandar Baharu]: Tuan Yang di-
Pertua, yang terakhir ialah saya tengok, saya baca jawapan Menteri pada 3 Mac 2022. Ini
tentang jumlah kelulusan kawasan Hutan Simpanan Kekal yang nak dijadikan sebagai ladang
hutan, saya tengok.

Kemudian, saya juga perhatikan, daripada satu juta ekar yang diberi izin, 533,000
ekar telah dibangunkan. Okey, itu tiada isu. Apa yang saya nak bangkitkan ini ialah Majlis
Tanah Negara yang berlangsung pada 2 Disember 2021, dia sebut perlaksanaan moratorium
kelulusan baharu penubuhan ladang hutan dalam Hutan Simpanan Kekal selama 15 tahun.

Ada moratorium.
