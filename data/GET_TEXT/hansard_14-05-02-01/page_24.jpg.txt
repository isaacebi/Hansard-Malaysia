DR. 18.7.2022 18

dan parit induk. Selain itu, guni-guni pasir telah diletakkan di kawasan rendah untuk menahan
limpahan air.
#1100

DBKL juga telah mempertingkatkan kawalan dan penyuraian trafik di kawasan
hotspot banjir kilat dengan menempatkan jentera, petugas dan lebih 100 orang Warden Trafik
DBKL. Warden Trafik DBKL telah bekerjasama dengan pihak Polis Trafik Kuala Lumpur bagi
tujuan ini. Tindakan serta-merta juga meliputi pengisytiharan empat buah kawasan Zon
Bebas Sampah di Kuala Lumpur iaitu Jalan Bukit Bintang, Jalan Raja, kawasan Little India
Brickfields dan Jalan Tuanku Abdul Rahman. Lebih banyak lagi kawasan Zon Bebas Sampah
di Kuala Lumpur akan diisytiharkan.

Selaras dengan inisiatif ini, Kempen Cuci KL yang merangkumi aktiviti plogging telah
menjadi satu aktiviti rutin. Aktiviti ini melibatkan penyertaan komuniti setempat, badan bukan
kerajaan, sekolah-sekolah dan juga agensi swasta.

DBKL juga telah menambahkan perkhidmatan Mobile Integrated Service (MOBIS)
yang telah dibangunkan oleh DBKL dengan memasukkan perkhidmatan notifikasi maklumat
cuaca semasa di Kuala Lumpur kepada semua pemilik telefon pintar yang memuat turun
aplikasi ini.

Tindakan jangka pendek termasuklah menaikkan sistem saliran utama di kawasan
hotspot banjir, memasang flood gate, dengan izin, di parit induk yang disalurkan ke sungai,
dan membina tembok penahan banjir. DBKL juga melaksanakan pemeriksaan komprehensif
sistem saliran utama bawah tanah yang melibatkan pembinaan inspection chamber bagi
membolehkan visual inspection, dengan izin, dapat dilaksanakan. Selain itu, DBKL telah
menambah aset seperti kenderaan dan peralatan iaitu pam, jentera, vakum dan lori tangki
bagi membantu kawalan operasi banjir.

Daripada segi pengurusan air hujan pula di tapak-tapak pembinaan, DBKL telah
meningkatkan tindakan penguatkuasaan ke atas pemaju berdasarkan arahan yang telah
dikeluarkan kepada pihak perunding supaya memastikan perangkap kelodak di tapak
diselenggarakan dengan baik bagi mengoptimumkan fungsinya.

Tindakan jangka sederhana yang dilaksanakan oleh DBKL ini melibatkan lapan
cadangan Projek Mitigasi Banjir antaranya ialah Jalan Sultan Salahuddin, Bulatan Dato’ Onn,
sekitar Jalan Raja Mahadi, Sungai Toba, Segambut dan sistem saliran Jalan Kuching.
Cadangan ini melibatkan kerja-kerja pembinaan kolam takungan bawah tanah, kolam
takungan terbuka dan menaik taraf infrastruktur sistem perparitan sedia ada. Dalam masa
yang sama, kita wajar melihat semula standard Average Recurrence Interval (ARI 100) yang
digunakan sekarang kepada ARI 200.

Sebagai tindakan jangka panjang, pembinaan terowong- spinal air bawah tanah
berskala besar di Kuala Lumpur sedang dirancang untuk dibina di bawah jajaran sungai atau
jalan raya yang sedia ada. Buat masa ini DBKL sedang melantik juru perunding untuk
melaksanakan kajian bersesuaian terhadap cadangan tersebut. Terowong spinal air bawah

tanah berskala besar ini telah pun dibina di beberapa buah bandar besar seperti Tokyo,
