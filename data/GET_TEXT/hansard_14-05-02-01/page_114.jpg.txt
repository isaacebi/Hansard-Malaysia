DR. 18.7.2022 108

Pertama, wujudkan lesen operasi penebangan balak di bawah bidang kuasa
Kerajaan Pusat di bawah JPSM seperti perlombongan. Kerajaan negeri mempunyai kuasa
kelulusan lesen tapak, sementara lesen operasi atau perlombongan, di bawah bidang kuasa
JMG.

Kedua, kebenaran khas daripada JPJ seperti semua lori balak yang membawa kayu
balak mestilah mendapat kelulusan laluan khas sebelum sesuatu kawasan balak diluluskan
oleh kerajaan negeri. Kuasa pengangkutan di bawah bidang kuasa Kerajaan Pusat.

Ketiga, kawalan lesen eksport kayu balak di bawah MITI ataupun kementerian yang
berkaitan mestilah disyaratkan dengan diketatkan. Lesen eksport mestilah dipohon sebelum
kawasan baharu kayu balak diluluskan oleh kerajaan negeri. Kerajaan Pusat mestilah
menguar-uarkan bahawa kayu balak bukanlah lagi hasil utama negara kita. Tiada alasan lagi
Akta Perlembagaan Perkara 74, Undang-undang Persekutuan dan Negeri, Jadual
Kesembilan kerana akta ini yang memainkan peranan yang mana Kerajaan Pusat tidak ada
kuasa ya.

Sebabnya kalau apa yang dibincangkan hari ini dalam Rang Undang-undang
Perhutanan ini, [Menunjukkan senaskhah buku] saya rasa JPSM tidak ada kuasa yang kuat.
Jadi, saya syorkan tiga perkara tadi dapat dipertimbangkan oleh kementerian-kementerian
lain. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Raub. Sekarang saya jemput Yang Berhormat Menteri untuk menjawabnya.

Tempoh masa selama 30 minit.

4.38 ptg.

Menteri Tenaga dan Sumber Asli [Datuk Seri Takiyuddin bin Hassan]:
Assalamualaikum, salam bahagia, terima kasih Tuan Yang di-Pertua. Saya ingin mengambil
kesempatan ini mengucapkan setinggi-tinggi terima kasih kepada rakan-rakan Ahli-ahli Yang
Berhormat. Kalau ikut kiraan saya seramai 13 orang Ahli-ahli Yang Berhormat daripada
kedua-dua belah pihak yang telah memberikan pandangan perbahasan yang cukup baik.
Secara umumnya saya melihat ia menyokong cadangan pindaan kepada Akta Perhutanan
Negara 1984 [Akta 313]. Ini melambangkan bahawa hasrat atau niat murni kerajaan membuat
pindaan ini mendapat sokongan selaras dengan hasrat semua pihak.

Saya ingin untuk memulakan perbahasan ataupun penggulungan saya ini dengan
memetik ayat yang juga telah disebut oleh Yang Berhormat Parit Buntar tadi, satu ayat Al-
Quran dalam Surah Ar-Rum, ayat 41 yang maksudnya Allah berfirman; “Telah timbul pelbagai
kerosakan dan bala bencana di darat dan di laut dengan sebab apa yang dilakukan oleh
tangan-tangan manusia. Dan timbulnya demikian kerana Allah merasakan mereka
sebahagian daripada balasan atas perbuatan buruk yang mereka lakukan, supaya mereka
kembali insaf dan bertaubat’. \tu adalah mungkin peringatan kepada kita, terutamanya orang

Islam dan juga nilai-nilai murni kepada seluruh manusia.
