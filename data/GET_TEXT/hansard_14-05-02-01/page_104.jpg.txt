DR. 18.7.2022 98

Dato’ Sri Hasan bin Arifin [Rompin]: Pencelahan..

Datuk Seri Dr Mujahid Yusof Rawa [Parit Buntar]: ...proaktif dalam... Saya tidak
ada masa, saya takult...

Dato’ Sri Hasan bin Arifin [Rompin]: Sedikit sahaja Yang Berhormat. Menyokong
Yang Berhormat.

Datuk Seri Dr Mujahid Yusof Rawa [Parit Buntar]: Saya tahu, saya cakap
memang siapa pun tidak membantah. Jadi maksudnya...

Dato’ Sri Hasan bin Arifin [Rompin]: Menyokong dasar....

Datuk Seri Dr Mujahid Yusof Rawa [Parit Buntar]: Saya hendak menyatakan kalau
ESG ini tidak dilaksanakan dengan serius, bawalah Dasar Perhutanan Malaysia yang baharu
dilancarkan pada tahun 2021, Dasar Perhutanan Malaysia yang bercakap tentang Spine apa
nama itu, sudah lupa nama itu. Central Forest Spine itu tidak akan dapat dilaksanakan kalau
tidak ada dasar Environmental, Social and Governance yang lebih tertumpu kepada soal
ekonomi. Jadi masalah kita sekarang, dicampur dengan tidak ada dasar yang lebih dinamik
dalam konteks ESG yang saya tidak nampak seriusnya Kerajaan Persekutuan mahupun

negeri untuk melaksanakannya dan satu lagi kerakusan manusia.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Yang ini Yang Berhormat Menteri sedia maklum, manusia rakus. Bagi kat dia tanah
untuk hendak buat perladangan hutan, habis dia tebang semua pokok, cuci bersih. Dia
ceroboh pula lagi apa had yang telah diberikan. Semua ini kena letak dalam kerangka yang
lebih besar, satu isu dasar yang lebih proaktif dalam konteks ekonomi iaitu ESG. Saya minta
diberi penjelasan ada ke tidak panduan ESG di dalam kita hendak merangka keperluan
ekonomi dan sebagainya.

Kedua ialah kerakusan manusia. Apa yang kita tengok di Baling, Gunung Inas dan
di Sungai Semantan yang merupakan tempat turunnya semua bala bencana ini ialah kerana
penggondolan, kerana rakusnya manusia. Kita tidak menafikan kita memerlukan.

Timbalan Yang di-Pertua [Dato’ Mohd Rashid Hasnon]: Minta rumuskan Yang
Berhormat, rumuskan.

Datuk Seri Dr Mujahid Yusof Rawa [Parit Buntar]: Kita tidak menafikan kita
memerlukan ini, tetapi di mana pula soal selective pembalakan, secara terpilih. Pokok mana
yang boleh, pokok mana yang tidak boleh. Bagi saya jawapan mana ada orang yang hutan
balak dia potong ikut semua kriteria ini? Tidak ada. Itu tidak campur lagi kerajaan negeri
yang tidak serius sehingga menyebabkan perkara ini menjadi masalah.

Hari ini kita bercakap tentang Baling, Pahang dan Kedah. Maka di Kelantan, negeri
Yang Berhormat sendiri, ini semua adalah gara-gara tidak ada satu dasar yang lebih proaktif
dan kerana kerakusan manusia. Saya mohon penjelasan ESG ini supaya kita tenang bahawa
adanya satu rangka yang lebih besar daripada sekadar apa yang kita bincangkan. Sekian,

terima kasih Tuan Yang di-Pertua.
