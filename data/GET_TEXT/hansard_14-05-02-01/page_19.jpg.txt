DR. 18.7.2022 13

Dato’ Sri Ismail Sabri bin Yaakob: Terima kasih. Ya, ada orang gelak, ada orang
ketawakan kita bila kita ada macam-macam jawatankuasa. Jadi, saya hendak maklumkan.
NACCOL ataupun Majlis Tindakan Sara Hidup Negara ini sebenarnya sudah lama
diwujudkan sejak tahun 2014. Ketika itu nama dia Jawatankuasa Khas Kabinet Menangani
Kos Sara Hidup, tahun 2014. Waktu saya Menteri KPDNHEP.

Lepas itu waktu PH pada tahun 2018 ditukarkan nama tersebut kepada Majlis
Tindakan Sara Hidup Negara (NACCOL). Itu waktu PH, sudah ada sudah waktu itu, bukan
baharu. Akan tetapi mesyuarat diadakan dua kali setahun. NACCOL ini ataupun majlis kos
sara hidup ini adalah melihat kepada seluruh, secara keseluruhan. Bukan saja kenaikan
harga barang, tetapi NACCOL ini adalah pembuat dasar. Melihat kepada semua isu, sama
ada harga barang, kos pengangkutan, isu perumahan, semua sekali yang berkaitan. Jadi
bukan setakat harga barang sahaja tetapi keseluruhan dan mesyuarat dua kali setahun.

Cuma apabila saya mengambil alih, saya lihat waktu itu selepas pandemik, isu
kenaikan harga barang tentu sahaja akan berlaku. Jadi, kita mesyuarat setiap dua bulan
sekali kita mengadakan mesyuarat untuk fokus, bukan sahaja— seperti yang saya cakap tadi,
bukan sahaja harga barang tetapi juga perkara-perkara lain yang melibatkan dasar.

Manakala, jawatankuasa ataupun task force, Pasukan Khas Jihad Tangani Inflasi ini
melihat kepada isu semasa yang terkini iaitu kos sara hidup ataupun kenaikan harga barang
dan dia adalah harian punya isu. Oleh sebab itulah, NACCOL mesyuarat dulu dua kali
setahun, sekarang saya dua bulan sekali tetapi Pasukan Khas Jihad Tangani Inflasi ini
mesyuarat dua kali seminggu. Hari Isnin dan juga hari Khamis dan dia mesti melaporkan
kepada rakyat tentang apa tindakan yang akan dilakukan.

Seperti sewaktu saya mengetuai COVID dulu, mengetuai COVID dulu, saya
membuat sidang akhbar setiap hari, NACCOL pasukan khas ini yang dipengerusikan oleh
Yang Berhormat Ketereh, perlu membuat pengumuman ataupun membuat sidang akhbar
dua kali seminggu. Jadi, rakyat tahu perkembangan dan apa tindakan yang dilakukan oleh
kerajaan.

Dia juga sebagai coordinator kerana kementerian-kementerian yang berkaitan
seperti Kementerian Pertanian dan Industri Makanan, Kementerian KPDNHEP,
bermesyuarat setiap minggu dalam committee di kementerian mereka dan mereka
melaporkan kepada jawatankuasa ataupun petugas khas, special committee ini, special task
force ini dan melaporkan untuk diambil tindakan secara bersama. Jadi, ini adalah sebab
coordinator kepada kementerian-kementerian yang berkaitan kenaikan harganya.

Jadi, sebab itulah kita lantik Ketereh sebagai Menteri Komunikasi dan Multimedia
untuk communicate dengan rakyat apa tindakan yang dilakukan oleh kerajaan. Jadi, itulah
perbezaannya. Istimewa atau tak istimewa, saya tidak tahu. Akan tetapi yang pentingnya
tindakan mesyuarat dah tiga kali dan siap tiga kali mesyuarat itu, informasi telah pun
dikeluarkan kepada rakyat semua. Terima kasih.

Tuan Yang di-Pertua: Terima kasih. Seterusnya, Yang Berhormat Baling.
