DR. 18.7.2022 153

terlibat iaitu empat buah kerajaan negeri. Terutama kalau AKSEM ini Perlis, Kedah, Perak,
Kelantan dan kita tambah untuk SUK Johor, SUK Sabah, Sarawak, KP CGSO, Komandan
AKSEM, KP AKSEM, KP APM, KP RELA dan agensi-agensi yang terlibat.

Ini kita wujudkan satu Jawatankuasa Pemantapan. Saya berterima kasih kepada
Yang Berhormat Bayan Baru. Dia faham kenapa kita hendak bubarkan AKSEM. Saya juga
berterima kasih kepada Yang Berhormat Hulu Rajang kerana dia faham kenapa kita hendak
bubarkan AKSEM. Ini bermakna, kita hendak gerak kepada evolusi penguatkuasaan
sempadan-sempadan dengan mewujudkan- apabila Kabinet telah buat keputusan untuk kita
wujudkan single border agency (SBA) yang akan menjaga sempadan-sempadan seluruh
negara kita.

01910

Kedua, saya hendak sebut- Jawatankuasa Penyelarasan Kawalan Sempadan
Negara yang dipengerusikan oleh Ketua Polis Negara. Ini Ketua Polis Negara menjaga dan
melihat secara langsung mengenai keselamatan dan kawalan sempadan negara yang
dianggotai oleh ATM, PDRM, KKM, JKDM, MKN, JIM, MAQIS, AADK, PKK, KDN dan banyak
lagi iaitu 19 keahlian, yang mana walaupun AKSEM dibubarkan tetapi peranan-peranan
agensi-agensi yang berkaitan tetap dimainkan tanggungjawab mereka untuk memastikan
keselamatan sempadan-sempadan negara kita dapat kita jamin sama ada dari segi
pemerdagangan manusia, penyeludupan dadah, senjata api dan apa sahaja yang melibatkan
pencerobohan dari luar ke dalam negara kita.

Ya Yang Berhormat Bayan Baru, sila.

Tuan Sim Tze Tzin [Bayan Baru]: Terima kasih Yang Berhormat Timbalan Menteri.
Saya cuma hendak tanya tentang isu single-border protection agency yang akan disarankan.
Adakah ia akan ditubuhkan? Bilakah ia akan ditubuhkan? Ini kerana kalau kita tengok,
sekarang ia masih dalam peringkat perancangan, belum ada akta atau rang undang-undang
yang dibawa ke sini untuk tubuhkan.

Kenapakah kita tidak biarkan AKSEM terus jalankan kerja mereka sehinggakan
agensi baharu itu ditubuhkan? Ini kerana kalau tidak, sekarang kembali itu bercelaru kerana
kalau kita tengok single agency ini, ia melibatkan 28 buah agensi. My God, so big- begitu
banyak. Jadi, penyelarasan ini sangat susah untuk dijalankan. Yang Berhormat Menteri
mesti faham.

Akhir sekali, Yang Berhormat Menteri, sebenarnya kalau Yang Berhormat Menteri
tengok perbahasan tadi, tidak ada orang setuju untuk kurang- kita ragu-ragu dan kita rasa
waswas hendak membubarkan ini ya. Jadi, saya rasa kita kena pertimbangkanlah ya, Yang
Berhormat Menteri, pertimbangkan balik ya. Terima kasih.

Dato’ Sri Dr. Haji Ismail bin Haji Mohamed Said: Terima kasih Yang Berhormat
Bayan Baru. Sebenarnya Kementerian Dalam Negeri telah diberikan amanah untuk membuat
kajian penyelidikan. Akan tetapi, saya tidak boleh umumkan lagi kerana ia dalam keadaan
kita masih lagi dalam Jawatankuasa Teknikal untuk mengkaji bagaimana kita hendak

melaksanakan single-border agency ini.
