DR. 18.7.2022 85

biodiversiti yang boleh dianggap sebagai khazanah negara untuk tatapan generasi pada
masa depan.
01520

Tuan Yang di-Pertua, saya dimaklumkan bahawa pada akhir tahun lepas, Kerajaan
Persekutuan melalui Kementerian Tenaga dan Sumber Asli telah mewartakan beberapa
kawasan sebagai Hutan Simpan Kekal baharu di bawah Akta Perhutanan Negara 1984.
Antara kawasan yang diwartakan ialah kawasan seluas 23.83 hektar di Mukim Petaling dan
Wilayah Persekutuan Kuala Lumpur sebagai Hutan Simpan Kekal yang baharu di bawah akta
ini. Hutan Simpan Kekal di Wilayah Persekutuan sememangnya terletak di bawah bidang
kuasa Menteri yang bertanggungjawab bagi perhutanan.

Soalan saya, memandangkan kuasa mewartakan Hutan Simpan Kekal ini di negeri-
negeri adalah bidang kuasa kerajaan negeri seperti mana yang dimaklumkan dalam seksyen
7(1) Akta Perhutanan 1984, adakah kementerian menjalinkan kerjasama_ untuk
menggalakkan kerajaan-kerajaan negeri meluaskan program pewartaan Hutan Simpan Kekal
di negeri masing-masing? Saya dimaklumkan bahawa pindaan kali ini ada menyebut tentang
memberikan kuasa kepada pegawai hutan untuk melaksanakan pemeriksaan kepada orang
yang disyaki melaksanakan jenayah di Hutan Simpan Kekal ini dan melaksanakan sekatan
jalan raya.

Soalan saya, adakah kementerian mempertimbangkan untuk membekalkan pegawai
hutan yang terlibat dalam penguatkuasaan ini dengan peralatan yang canggih seperti dron
mahupun kamera berkapasiti tinggi dalam urusan pemantauan dan pemeriksaan mereka di
Hutan Simpan Kekal ini? Adakah di sana adanya aspek perjawatan yang tersusun? Ini kerana
maklumlah, sekiranya terjadi apa-apa perkara yang tidak diingini, sudah pasti pegawai-
pegawai ini yang akan dipertanggungjawabkan terlebih dahulu.

Saya juga ingin menyentuh berkenaan dengan banjir lumpur di Baling sebagai mana
yang telah disentuh oleh rakan-rakan saya sebelum daripada ini. Kalau boleh, kalau Menteri
dapat memberikan satu hipotesis awal apakah punca sebenar yang berlaku tentang banjir
lumpur ini termasuk membantu mengenal pasti langkah serta jurang yang perlu ditangani
oleh negara.

Kementerian kemudiannya mendakwa tiada aktiviti pembalakan aktif yang dilaporkan
di Hutan Simpan Gunung Inas. Namun, andaian yang paling kuat yang disebut-sebut adalah
kelulusan penanaman durian Musang King yang berdekatan kawasan banjir ini yang telah
diluluskan sebelum daripada ini. Soalan saya, setakat manakah kebenaran dakwaan ini?

Mengambil iktibar daripada banjir Gunung Inas, saya mencadangkan agar Kerajaan
Pusat dapat memperketat elemen laporan Penilaian Kesan Alam Sekitar (EIA) dan
pemantauan secara berkala dengan lebih kerap.

Saya juga ingin menyentuh berkenaan dengan dagangan karbon kredit yang juga
disebut sepintas lalu oleh Menteri sebentar tadi. Saya ingin mencadangkan supaya kerajaan
mempertimbangkan dengan serius untuk memberikan ganjaran kepada negeri-negeri yang

menyimpan hutan dengan kadar keluasan yang tertentu. Jika dapat didedahkan di dalam
