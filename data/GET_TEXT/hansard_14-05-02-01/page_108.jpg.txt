DR. 18.7.2022 102

Saya nak tanya, daripada 2 Disember 2021 itu ada tak kelulusan baharu sampai
sekarang? Kalau Yang Berhormat Menteri sebut, ketika melawat Gunung Inas, saya ikuti
dalam media, disebut tragedi di Baling itu, berkaitan dengan Gunung Inas, tiada kaitan
dengan balak. Balak kebelakangan ini ya, tidak ada.

Akan tetapi pembalakan itu biodiversitinya sudah terganggu lama. Jadi, pembersihan
hutan yang berjalan bertahun-tahun itu telah menjejaskan keupayaan semula jadi hutan untuk
menyerap jumlah hujan yang banyak, menjadikan sungai cetek dan akibatnya peristiwa itu
berlaku. Memang tiada pembalakan sekarang tetapi orang kampung jawab dengan tepat
sekali. Kes yang berlaku di Baling, mereka kata, “Terima kasih kerana hantar kayu depan
rumah kami. Kami tak payah beli kayu api lagi dah. Dia hantar betul-betul depan rumah.” Jadi
kayu itu datang daripada mana? Tentulah pembalakan, bukan sekarang tetapi sebelumnya.

Jadi, saya fikir, berasaskan kepada alasan-alasan itu, saya setuju tetapi hal yang
saya syorkan dengan beberapa pandangan atau cadangan molek dipertimbangkan. Pertama,
pampasan Kerajaan Pusat kepada persekutuan. Kedua, aspek penguatkuasaan yang dah
ada, agensi berkenaan sudah jalan tugas tetapi nampaknya kukunya itu tak begitu
mencengkam. Barangkali ada orang besar di sebalik semua ini.

Ketiga, saya ingin tahu ketika moratorium kelulusan ladang hutan ini telah pun
ditetapkan oleh Majlis Tanah Negara selama 15 tahun, ada tak kelulusan baharu? Sebab ini
berkaitan dengan aspek sama ada kepatuhan terhadap hal yang kita bincangkan. Terima
kasih.

01620

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kulim-Bandar Baharu. Seterusnya saya jemput Yang Berhormat Bakri, kemudian
yang terakhir diikuti oleh Yang Berhormat Merbok. Sila Yang Berhormat Bakri.

4.20 ptg.

Puan Yeo Bee Yin [Bakri]: Terima kasih Tuan Yang di-Pertua kerana memberi
peluang kepada Bakri untuk membahaskan pindaan Akta Perhutangan Negara 1984 dan juga
terima kasih kepada Yang Berhormat Jelutong kerana bagi giliran beliau kepada saya untuk
bahaskan.

Hari ini, saya ingin membincangkan hanya dua perkara yang berkenaan dengan
pindaan akta ini. Pertama adalah pindaan seksyen 11 dan seksyen 12 di mana seksyen 11
adalah berkenaan dengan kuasa pihak berkuasa negeri untuk mengeluarkan kawasan tanah
dari Hutan Simpanan Kekal dan juga seksyen 12 adalah berkenaan dengan penggantian
tanah tersebut.

Bakri berpendapat bahawa pindaan ini walaupun ke arah yang lebih baik di mana
Hutan Simpanan Kekal yang dikeluarkan di suatu tempat mesti diganti di tempat yang lain. la
tidak akan mengatasi masalah forest fragmentation dengan izin iaitu pemecahan hutan di

mana pemecahan kawasan hutan yang besar menjadi cebisan hutan yang lebih kecil. Ini kita
