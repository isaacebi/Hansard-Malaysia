DR. 18.7.2022 97

Tuan Sanisvara Nethaji Rayer a/l Rajaji [Jelutong]: No, Tuan Yang di-Pertua telah
serahkan kepada Yang Berhormat Bakri.

Dato’ Ramli bin Dato’ Mohd Nor [Cameron Highlands]: Because dalam rekod ini
saya tengok Yang Berhormat Bakri.

Tuan Sanisvara Nethaji Rayer a/l Rajaji [Jelutong]: Yang Berhormat Bakri akan
berucap. Terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Seterusnya dipersilakan

Yang Berhormat Parit Buntar.

4.01 ptg

Datuk Seri Dr Mujahid Yusof Rawa [Parit Buntar]: Tuan Yang di-Pertua, saya
hendak tumpukan lima minit ini kepada isu dasar sahaja. Adapun apa yang berlaku di keliling
kita itu, kita tidak payah bincang sebab nampak jelas [Membaca sepotong ayat al-Quran]
Jelas nampak apa yang berlaku di Baling, Yan dan sebelumnya di Pahang dan sebagainya.

Cuma saya hendak minta kepada Yang Berhormat Menteri, daripada segi kerangka
berfikir untuk kita mengatasi isu alam sekitar ini. Pertama saya rasa tidak lengkap kalau kita
tidak melihat isu alam sekitar ini dalam satu kerangka yang lebih besar. Contohnya saya
menyatakan banyak kes yang melibatkan ladang hutan di dalam Hutan Simpanan Kekal.
Semuanya adalah terdorong atas faktor ekonomi, semuanya terdorong atas pendapatan,
semuanya terdorong atas perlukan sumber. / think itu crux of the problem. Akan tetapi kalau
kita tidak ada satu pemikiran yang lebih luas dalam konteks alam sekitar ini, maka kita akan
bersifat secara reaktif, bukan proaktif. Contoh, klausa 11, seksyen 11 menyatakan, kalau
dahulu sebelum dipinda, alhamdulillah. Akan tetapi daripada segi - contohnya, kita ini hanya
reaktif. Dahulu Hutan Simpan Kekal ini kalau hendak buat ladang hutan, jika ada kepentingan
ekonomi, ianya didahulukan. Maka boleh kita buat.

Sekarang sudah diganti, very good, alhamdulillah. Akan tetapi apakah kita
berterusan begini dalam konteks kita bersifat reaksi kepada balak sudah jatuh, orang sudah
mati. Selepas itu dah banjir besar. Baharu, ‘oh kita kena tukar ini, kita kena buat lebih baik’.
So saya rasa pemikiran ini sangat penting, khususnya kepada pembuat dasar. Saya
mencadangkan dalam konteks keperluan ekonomi, untuk memastikan alam sekitar ini
terpelihara, kita kena melaksanakan dasar Environmental, Social and Governance (ESG ).
Apa sahaja dasar kerajaan negeri mahupun Kerajaan Persekutuan, kalau hendakkan hasil
atau segala-galanya, mesti letak dalam kerangka Environmental Social and Governance.
Apa yang berlaku di negeri-negeri yang gondol hutan, bahasa sedapnya nyah hutan, tetapi
sebenarnya gondol dan pajak. Ini kerana hendak balak dan sebagainya. Akhirnya tidak ada
kriteria ESG. Environmental ‘ilek’, sosial soal Orang Asli, Orang Asal di situ tidak diambil kira.
Governance, macam mana keputusan dibuat? Baguslah seksyen 11 kata sekarang kena
buat pendengaran awam, kena buat. lItu, very good, alhamadulillah. Akan tetapi saya
menjangkakan ke hadapan ini, kita akan berhadapan dengan satu lagi musibah yang lebih

besar iaitu musibah Environmental. Kalau tidak ada satu dasar yang lebih...
