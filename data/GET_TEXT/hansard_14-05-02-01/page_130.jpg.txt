DR. 18.7.2022 124

Tuan Sanisvara Nethaji Rayer a/l Rajaji [Jelutong]: So, jangan beza-bezakan
dengan Kedah, dengan Pulau Pinang semata-mata. Kedah ini ialah Kerajaan PAS.

Datuk Seri Takiyuddin bin Hassan: Gurauan lah.

Tuan Sanisvara Nethaji Rayer a/l Rajaji [Jelutong]: Persoalan saya, adakah apa-
apa tindakan akan diambil terhadap Kerajaan Negeri Kedah kerana membenarkan perkara
ini berlaku? Bukan sahaja di Pulau Pinang terjejas. Penduduk-penduduk Baling. Kita
bersimpati dengan mereka.

Datuk Seri Takiyuddin bin Hassan: Yang Berhormat seorang peguam. Kita tahu di
mana kita boleh mendapatkan imbuhan, pampasan dan sebagainya apabila berlaku sesuatu
keadaan.

Tuan Sanisvara Nethaji Rayer a/I Rajaji [Jelutong]: Akan tetapi ini disebabkan oleh
sikap semberono Kerajaan Negeri Kedah, kealpaan Kerajaan Negeri Kedah. Menteri Besar
Kedah yang daripada dahulu telah ugut untuk berhentikan bekalan air di Pulau Pinang.

Datuk Seri Takiyuddin bin Hassan: Itu sudah lain cerita. Itu forum lain lah. Ceramah
boleh lah.

Datuk Seri Dr Mujahid Yusof Rawa [Parit Buntar]: Ini fasal Kedah ini, saya hendak
minta penjelasan sedikit daripada yang di bahas ini. Kerajaan Kedah minta RM100 juta
kepada Federal dari tahun 2008 lagi sebab ia terpaksa simpan hutan kekal di Hulu Muda
kerana takut water catchment area. Saya bertanya bagi pihak orang Kedah. Orang Kedah
tidak tanya daripada PAS. Saya hendak tanya, sudah dapat ke RM100 juta itu ataupun
belum?

Datuk Seri Takiyuddin bin Hassan: Sebagaimana saya sebutkan tadi, mekanisme
yang ada daripada segi pampasan atau ex gratia kepada negeri-negeri sekarang ini hanya
lah melalui EFT dan kita sedang buat pindaan daripada Kumpulan Wang Pembangunan
Hutan. Mungkin selepas ini- Setakat ini, saya tidak ada maklumat sama ada ia diluluskan atau
tidak. Mungkin tidak ada lah kot. Mungkin tidak ada lagi lah.

Tuan Sim Tze Tzin [Bayan Baru]: Yang Berhormat Menteri, sedikit tentang isu di
Kedah. Kerajaan Negeri Pulau Pinang telah mencadangkan. Kita tahu bahawa Kerajaan
Kedah ini sometimes ini bukan di bawah mereka. Akan tetapi menjaga water catchment area
itu memang tanggungjawab negeri Kedah dan mereka tidak menjalankan kerja itu dengan
baik. Itu sebab Kerajaan Negeri Pulau Pinang telah mencadangkan supaya di bawah
kementerian Menteri diwujudkan satu Hulu Muda basin authority supaya sama-sama kita ada
tanggungjawab.

Datuk Seri Takiyuddin bin Hassan: Itu di bawah kementerian lain, Yang Berhormat.
Itu Yang Berhormat boleh bangkitkan di bawah kementerian KASA.

Tuan Sim Tze Tzin [Bayan Baru]: Jadi, mohon Menteri juga bawa dalam Kabinet
untuk luluskan supaya kita ada air yang jernih, air yang bagus untuk negeri Kedah, negeri
Perlis dan juga negeri Pulau Pinang. Ini tiga buah negeri. Sekarang kerajaan negeri gagal.

Datuk Seri Takiyuddin bin Hassan: Kita tahu bahawa Kerajaan Persekutuan

meluluskan peruntukan yang cukup banyak kepada Pulau Pinang, termasuklah Empangan
