DR. 18.7.2022 138

juga Indonesia, di mana nelayan-nelayan kita buat tangkapan ikan di sana. Akan tetapi
selalunya ditahan oleh penguat kuasa dari Indonesia. Nelayan-nelayan Malaysia kita berkata
kita follow apa sempadan negara Malaysia. Kita rakyat Malaysia, kita pergi menangkap ikan
di kawasan perairan Malaysia tetapi ditangkap oleh Indonesia.

Akan tetapi apabila call, APMM lambat. Bot mereka ditahan dan mereka kata rakyat
Malaysia ini hendak cari siapa lagi. Kita ini rakyat Malaysia ikut perundangan undang-undang
negara Malaysia tetapi tidak mendapat pembelaan dan juga tindakan cepat daripada APMM.
Jadi saya mohon Yang Berhormat Menteri /ook into this issue dan perlu mengarahkan APMM
supaya lebih menjaga nelayan-nelayan kita di perairan Malaysia.

Akhir sekali, kita ini cakap tentang isu AKSEM ini adalah isu kedaulatan negara,
sovereignty of the nation. Saya tahu bahawa bukan sekadar udara, laut dan juga darat tetapi
juga ada isu seperti yang dibangkitkan pagi tadi — isu rampasan aset PETRONAS oleh luar
negara, sebuah negara oleh waris Kesultanan Sulu. Ini tidak masuk akal dan saya mohon
supaya kerajaan lebih terbuka menjawab isu-isu yang rakyat ingin tahu. Ini kedaulatan negara
ini.

Saya kasihan dengan Tuan Yang di-Pertua. Saya tahu bahawa Tuan Yang di-Pertua
sebenarnya ingin bahaskan isu ini tetapi kerajaan tidak mahu berbahas. Kerajaan
berselindung di sebalik Tuan Yang di-Pertua dan tidak ingin menjawab persoalan-persoalan
rakyat. Tidak ada isu subjudice. Sebenarnya ini adalah isu sovereignty dan isu sovereignty
ini patut diberitahu kepada rakyat Malaysia kerana mereka berhak tahu dan saya rasa
kerajaan harus tukar sikap ini, dalam sesi ini.

Saya mohon supaya kerajaan jawab isu-isu di mana berpuluh bilion Ringgit Malaysia,
aset negara Malaysia akan disita oleh satu keputusan di Paris. Ini tidak masuk akal. Patutnya
kita bagi RM5,300 sebulan tetapi yang dituntut adalah RM66 bilion. Gila. Malaysia tidak
mempunyai RM66 bilion yang begitu besar untuk membayar kepada seorang waris yang tidak
dikenali. Jadi saya rasa isu ini amat besar, the magnitude is big and it will actually
menjejaskan imej Kerajaan Barisan Nasional - Perikatan Nasional. Saya rasa harus ada
jawapan dalam sesi Dewan ini. Sekian, terima kasih Tuan Yang di-Pertua.

Tuan Yang di-Pertua: Terima kasih Yang Berhormat Bayan Baru. Tolong jangan
kasihan kepada saya. Saya tidak pernah memberi perkenan tentang hasrat saya mahu atau

tidak mahu. Yang Berhormat Sibuti, silakan. Lima minit.

6.19 ptg.

Tuan Lukanisman bin Awang Sauni [Sibuti]: Terima kasih Tuan Yang di-Pertua.
Bismillahi Rahmani Rahim. Assalamualaikum warahmatullahi wabarakatuh. Saya terus pergi
kepada perbahasan berkenaan tentang pembubaran Agensi Kawalan Sempadan Malaysia
dan juga saya bersetuju dengan pandangan rakan-rakan di dalam Dewan ini daripada Yang
Berhormat Beaufort, Yang Berhormat Pontian, Yang Berhormat Batu Kawan, Yang
Berhormat Bayan Baru dan Yang Berhormat Jelutong berkenaan tentang pandangan mereka

terhadap pembubaran Agensi Kawalan Sempadan Malaysia.
