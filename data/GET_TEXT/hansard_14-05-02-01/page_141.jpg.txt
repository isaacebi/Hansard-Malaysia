DR. 18.7.2022 135

dibenarkan untuk meloloskan diri dari negara dan membincangkan penyelesaian skandal
1MDB. What kind of justice is this?

So, saya minta Yang Berhormat Timbalan Menteri untuk memberi penjelasan atas
perkara-perkara yang telah saya bangkitkan. Terima kasih.

Tuan Yang di-Pertua: Terima kasih Yang Berhormat Jelutong. Seterusnya Yang

Berhormat Beaufort. Lima minit Yang Berhormat.

6.05 ptg.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Terima kasih Tuan Yang di-Pertua. Bismillahi Rahmani Rahim. Assalamualaikum
warahmatullahi wabarakatuh.

Saya ingin membangkitkan beberapa perkara yang saya rasa adalah penting. Saya
ingin bertanya, adakah AKSEM ini dibubarkan akan menjamin sempadan negara kita lebih
selamat di bawah jagaan PDRM? Bukanlah kita tidak percaya kepada PDRM, memang
PDRM ini sentiasa menjaga kita selama ini tetapi saya cuma ingin— apakah guaranteenya
yang sempadan kita akan lebih selamat lagi? Sempadan kita ini terlalu panjang. Apatah lagi
kalau kami ini di negeri Sabah itu sempadan lautnya yang begitu jauh dan di antara 1,400
hingga 2,000 kilometer ya. Bukan sahaja di laut, malah di daratan pun kita mempunyai
sempadan.

Kita semua tahu bahawa pencerobohan sentiasa berlaku. Bolosnya orang yang
datang dari negara jiran kita masuk ke negara kita. Begitu juga daripada segi dadah yang
diseludup masuk ke negara kita dan juga penyeludupan keluar barang-barangan kita yang
bersubsidi seperti minyak dan lain-lain dari negara kita, dari negeri Sabah itu dibawa kepada
negara luar. Ini menyebabkan kerugian kepada negara kita, kerugian kepada rakyat kita.
Inilah perkara-perkara yang perlu diberikan perhatian.

Saya ingin tahu juga dengan dipindahkan kawalan sempadan ini kepada PDRM,
adakah kita mempunyai keupayaan yang mencukupi untuk memastikan keselamatan
sempadan kita itu terjaga dengan sebaik-baiknya? Ini kerana setahu sayalah, setakat ini
memang masalah ini adalah suatu masalah yang besar. Sesuatu yang menjadi realliti.

Perbincangan saya dengan beberapa pihak di negeri Sabah mengatakan memang
kita semua bimbang dengan keadaan sempadan kita yang sentiasa dibolosi ini. Mereka
memaklumkan kepada saya bahawa perkara-perkara seperti—_adakah kita mempunyai
anggota yang cukup untuk melaksanakan tugas dan tanggungjawab memandangkan
sempadan kita yang begitu luas, begitu panjang sekali ini dan tempat-tempat banyak yang
boleh dibolosi dengan begitu mudah sekali. Pertama.

Keduanya, apakah perancangan kita bagi kementerian memastikan peralatan untuk
mengawasi sempadan kita dapat disediakan? Adakah peruntukan yang telah difikirkan dan
disediakan untuk memastikan kita mempunyai peralatan-peralatan yang sesuai ini? Ini
kerana kita tidak boleh lagi melakukannya ataupun menjaga sempadan kita dengan cara yang

lama kerana kita tahu cara yang lama itu adalah tidak berupaya untuk menahan
