DR. 18.7.2022 136

penyeludupan keluar, penyeludupan masuk ke dalam negara kita dan juga pembolosan
daripada mereka yang mungkin menjadi pengganas dalam negara kita yang
membimbangkan kita terutama sekali kami rakyat di negeri Sabah.

Jangan cerita tentang orang yang masuk di Wang Kelian dan sebagainya, tetapi kita
bercerita tentang mereka yang masuk untuk menceroboh negara kita ini, yang
membimbangkan kita kalau kita bercakap tentang kedaulatan negara kita. Di sinilah
kedaulatan negara kita perlu dijaga, sempadan kita supaya tidak dibolosi oleh pihak luar.

Kita tidak tahu siapa yang masuk ke dalam negara kita kononnya sebagai
pengganas, sebagai cerita Tanduo dahulu, adakah mereka ini datang sebagai kumpulan kecil
sahaja ataupun mereka ini ditaja oleh pihak-pihak tertentu, kerajaan-kerajaan tertentu. Ini
saya bukan hendak menuduh tetapi ini adalah satu kebimbangan kepada kita. This is not—
dengan izin, bukan sesuatu yang kita reka-reka ataupun fantasy tetapi it is a reality.

Jadi, saya ingin mendapat kepastian daripada pihak kementerian agar bukan sahaja
setakat apa yang dikatakan tadi Pasukan Gerakan Am (PGA) sahaja, adakah PGA ini
mempunyai kekuatan yang boleh mempertahankan sempadan kita. Saya kenal juga PGA ini,
tetapi adakah mereka mempunyai kekuatan Yang Berhormat Timbalan Menteri. Itulah yang
menjadi kebimbangan di hati saya kerana setiap kali saya bertemu dengan pelbagai
kumpulan, inilah yang selalu menjadi cerita kami di Sabah dan saya juga bertanya kepada
pihak tentera, mereka juga mengatakan perkara yang sama.

01810

Jadi kami di Sabah dan Sarawak ini mempunyai sempadan yang begitu besar sekali
yang perlu diberikan perhatian. Selain daripada itu, of course lah tentang tadi apa yang
disebutkan datangnya bahana seperti dadah ke negeri kita yang merosakkan anak-anak
bangsa kita. Begitu ramai sudah anak-anak kampung, anak-anak bumiputera yang menjadi
mangsa dadah ini.

Mereka bila sudah jadi mangsa dadah ini Tuan Yang di-Pertua, seolah-olah tidak
berguna lagi. Mereka tidak boleh berbuat apa-apa pun, hendak mencari pendapatan, belajar
pun tak boleh lagi. Mula berniaga — baik, sampai itu pun jadi rosak binasa. Itu adalah future
kita, masa hadapan mereka. Mereka ini menjadi penagih dadah dibawa dadah ini daripada
luar negara yang masuk membolosi sempadan-sempadan kita.

Sehingga kini, masih belum boleh dapat diselesaikan. Jadi saya minta lah ini
diberikan perhatian dan pastikan apa yang kita laksanakan, lakukan dan dirancang ini betul-
betul dapat memberikan manfaat kepada rakyat dalam negara kita. Terima kasih Tuan Yang
di-Pertua.

Tuan Yang di-Pertua: Terima kasih Yang Berhormat Beaufort. Yang Berhormat

Bayan Baru, silakan.

6.11 ptg.
Tuan Sim Tze Tzin [Bayan Baru]: Terima kasih Tuan Yang di-Pertua. Saya bangun

untuk membahaskan suatu akta untuk memansuhkan Akta Agensi Kawalan Sempadan
