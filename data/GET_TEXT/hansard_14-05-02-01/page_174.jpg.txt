DR. 18.7.2022 168

pesalah memberi kepada mahkamah untuk mengarah mana-mana pesalah yang mempunyai
hukuman penjara tiga bulan dan ke bawah oleh mahkamah. Akan tetapi melalui pindaan ini
mahkamah boleh memberi Perintah Kehadiran Wajib kepada pesalah-pesalah yang
dikenakan hukuman penjara tiga tahun dan ke bawah. Ini menimbulkan persoalan kepada
saya.

Saya memahami tujuan Perintah Kehadiran Wajib ini memberi peluang kepada
pesalah-pesalah untuk menjalankan kehidupan bukan di dalam penjara dan perkhidmatan
kepada masyarakat melalui perintah ini. Akan tetapi perubahan golongan sasaran dari
pesalah yang dipenjara tiga bulan kepada tiga tahun adalah mungkin terlampau drastik dan
perlu diteliti dan mempunyai perbincangan yang lebih mendalam oleh Ahli-ahli Parlimen
sebelum rang undang-undang ini diluluskan.

Rakan-rakan Ahli Parlimen sekalian, saya setuju dengan pelaksanaan Perintah
Kehadiran Wajib ini kerana bukan hanya memberi kebaikan kepada pesalah juga dapat
menjimatkan duit kerajaan daripada segi pengurusan pesalah di penjara. Kita sedia maklum
bahawa kos sehari seorang pesalah di penjara adalah RM35 dan sejak pelaksanaan pada
tahun 2010 hampir 7,000 orang pesalah telah menjalankan Perintah Kehadiran Wajib. Dari
sudut kos, peluasan golongan sasaran dengan kenaikan tempoh kesalahan kepada tidak
lebih tiga tahun mampu menjimatkan kos pengurusan oleh Jabatan Penjara Malaysia.

Cuma saya berharap persoalan-persoalan yang ditimbulkan oleh saya mengenai
pindaan ini dapat diambil perhatian oleh Yang Berhormat Menteri untuk menambah baik
pindaan ini. Saya juga memberi nasihat kepada semua pesalah supaya mereka selepas
menjalani hukuman-hukuman seperti ini tidak mengulangi kesalahan yang sama. Perlu satu
pelajaran yang terakhir. Ini perlu dititikberatkan.

Sama juga saya rasa kerajaan ambil perhatian serius terhadap menjalankan aktiviti-
aktiviti yang sebab mereka dibebaskan dan mereka boleh buat apa sahaja semasa berada di
luar bersama dengan orang awam. Oleh itu saya ucapkan terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Padang Serai.

Dengan sedemikian, saya memutuskan Yang Berhormat Menteri menjawab esok
memandangkan masa sudah cukup. Dengan itu Ahli-ahli Yang Berhormat, Mesyuarat Dewan

hari ini ditangguhkan sehingga 10 pagi hari esok, Selasa ,19 Julai 2022.

[Dewan ditangguhkan pada pukul 8.11 malam]
