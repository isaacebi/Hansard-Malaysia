DR. 18.7.2022 49

Puan Isnaraissah Munirah binti Majilis @ Fakharudy [Kota Belud]: Tuan Yang
di-Pertua, bahas esok. Usul ini bawa esok, Tuan Yang di-Pertua.

Datuk Seri Takiyuddin bin Hassan: Manakala, kesalahan melibatkan hasil utama
hutan bernilai lebih lima meter padu boleh dipenjarakan di antara lima tahun sehingga 20
tahun dan didenda di antara RM100,000 sehingga RM5 juta.

Selain itu, fasal ini juga turut memasukkan kesalahan berkenaan dengan
pengambilan suatu tumbuhan daratan yang dinyatakan dalam Jadual Ketiga kepada Akta
Perdagangan Antarabangsa mengenai Spesies Terancam 2008 [Akta 686] yang membawa
hukuman denda tidak melebihi RM100,000 atau penjara tidak melebihi tujuh tahun atau
kedua-duanya.

Datuk Mohd Azis bin Jamman [Sepanggar]: Minyak kami kamu mahu!

Puan Isnaraissah Munirah binti Majilis @ Fakharudy [Kota Belud]: Tuan Yang
di-Pertua, kali ketiga. Mana bah yang lebih penting ini? Hutan atau kedaulatan negara.

Datuk Mohd Azis bin Jamman [Sepanggar]: Hasil kami kamu mahu!

Puan Kasthuriraani a/p Patto [Batu Kawan]: Decision.

Puan Isnaraissah Munirah binti Majilis @ Fakharudy [Kota Belud]: Tarik balik.

Puan Maria Chin binti Abdullah [Petaling Jaya]: Tarik balik dan bincang esok.

Tuan Ma'mun bin Sulaiman [Kalabakan]: Tarik balik.

Puan Maria Chin binti Abdullah [Petaling Jaya]: Tarik balik perintah dan bincang
esok. Tuan Yang di-Pertua.

Datuk Mohd Azis bin Jamman [Sepanggar]: Harta MARA juga mahu dirampas,
Tuan Yang di-Pertua.

Datuk Seri Takiyuddin bin Hassan: Fasal 10 bertujuan untuk memasukkan seksyen
baharu 19A dengan memberi pengarah kuasa bagi mengeluarkan atau membaharui mana-
mana lesen atas arahan pihak berkuasa negeri.

Puan Maria Chin binti Abdullah [Petaling Jaya]: Yang Berhormat Menteri boleh
berhenti dan dengar suara Dewan ini.

Datuk Seri Takiyuddin bin Hassan: Fasal 11 bertujuan untuk meminda subseksyen
21(1) Akta 313 untuk mengenakan suatu tempoh maksimum bagi lesen yang dikeluarkan di
bawah Akta 313 iaitu tidak melebihi 12 bulan.

Puan Isnaraissah Munirah binti Majilis @ Fakharudy [Kota Belud]: Tuan Yang
di-Pertua, ini kali ketiga sudah saya bawa usul ini tetapi rejected.

Sekarang ini aset PETRONAS kena rampas. Kamu mahu tunggu apa? Sampai
Sabah hilang dari Malaysia, baru kamu hendak bertindak?

Datuk Mohd Azis bin Jamman [Sepanggar]: [Tidak jelas] juga dalam bahaya Tuan
Yang di-Pertua. [Dewan riuh]

Puan Isnaraissah Munirah binti Majilis @ Fakharudy [Kota Belud]: Apakah yang
sampai tahap mana yang baru kamu terima? Bahas ini perlu disegerakan. Ini soal kedaulatan

negara bukan fasal hutan bah.
