DR. 18.7.2022 115

rondaan dan pemantauan dijalankan bermula Januari sehingga Disember tahun 2021 iaitu
tahun lepas ya.

Keduanya, menjalankan operasi tangkapan gajah di mana sebanyak 23 ekor gajah
konflik. Yang Berhormat Jelutong, banyak ya gajah di Kluang. Tindakan apa ini, telah
ditangkap dan dipindahkan dari tahun 2015 sehingga tahun 2021 direkodkan di Kluang
sahaja, 23 ekor. Disamping itu, mengadakan program kesedaran awam menerusi sesi dialog
dan perbincangan bertujuan memberi kesedaran kefahaman kepada penduduk.

Ini pun penting juga dalam pengurusan konflik manusia dan gajah, ada kaedah-
kaedah dia supaya tidak berlaku konflik ini. Begitu juga PERHILITAN telah memasang 11 unit
kolar satelit bagi memantau pergerakan kumpulan gajah. Biasa di telinga gajah ya. Gajah
yang menimbulkan konflik di negeri Johor bagi tempoh tahun 2019 hingga tahun 2021.

Terakhirnya, kerajaan juga melalui PERHILITAN telah menubuhkan Johor Elephant
Sanctuary (JES) yang akan siap sepenuhnya dijangka pada tidak lewat dari tahun 2025 dan
ini dapat membantu mengurangkan konflik gajah di negeri Johor khususnya di Kluang.

Yang Berhormat rakan saya Yang Berhormat Hulu Langat membangkitkan mengenai
Program Pembangunan Ladang Hutan di bawah KeTSA yang juga dibangkitkan oleh ramai
Ahli-ahli Yang Berhormat. Saya ingin memaklumkan bahawa penubuhan ladang hutan
dibenarkan dalam Hutan Simpanan Kekal oleh pihak berkuasa negeri adalah berdasarkan
peruntukan seksyen 16 Akta Perhutanan Negara. Ini ada peruntukan yang membenarkan
kerajaan negeri menubuhkan ladang hutan ini.

1700

Buat masa ini, ini rekod ya. Seluas 439,189 hektar dalam Hutan Simpan Kekal telah
diluluskan oleh Majlis Tanah Negara ke-68 pada tahun 2012 untuk dijadikan zon penubuhan
ladang hutan di Semenanjung dan sehingga kini seluas 213,522.19 hektar atau 48.62 peratus
telah dibangunkan. Kurang daripada 50 peratus yakni yang dibangunkan sebagai ladang
hutan di Semenanjung. Itulah rekod yang kita ada.

Pembangunan dan penubuhan ladang hutan di negeri-negeri perlu mematuhi
keluasan zon yang telah diluluskan dan dikawal rapi oleh Jabatan Perhutanan dan sekiranya
penanaman spesies komoditi dan lain-lain pokok pertanian spesies bukan berkayu dalam
kawasan ladang hutan tidak dikawal, ia akan memberi kesan terhadap pensijilan hutan
sekiranya terdapat ketidakpatuhan. Itu kesannya.

Saya juga ingin maklumkan bahawa— ini penting. Sebagai rekod Dewan ini. Pada
Mesyuarat Majlis Tanah Negara ke-79 pada 2 Disember 2021 dan juga disebut oleh beberapa
orang Ahli Yang Berhormat tadi telah bersetuju melaksanakan moratorium selama 15 tahun
kelulusan baharu ladang hutan dalam zon penubuhan ladang hutan HSK Semenanjung
Malaysia.

Maknanya untuk kelulusan baharu oleh kerajaan negeri tidak dibenarkan lagi.
Selama 15 tahun. Saya ingin maklumkan kepada Dewan ini bahawa kerajaan negeri terikat
dengan keputusan ini kerana MTN juga dihadiri oleh Yang Amat Berhormat Menteri-menteri

Besar dan Ketua Menteri dan meluluskannya di dalam Majlis Tanah Negara Disember 2021.
