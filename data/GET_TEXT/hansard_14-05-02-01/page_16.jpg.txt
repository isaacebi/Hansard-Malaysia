DR. 18.7.2022 10

melalui Pasukan Khas Jihad Tangani Inflasi dan Majlis Tindakan Sara Hidup Negara. Soal
dia, penjelasan panjang lebar ialah pendekatan yang konvensional yang lama tidak ada suatu
kesediaan membawa suatu perubahan struktur. Umpamanya Yang Amat Berhormat Perdana
Menteri menyebut kos import tinggi. Itu kerana ringgit merudum. Ada pendekatan untuk
memperkukuh nilai ringgit supaya jumlah import itu tidak meningkat.

Kemudian, soal subsidi minyak. Kita mampu menurunkan harga minyak kalau
pendekatan itu secara tersasar. Sekarang ini manfaat minyak itu diperoleh oleh semua,
walhal warga asing disebut oleh Yang Amat Berhormat Perdana Menteri dan juga T20. Jadi
kalau kita cap katalah B60, maka kita masih boleh mengurangkan subsidi dan menurun bagi
kadar yang lebih rendah bagi B40 umpamanya. Itu yang saya usulkan.

Kemudian disebut tentang inflasi. Inflasi in) Yang Amat Berhormat Perdana Menteri,
ikut kita hendak guna basket apalah. Kalau barang makanan tiada siapa di Malaysia yang
percaya harga barang makanan itu 28 peratus atau empat peratus atau enam peratus. Pergi
sahaja pasar, saya pergi pasar Kerinchi baharu ini, memang lebih daripada lapan peratus.
[Tepuk]

Kalau ikut kajian umum, lain. Jadi mesti realistik pada kita. Beban yang ditanggung
oleh rakyat ini sangat berat dan saya percaya Yang Amat Berhormat Perdana Menteri pernah
menyentuh hal ini beberapa kali. Soalnya apa tindakan? Umpamanya peruntukan. Laporan
Ketua Audit Negara mengatakan terus ada ketirisan dan kebocoran. Sebutlah RM70 bilion,
sampai betul kepada kumpulan sasar itu, boleh jadi RM50 bilion, boleh jadi RM60 bilion. Apa
tindakan ke arah itu?

Kemudian saya usulkan tentang umpamanya minyak masak kelapa sawit ini.
Mengapa tidak ada kesediaan menekan syarikat-syarikat besar yang untungnya berbilion
ringgit dan memastikan ada kuota penjualan dalam negeri dengan harga yang lebih rendah,
bukan harga pasaran antarabangsa? Kalau kita buat begitu, dia masalah subsidi ini boleh
dikurangkan tetapi harga itu akan rendah.

Akan tetapi nampaknya kerajaan tidak bersedia untuk mengambil tindakan
menggesa dan mendesak syarikat-syarikat besar yang untungnya besar. Kalau dia pengeluar
kecil untung ratusan ribu setahun, saya tidak mahu ganggu. Akan tetapi syarikat-syarikat
besar yang untungnya berbilion ringgit dari kesengsaraan rakyat. Apa masalahnya hendak
letakkan kuota 10 peratus hingga 15 peratus supaya memaksa mereka menjual dengan
harga yang lebih rendah kepada rakyat.

Jadi, ini saya harap Yang Amat Berhormat Perdana Menteri boleh memberi
penjelasan tindakan yang diambil secara menyeluruh dan tidak hanya bicara soal subsidi
termasuk subsidi kepada orang kaya.

Dato’ Sri Ismail Sabri bin Yaakob: Terima kasih Yang Berhormat. Daripada segi
subsidi bersasar, saya pun sudah sebut tadi bermula daripada beberapa kerajaan sudah
tetapi sampai sekarang masih belum boleh dilaksanakan dan kerajaan hari ini juga telah pun

dan sedang merangka subsidi bersasar tersebut. Akan tetapi mekanisme supaya tidak ada
