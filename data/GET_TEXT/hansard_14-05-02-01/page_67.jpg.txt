DR. 18.7.2022 61

Berhormat Parit Buntar, Yang Berhormat Tebrau, Yang Berhormat Kulim-Bandar Baharu,
Yang Berhormat Jelutong dan yang ke-20 Yang Berhormat Merbok. Saya mulakan dengan
menjemput Yang Berhormat Baling untuk memberikan pembahasannya. Silakan Yang
Berhormat Baling.

12.34 tgh.

Datuk Seri Panglima Abdul Azeez bin Abdul Rahim [Baling]: Terima kasih Tuan
Yang di-Pertua. Assalamualaikum warahmatullahi wabarakatuh, salam Keluarga Malaysia.

Alhamdulillah, Baling diberikan peluang untuk memulakan perbahasan pindaan Rang
Undang-undang Perhutanan Negara 1984. Kita semua sedia maklum baru-baru ini Baling
telah menerima musibah tragedi aliran puing, debris flow dan banjir lumpur atau istilah orang
tempatan kepala air yang paling dahsyat dalam sejarah lebih 100 tahun yang telah berlaku
pada 4 Julai baru-baru ini. Saya hendak ucapkan terima kasih kepada Tuan Yang di-Pertua
yang sempat menziarahi keluarga mangsa yang telah terkorban.

Musibah ini telah mengorbankan tiga nyawa dan ramai mangsa yang telah hilang
tempat tinggal sekelip mata. Justeru, dengan izin Tuan Yang di-Pertua, saya ingin mengajak
semua Ahli-ahli Yang Berhormat dalam Dewan yang mulia ini serta petugas-petugas yang
beragama Islam untuk menghadiahkan Ummul Kitab kepada ketiga-tiga mangsa terkorban
ini iaitu Puan Nurul Anis Abu Hassan, Puan Salmah Mat Akib dan saudara Khairul Ikhwan
Nor Azman yang telah terkorban malah berpeluk-pelukan dalam— ke dalam air tersebut pada
pagi yang seharinya. Al-Fatihah. [Bertafakur]

Dengan hadiah Al-Fatihah ini, moga-moga roh mereka dicucuri rahmat dan
ditempatkan bersama orang-orang yang soleh, insya-Allah. Oleh sebab Gunung Inas adalah
satu hutan simpan yang kemudiannya telah dibangunkan dan dikeluarkan tanaman hutan
dari situ, untuk menanam Musang King. Kalau kita tahu sejarahnya, ladang rakyat telah
dilahirkan pada seawal tahun 2008 yang mana pada waktu itu hanya dibenarkan tanam
spesies hutan ataupun timber latex clone yang sepatutnya ditanam pada waktu itu.

Akhirnya, akibat setelah beberapa kali pilihan raya dan telah ditukar kepada Musang
King yang mana kita melihat dalam media sosial ada syarikat-syarikat yang telah
memaklumkan bahawa mereka telah mendapat satu tanaman kawasan Musang King
terbesar dalam dunia iaitu di Gunung Inas di kawasan kami.

Tuan Yang di-Pertua, kalau kita tengok balik apa yang telah berlaku pada hari ini dan
apa yang dibawa usul pindaan Perlembagaan undang-undang oleh Yang Berhormat Menteri
iaitu Akta Perhutanan Negara 1984 atau Akta 313, saya ingin menyentuh berkaitan dengan
seksyen 11 dan seksyen 12, ia amat bertepatan dengan apa Yang Berhormat sentuh tadi.
Saya meneliti dan saya dengar. Nasib baik saya duduk di sebelah sini. Saya dapat
mendengar setiap apa yang telah diperkatakan oleh Yang Berhormat Menteri.

Tertakluk kepada seksyen 12, pihak berkuasa negeri boleh mengeluarkan mana-
mana kawasan tanah daripada sesuatu Hutan Simpan Kekal. Pihak berkuasa negeri

hendaklah sebelum mengeluarkan mana-mana kawasan tanah daripada sesuatu Hutan
