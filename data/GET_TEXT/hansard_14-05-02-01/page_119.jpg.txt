DR. 18.7.2022 113

Ini pada menzahirkan bahawa hasrat kerajaan, Wang Kumpulan Simpanan
Pembangunan Hutan yang sebelum ini tidak boleh dibayar kepada tujuan-tujuan lain
melainkan tujuan di bawah seksyen 58 ini sahaja tidak termasuk pengekalan hutan simpan,
menguruskan hutan simpan. Sekarang ini sudah dimasukkan menggantikan ‘hutan lipur
kepada ‘hutan simpan’.

Ini juga menunjukkan bahawa kerajaan negeri memberikan peruntukan yang tertentu
berdasarkan seksyen 58 ini sebagai insentif dan imbuhan kepada negeri-negeri yang
mengekalkan Hutan Simpanan Kekal ini selain daripada EFT. Itu yang penjelasan saya
kepada...

Dato’ Sri Hasan bin Arifin [Rompin]: Sedikit, sedikit.

Datuk Seri Takiyuddin bin Hassan: ...yang dibangkitkan oleh Yang Berhormat
Bakri. Ya.

Dato’ Sri Hasan bin Arifin [Rompin]: Pencelahan.

Datuk Seri Takiyuddin bin Hassan: Ya, Yang Berhormat Rompin.

Timbalan Yang di-Pertua [Dato' Mohd Rashid Hasnon]: Yang Berhormat Rompin,
sila.

Dato’ Sri Hasan bin Arifin [Rompin]: Seperti Yang Berhormat Kulim-Bandar Baharu
beritahu bahawa masalah negeri ini adalah masalah ekonomi. Kalau kita lihat angka-angka
yang disebut oleh Yang Berhormat Menteri tadi, angkanya terlalu kecil berbanding dengan
nilai hutan.

Jadi, pampasan itu harus lebih besar jumlahnya. Katalah seribu ekar dikekalkan
dalam masa 25 tahun, kita tidak minta Kerajaan Persekutuan membayar sejumlah yang
besar. Maknanya dalam masa 25 tahun itu katalah RM100 juta katalah ya. Ini Kerajaan
Persekutuan boleh membayar dalam 25 tahun itu RM100 juta kepada kerajaan negeri.

Ini jumlahnya terlalu kecil berbanding dengan keperluan ekonomi bagi negeri-negeri.
Jadi, jumlahnya harus besar dan harus dalam masa yang tempoh 25 tahun umpamanya atau
30 tahun dan tidak membebankan Kerajaan Persekutuan. Akan tetapi, kerajaan negeri tahu
jaminan pendapatan daripada hasil hutan yang dikekalkan oleh mereka. Jumlahnya harus
besar Yang Berhormat Menteri.

Datuk Seri Takiyuddin bin Hassan: Terima kasih Yang Berhormat Rompin. Saya
hendak menyentuh juga dalam Akta Perhutanan Negara yang sedia ada ini, ada peruntukan
berkaitan dengan Kumpulan Wang Pembangunan Hutan yang saya sebutkan tadi yang mana
kita tahu bahawa Kumpulan Wang Pembangunan Hutan ini salah satu dia punya punca
pendapatannya adalah daripada ses pembangunan hutan.

Ses pembangunan hutan ini adalah seumpama satu yuran yang ditetapkan oleh
pihak berkuasa negeri menetapkan ses ataupun dipanggil ses pembangunan hutan
mengenai apa-apa hasil hutan yang dikeluarkan dari hutan itu. Saya percaya peruntukan
seksyen 58 ini dibuat berdasarkan bahawa Kumpulan Wang Pembangunan Hutan akan
menjadi bertambah besar apabila ia merangkumi insentif kepada Hutan Simpanan Kekal.

Saya percaya begitu.
