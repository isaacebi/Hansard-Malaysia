DR. 18.7.2022 68

air tak boleh minum. Mandi jenazah pun dengan selut. Perkara ini semua berlaku pada tahun
2019, puncanya berlaku pada tahun 2019 sehingga kini, akhirnya hancur sudah, meninggal
sudah rakyat kami. Kawasan-kawasan yang ada, yang Tuan Yang di-Pertua pergi pada hari
tersebut, itu bukan kawasan sebenarnya. Kawasan yang Tuan Yang di-Pertua tengok macam
Sungai Pahang, tidak betul. Itu adalah apa yang berlaku. Yang Berhormat Pontian datang,
betul.

Apa yang berlaku di situ hanya 30 kaki sahaja charok itu dan Lata Celak di antara
lata yang paling cantik dan indah di dalam Daerah Parlimen Baling tetapi hari ini hancur.
Landskapnya berubah, 1,059 buah rumah hancur, barang-barang 100 peratus, 18 buah
rumah dihanyutkan air dalam 20 saat. Kayu balak turun dari gunung hentam rumah, hentam
jambatan. Lebih daripada tujuh buah jambatan putus. Jadi, ini semua telah berlaku. Motosikal
sahaja Tuan Yang di-Pertua, dalam sungai lebih 2,000 buah motosikal. Jadi, ini kerana siapa?

Jadi hari ini, titik permulaan yang kita nak buat, saya merayu kepada Tuan Yang di-
Pertua, saya merayu agar Yang Berhormat Menteri ambil nota, berilah kuasa ini. Kuasa
bukan sekadar 100 peratus, seksyen 11 dan seksyen 12 menyatakan perkara tersebut
hanyalah di bawah kerajaan negeri. Kuasa kerajaan negeri harus diberikan peluang kepada
Kerajaan Pusat untuk bersama-sama memutuskan sebarang perubahan ataupun sebarang
pertukaran hutan selepas ini.

Oleh kerana apa? Bila jadi sahaja masalah bencana, kerajaan negeri waima hatta
negeri Selangor ke, negeri Pahang ke, Negeri Sembilan ke atau mana-mana negeri, mereka
tak mampu sebab terlalu besar dan perlu diselesaikan dalam masa yang cepat.

Timbalan Yang di-Pertua [Dato’ Mohd Rashid Hasnon]: Yang Berhormat, masa
dah tamat dah.

Datuk Seri Panglima Abdul Azeez bin Abdul Rahim [Baling]: Jadi, saya merayu,
selepas ini berikanlah kuasa ini, kongsilah kepada negeri.

Tuan Wong Chen [Subang]: Tuan Yang di-Pertua. Brother, Yang Berhormat Baling.
Saya faham Yang Berhormat Baling ini memang banyak emosi dalam perkara ini, dah cukup
masa tetapi / give you four minutes to finish. No point for me to start my new speech halfway.

Datuk Seri Panglima Abdul Azeez bin Abdul Rahim [Baling]: Thank you, thank
you brother.

Tuan Wong Chen [Subang]: Boleh Tuan Yang di-Pertua? Terima kasih. Minta izin
daripada Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Dengan izin Tuan Yang
di-Pertua. Sila, habiskan sampai pukul 1.

Datuk Seri Panglima Abdul Azeez bin Abdul Rahim [Baling]: Thank you, very kind
of you sebab saya pun ada beberapa perkara lagi yang saya hendak sebut. Jadi, saya harap
Tuan Yang di-Pertua, dengan memasukkan bidang kuasa Kerajaan Persekutuan dalam hal
ehwal Hutan Simpan Kekal dan tanah kuari Hulu Selangor dan tanah tinggi ini, contoh
pembangunan kuari di kawasan saya di Padang Che Mas di Gunung Baling. Ini semuanya

patut dimasukkan dalam akta-akta supaya boleh dipinda. Membangunkan agensi Kerajaan
