DR. 18.7.2022 137

Malaysia 2017. Kita tahu bahawa Akta AKSEM ini baru diluluskan lebih kurang lima tahun
yang lalu, Disember 2017. Dalam masa yang begitu singkat, AKSEM ini telah dibubarkan. Itu
menjadi titik persoalan kepada kita semua. Saya rasa isu yang paling utama ialah isu effective
border protection. Bagaimana kita boleh menjadikan dan menjaga sempadan negara kita
dengan lebih efektif.

Jadi saya dengar dengan lebih teliti apa yang dibangkitkan oleh Yang Berhormat
Pontian, Yang Berhormat Jelutong dan juga Yang Berhormat Beaufort. Semua mempunyai
persoalan dan rasa ragu-ragu tentang pemansuhan Akta AKSEM ini. Jadi saya ingin minta
Yang Berhormat Menteri jelaskan kenapa, apa rasional, apakah perkara-perkara yang
dipertikaikan — effectiveness of AKSEM. Ini kerana kita tahu bahawa setiap agensi ini apabila
ditubuhkan sememangnya sudah menjalankan pelbagai kajian feasibility dan akhirnya
membuat keputusan untuk menubuhkan AKSEM.

Akan tetapi tiba-tiba dimansuhkan. Jadi saya mahu penjelasan yang sangat jelas,
rasionalnya untuk mansuhkan. Jadi adakah AKSEM ini memang gagal? Gagal sebab apa?
Inilah isu yang kita perlu tahu kerana kita tahu bahawa sekarang kita balik kepada sebelum
tahun 2017 di mana border protection ini dijalankan oleh polis, masing-masing dengan
Kastam Diraja dan juga dengan imigresen. Masing-masing sama ya, sekarang gostan balik
kepada 2017.

Jadi isunya kita ini tahu bahawa silo mentality, jabatan tidak berhubung dengan suatu
jabatan dan sekarang Yang Berhormat Menteri cadangkan jawatankuasa penyelaras.
Sebenarnya jawatankuasa penyelaras ini ia bukan bermesyuarat selalu. Akan tetapi kalau
kita tahu bahawa masalah sempadan ini, ia everyday ongoing. Ada pelbagai masalah. Jadi
penyelarasan kalau IGP tidak dapat mempengerusikan, maka tidak berjalan jawatankuasa
tersebut. Jadi ada isu effectiveness dari segi itu.

Kalau kita tengok negara maju yang lain, mereka telah menubuhkan single agency.
Contohnya US Custom and Border Protection, sangat efektif. Saya ingin bangkitkan di sini
bahawa pada 26 Disember 2019, semasa itu di bawah Menteri Dalam Negeri, Yang
Berhormat Pagoh. Dia telah mengumumkan bahawa kerajaan akan menubuhkan suatu
single agency, dengan izin, “the government has accepted the proposal to set up a sole body
responsible for guarding the country’s gateways and wanted it to be set up as soon as
possible.”

Maksudnya ada single agency yang merangkumi semua — udara, darat, laut. Semua
sekali, Sabah dan Sarawak, Semenanjung Utara di Thailand dan juga Singapore. Kenapa
single agency ini gagal? Adakah feasibility sudah dibuat dan saya rasa saya baca sebenarnya
kerajaan telah membelanjakan banyak untuk mengkaji single agency ini. Saya hendak tahu,
adakah akan datang kerajaan akan tubuhkan single agency ini untuk border protection,
selesaikan semua benda-benda isu border protection ini.

Isu yang kedua yang saya ingin bangkitkan adalah sebab KDN ini ia — sedikit Tuan
Yang di-Pertua, adalah isu bot-bot nelayan yang ditahan oleh agensi penguatkuasaan

daripada Indonesia. Kita tahu bahawa ada dispute water terutamanya di negeri Perak dan
