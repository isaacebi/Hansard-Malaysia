DR. 18.7.2022 28

Kedua-dua ini iaitu sebanyak RM10.242 bilion ialah 0.5 peratus daripada keseluruhan jumlah
perdagangan global Malaysia.

Umum mengetahui bahawa gangguan kepada rantaian bekalan akan mempengaruhi
sektor perdagangan dunia dan Malaysia tidak terkecuali. Sejak tercetusnya konflik pada 24
Februari 2022, ternyata bilangan eksport antara Malaysia dengan Rusia dan Ukraine
merekodkan penurunan. Walau bagaimanapun, penurunan hanya memberikan kesan
minima kepada prestasi keseluruhan sektor eksport Malaysia.

Sumber import terbesar Malaysia daripada Rusia ialah petroleum dan arang batu.
Manakala Malaysia mengimport gandum dan bijiran serta minyak bunga matahari dari
Ukraine.

Industri pembuatan cip tempatan telah terkesan akibat konflik ini. Malaysia
menyumbang sebanyak 13 peratus kepada sektor pengujian dan pembungkusan cip dunia.
Sektor ini terkesan kerana Rusia dan Ukraine merupakan pengeluar bagi neon dan paladium
iaitu. bahan utama dalam pembuatan semikonduktor. Hal ini akan menyebabkan
pengurangan eksport komponen tersebut ke pasaran dunia, terutamanya di Eropah.

Kerajaan melalui MITI khususnya, secara berterusan melaksanakan langkah-
langkah proaktif untuk mengurangkan kesan sporadik ke atas ekonomi negara akibat
daripada konflik Rusia dan Ukraine. Antara lain, kerajaan komited untuk melonjakkan prestasi
perdagangan antarabangsa dan pelaburan negara dengan menggalakkan penerokaan
pasaran baharu bersama negara-negara dagang yang tidak terlibat dalam konflik tersebut.
Ini dilaksanakan melalui komitmen konsesi-konsesi tarif di bawah 16 perjanjian perdagangan
bebas yang berkuat kuasa dan telah diratifikasi oleh Malaysia, knususnya dengan negara
sumber bagi bahan mentah atau separa mentah atau telah diproses, industri pembuatan
produk eksport Malaysia.

#1130

Selain itu, melalui MITI juga kerajaan sentiasa menggalakkan industri tempatan untuk
mempelbagaikan produk pengganti eksport bagi merebut peluang-peluang permintaan
pasaran baharu yang wujud akibat konflik tersebut.

Akhirnya, Tuan Yang di-Pertua saya hendak bagi satu contoh. Misalnya semasa
Yang Amat Berhormat Perdana Menteri melawat Turki baru-baru ini, antara yang
dibincangkan ialah soal keselamatan atau sekuriti makanan dan bagaimana sekiranya boleh
diadakan dan diadakan reverse investment berkaitan dengan produk-produk makanan di
Turki untuk memenuhi sebahagian daripada keperluan bekalan makanan di Malaysia. Terima
kasih.

Tuan Yang di-Pertua: Terima kasih. Silakan Yang Berhormat.

Tuan Mohamad bin Sabu [Kota Raja]: Tuan Yang di-Pertua, ada atau tidak lagi
barang yang kita telah order dari Ukraine yang tergendala kerana peperangan ini untuk
sampai ikut jadual?

Perkara kedua, saya hendak sebut di sini iaitu kerajaan untuk memastikan rantau ini

tidak akan terlibat secara langsung dalam pergolakan. Apakah tindakan Keluarga Sultan Sulu
