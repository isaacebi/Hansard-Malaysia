DR. 18.7.2022 25

gulung tikar dan keadaan ini semakin parah dengan keadaan inflasi yang melanda dunia
serta kenaikan harga minyak dan masalah kekurangan pekerja.

Yang Berhormat Timbalan Menteri, keadaan ini sangat memberikan impak negatif ke
atas sektor industri negara dan pasti banyak projek-projek kerajaan yang sakit.

Soalan saya, mohon Yang Berhormat Timbalan Menteri jelaskan apakah langkah-
langkah yang diambil bagi membantu kontraktor-kontraktor kecil khususnya D1 dan D3 yang
terkesan dengan kenaikan harga barang untuk meneruskan projek-projek mereka?

Apakah tindakan yang diambil oleh pihak kementerian bagi memastikan projek-
projek yang tenat, yang disebut tadi ada 84 daripada 696 bilangan projek di seluruh negara,
supaya dapat menyiapkan projek-projek yang telah dilaksanakan dan sedang dilaksanakan
untuk memberi manfaat kepada kesejahteraan rakyat?

Terima kasih Tuan Yang di-Pertua.

Datuk Arthur Joseph Kurup: Terima kasih Yang Berhormat Igan. Sepertimana yang
dikatakan tadi, isu kenaikan harga bahan binaan ini merupakan isu global yang dialami oleh
seluruh dunia.

Akan tetapi walau bagaimanapun, —_agensi-agensi kerajaan yang
dipertanggungjawabkan untuk melaksanakan projek-projek kerajaan sebelum sebuah projek
itu diaward, kita akan menggunakan anggaran jabatan yang mengambil kira faktor seperti
lokasi, keadaan tapak dan harga pasaran semasa untuk memastikan bahawa apabila
pelawaan tender ataupun sebut harga itu dibuat, ia ialah pada harga yang munasabah untuk
memastikan projek itu dapat disiapkan.

01120

Pada masa yang sama, beberapa usaha sebagai contoh, di bawah agensi Lembaga
Pembangunan Industri Pembinaan Malaysia (CIDB). Kita juga telah mewujudkan satu
program yang dinamakan Accelerated Program yang khusus kepada kontraktor belia yang
baharu dalam gred G1 sehingga ke G4.

Melalui kursus meningkatkan kapasiti ini, kita juga memberikan on the job training, di
mana peruntukan sebanyak RM10 juta telah disediakan. Kontraktor golongan belia ini,
apabila dia tamat kursus ini, dia akan ditawarkan untuk menyertai projek-projek kerajaan
bernilai RM200 juta dan dilaksanakan dengan tujuh rakan strategik seperti JPM, KPLB,
KPKT, KWP, MAFI, KSM dan juga KBS.

Tuan Ma’mun bin Sulaiman [Kalabakan]: Kalabakan.

Tuan Yang di-Pertua: Yang Berhormat Pokok Sena, silakan. Pokok Sena.

Dato’ Mahfuz bin Haji Omar [Pokok Senaj: Baik, terima kasih Tuan Yang di-Pertua.
Saya hendak dapatkan penjelasan, bukan soal projek lambat siap tetapi projek tidak mula-
mula lagi. Walaupun sudah hampir 15 tahun diisytiharkan untuk projek naik taraf dan
pembesaran jalan di persimpangan Jalan Hutan Kampung dengan Jalan Langgar menuju ke
jalan di jambatan Kepala Batas iaitu sempadan dengan kawasan Kubang Pasu. Jalan ini telah
memberikan satu kesan.
