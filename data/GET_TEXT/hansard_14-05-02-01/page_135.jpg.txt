DR. 18.7.2022 129

Fasal 3 akta yang dicadangkan bertujuan untuk mengadakan peruntukan bagi
pemansuhan Akta Agensi Kawalan Sempadan Malaysia 2017 dan pembubaran Agensi
Kawalan Sempadan Malaysia di sebabkan oleh perubahan dasar kerajaan bahawa fungsi
Agensi Kawalan Sempadan Malaysia akan dilaksanakan oleh pasukan Polis Diraja Malaysia.

Fasal 4 akta yang dicadangkan memperuntukkan bahawa seseorang yang dilantik
sebagai pegawai Agensi di bawah Akta Agensi Kawalan Sempadan Malaysia 2017 sebaik
sebelum tarikh permulaan kuat kuasa akta ini hendaklah terhenti menjadi pegawai Agensi
pada tarikh permulaan kuat kuasa akta ini. Tuan Yang di-Pertua, saya mohon
mencadangkan.

Tuan Yang di-Pertua: Terima kasih Yang Berhormat Timbalan Menteri. Ada siapa
yang menyokong?

Timbalan Menteri Dalam Negeri Il [Datuk Jonathan bin Yasin]: Saya menyokong.

Tuan Yang di-Pertua: Terima kasih Yang Berhormat. Ahli-ahli Yang Berhormat,
masalah di hadapan Majlis ialah rang undang-undang bernama suatu akta untuk
memansuhkan Akta Agensi Kawalan Sempadan Malaysia 2017 [Akta 799] untuk
membubarkan Agensi Kawalan Sempadan Malaysia yang ditubuhkan di bawah akta itu dan
untuk mengadakan peruntukan bagi perkara yang berkaitan dibacakan kali yang kedua
sekarang dan terbuka untuk dibahas.

Saya telah mendapat senarai pembahas. Ada 12 orang. Akan dimulakan oleh Yang
Berhormat Pontian.

Dato’ Mahfuz bin Haji Omar [Pokok Sena]: Minta tambah satu.

Tuan Yang di-Pertua: Maaf, sekejap. Akan dimulakan oleh Yang Berhormat Pontian
selaku pembahas pertama, 10 minit. Yang Berhormat Jelutong juga 10 minit, diikuti yang
Yang Berhormat Beaufort, Yang Berhormat Bayan Baru, Yang Berhormat Sibuti, Yang
Berhormat Pulai, Yang Berhormat Pasir Mas, Yang Berhormat Tuaran, Yang Berhormat
jempol, Yang Berhormat Bukit Bendera, Yang Berhormat Simpang Renggam, Yang
Berhormat Padang Serai. Yang Berhormat Pokok Sena, ya.

Dato’ Mahfuz bin Haji Omar [Pokok Sena]: Pokok Sena minta sedikit.

Tuan Yang di-Pertua: Ya, saya jemput yang Pontian selaku pembahas pertama, 10

minit Yang Berhormat.

5.44 ptg.

Datuk Seri Haji Ahmad bin Haji Maslan [Pontian]: Assalamualaikum
warahmatullahi wabarakatuh, salam sejahtera dan selamat petang. Terima kasih pada Tuan
Yang di-Pertua yang memberikan peluang untuk saya memberikan pandangan-pandangan
mengenai pembubaran Agensi Kawalan Sempadan Malaysia (AKSEM).

Ada beberapa persoalan utama yang ingin saya tanyakan kepada Yang Berhormat
Timbalan Menteri. Pertama, apabila satu-satu agensi dibubarkan maka kita ingin melihat
sejarah agensi itu ditubuhkan. Ditubuhkan mengikut apa yang saya difahamkan pada 29

Disember 2017 antara lain adalah kerana pada ketika itu kita melaksanakan apa yang disebut
