DR. 18.7.2022 133

ataupun satu kilometer sebelum sempadan persisiran pantai Singapura, pihak berkuasa dari
Singapura telah memantau aktiviti beliau, tindakan beliau yang cuba menyeberangi selat dari
Johor Bahru ke Singapura dan telah terus datang untuk melakukan tangkapan ke atas beliau.

Ini merupakan sesuatu yang sangat— saya rasa kagum dan perlu juga dilaksanakan
di seluruh sempadan di Malaysia, Sabah dan Sarawak. Saya membangkitkan perkara ini
kerana kita lihat — saya ingin menumpukan perhatian kepada isu bukan sahaja kemasukan
migran tetapi kepada orang-orang tertentu di Malaysia yang saya difahamkan dapat keluar
dan masuk tanpa dikesan oleh pihak imigresen menggunakan lorong-lorong tikus.

Of course, saya di sini menggunakan forum ini untuk bertanya kepada Timbalan
Menteri, saya kurang pasti sama ada Timbalan Menteri boleh memberi penjelasan. Baru-baru
ini, kita juga telah dikejutkan dengan berita bahawa seorang penjenayah yang dikehendaki
negara kita Jno Low telah mula berurusan dengan Peguam Negara kita untuk berbincang
tentang penyelesaian pembayaran wang dengan Kerajaan Perikatan Nasional untuk beliau
kembali ke tanah air dan menyelesaikan kes 1MDB.

Persoalannya, walaupun dahulu kita mengesyaki beliau telah mendapat mungkin
restu ketika itu, mungkin Perdana Menteri, Yang Berhormat Pekan, untuk keluar daripada
negara ini menggunakan lorong-lorong tikus. Adakah perkara ini sesuatu yang tidak akan
berlaku? Maklumlah Yang Berhormat mengetahui bahawa ada ramai daripada Ahli-ahli Yang
Berhormat di sebelah sana sedang menghadapi pertuduhan-pertuduhan yang begitu serius.

So, kalaulah katakan ada yang hilang. Malam esok, kita dapat mengesan tiba-tiba
Yang Berhormat Pekan hilang, tiba-tiba Yang Berhormat Bagan Datuk hilang, bagaimanakah
kita ingin memastikan perkara ini tidak akan berlaku?

1800

Ini adalah perkara yang serius. So, saya di sini memohon penjelasan, bagaimanakah
kerajaan sekarang ingin memastikan bahawa sempadan-sempadan negara Malaysia, tahap
keselamatannya dipastikan sentiasa diawasi dan sentiasa diberi perhatian supaya
penyeludupan migran masuk, penyeludupan rokok, senjata api, dadah bukan sahaja itu tetapi
orang-orang yang dikehendaki di Malaysia tidak senang-senang keluar dan masuk dari
Malaysia.

Saya juga ingin mencadangkan berkenaan dengan cadangan Jawatankuasa
Penyelarasan Kawalan Sempadan Negara supaya pengerusinya adalah Duli Yang Maha
Mulia Seri Paduka Baginda Yang di-Pertuan Agong. Ini supaya beliau tuanku dapat
memantau langkah-langkah yang diambil di sempadan. Ini kerana saya kurang yakin dengan
Menteri-menteri yang ada sekarang, terutamanya Yang Berhormat Menteri Dalam Negeri
yang memperlekehkan keselamatan nyawa migran-migran yang telah ditahan di kem-kem
PATI.

Baru-baru ini, Yang Berhormat Menteri Dalam Negeri apabila dibangkitkan isu
tentang kematian yang berlaku di kem-kem PATI, beliau telah perlekehkan kejadian-kejadian
tersebut. Di mana beliau mengatakan bahawa anyone can die anywhere. Bayangkan.

Adakah kita ingin menyerahkan tugas penyelarasan kawalan sempadan negara kepada
