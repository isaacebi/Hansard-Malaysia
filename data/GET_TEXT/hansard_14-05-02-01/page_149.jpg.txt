DR. 18.7.2022 143

sempadan ini adalah sangat-sangat serius sepertimana yang dinyatakan oleh rakan-rakan
sebentar tadi.

Saya ambil contoh di Sabah sahaja daripada segi sempadan dia, daripada segi
pantai dia 14,400 kilometer panjangnya dan kita ada mempunyai 392 pulau. Saya difahamkan
daripada 392 pulau ini, apabila bercerita dengan PGA yang dicadangkan untuk nanti
menangani hal-hal sempadan ini hanya lebih kurang 11 pulau sahaja yang ada PGA dan
sebagainya. Ini saya mohon bertanya kepada pihak Yang Berhormat Timbalan Menteri,
apakah ini benar? Apakah semua pulau ini ada PGA di sana? Adakah pihak keselamatan
ada di sana dan sebagainya? Itu yang satu.

Kedua, di Sabah kita ada ESSCOM, kita ada ESSCOM tetapi pada masa yang sama
saya ingin bertanya, adakah kesemua lorong tikus telah dikenal pasti? Kalau semua lorong
tikus ini telah dikenal pasti, adakah pihak keselamatan telah diletakkan di kesemua lorong
tikus ini? Kalau belum, apakah nanti selepas terbubarnya AKSEM ini, akan ditambah
kakitangan? Bila saya lihat dengan rang undang-undang ini, disebut di sini bahawa; “Rang
undang-undang ini tidak akan melibatkan kerajaan dalam apa-apa perbelanjaan wang
tambahan...”.

Ini bererti bahawa langkah yang baharu ini tidak akan melibatkan pertambahan apa-
apa peruntukan. Tiada tambahan kakitangan, tiada tambahan aset dan sebagainya. Jadi,
apakah nanti hal-hal menangani sempadan ini jauh lebih baik selepas ini? Saya ambil contoh
ya, di Sabah kita ada 50 buah pulau yang paling popular, 50 pulau. Saya ingin bertanya,
apakah 50 pulau ini semuanya ada pihak keselamatan berada di sana?

Saya juga ingin tahu, kita ambil tempat-tempat yang biasanya PTI menggunakan
untuk laluan tikus, khususnya di kawasan Sandakan, di kawasan Tawau, Kalabakan dan
sebagainya. Apakah pihak kerajaan telah ataupun pihak kementerian telah mengenal pasti
ini semua dan bagaimana menanganinya? Ini sebab sudah sekian lama kita menyatakan
bahawa Sabah ini kebanjiran PTI. Kebanjiran PTI kerana kegagalan untuk menjaga
sempadan kita. Jika sekiranya akta yang kita luluskan hari ini kita luluskan dan lepas itu ia
semakin buruk dan sebagainya, ini bererti bahawa kita gagal, kita gagal menangani masalah
sempadan kita.

Saya boleh lihat di Sandakan sahaja sehingga pada hari ini sepertimana yang kita
tahu bahawa masih lagi dikuatkuasakan apa dipanggil - bukan darurat, apa nama, sebab
insiden-insiden lalu di mana insiden-insiden yang melibatkan penculikan dan sebagainya. Ini
bukan semakin baik, semakin buruk sebenarnya, baik kita di negeri Sabah. Sebab itu perkara
ini sangat-sangat serius. Kita mengambil ini sangat-sangat serius. Kita boleh lihat di semua
pusat tahanan, detention centre di Sabah semua pun penuh dan sebagainya dan ini
membuktikan bahawa pendatang asing tanpa izin masih lagi berleluasa datang ke Sabah dan
masih kebolosan di sempadan itu masih berlaku.

Selain daripada itu, hal-hal berkaitan dengan apa yang dikatakan tadi oleh rakan-
rakan juga tadi tentang rasuah dan sebagainya. Ini lagi satu perkara yang perlu ditangani

untuk dipastikan agar integriti di kalangan pihak keselamatan dapat dipertingkatkan dan
