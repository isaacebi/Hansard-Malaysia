DR. 18.7.2022 92

masih membenarkan kelulusan baru ladang hutan dalam Hutan Simpan Kekal? Melihat
konsep ladang itu sebenarnya berbeza dengan konsep hutan itu sendiri yang sudah tentu
mempunyai pokok-pokok liar, sudah pasti pembukaan ladang hutan bukan sahaja fungsi
kepelbagaian hayat hutan terjejas, malah secara tidak langsung Orang Asli dan penduduk
kampung berhampiran juga turut terkesan.

Sudah tiba masanya kerajaan meneliti semula dasar mahupun piawaian yang
melibatkan pelaksanaan pembangunan ladang hutan yang melibatkan kawasan Hutan
Simpan Kekal. Kebiasaannya justifikasi dan alasan utama projek pembangunan ladang-
ladang hutan diluluskan kerana kawasan yang dikenal pasti ditakrifkan sebagai hutan miskin
atau hutan terosot. Adakah takrif sedemikian masih boleh dipakai sekarang ini? Kawasan
HSK di Malaysia menjadi hutan miskin atau hutan terosot bukan disebabkan oleh faktor
semula jadi tetapi disebabkan oleh faktor manusia, terutama kegiatan pencerobohan dan
penerokaan haram yang semakin berleluasa. Apakah lagi kelemahan pihak berkuasa
terutama agensi yang terlibat yang dilihat gagal melakukan pemantauan dan
penguatkuasaan terhadap kegiatan pencerobohan dan penerokaan haram di kawasan Hutan
Simpan Kekal antara punca isu ini tiada penyelesaian yang holistik.

Pada masa yang sama, saya ingin menyentuh isu moratorium ladang hutan dalam
Hutan Simpan Kekal hanya selama 15 tahun. Saya ingin bertanya kepada pihak kementerian,
mengapakah penukaran guna tanah hutan hanya tempoh 15 tahun? Apakah asas terhadap
tempoh moratorium 15 tahun tersebut? Apakah halangan yang menyebabkan pelaksanaan
larangan penukaran guna tanah hutan berkekalan tanpa ada had masa demi memelihara
hutan simpan negara ini?

Tuan Yang di-Pertua, yang terakhir seterusnya saya ingin menyentuh isu integriti
yang melibatkan penyalahgunaan kuasa, pecah amanah, rasuah dan penyelewengan dalam
sektor perhutanan yang merupakan suatu isu yang amat mendukacitakan. Walaupun ia
merupakan suatu perbuatan segelintir, sebahagian hanya dilakukan oleh segelintir individu
sahaja, namun ia memberi kesan dan tetap dirasai oleh banyak pihak khususnya dan ia
memberi imej yang buruk kepada penjawat awam yang bekerja dalam sektor tersebut.

Dato’ Ramli bin Dato' Mohd Nor [Cameron Highlands]: Yang Berhormat, sila
gulung.

Tuan Che Alias bin Hamid [Kemaman]: Oleh itu, saya mohon penjelasan
kementerian dalam usaha menguatkuasakan pindaan rang undang-undang ini. Apakah
langkah-langkah yang lebih proaktif dan juga yang tegas diambil oleh pihak kerajaan bagi
memastikan isu integriti ini dapat ditangani dengan sebaiknya? Selain itu, selaras dengan
penguatkuasaan akta ini, sejauh manakah komitmen kerajaan untuk menambah lebih ramai
bilangan pegawai penguatkuasaan bertugas bagi mengelakkan berlakunya lebih banyak kes-
kes jenayah yang melibatkan hutan seperti pencerobohan hutan dan sebagainya? Saya
mohon penjelasan. Sekian, terima kasih. Saya menyokong.

Dato' Ramli bin Dato' Mohd Nor [Cameron Highlands]: Terima kasih Yang

Berhormat Kemaman. Dipersilakan Yang Berhormat Bukit Bendera.
