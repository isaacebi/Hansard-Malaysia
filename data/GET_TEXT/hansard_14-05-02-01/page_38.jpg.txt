DR. 18.7.2022 32

yang melibatkan kos lebih kurang RM1.9 bilion. Untuk RTB yang melibatkan tiga pakej utama
seluruh Sungai Kelantan iaitu RTB Kuala Krai, dianggarkan kos lebih kurang RM700 juta,
RTB Tanah Merah lebih kurang RM440 juta dan RTB Kota Bharu dengan kos RM750 juta.

Bagi menjawab tentang struktur RTB Kuala Krai, kita ada empat komponen utama
yang melibatkan pembinaan ban ataupun tembok banjir, pengorekan sungai dan pembinaan
pintu kawalan banjir serta pengalihan utiliti. tu empat Komponen utama yang berlaku di situ.
Terima kasih.

Tuan Yang di-Pertua: Dipersilakan Yang Berhormat Jelutong. Ringkas sahaja.

Tuan Sanisvara Nethaji Rayer a/l Rajaji [Jelutong]: Terima kasih Tuan Yang di-
Pertua. Bercakap tentang banjir, soalan saya kepada Menteri Kerajaan Persekutuan. Adakah
Menteri tahu tentang kejadian yang berlaku di Gunung Inas, Kupang, Baling, punca utama
yang menyebabkan banjir kilat akibat kerja-kerja menanam pokok durian? Adakah Menteri
tahu ini telah menyebabkan masalah bekalan air di Pulau Pinang? Adakah Menteri Kerajaan
Persekutuan melawat Pulau Pinang untuk menunjukkan keprihatinan? Terima kasih.

Tuan Yang di-Pertua: Terima kasih.

Dato’ Sri Tuan Ibrahim bin Tuan Man: Untuk makluman Yang Berhormat Jelutong
bukan sahaja tahu, saya turun ke kawasan tersebut. Saya bersama dengan beberapa orang
Menteri bagi melihat secara dekat dan melihat kepada isu yang berlaku. Untuk makluman
Ahli Yang Berhormat, bahawa isu yang berlaku banjir di Yan Kedah, sorry, di Baling baru-
baru ini.

Tuan Sanisvara Nethaji Rayer a/l Rajaji [Jelutong]: Baling, Baling.

Dato’ Sri Tuan Ibrahim bin Tuan Man: la melibatkan suatu kampung yang kita kenal
pasti seperti Kampung Iboi, Kampung Padang Lengkuas, Bukit Hangus, Kampung Pisang
dan sebagainya. Peningkatan air lebih kurang 0.2 meter hingga 3.0 meter.

Untuk makluman Dewan yang mulia, kajian yang dibuat oleh pihak Kementerian Alam
Sekitar dan Air berhubung dengan punca-punca berlakunya banjir ataupun banjir kepala air
yang berlaku di Baling baru-baru ini mendapati bahawa beberapa kemungkinan yang berlaku
sebab kadar hujan yang turun tidaklah terlalu lebat.

Kalau kita lihat kadar air hanya sekadar 40 milimeter manakala stesen Kampung Iboi
merekodkan 36 milimeter sahaja tetapi dia mungkin punca daripada kolam takungan yang di
bina di atas kawasan-kawasan pertanian tersebut yang mungkin pecah. Kita dapati kajian
yang dibuat di peringkat awal mendapati ada satu kolam takungan yang pecah, yang
memungkinkan berlakunya banjir kepala air.

Sehubungan dengan itu, pihak kementerian telah pun meluluskan segera, ada enam
projek saya hendak sebut secara ringkas tentang perkara ini. Pertama, Rancangan Tebatan
Banjir Baling fasa satu yang melibatkan kos RM15 juta. Peruntukan RM1.5 juta juga telah
diluluskan pada tahun 2022.

RTB Baling fasa dua yang melibatkan kos sebanyak RM160 juta, yang ini keperluan
tambahan untuk projek tambatan banjir iaitu kita membina dua struktur sabo. Akibat daripada

insiden tersebut sebanyak RM20 juta diperuntukkan manakala projek-projek kecil bagi
