DR. 18.7.2022 152

Projek-projek mega ini seperti dipastikan akan memberi manfaat yang besar kepada rakyat
dan negeri Sarawak khususnya. Namun, masalah keselamatan persempadanan sering kali
menghantui masyarakat di kawasan Parlimen saya. Banyak barangan subsidi mudah
diseludup ke negara jiran melalui jalan darat. Ini adalah kerana penguatkuasaan yang sangat
lemah di sempadan negara, khususnya sempadan Malaysia-Indonesia bersebelahan
Kalimantan.

Saya ingin mencadangkan isu sempadan ini merentasi banyak perkara. Sekiranya
cadangan pembubaran AKSEM ini diterima oleh semua, maka saya ingin mengesyorkan agar
pihak PDRM dan KPDNHEP bekerjasama dengan lebih erat bagi memastikan bahawa
penyeludupan barangan subsidi ke negara jiran dapat dilumpuhkan dengan menjalankan
operasi secara besar-besaran, Tuan Yang di-Pertua.

Akhir kata, sebelum saya mengakhiri ucapan saya, saya turut ingin mohon agar
penambahan perjawatan turut dipertingkatkan oleh PDRM, ATM, Kastam dan Imigresen bagi
memastikan sempadan negara terus dijaga dengan rapi, Tuan Yang di-Pertua. Berikan
segala kemudahan yang diperlukan kepada anggota kita yang bertugas di sempadan ini.

Kadang-kadang mereka terpisah sekian lama daripada keluarga mereka. Imbuhan
sagu hati juga perlu difikirkan kepada petugas-petugas kita di sempadan yang bertarung
nyawa menjaga keselamatan dan kedaulatan negara tercinta. Saya berharap agar satu
pasukan taskforce dapat diwujudkan dengan kadar segera di peringkat kementerian bagi
membincangkan perkara ini. Sekian, terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Hulu Rajang. Dengan demikian, diminta Yang Berhormat Menteri menjawab. 15

minit.

7.07 mlm.

Timbalan Menteri Dalam Negeri | [Dato’ Sri Dr. Haji Ismail bin Haji Mohamed
Said]: Berapa?

Dato’ Ramli bin Dato’ Mohd Nor [Cameron Highlands]: 15 minit.

Dato’ Sri Dr. Haji Ismail bin Haji Mohamed Said: 15 minit? Apa yang boleh saya
jawab Tuan Yang di-Pertua, 15 minit. Akan tetapi saya cuba. Pertama, saya ingin
mengucapkan terima kasih kepada tiga belas orang pembahas dan penyokong kepada
pembubaran AKSEM. Daripada pembahas tadi jelas menunjukkan semua wakil rakyat
bersetuju. Akan tetapi ada satu perkara kebimbangan apabila AKSEM ini dibubarkan.

Sebagai mana yang saya sebutkan awal tadi, bahawa AKSEM dibubarkan tetapi dua
Jawatankuasa kita bentuk. Saya hendak jelaskan yang pertama, Jawatankuasa Pemantapan
Kawalan Sempadan yang dipengerusikan oleh Yang Berhormat Menteri Dalam Negeri.
Keahlian - KSU Kementerian Dalam Negeri, KSU Perbendaharaan, KSU MOT, KSU
MINDEF, KSU KKM, KSU MAFI, KSU MPI, KSU KLN, KSU KKMM, Peguam Negara,
Panglima Angkatan Tentera, Ketua Polis Negara, KP JUPEN, KP Kesihatan, KP JKDM, KP
MKN, KP RDJPM, KP APMM, kalau hendak sebut KP JIM, semua SUK kerajaan negeri yang
