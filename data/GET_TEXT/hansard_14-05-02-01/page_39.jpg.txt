DR. 18.7.2022 33

mendalamkan sungai, membina benteng sungai, pembaikan jambatan denai sungai dan
sebagainya lebih kurang RM6 juta diluluskan. Kita jangka bahawa dengan kelulusan projek-
projek ini kita akan dapat protect punca-punca utama sungai, banjir yang berlaku di Baling.
Terima kasih.

Tuan Yang di-Pertua: Terima kasih.

Puan Nor Azrina binti Surip [Merbok]: Tuan Yang di-Pertua, satu lagi soalan.

Tuan Karupaiya a/l Mutusami [Padang Serai]: Satu lagi soalan.

Tuan Yang di-Pertua: Maaf masa sudah tamat. Sudah lebih masa, 15 minit.

Puan Nor Azrina binti Surip [Merbok]: Satu sahaja.

Tuan Karupaiya a/l Mutusami [Padang Serai]: Musang King, Musang King punya
pasal.

Tuan Yang di-Pertua: Yang Berhormat, sekarang tamat lah sesi untuk pertanyaan-
pertanyaan bagi jawab lisan pada hari ini.

Puan Isnaraissah Munirah binti Majilis @ Fakharudy [Kota Belud]: Standing
order, Kota Belud.

Tuan Yang di-Pertua: Maaf, sekejap dahulu.

[Sesi untuk Pertanyaan-pertanyaan bagi Jawab Lisan tamat]

USUL-USUL

MENANGGUHKAN PEMILIHAN TIMBALAN YANG DI-PERTUA
DEWAN RAKYAT

11.44 pg.

Menteri di Jabatan Perdana Menteri (Parlimen dan Undang-undang) [Dato Sri
Dr. Haji Wan Junaidi bin Tuanku Jaafar]: Terima kasih Tuan Yang di-Pertua. Tuan Yang
di-Pertua,

“Bahawa mengikut Peraturan Mesyuarat 90(2) dengan persetujuan
Tuan Yang di-Pertua, saya mengemukakan usul untuk merentikan kuat
kuasa Peraturan Mesyuarat 6 iaitu bagi menangguhkan pemilihan Timbalan
Yang di-Pertua Dewan Rakyat seperti perkara Nombor Satu yang tertera
dalam Aturan Urusan Mesyuarat dan usul-usul hari ini di Mesyuarat Ketiga
akan datang.”

Tuan Yang di-Pertua: Terima kasih ada yang menyokong?

Timbalan Menteri di Jabatan Perdana Menteri (Parlimen dan Undang-undang)
[Datuk Wira Hajah Mas Ermieyati binti Samsudin]: Tuan Yang di-Pertua, saya menyokong.

Tuan Yang di-Pertua: Terima kasih. Ahli-ahli Yang Berhormat, sekarang saya
kemukakan masalah kepada Majlis untuk diputuskan. Masalahnya ialah usul seperti yang
dikemukakan tadi hendaklah disetujukan.

[Usul dikemuka bagi diputuskan; dan disetujukan]
