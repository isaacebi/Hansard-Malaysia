DR. 18.7.2022 161

Ordinan Darurat Kehadiran Wajib Pesalah-pesalah (Pindaan) 2021. Jemaah Menteri
dalam mesyuaratnya pada 17 Mac 2021 semasa menimbangkan memorandum daripada
Menteri Dalam Negeri, No. M137/2021, antara lain telah bersetuju supaya Ordinan Darurat
(Kehadiran Wajib Pesalah-pesalah) (Pindaan) 2021) yang telah disemak oleh Jabatan
Peguam Negara dikemukakan kepada Majlis Keselamatan Negara, Jabatan Perdana Menteri
untuk perkenan Duli Yang Maha Mulia Seri Paduka Baginda Yang di-Pertuan Agong dan
seterusnya diwartakan. Ordinan Darurat Kehadiran Wajib Pesalah-pesalah (Pindaan) 2021
telah berkuat kuasa pada 16 April 2021 bagi maksud mengekang penularan wabak COVID-
19 di kalangan banduan di institusi penjara sepanjang tempoh Proklamasi Darurat.

Tuan Yang di-Pertua, sepanjang tempoh ODPKW berkuat kuasa bermula dari 16 April
2021 sehingga 26 Oktober 2021, seramai 330 orang telah diberikan hukuman Perintah
Kehadiran Wajib oleh mahkamah dan 138 orang daripadanya pada kadar 41.8 peratus telah
dikenakan perintah melebihi tiga bulan dan tidak melebihi 12 bulan. Ini menunjukkan satu
perkembangan positif di mana mahkamah mengenakan hukuman alternatif terhadap
pemenjaraan dengan peluasan tempoh Perintah Kehadiran Wajib dalam ODPKW.

Justeru, adalah dicadangkan supaya Rang Undang-undang Kehadiran Wajib
Pesalah-pesalah (Pindaan) 2021 digubal dengan mengekalkan pindaan yang dibuat dalam
ODPKW yang merupakan satu hukuman alternatif di luar tembok penjara bagi memberi
peluang lebih ramai pesalah mengikuti program pemulihan dalam komunhiti.

Dengan menjalani hukuman Perintah Kehadiran Wajib ini, pesalah tersebut boleh
tinggal bersama keluarga, bergaul dengan masyarakat dan meneruskan kegiatan ekonomi
mereka. Secara tidak langsung, ia mengurangkan impak pemenjaraan seperti keruntuhan
rumah tangga, kehilangan pekerjaan atau punca pendapatan kepada keluarga pesalah dan
stigma masyarakat terhadap banduan.

Peruntukan Rang Undang-undang Kehadiran Wajib Pesalah-pesalah (Pindaan) 2021.
Rang Undang-undang Kehadiran Wajib Pesalah-pesalah (Pindaan) 2021 bertujuan meminda
Akta 461 seperti berikut.

Fasal 1 mengandungi tajuk ringkas dan peruntukan mengenai permulaan kuat kuasa
akta yang dicadangkan oleh Menteri.

Fasal 2 bertujuan untuk meminda seksyen 2 Akta 461 untuk memasukkan takrif
baharu Commissioner General sebagaimana yang ditakrifkan dalam Akta Penjara 1995 [Akta
537] dan memotong takrif Director General untuk menjadikan selaras dengan gelaran yang
digunakan dalam Akta Penjara 1995 [Akta 537].

Fasal 4 bertujuan untuk meminda seksyen 4 Akta 461 untuk memberi Commissioner
General kuasa melantik seorang pegawai yang menjaga sebagai Pegawai Pusat Kehadiran
Wajib yang bertanggungjawab bagi setiap Pusat Kehadiran Wajib. Pegawai yang menjaga
mempunyai maksud yang sama yang diberikan kepadanya dalam Akta Penjara 1995 [Akta
537].

Fasal 5 bertujuan untuk memasukkan seksyen baharu 4A dalam Akta 461 untuk

memberi Commissioner General kuasa, mengeluarkan perintah tetap atau memberi arahan
