DR. 18.7.2022 87

aktiviti pembalakan secara tebang habis bagi pengeluaran hasil daripada hutan simpan
termasuk kayu balak, mineral, tanah dan galian.

Kedua, minta Menteri menyatakan berapakah jumlah aktiviti pembalakan haram yang
dikesan di seluruh negara bagi tempoh 2016 hingga 2018, 2018 hingga 2020 dan 2020
hingga 2021?

Ketiga, berapakah peruntukan proses restorasi semula Hutan Simpan Kekal yang
diberikan kepada Sabah bagi tempoh 10 tahun terakhir? Saya inginkan satu jumlah
peruntukan yang diberikan.

Keempat dan terakhir, saya memohon kerajaan menyatakan jumlah_ aktiviti
pembalakan berlesen di Sabah bagi tahun 2016 hingga 2018, 2018 hingga 2020 dan yang
terakhir, 2020 hingga 2021?

Sekian, terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Kalabakan. Dipersilakan Yang Berhormat Dungun.

3.27 ptg.

Tuan Haji Wan Hassan bin Mohd Ramli [Dungun]: Bismillahi Rahmani Rahim.
[Membaca sepotong doa]. Assalamualaikum warahmatullahi wabarakatuh dan salam
sejahtera. Terima kasih Tuan Yang di-Pertua kerana mengizinkan saya untuk mengambil
bahagian dalam perbahasan Rang Undang-undang Perhutanan Negara (Pindaan) 2022.

Tuan Yang di-Pertua yang saya hormati, saya dimaklumkan bahawa tujuan utama
pindaan ini adalah bertujuan untuk menambahbaikkan dan memantapkan pengurusan
kawasan-kawasan Hutan Simpan Kekal (HSK) dan meningkatkan keberkesanan
penguatkuasaan hutan dengan maksud supaya punca kuasa yang lebih menyeluruh
diberikan kepada agensi-agensi penguatkuasaan hutan dalam negara kita.

Pertamanya saya ingin menyatakan sokongan terhadap usaha ini kerana pada waktu
ini saya percaya sudah tiba masa untuk kerajaan memperbaiki kelompangan atau kelemahan
yang wujud dalam agensi penguatkuasaan hutan dalam negara kita. Difahamkan bahawa
Kementerian Tenaga dan Sumber Asli sudah menjalankan pemantauan aktiviti pembalakan
khusus di Hutan Simpan Kekal menerusi pelbagai agensi seperti Jabatan Perhutanan di
peringkat Persekutuan dan negeri.

Soalan saya, merujuk kepada fakta bahawa kawasan Hutan Simpan Kekal di
Malaysia sangat besar dan luas, saya ingin mendapatkan maklumat daripada kementerian.
Pertama, berapakah statistik bilangan pegawai dan kakitangan penguatkuasaan hutan di
seluruh negara pada waktu ini? Kedua, adakah bilangan pegawai dan kakitangan
penguatkuasaan hutan pada waktu ini sudah mencukupi? Jika belum mencukupi, apakah
tindakan alternatif oleh KETSA bagi menjalankan aktiviti penguatkuasaan ini?

Seterusnya Tuan Yang di-Pertua, saya juga ingin menyebut pindaan baharu dalam
seksyen 96A dalam akta ini yang menyebut pegawai hutan akan diberi kuasa untuk

mengadakan sekatan jalan raya bagi tujuan penguatkuasaan.
