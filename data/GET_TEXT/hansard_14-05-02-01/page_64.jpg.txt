DR. 18.7.2022 58

Datuk Seri Takiyuddin bin Hassan: Terima kasih Tuan Yang di-Pertua. Fasal 25,
26 dan 27 bertujuan meminda seksyen 67, 68 dan 69 masing-masing dan menaikkan
hukuman ke atas kesalahan di bawah seksyen-seksyen itu.

Fasal 28 bertujuan memasukkan seksyen baharu 70A bagi membolehkan pihak
berkuasa negeri untuk mengeluarkan pas lain selain pas pemindah bagi mana-mana orang
yang memiliki, menjaga atau mengawal apa-apa hasil hutan.

Fasal 29 bertujuan untuk meminda seksyen 73 Akta 313 dengan meluaskan
penggunaan seksyen tersebut kepada lesen kecil dan permit penggunaan.

Fasal 30 bertujuan meminda seksyen 75 untuk memasukkan kaedah baharu
pembayaran deposit yang mana deposit tersebut boleh dilucut hak.

Fasal 31 bertujuan untuk memasukkan seksyen baharu 75A dengan memberi kuasa
kepada pihak berkuasa negeri untuk mengenakan caj dan menerima fi atas apa-apa bayaran
perkhidmatan.

Fasal 32 bertujuan untuk meminda seksyen 81 untuk menaikkan hukuman ke atas
kesalahan melakukan perbuatan yang dilarang di dalam Hutan Simpan Kekal.

Fasal 33 bertujuan meminda seksyen 82 dengan memberi kuasa kepada Pengarah
untuk mengawal penggunaan api dalam kawasan Hutan Simpan Kekal dan menaikkan
hukuman ke atas kesalahan di bawah seksyen itu.

Fasal 34, 35, 36, dan 37 bertujuan meminda seksyen 83, 84, 85 dan 86 masing-
masing dengan menaikkan hukuman ke atas kesalahan di bawah seksyen-seksyen itu.

Fasal 38 bertujuan memperkenalkan seksyen baharu 86A, 86B, 86C dan 86D ke
dalam Akta 313 dengan memasukkan kesalahan baharu dan penalti bagi menghalang tugas
dan kuasa, perisytiharan palsu, percubaan melakukan kesalahan dan persubahatan...

Timbalan Yang di-Pertua [Dato’ Mohd Rashid Hasnon]: Subahat.

Datuk Seri Takiyuddin bin Hassan: Persubahatan dalam Akta 313.

Fasal 39 bertujuan untuk meminda seksyen 87 dengan menaikkan tempoh
pemenjaraan dalam penalti am bagi pelanggaran mana-mana kaedah-kaedah yang dibuat di
bawah Akta 313.

Fasal 40 hingga 46 bertujuan meminda seksyen 88, 89, 90, 91, 91A, 92 dan 93
berhubung kuasa penguatkuasaan. Pindaan ini akan membolehkan pegawai hutan, pegawai
diberi kuasa dan pegawai polis mempunyai kuasa yang lebih jelas dan menyeluruh dalam
menguatkuasakan Akta 313 serta pengenalan kepada peraturan baharu untuk
mengendalikan pemeriksaan orang.

Fasal 47 bertujuan untuk memperkenalkan seksyen 95A dalam Akta 313 dengan
memasukkan peruntukan berkenaan kos memegang hasil hutan atau barang-barang lain
yang disita oleh pihak berkuasa negeri dan bagi mendapatkan semula kos itu.

Fasal 48 bertujuan meminda seksyen 96 dengan memasukkan peruntukan untuk
menjadikan lebih jelas pihak yang diberi kuasa di bawah Akta 313 yang boleh memasuki dan

memeriksa loji penukaran serta menaikkan hukuman di bawah seksyen tersebut.
