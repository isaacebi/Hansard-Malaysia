DR. 18.7.2022 123

Berhormat Menteri Besar Ketua Menteri sendiri yang hadir dan diluluskan sepenuh dengan
secara semuanya bersetuju dengan perkara ini.

Keduanya, perkara yang dibangkitkan oleh Yang Berhormat Dungun. Saya rasa jelas
peruntukan seksyen baharu ini iaitu seksyen 95A ini yang menyatakan bahawa jika sekiranya
mana-mana hasil hutan, jentera yang dirampas oleh pihak berkuasa negeri, sementara
prosiding itu tidak diselesaikan lagi, ia disita. la hanya perlu dibayar oleh orang yang membuat
kesalahan itu apabila dia didapati bersalah. Baru dia kena bayar.

Misalnya, kerajaan negeri telah spent dalam RM20 ribu kerana hendak simpan,
storage kayu balak ataupun jentera. Akan tetapi kalau dia akhirnya didapati tidak bersalah,
tidak boleh caj kepada dia. Kalau dia didapati bersalah, baru lah dia diarahkan membayar
kos storage alat-alat yang disita ini. Saya rasa itu jelas.

Tuan Haji Wan Hassan bin Mohd Ramli [Dungun]: Itu timbul isunya fungsi berkait
dengan kos dikeluarkan oleh kerajaan negeri tetapi terpaksa kerajaan negeri keluarkan hasil.
Isu saya, siapa hendak tanggung?

Datuk Seri Takiyuddin bin Hassan: la begini. Saya tidak boleh menyelesaikan
perkara ini. Saya percaya kos yang dikeluarkan oleh kerajaan negeri mestilah dibayar kepada
kerajaan negeri walaupun kompaunnya. Oleh sebab kerana kesalahan ini di bawah akta
undang-undang Persekutuan apabila dihadapkan ke mahkamah. Apa-apa kompaun ataupun
denda akan dibayar kepada Kerajaan Persekutuan. Itu jelas lah. Undang-undang itu jelas.
Daripada rakan saya, Yang Berhormat Jelutong. Yang Berhormat Jelutong mengesahkan
bahawa air Pulau Pinang dari Kedah, negeri saya.

Tuan Sanisvara Nethaji Rayer a/l Rajaji [Jelutong]: Itu tidak dinafikan. Kita akui
Yang Berhormat.

Datuk Seri Takiyuddin bin Hassan: Jadi, baik-baiklah dengan Kedah.

Tuan Sanisvara Nethaji Rayer a/l Rajaji [Jelutong]: Ini air untuk semua manusia
sejagat.

Datuk Seri Takiyuddin bin Hassan: Pokok Sena punya air pergi Jelutong. Okey, ini
jelas. Saya rasa sesuatu tragedi yang berlaku di sesuatu tempat menyebabkan terjejasnya,
umpamanya bekalan air di negeri lain, itu boleh diselesaikan dengan cara-cara yang
mungkin— tidak akan lah kita hendak mengenakan denda pula kepada Kedah kerana
menyebabkan terjejasnya air di Pulau Pinang. Mungkin melalui Yang Amat Berhormat Ketua
Menteri Pulau Pinang boleh meminta bantuan daripada Kerajaan Persekutuan. Misalnya,
untuk membiayai kos yang perlu ditanggung kerana terjejasnya bekalan air. Itu cara lain lah.
Akan tetapi setakat ini tidak ada hukuman atau denda kepada tempat negeri-negeri yang
menyebabkan berlaku. This is a natural disaster.

Tuan Sanisvara Nethaji Rayer a/l Rajaji [Jelutong]: Yang Berhormat Menteri,
izinkan saya. Yang Berhormat Menteri, kita tidak berbincang tentang orang yang tinggal di
Kedah dan di Pulau Pinang. Pulau Pinang juga rakyat Malaysia. Orang-orang yang tinggal di
Pulau Pinang juga rakyat Malaysia.

Datuk Seri Takiyuddin bin Hassan: Betul-betul.
