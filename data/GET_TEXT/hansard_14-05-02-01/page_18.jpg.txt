DR. 18.7.2022 12

Kedua, sempadan. Isu di sempadan ini Yang Berhormat, waktu saya jadi Menteri
KPDNHEP dulu saya berjumpa dengan pihak penguat kuasa di sempadan. Penyeludupan
barangan ini dari segi prioritynya jatuh nombor lima, nombor enam. Nombor satu
penyeludupan dadah, penyeludupan senjata, perdagangan manusia, penyeludupan orang
dan sebagainya. Ini yang priority kepada penguat kuasa di sempadan.

Akan tetapi setelah perkara ini berlaku penyelewengan dengan begitu teruk, banyak
minyak dijual di Thailand dan sebagainya, kita telah pun keluarkan arahan supaya bukan saja
pihak penguat kuasa KPDNHEP yang ditugaskan untuk mengawal minyak masak ini, tetapi
juga pihak polis dan pihak tentera juga akan terlibat dari segi pengawalan supaya minyak ini
tidak sampai keluar daripada sampai ke negara lain.

Apa yang susah hendak dikawal ini Yang Berhormat— ini praktikal ya. Kita bercakap
soal praktikal. Minyak masak peket untuk kegunaan rumah tetapi pengusaha-pengusaha
restoran besar menggunakannya. Satu lagi yang agak sukar kita hendak kawal Yang
Berhormat, Ahli Yang Berhormat mengawal minyak ini pun takkan sampai hati hendak ambil
tindakan.

Makcik-makcik yang jual goreng pisang, mereka tidak boleh menggunakan minyak
masak untuk kegunaan jual goreng pisang. Itu salah sebab minyak masak peket ini tidak
boleh untuk komersial. Jadi salah. Jadi— tapi adakah penguat kuasa hendak saman makcik
tukang masak ini atau rampas minyak masak mereka. Nanti dituduh kita zalim pula kepada
rakyat yang miskin ini, yang hendak menjual kais pagi makan pagi ini. [Tepuk]

Jadi bukan sesuatu yang mudah seperti ABC tetapi ada perkara-perkara yang kita
perlu pertimbangkan. Akan tetapi percayalah Yang Berhormat, kerajaan tidak berdiam diri.
Perdana Menteri tidak boleh dikatakan tidak melakukan apa-apa tindakan. /nsya-Allah kita
akan lakukan yang terbaik untuk negara. Terima kasih. [Tepuk]

Tuan Yang di-Pertua: Yang Berhormat Jempol.

Tuan Sabri bin Azit [Jerai]: Jerai.

Dato’ Haji Salim Sharif [Jempol]: Saya. Terima kasih. Tuan Yang di-Pertua, pada
bulan lalu Pasukan Khas Jihad Tangani Inflasi telah ditubuhkan bagi membantu Keluarga
Malaysia untuk berdepan dengan cabaran peningkatan kos sara hidup. Meskipun ada
pemimpin politik yang mengecam dan menyifatkan penubuhan jawatankuasa tersebut
sebagai bangang. Hakikatnya setiap tindakan dilakukan oleh kerajaan untuk mengekang
inflasi telah meletakkan kadar inflasi negara pada paras yang paling rendah di Asia Tenggara.

Soalan saya, apakah keistimewaan Pasukan Khas Jihad Tangani Inflasi dan bezanya
dengan jawatankuasa berkaitan harga barang serta kos sara hidup yang ditubuhkan sebelum
ini seperti Majlis Tindakan Kos Sara Hidup Negara...

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Soalan bocor ini.

Dato’ Haji Salim Sharif [Jempol]: ...Dan Majlis Tindakan Ekonomi dan sebagainya.

Seorang Ahli: [Bercakap tanpa menggunakan pembesar suara]

Tuan Yang di-Pertua: Terima kasih.
