DR. 18.7.2022 11

yang tercicir, tidak ada yang tertinggal, jadi sedang mencari mekanisme yang sesuai supaya
semua yang berhak mendapat subsidi akan mendapat subsidi.

Saya pernah menjadi Menteri di KPDNHEP, waktu itu kita hendak memberi subsidi
bersasar untuk RON9Q5. Banyak persoalan timbul. Siapa yang berhak dapat? Kita kata kereta
2000cc ke bawah. Jadi pelbagai isu timbul mengenai kereta 2000cc ke bawah. Sebagai
contoh dekat kampung pak imam kampung kita pakai Volvo, 2000cc lebih tetapi harga Volvo
itu RM10,000. Dia tidak boleh mendapat subsidi kerana dia memakai Volvo cc-nya 2000 ke
atas. Sedangkan ada kereta mini yang kecil, harga dia beratus-ratus ribu tetapi kerana dia
kurang daripada 2000cc, maka dia berhak dapat. Jadi ini antara perkara-perkara yang perlu
kita detailkan bagaimana cara mekanisme ini.

Adakah kita hendak beri untuk membeli gula ataupun membeli gandum, minyak
masak menggunakan kupon. Adakah kupon boleh digunakan ataupun hendak menggunakan
MyKad untuk membeli dan sebagainya. Jadi ini yang sedang kita perincikan. Saya setuju
dengan Yang Berhormat, insya-Allah kita akan bentangkan di sini apakah cara yang kita akan
gunakan daripada segi subsidi bersasar. Memang, kerajaan kerugian besar akibat subsidi
yang tersasar dan tidak bersasar ini kerana semua pihak menikmati subsidi yang sepatutnya
kita khususkan untuk golongan yang berhak untuk mendapat iaitu golongan miskin.

Saya tadi sebut mengenai minyak masak Yang Berhormat. Saya sependapat dengan
Yang Berhormat. Minyak masak ini banyak diselewengkan. Pertamanya kerana harga
terlampau rendah, RM2.50. Bayangkan harga sebenar RM9. Kalau penyeludup bawa keluar
dan jual harga RM5 sahaja, dia sudah untung RM2.50 satu paket. Jadi perniagaan yang
sangat menguntungkan bagi penyeludup. Oleh sebab itu kita sekarang sedang mengambil
tindakan.

Pertama daripada punca minyak masak itu dikeluarkan. Seperti kata Yang
Berhormat, pengilang-pengilang. Kita akan audit pengilang-pengilang ini. Kita akan dapatkan
detail, siapa pembeli minyak masak ini daripada mereka. Yang paling senang menyeleweng
sebagai contoh repackers, pembungkus minyak. Mereka diberi kebenaran untuk
membungkus satu tan minyak masak contohnya, ke mana minyak masak itu dihantar. Jadi
kita akan dapatkan nama detail di kilang-kilang tersebut siapa penerima minyak masak
tersebut dan kita akan check semula.

Dato’ Seri Anwar bin Ibrahim [Port Dickson]: Bila ini Yang Amat Berhormat
Perdana Menteri? Orang sekarang susah, hendak kaji sampai mana?

Dato’ Sri Ismail Sabri bin Yaakob: Bukan kaji Yang Berhormat, telah pun
dilaksanakan, sedang dilaksanakan. [Tepuk]

01040

Jadi kita akan dapatkan nama yang dibekalkan dan kita akan check dengan
pembekal itu berapa banyak dia dapat. Oleh sebab kadang-kadang tidak sampai ke pembekal
seperti Yang Berhormat sebut tadi, tidak sampai ke pembekal daripada kilang bawa ke lain.

Jadi kita akan dapatkan detail untuk memastikan tiada penyelewengan.
