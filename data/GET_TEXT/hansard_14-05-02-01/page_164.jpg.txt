DR. 18.7.2022 158

Yang Berhormat Bayan Baru saya sudah jawab tadi- tentang single-border.

Yang Berhormat Jelutong saya sudah jawab...

Tuan Sim Tze Tzin [Bayan Baru]: Bayan Baru juga bangkitkan tentang isu
tangkapan bot nelayan yang tidak dibantu oleh APMM. Terima kasih.

Dato’ Sri Dr. Haji Ismail bin Haji Mohamed Said: Sebenarnya, ia tidak terlibat
secara langsung dengan isu pembubaran AKSEM tetapi...

Tuan Sim Tze Tzin [Bayan Baru]: Mohon jasa baik Menteri jawab ya.

Dato’ Sri Dr. Haji Ismail bin Haji Mohamed Said: Ya, ya. Akan tetapi kita dari
semasa ke semasa, dan kita lihat juga kejayaan-kejayaan APMM dalam operasi-operasi
sama ada Operasi Kuda Laut dan juga operasi yang lain, yang telah kita berjaya menangkap
dan mengawal kegiatan nelayan-nelayan asing yang menceroboh dalam negara kita.

Saya faham bahawa kita ada isu nelayan kita yang tersasar dari kawasan sempadan
negara Malaysia-Indonesia dan kita alhamdulillah mendapat kerjasama daripada Kerajaan
Indonesia yang telah mengembalikan nelayan dan juga bot-bot kita dari semasa ke semasa.

Tuan Sim Tze Tzin [Bayan Baru]: Minta maaf Menteri. Sebenarnya, Indonesia tidak
banyak membantu. Sebenarnya mereka menangkap, lepas itu mereka menenggelamkan.
Ada kala pula, saya difahamkan ya- ada yang minta supaya beri duit dan selepas itu
dilepaskan. Jadi ada sindiket yang berlaku. Dan memang ada kegiatan-kegiatan informan
dari pihak Malaysia juga. Saya rasa ada satu sindiket yang berlaku.

#1930

Jadi, mohon supaya Yang Berhormat Menteri siasat. Kalau tidak, bot itu berjuta-juta
ringgit dan selalunya kalau ditangkap, mereka mengalami kerugian. Akhirnya kerugian itu
akan passing kepada rakyat. Jadi, harga ikan naik sebab ada isu-isu seperti berikut. APMM
kena bantu nelayan kita. Jangan biarkan mereka ditangkap dan sebenarnya mereka operate
dalam sempadan Malaysia. Itu adalah perairan Malaysia tetapi apabila mereka dari Indonesia
tangkap dan masuk ke kawasan kita, tarik bot kita dan mereka minta bantuan tetapi tak dapat.
Itu isunya. Terima kasih.

Dato’ Sri Dr. Haji Ismail bin Haji Mohamed Said: Ya, kita menerima pandangan
daripada Yang Berhormat Bayan Baru dan kita akan meneliti kes yang disebut oleh Yang
Berhormat Bayan Baru untuk kita mempertingkatkan kawalan sempadan kita oleh APMM.
Jangan bimbang Yang Berhormat, kita semua agensi di bawah KDN akan membantu rakyat
kita dan juga kita hendak mengekang supaya nelayan-nelayan daripada negara asing tidak
mencerobohi perairan negara kita.

Yang Berhormat Sibuti bangkit tentang penstrukturan. Saya dah sebut. Tentang pos
pun saya dah sebut. Yang Berhormat Bukit Bendera juga mengenai penstrukturan dan juga
penguatkuasaan melalui lorong-lorong tikus kita di sepanjang sempadan Malaysia-Thailand,
sempadan Malaysia-Indonesia dan sempadan Indonesia-Singapura dan juga melibatkan
penyeludupan atau dadah. Jabatan Siasatan Jenayah Narkotik kita sentiasa bersedia dalam
menangani masalah ganja melalui penguatkuasaan undang-undang dadah dan kawalan

sempadan negara dengan lebih ketat lagi.
