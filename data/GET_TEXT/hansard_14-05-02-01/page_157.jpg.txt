DR. 18.7.2022 151

Perut boroi. Berapa kos itu? Begitu juga dengan polis yang hendak masuk ke polis, dia tidak
boleh pakai uniform AKSEM lagi. Dia tidak boleh pakai uniform polis waktu dia berada di
dalam perkhidmatan polis sebab badan dia sudah gemuk. Jadi, berapa kos? Ini antara
contoh-contoh menunjukkan kos implikasi kewangan yang terpaksa ditanggung sedangkan
kita baharu berumur lima tahun. Terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Pokok Sena. Dipersilakan Yang Berhormat Hulu Rajang.

7.03 mlm.

Datuk Wilson Ugak anak Kumbong [Hulu Rajang]: Okey, terima kasih Tuan Yang
di-Pertua ke atas peluang yang diberikan bagi saya membahaskan Rang Undang-undang
Agensi Kawalan Sempadan Malaysia (Pembubaran) 2021. Sebelum saya pergi lebih jauh,
terdapat beberapa persoalan yang ingin saya ajukan kepada Yang Berhormat Menteri
berkenaan rang undang-undang ini. Mengapa akta ini dibawa untuk dibahas pada tahun 2017
dan tidak sampai lima tahun Tuan Yang di-Pertua, kini dibawa kembali untuk dibubarkan?
Tidakkah satu kajian terperinci dijalankan sebelum suatu rang undang-undang dibawa untuk
dibahaskan pada hari ini?

Sekiranya AKSEM ini ditubuhkan bersifat sementara bagi menangani_ krisis
permasalahan sempadan negara yang wujud ketika itu, maka pembubaran rang undang-
undang ini mempunyai signifikasinya. Sekira tidak, maka saya hairan kenapa ia diwujudkan
bagi menggalas tugas bagi agensi-agensi lain? Wujudnya AKSEM ini, sebuah agensi
sempadan diwujudkan bagi mengawal, mengukuh dan mempertingkatkan pengawalan
pengoperasian dan keselamatan di sepanjang sempadan di negara kita. Saya juga ingin
memetik kepada keputusan Mesyuarat Jawatankuasa Kabinet Kajian Cadangan Penubuhan
badan tunggal menjaga sempadan negara dan pintu-pintu masuk, termasuk pelabuhan pada
3 Julai 2019.

KDN Tuan Yang di-Pertua, diperjawabkan sebagai urus setia, perlu melaksanakan
kajian meliputi tiga dominan utama iaitu darat, udara dan laut dengan fokus awal kepada
dominan darat. Saya melihat mekanisme ini cukup cantik dan baik. Mengapa ia tidak
diselaras dengan sempurna dan dimurnikan lagi bagi memastikan AKSEM ini menjadi suatu
agensi yang akan dapat menyelaraskan tugasan, khususnya di sempadan negara?

Parlimen Hulu Rajang Tuan Yang di-Pertua, merupakan kawasan Parlimen terbesar
di Malaysia. Sering kali saya menyebut perkara ini di dalam Dewan yang mulia ini yang
terdapat tiga buah empangan utama mengelilingi kawasan Parlimen saya iaitu Bakun, Baleh
dan Murun. Ketiga-tiga kawasan ini mempunyai kawasan tadahan air yang sangat besar dan
ia merupakan, dengan izin, the power house of Sarawak, Tuan Yang di-Pertua. Di mana
menjelang 2030, Kerajaan Negeri Sarawak akan mencapai status ekonomi berpendapatan
tinggi dan akan mempunyai tenaga yang mencukupi untuk memenuhi peningkatan

permintaan elektrik industri kita.
