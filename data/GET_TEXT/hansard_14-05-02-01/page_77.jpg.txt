DR. 18.7.2022 71

pasir, isu lumpur, malah gajah atau binatang buas pun dah mula keluar. Itu yang
membimbangkan rakyat kami dalam Daerah Parlimen Baling.

Terima kasih Tuan Yang di-Pertua kerana memberikan peluang kepada saya, terima
kasih Yang Berhormat Menteri. Tolonglah kami Yang Berhormat Menteri, tentang apa yang
saya sebutkan tadi. Yang Berhormat boleh gulung dan boleh melaksanakannya. We walk the
talk. Janji kita mesti ditepati! [Membaca doa penutup ucapan] Wabillahi taufik wal hidayah,
Assalamualaikum warahmatullahi wabarakatuh. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Ahli-ahli Yang Berhormat,
Majlis Mesyuarat berhenti rehat dan disambung semula pada jam 2.30 petang nanti. Terima
kasih Ahli-ahli Yang Berhormat.

[Mesyuarat ditempohkan pada pukul 1.04 tengah hari]

01430

[Mesyuarat disambung semula pada pukul 2.30 petang]

[Dato’ Ramli bin Dato’ Mohd Nor (Cameron Highlands) mempengerusikan
Mesyuarat]

Dato’ Ramli bin Dato’ Mohd Nor [Cameron Highlands]: Bentara semak kuorum.
[Bentara mengira kuorum Ahli-ahli Dewan Rakyat] Memandangkan dengan izin, the quorum
is not in the sit, shall we proceed Members of Parliament? Okey setuju dan...

Tuan P. Prabakaran [Batu]: Setuju.

Dato’ Ramli bin Dato’ Mohd Nor [Cameron Highlands]: Baik. Bismillahi Rahmani
Rahim. Dipersilakanlah Yang Berhormat Subang, 16 minit.

2.34 ptg.

Tuan Wong Chen [Subang]: Terima kasih Tuan Yang di-Pertua kerana memberi
peluang kepada saya untuk membahas rang undang-undang pindaan Akta Perhutanan
Negara ini. Ini merupakan satu pindaan yang cukup tebal dan komprehensif. Pada dasarnya
saya menyokong pindaan ini walaupun ada beberapa pindaan-pindaan spesifik yang perlu
dihuraikan oleh Menteri. Akan tetapi semangat pindaan ini, saya memang setuju.

Pada amnya pindaan ini akan memberi kuasa tambahan kepada Kerajaan Pusat.
Ada klausa-klausa hukuman dan penalti di dalam pindaan ini yang boleh menyekat
pembalakan haram dan juga memberi peluang untuk menguruskan pembangunan lebih
mampan bagi hutan kita.

Tuan Yang di-Pertua, dalam ucapan dasar ini saya akan menekankan tiga perkara
dasar. Pertama, pindaan ini akan membenarkan Kerajaan Pusat membuat rancangan yang
lebih rapat mengenai hutan taman negeri yang kepunyaan kerajaan-kerajaan negeri dan ini
akan memberi status baharu sebagai hutan simpanan kekal. Walaupun secara prinsipnya
hutan adalah di bawah bidang kuasa dan kawalan kerajaan-kerajaan negeri tetapi kerana isu-

isu global berkaitan perubahan iklim, isu hutan kini adalah tersangat penting. Oleh itu
