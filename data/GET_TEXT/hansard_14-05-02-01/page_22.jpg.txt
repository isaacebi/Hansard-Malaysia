DR. 18.7.2022 16

kolej, universiti, mungkin di Semenanjung Malaysia seperti di Kuala Lumpur, Penang dan
sebagainya. Apakah pendirian kerajaan?

Adakah kerajaan ingin meminda akta atau Perlembagaan untuk membolehkan
mereka mengundi di luar kawasan? Ini kerana ia sangat penting untuk menggalakkan
pengundi-pengundi Sabah dan Sarawak terutamanya untuk mengundi di tempat mereka
berada sama ada di kolej, di universiti di Semenanjung Malaysia. Ini dapat meningkatkan
peratusan untuk mengundi, terutama untuk anak muda dan mereka dari Sabah dan Sarawak.
Apa pendirian kerajaan?

Dato Sri Dr. Haji Wan Junaidi bin Tuanku Jaafar: Terima kasih Yang Berhormat.
Soalan yang baik. Sebenarnya saya sendiri yang membangkitkan soalan ini kepada Tuan
Yang di-Pertua semasa Tuan Yang di-Pertua menjadi Pengerusi SPR dahulu, semasa satu
libat urus. Adalah penting pihak SPR untuk memikirkan bahawa postal voting, voting
electronic dan semua sekali demikian itu ataupun mengundi contohnya ramai orang daripada
Sarawak dan Sabah yang berada di Semenanjung dan orang Semenanjung berada di Sabah
yang sepatutnya diberi peluang mengamalkan pengundian ini dan mengamalkan demokrasi
ini menerusi supaya tidak mengganggu gugat sangat tugas dan tanggungjawab mereka dan
boleh mengundi di tempat mana mereka berada.

Jadi, ini masih dalam kajian Yang Berhormat. Mekanismenya masih dalam kajian
oleh pihak Suruhanjaya Pilihan Raya. Percayalah, terima kasih.

Dr. Maszlee bin Malik [Simpang Renggam]: Tuan Yang di-Pertua, ini berkaitan
KPM, silibus tadi.

Puan Fuziah binti Salleh [Kuantan]: Tuan Yang di-Pertua, kalau boleh soalan
tambahan lagi.

Tuan Yang di-Pertua: Sebelah sini pula. Maaf, maaf sebelah sini pula. Yang
Berhormat Kuala Krai silakan.

Puan Fuziah binti Salleh [Kuantan]: Kalau boleh tambahan lagi Tuan Yang di-
Pertua.

Tuan Ahmad Fadhli bin Shaari [Pasir Mas]: Pasir Mas, Pasir Mas.

Tuan Yang di-Pertua: Silakan Yang Berhormat Pasir Mas.

Puan Fuziah binti Salleh [Kuantan]: Selepas itu Kuantan ya.

Tuan Ahmad Fadhli bin Shaari [Pasir Mas]: Terima kasih Tuan Yang di-Pertua.
Saya menyanjung sikap Yang Berhormat Menteri yang terkenal sebagai Menteri yang suka
untuk melakukan reformasi dan pembaharuan. Satu lagi saya hendak lontarkan kepada
Menteri, adakah kerajaan bercadang untuk memperkenalkan wajib untuk mengundi kepada
rakyat? Sekiranya rakyat tidak mengundi, akan ada apa-apa tindakan atau kemudahan yang
tidak diberikan kepada rakyat sebagaimana yang telah diperkenalkan di negara lain. Terima
kasih.

Dato Sri Dr. Haji Wan Junaidi bin Tuanku Jaafar: Yang Berhormat, perkara ini juga
telah dibincangkan banyak kali dengan pihak SPR, tetapi apa yang kita bincang ada implikasi-

implikasi lain. Mungkin di bandar Yang Berhormat, soalan mengundi wajib ini boleh
