DR. 18.7.2022 79

Apakah punca masalah haiwan liar berkeliaran masuk ke kawasan aktiviti manusia
ini? Salah siapa gajah mencerobohi ladang-ladang malah kawasan perumahan? Siapa yang
mengakibatkan mereka hilang habitat mereka? Dengan satu keputusan yang diambil oleh
sebab, negeri pada tahun 2014 sahaja, kita hilang gunung yang hijau, jadi haiwan hilang
kampung mereka.

Masalahnya apabila kerajaan negeri memusnahkan sebuah Hutan Simpan Kekal
mereka langsung tidak menggantikannya dengan mana-mana kawasan yang sesuai...

Tuan Sim Chee Keong [Bukit Mertajam]: [Bangun]

Puan Wong Shu Qi [Kluang]: Okey, Yang Berhormat Bukit Mertajam.

Tuan Sim Chee Keong [Bukit Mertajam]: Terima kasih Tuan Yang di-Pertua.
Terima kasih Yang Berhormat Kluang.

Saya dengar dengan penuh minat tentang tindakan Kerajaan Negeri Johor yang
mengeluarkan 10 ribu ekar hutan simpan di Mersing pada tahun 2014. Di sini saya hendak
bagi tahu bahawa, sebenarnya kerajaan negeri termasuklah kerajaan negeri lain mempunyai
kekangan daripada segi kewangan dalam memelihara dan memulihara hutan simpanan di
negeri masing-masing. Contohnya Bukit Bendera. Tahun lepas telah diiktiraf oleh UNESCO
sebagai rizab biosfera negara. Hanya ada tiga buah di negara ini termasuk Bukit Bendera
sekarang. Kawasan itu luas, lebih luas lagi daripada apa yang dikatakan oleh Yang Berhormat
Kluang iaitu 12,481 hektar. Ini memerlukan kos untuk- bukan sahaja memelihara malah untuk
memulihara.

Saya cadangkan, sama ada Yang Berhormat Kluang setuju, kita minta supaya
Kerajaan Persekutuan memberikan peruntukan berdasarkan keluasan hutan kepada
kerajaan-kerajaan negeri supaya kerajaan negeri mampu- tidak perlu hendak keluarkan
hutan seperti yang berlaku di Johor.

Puan Wong Shu Qi [Kluang]: Setuju sepenuhnya dengan cadangan Yang
Berhormat Bukit Mertajam. Paling penting, kalau kerajaan negeri betul-betul perlu keluarkan
satu buah kawasan hutan simpanan kekal, maka mesti gantikannya. Ganti balik. Cari satu
buah kawasan tanah yang sesuai untuk ganti balik supaya kawasan hutan simpanan kekal
kita tidak akan disusutkan lagi.

Maaf Tuan Yang di-Pertua, saya akan sentuh satu poin lagi. Saya harap bahawa
dengan pindaan seksyen 12, dalam Akta Perhutanan Negara ini, Jabatan Perhutanan setiap
negeri boleh pastikan bahawa penggantian kawasan tanah itu perlu dilaksanakan mengikut
syarat-syarat. Janganlah nanti ada orang yang cadang tempat atau kawasan tanah yang
diganti tetapi yang sebenarnya tidak sesuai untuk dijadikan sebagai kawasan Hutan Simpan
Kekal. Itu adalah sangat penting.

Saya minta Yang Berhormat Menteri jelaskan di sini. Kalau ada gantian, apa syarat-
syaratnya? Kalau tidak memenuhi syarat-syarat, bagaimana akan dilaksanakan dalam mana-
mana negeri...

Dato’ Ramli bin Dato’ Mohd Nor [Cameron Highlands]: Yang Berhormat Kluang,

sila gulung.
