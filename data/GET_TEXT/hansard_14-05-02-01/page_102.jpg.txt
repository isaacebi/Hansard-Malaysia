DR. 18.7.2022 96

Selain daripada itu, objektif digariskan menerusi pindaan kali ini memantapkan
penguatkuasaan hutan bagi membanteras kegiatan pengambilan hasil hutan tanpa
kebenaran. Kita perlu ingat bahawa jabatan ataupun kerajaan negeri tidak terus bergantung
kepada hasil hutan semata-mata, ia perlu mencipta hasil baru untuk kerajaan negeri. Jadi,
kalau dilihat di mana-mana kerajaan negeri, hutan menjadi keutamaan untuk dikeluarkan
kayu balak dan sebagainya, berharga untuk menampung keadaan di negeri masing-masing
daripada segi kos dan sebagainya. Jadi, kalau keadaan ini berterusan berlaku, sudah pastilah
kita tidak dapat selamatkan hutan dalam masa yang panjang. Oleh kerana untuk menyiapkan
hutan, itu memerlukan masa yang cukup panjang, 50 hingga 100 tahun. Untuk pengetahuan,
pengambilan hasil hutan ini bermula daripada pencerobohan hutan. Setiap daripada
pencerobohan hutan seluas satu hektar pula negara kita akan dianggarkan kerugian RM1.4
juta, selain kehilangan biodiversiti.

Perkara yang ingin saya bangkitkan ialah adalah sejauh manakah ukuran kekuatan
agensi kerajaan, terutama bilangan anggota yang bertanggungjawab memantau segala
aktiviti pencerobohan hutan di seluruh negara? Adakah bilangan para anggota, teknologi
yang diguna pakai pada hari ini sudah mencukupi untuk mengawasi serta memastikan
kawasan hutan tidak diceroboh? Daripada segi peningkatan kadar denda yang dikenakan,
hanya RM5 juta bagi kesalahan yang mengambil hasil hutan menerusi pindaan kali ini
hanyalah boleh menimbulkan ketakutan tetapi masih belum memadai untuk menghalang
kegiatan pencerobohan hutan.

Contohnya, pada tahun lalu kita telah dikejutkan berita pekebun haram durian
Musang King di tanah seluas 101.17 hektar di kawasan HSK Batu Talam, Raub yang
dianggarkan boleh memperoleh keuntungan sebanyak RM420 juta untuk satu musim
pengeluaran tersebut. Dalam tempoh 10 tahun, mereka beroperasi secara haram dan sudah
pastilah dalam tempoh yang panjang, mana mungkin ianya berlaku ketirisan, berlaku perkara-
perkara yang mungkin ianya kealpaan kita. Jadi, diharap perkara ini tidak boleh berlaku,
kalau ianya berlaku dalam keadaan jangka masa 10 tahun, ia juga merugikan kerajaan.
1600

Jadi saya pohon supaya akta ini dapat diguna pakai oleh semua kerajaan negeri
kerana sekalipun kita meluluskan ini, kerajaan negeri tidak mengguna pakai, ianya adalah
sia-sia belaka. Saya mohon supaya perkara ini dapat kita perhalusi dan kita luluskan dalam
RUU ini dan saya menyokong Rang Undang-undang Perhutanan Negara (Pindaan) 2022.
Terima kasih.

Dato’ Sri Hasan bin Arifin [Rompin]: Pencelahan sedikit.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Jempol.

Dato’ Sri Hasan bin Arifin [Rompin]: Pencelahan boleh, sedikit?

Dato’ Ramli bin Dato’ Mohd Nor [Cameron Highlands]: Sudah cukup masa.
Sebelum saya teruskan, kalau mengikut rekod saya di sini, Yang Berhormat Jelutong, you

will be talking?
