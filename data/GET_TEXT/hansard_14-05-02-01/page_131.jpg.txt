DR. 18.7.2022 125

Mengkuang. Kalau tidak silap saya, jumlah yang cukup besar. Jadi, tidak ada masalah. Saya
cerita tadi secara umumnya. Kalau Kerajaan Negeri Pulau Pinang merasakan mereka
terpaksa mengeluarkan kos tambahan menyelesaikan masalah terputusnya air kerana...

Tuan Sim Tze Tzin [Bayan Baru]: Ini Kerajaan Pusat yang kena bantu, Menteri.
Sekarang ada masalah, Kerajaan Negeri Kedah gagal untuk menjaga air dengan bersih. Jadi,
kami Pulau Pinang yang menjadi mangsa. Negeri Kedah sendiri pun menjadi mangsa. Rakyat
Kedah, bukan Kerajaan Negeri Kedah. Saya mahu intervention daripada Federal.

Datuk Seri Takiyuddin bin Hassan: Saya melihat sepanjang ini tidak ada Kerajaan
Persekutuan mengeluarkan apa-apa denda kepada kerajaan negeri ketika zaman PH dahulu.
01730

Tuan Sanisvara Nethaji Rayer a/l Rajaji [Jelutong]: Yang Berhormat Menteri,
saya rasa ‘Timbalan Yang di-Pertua’ pun dahulunya...

Datuk Seri Takiyuddin bin Hassan: Ingat tidak zaman PH dulu?

Tuan Sanisvara Nethaji Rayer a/l Rajaji [Jelutong]: Yang Berhormat Menteri, saya
rasa ‘Timbalan Yang di-Pertua’ pun simpati. Beliau dulunya dari Pulau Pinang. Persoalannya,
apakah peranan yang akan dimainkan oleh Kerajaan Persekutuan untuk memastikan perkara
ini tidak lagi akan berlaku?

Datuk Seri Takiyuddin bin Hassan: Pindaan kepada akta inilah. Inilah peranan
Kerajaan Persekutuan.

Tuan Sanisvara Nethaji Rayer a/l Rajaji [Jelutong]: Selain daripada itu, kita
menuntut...

Datuk Seri Takiyuddin bin Hassan: Tidak tahu lagi, kah? Kalau Pulau Pinang
menyokong dan semua negeri menyokong, kita akan dapat membendung ini daripada
berlaku.

Tuan Sanisvara Nethaji Rayer a/l Rajaji [Jelutong]: Kita menyokong.

Tuan Sim Tze Tzin [Bayan Baru]: Kita menyokong. Tidak ada masalah.

Tuan Sanisvara Nethaji Rayer a/l Rajaji [Jelutong]: Akan tetapi, kita menuntut
tindakan diambil terhadap pihak-pihak berkuasa termasuklah Menteri Besar.

Datuk Seri Takiyuddin bin Hassan: Sebanyak 62 fasal dibentang dalam pindaan
akta ini. Ini semua untuk membendung keadaan itu daripada berlaku.

Tuan Wong Hon Wai [Bukit Bendera]: Yang Berhormat Menteri, Yang Berhormat
Menteri tadi sebut ia satu natural disaster. la sebenarnya bukan satu natural disaster. la
manmade disaster- buatan manusia.

Tuan Sanisvara Nethaji Rayer a/l Rajaji [Jelutong]: Bukan natural disaster.

Datuk Seri Takiyuddin bin Hassan: Ya, saya tidak menafikan ia berpunca daripada
polisi yang tidak betul. Saya tidak menafikan, Kerajaan Persekutuan tidak menafikan. Akan
tetapi, apa yang berlaku itu disebabkan mungkin kecuaian, menyebabkan disaster itu berlaku.

Tuan Sim Tze Tzin [Bayan Baru]: Akan tetapi, tidak ada orang ambil

tanggungjawab. Menteri Besar buat sahaja...
