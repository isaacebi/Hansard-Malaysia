DR. 18.7.2022 54

Datuk Seri Takiyuddin bin Hassan: ...Fasal 17 bertujuan untuk meminda seksyen
43 dengan memasukkan perenggan mengenai prosedur membaharui lesen pemindah.

Tuan Mohamed Hanipa bin Maidin [Sepang]: Tuan Yang di-Pertua ada masalah
pendengarankah, tidak dengar orang cakap ini. Ada masalah pendengarankah?

Datuk Seri Takiyuddin bin Hassan: ...Fasal 18 bertujuan untuk meminda seksyen
47 bagi meluaskan...

Tuan Mohamed Hanipa bin Maidin [Sepang]: Tuan Yang di-Pertua, ada masalah
pendengarankah? Tak dengar orang ini.

Datuk Seri Takiyuddin bin Hassan: ...pengecualian yang diberikan di bawah
seksyen kepada pemegang lesen kecil...

Tuan Mohamed Hanipa bin Maidin [Sepang]: Tuan Yang _ di-Pertua,
memalukanlah!

Datuk Seri Takiyuddin bin Hassan: ...pemegang permit jalan, pekhidmat atau
ejennya untuk memasuki mana-mana hutan tertutup...

Tuan Mohamed Hanipa bin Maidin [Sepang]: Tuan Yang di-Pertua, you are
memalukan. Andalah punca segalanya ini.

Datuk Seri Takiyuddin bin Hassan: ...serta menaikkan hukuman ke atas kesalahan
di bawah seksyen itu.

Puan Maria Chin binti Abdullah [Petaling Jaya]: Tuan Yang di-Pertua, kita hanya...

Datuk Seri Takiyuddin bin Hassan: Fasal 19 bertujuan meminda seksyen 48...

Puan Maria Chin binti Abdullah [Petaling Jaya]: Tuan Yang di-Pertua, kita mahu
janji sahaja. Bagi tarikh.

Datuk Seri Takiyuddin bin Hassan: ...yang bersifat editorial dan berbangkit
daripada pindaan-pindaan baharu...

Tuan Mohamed Hanipa bin Maidin [Sepang]: Menteri PAS ini pun satu hal ini.
Bercakap ingat ini markas PAS kah? Ini Parlimen lah!

Datuk Seri Takiyuddin bin Hassan: ...di bawah seksyen 47 Akta 313.

Puan Kasthuriraani a/p Patto [Batu Kawan]: Mana Menteri Sabah? Mana
Menteri...

Puan Isnaraissah Munirah binti Majilis @ Fakharudy [Kota Belud]: Tuan Yang
di-Pertua...

Tuan Mohamed Hanipa bin Maidin [Sepang]: Hei! Ini bukan markas! [Tidak jelas]
Ini Parlimen!

Datuk Seri Takiyuddin bin Hassan: ...Fasal 20 bertujuan untuk meminda seksyen
50 bagi memberi kuasa kepada Pengarah...

Tuan Mohamed Hanipa bin Maidin [Sepang]: Kita Ahli Parlimen, bukan markas
PAS. Duduklah. Memalukan sahaja.

[Dewan riuh]

Datuk Seri Takiyuddin bin Hassan: ...untuk membenarkan pegawai hutan

mengeluarkan permit jalan dan menaikkan hukuman ke atas kesalahan di bawah seksyen ini.
