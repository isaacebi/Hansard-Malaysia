DR. 18.7.2022 144

sebagainya. Ini bukan tuduhan ya, tetapi ini juga menjadi pengalaman kita yang lalu berkaitan
dengan bagaimana sebaik-baik mungkin dapat dijalankan sempadan kita.

Selain daripada itu, sekarang ekonomi dah semakin dibuka dan sebagainya. Kita
tahu di Sabah ini mempunyai pulau-pulau yang begitu cantik dan memang pelancong-
pelancong akan datang dan sebagainya. Sekali lagi di sini kebolosan. Kita tidak mahu apa
yang telah berlaku di Pulau Sipadan dahulu di mana keselamatan yang begitu rapuh
walaupun hari ini kita ada ESSCOM, tetapi hal-hal yang berkaitan dengan keselamatan ini
masih perlu dipertingkatkan.

Tuan Yang di-Pertua, saya ingin mengakhiri perbahasan saya ini dan mengatakan
bahawa langkah ini jika sekiranya tidak berakhir dengan keadaan yang jauh lebih baik
daripada segi menangani sempadan kita, saya tidak tahu apakah kerajaan seolah-olah
bermain-main ya. Tahun 2017 yang baru juga mengadakan satu agensi selepas itu ditutup,
dibubarkan.

Selepas ini dibubarkan, selepas itu diwujudkan lagi dan sebagainya seolah-olah kita
di Dewan Rakyat ini tidak meneliti dengan begitu jelas, tidak melihat dengan begitu
profesional tentang langkah-langkah yang diambil. Oleh sebab setiap langkah yang diambil
itu seharusnya menjurus kepada suatu yang jauh lebih baik. /t should be for the better
langkah-langkah yang telah diambil ini.

Akan tetapi saya berharap langkah itu yang dibuat ini adalah kepada yang lebih baik
dan segala kelemahan terutama sekali apa yang disebut apa juga dengan rakan-rakan tadi
penambahan aset, penambahan kakitangan dan sebagainya dan setakat ini tidak dilihat di
sini, tiada peruntukan tambahan. Kita mencadangkan supaya peruntukan tambahan itu
dibuat, diberi agar semua aset itu boleh berjalan. Ada minyak yang mencukupi dan
sebagainya. Kakitangan yang mencukupi dan sebagainya. Dengan cabaran yang begitu
besar, begitu panjang dia punya pantai sampai 14,000 kilometer dan begitu banyak pulau-
pulau dan sebagainya, tidak termasuklah hal-hal jalan-jalan tikus yang sangat-sangat perlu
untuk dikesan. Sekian, terima kasih.

Tuan Yang di-Pertua: Terima kasih Yang Berhormat Tuaran. Yang Berhormat

Jempol, silakan.

6.39 ptg.

Datuk Seri Haji Mohd Salim Sharif [Jempol]: Bismillahi Rahmani Rahim,
assalamualaikum warahmatullahi wabarakatuh, salam sejahtera, salam Keluarga Malaysia.
Terima kasih Tuan Yang di-Pertua kerana mengizinkan saya untuk mengambil bahagian
dalam perbahasan Rang Undang-undang Agensi Kawalan Sempadan Malaysia
(Pembubaran) 2021 pada hari ini.

Secara keseluruhan saya menyokong segala usaha kerajaan untuk mengawal dan
membanteras segala kegiatan yang menyalahi peraturan serta undang-undang di kawasan

sempadan darat negara.
