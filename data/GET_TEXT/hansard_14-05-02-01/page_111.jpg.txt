DR. 18.7.2022 105

4.27 ptg.

Puan Nor Azrina binti Surip [Merbok]: Terima kasih Tuan Yang di-Pertua. Pada
dasarnya saya menyokong pindaan ini namun ada beberapa perkara yang perlu diteliti
dengan lebih halus. Sekiranya diluluskan namun seperti apa yang Yang Berhormat Tuaran
ada sebutkan tadi kerana tanah ini adalah hak negeri, jadi jika tidak diguna pakai oleh
kerajaan negeri, maknanya pindaan ini tiada makna.

Sebagai contoh, apabila ingin membuat permanent disposal facility (PDF) untuk sisa
Lynas di Bukit Ketam, perasan tak kita maka Pahang telah menyahwartakan sahaja kawasan
tersebut. Tidak perlukan pun pendengaran awam. Namun apabila ramai bising, maka DOE
tidak luluskan kerana ternyata lokasi tersebut sangat dekat dengan kawasan tadahan air.

Jadi, saya terus kepada isi kandungan perbahasan Akta Perhutanan yang melibatkan
pindaan seksyen 4. Ini seolah-olah ada implikasi terhadap hutan simpanan akan
dieksploitasikan kerana ia tidak merujuk kepada seksyen 12. Saya pohon penjelasan terkait
pindaan seksyen ini.

Kemudian antara pindaan paling ketara yang dicadangkan yang saya alu-alukan
adalah pengenalan seksyen 11. Pindaan ini membenarkan pengeluaran sedemikian tertakluk
kepada dua syarat yang signifikan terkait pengeluaran tanah dari Hutan Simpanan Kekal.
Syarat pertama adalah sebelum mengeluarkan mana-mana kawasan tanah daripada sesuatu
Hutan Simpanan Kekal (HSK), pihak berkuasa negeri hendaklah menjalankan suatu siasatan
awam mengikut sebagaimana yang ditetapkan oleh negeri.

Ini adalah peruntukan yang penting dan wujud dalam Enakmen Perhutanan Negeri
Selangor. Peruntukan sedemikian untuk siasatan awam sebelum sebarang pengeluaran HSK
akan memastikan ketelusan, accountability di pihak negeri dan penting untuk memastikan
tadbir urus yang baik. Tanpa ketelusan ini, pembuatan keputusan mengenai pengeluaran
kawasan tanah daripada HSK diselubungi kerahsiaan, menimbulkan kebimbangan termasuk
kemungkinan konflik kepentingan.

Syarat kedua pula, sekiranya pihak berkuasa negeri berniat untuk mengeluarkan
mana-mana kawasan tanah daripada sesuatu HSK, pihak berkuasa negeri hendaklah
mengenal pasti suatu kawasan tanah yang sama luas atau lebih besar untuk menggantikan
kawasan tanah yang akan dikeluarkan sebagai suatu Hutan Simpanan Kekal. Ini juga adalah
penambahbaikan besar dan ketara ke atas undang-undang sedia ada.

1630

Justeru, saya benar-benar menyeru pihak berkuasa negeri untuk mewartakan lebih
banyak kawasan hutan di negeri masing-masing sebagai hutan yang dilindungi sepenuhnya
yang tidak boleh ditukar untuk guna tanah lain atau diganggu oleh aktiviti-aktiviti yang
memusnahkan seperti penebangan hutan.

Seterusnya lihat kepada seksyen 50 dan juga seksyen 58, di situ juga ada ruang
untuk berlakunya ruang penyalahgunaan kuasa ataupun rasuah. Kemudian, terkait juga
dengan pindaan seksyen 60A adalah mustahak pemeliharaan sumber alam semula jadi

disokong dengan dana mencukupi dan kewangan. Saya mengalu-alukan pembentukan
