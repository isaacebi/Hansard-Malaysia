DR. 18.7.2022 24

Pelaksanaan syarat VOP dalam kontrak kerja ialah untuk memastikan projek
kerajaan tidak terjejas dan dapat disiapkan mengikut jadual. Merujuk kepada Pekeliling
Perbendaharaan Malaysia, PK2.4, pelaksanaan syarat perubahan harga atau VOP dalam
kontrak kerja pindaan pada 1 Mei 2022, syarat dan kaedah kiraan pengiraan VOP dalam
kontrak kerja ini berkuat kuasa mulai 1 Januari 2021 sehingga 30 Jun 2022.

Senarai bahan yang termasuk dalam pekeliling ini ialah:

(i) besi bertetulang;

(ii) crushed aggregate atau crusher run;

(iii) paip air dan paip pembentung (mild steel pipe); dan

(iv) copper.

Bagi meringankan lagi bebanan pemain industri pembinaan, Yang Amat Berhormat
Perdana Menteri pada 14 Julai 2022 telah mengumumkan kelulusan penambahan sebanyak
11 lagi bahan binaan dalam pelaksanaan syarat VOP yang menjadikan jumlah keseluruhan
sebanyak 15 bahan binaan yang telah diluluskan.

Selain itu, Kementerian Kerja Raya turut mengadakan kerjasama dengan agensi
kerajaan yang berkaitan dan pihak industri seperti pengeluar dan pengedar bahan binaan
utama serta wakil kontraktor dalam memantau pergerakan bahan binaan. Beberapa sesi
perbincangan dilaksanakan bagi mengenal pasti isu punca dan cabaran yang dihadapi serta
membincangkan penyelesaian ke atas cabaran berkenaan.

KKR melalui CIDB, juga sentiasa melaksanakan aktiviti pemantauan harga purata
bulanan berterusan semenjak tahun 2022. Data harga diterbitkan melalui portal National
Construction Cost Centre (N3C) dan boleh diakses oleh orang ramai. Penerbitan ini
membolehkan pemantauan dibuat terhadap trend harga.

Harga bahan binaan ini dikumpulkan melalui kerjasama dengan beberapa persatuan
berkaitan pembinaan yang diperoleh daripada kontraktor, pembekal dan peruncit. Untuk
memastikan tidak berlaku manipulasi harga bahan binaan di pasaran, kementerian sentiasa
memberikan kerjasama dengan Kementerian Perdagangan Dalam Negeri dan Hal Ehwal
Pengguna untuk pelaksanaan pemantauan harga bahan binaan dalam negara.

Dalam pada itu, kerajaan melalu) KPDNHEP akan mengambil tindakan undang-
undang berdasarkan Akta Kawalan Harga dan Antipencatutan 2011 dan Peraturan-peraturan
Kawalan Harga dan Antipencatutan, mekanisme untuk menentukan keuntungan tinggi yang
tidak munasabah tahun 2018 terhadap peniaga yang memanipulasi harga bahan binaan
untuk keuntungan yang tidak munasabah.

Sekian dan terima kasih.

Tuan Yang di-Pertua: Terima kasih. Silakan, Yang Berhormat Igan.

Tuan Haji Ahmad Johnie bin Zawawi [Igan]: Terima kasih Tuan Yang di-Pertua,
terima kasih Yang Berhormat Timbalan Menteri atas jawapan yang diberikan. Masalah
kenaikan harga barang binaan hingga kini semakin meruncing.

Harga barang binaan telah naik sehingga lebih kurang 20 peratus dan dianggarkan

lebih kurang 75 peratus kontraktor berdepan dengan masalah dan dibimbangkan ramai yang
