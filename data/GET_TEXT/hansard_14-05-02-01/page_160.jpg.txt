DR. 18.7.2022 154

Oleh sebab itulah, ke arah kita hendak mewujudkan single border agency ini, dua
buah Jawatankuasa Pemantapan dan Penyelarasan kita wujudkan, di mana Menteri Dalam
Negeri dan Ketua Polis Negara bertindak untuk menyelaraskan kedua-dua Jawatankuasa ini.
Saya hendak sebut bahawa, kita kena faham AKSEM ini adalah hanya terlibat kawalannya
di negeri Kelantan iaitu di Rantau Panjang, Bukit Bunga, Pengkalan Kubur; Perak di
Pengkalan Hulu; Kedah di Durian Burung, Bukit Kayu Hitam, Kuala Kedah dan Perlis di Wang
Kelian, Padang Besar dan Chuping.

Saya hendak sebut, kita bagi jaminan sebenarnya...

Tuan Sanisvara Nethaji Rayer a/l Rajaji [Jelutong]: [Bangun]

Dato’ Sri Dr. Haji Ismail bin Haji Mohamed Said: Yang Berhormat Jelutong,
sekejap ya. Kementerian Dalam Negeri bagi jaminan, walaupun kita bubarkan AKSEM ini,
tidak ada seorang pun yang kita berhentikan kerja. Mereka ini diserapkan. Sama ada
daripada yang bertugas, kalau polis UPP, akan diserapkan kepada PGA.

Oleh sebab itulah kalau PGA- hendak saya sebutkan jumlahnya sekarang,
keseluruhannya 13,199 orang dan kita serapkan AKSEM seramai 617 orang. Bermaknanya
ada 13,816 orang di seluruh negara. Bermaknanya, tidak ada seorang pun daripada AKSEM
ini yang kita berhentikan kerja. Kita berikan pilihan kepada mereka. Kastam, kita serapkan
balik kepada kastam. Jabatan Imigresen, pegawai dan anggotanya kita serapkan pada
Jabatan Imigresen Malaysia.

Tuan Sim Tze Tzin [Bayan Baru]: Soalan susulan sedikit ya, Yang Berhormat
Menteri.

Dato’ Sri Dr. Haji Ismail bin Haji Mohamed Said: Ya.

Tuan Sim Tze Tzin [Bayan Baru]: Kita tidak ada guarantee bahawa single-border
agency akan dilakukan juga ya, sebab kita tahu bahawa ada fight back within the agency.
Ada beberapa jabatan/agensi yang bantah untuk menubuhkan satu single-agency sebab ia
ada kita-kita, mereka-mereka. You know, all these silo mentality yang menyebabkan single-
border agency itu susah ditubuhkan. Jadi, tidak ada garenti. Betul tidak, Yang Berhormat
Menteri? Terima kasih.

Dato’ Sri Dr. Haji Ismail bin Haji Mohamed Said: Ya, sebab itu saya kata ini kajian
yang sedang kita jalankan. Sebab itu kita tidak boleh umumkan bila masa hendak
dikuatkuasakan. Dalam kajian ini mestilah kita libat uruskan beberapa pihak agensi-agensi
keselamatan dalam negara kita sama ada PDRM, ATM dan sebagainya.

Ya Yang Berhormat Jelutong.

Tuan Sanisvara Nethaji Rayer a/l Rajaji [Jelutong]: Terima kasih Yang Berhormat
Timbalan Menteri. Memang saya bangun dan saya ingin menyatakan pendirian bahawa,
saya menyokong penuh rang undang-undang yang dibentangkan kerana kita mengutamakan
keselamatan sempadan negara, keselamatan negara.

Persoalan saya, Jawatankuasa Penyelarasan Kawalan Sempadan Negara dan
Jawatankuasa Pemantapan Kawalan Sempadan Negara, apakah salahnya kalau Duli Yang

Maha Mulia Seri Paduka Baginda Yang di-Pertuan Agong dijadikan pengerusi kedua-dua
