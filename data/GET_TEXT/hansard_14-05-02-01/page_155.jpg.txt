DR. 18.7.2022 149

Tuan Yang di-Pertua dan Ahli-ahli Parlimen sekalian, saya juga ucapkan terima kasih
kepada bekas tentera-tentera yang pernah menjaga sempadan di mana mereka terlibat
dengan Ops Ukur, Ops Naga Bell dan juga mereka beberapa kali kena booby trap. Veteran-
veteran hari ini telah dilupakan jasa-jasa mereka menjaga sempadan. Inilah sebab hari ini
rakyat— veteran-veteran di luar sana mengamuk dan bertanya mengapa tidak dijelaskan
pencen-pencen mereka.

Merekalah dahulu pada tahun 70-an, 80-an menjaga sempadan-sempadan ini dan
mereka di dalam hutan beberapa kali, berapa ramai yang kena booby trap yang pernah
meninggal dunia, yang putus kaki, putus tangan, mata buta dan sebagainya. Akan tetapi hari
ini kerajaan telah lupakan mereka. Saya berharap kerajaan fikir balik nasib-nasib veteran
yang hari ini berada dalam keadaan teruk di luar sana.

Terdapat keperluan untuk semua perkara yang disuarakan oleh saya diambil serius
dalam memastikan setiap polisi atau langkah yang dibuat oleh kerajaan akan memberi
manfaat secara maksimum kepada rakyat Malaysia. Saya juga nasihat kepada PDRM,
harapkan pegar, jangan pegar makan padi. Sekian, terima kasih Tuan Yang di-Pertua.

Tuan Yang di-Pertua: Terima kasih. Seterusnya Yang Berhormat Pokok Sena dan

diikuti oleh Yang Berhormat Hulu Rajang, akhir sekali.

6.57 ptg.

Dato’ Mahfuz bin Haji Omar [Pokok Sena]: Terima kasih Tuan Yang di-Pertua.
Tuan Yang di-Pertua, baru umur lima tahun sudah bubar AKSEM ini. Ini satu benda yang
sangat pelik. Alasannya apa yang disebut oleh Yang Berhormat Timbalan Menteri tadi, “Kami
tak mahu ada percanggahan dengan Akta Polis”. |tu adalah dalam ucapan tadi. Takkanlah
waktu hendak wujud dahulu, semasa hendak beranak dahulu ini, tidak fikir kata ada
percanggahan dengan Akta Polis? Takkan KDN pada waktu itu tidak meneliti persoalan-
persoalan antara perundangan dan akta-akta yang ada ini supaya tidak berlaku satu
percanggahan kemudian harinya.

Adakah Jabatan Peguam Negara juga yang menyediakan draf akta ini tidak melihat
persoalan-persoalan ini? Jadi, ini satu benda yang menunjukkan bagaimana kelemahan
pentadbiran dan pengurusan kita dalam hendak memastikan, hendak mewujudkan sesuatu
agensi, sesuatu pasukan bagi memastikan supaya ia dapat berjalan dengan baik.

Jadi, bagi saya alasan tadi yang mengatakan bahawa ia tidak mahu nanti bercanggah
adalah satu persoalan yang sangat memalukan kita semua. Kemudiannya disebut tadi
bahawa untuk memastikan supaya bila kita mansuh dan kita serah kepada polis sepenuhnya
dalam Akta Kawalan Sempadan ini, ia akan lebih efisien dan tersusun, seolah-olah AKSEM
selama ini tidak efisien dan tidak tersusun.

Jadi, sekali lagi kelemahan menunjukkan bagaimana kegagalan Kementerian Dalam
Negeri (KDN) yang menguruskan soal AKSEM ini tidak dapat memastikan efficiency dan juga
tersusunnya pengurusan perjalanan AKSEM itu sendiri. Jadi, saya mohon penjelasan

daripada rakan saya Yang Berhormat Timbalan Menteri.
