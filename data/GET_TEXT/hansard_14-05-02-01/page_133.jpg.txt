DR. 18.7.2022 127

RANG UNDANG-UNDANG AGENSI KAWALAN SEMPADAN MALAYSIA
(PEMBUBARAN) 2021

Bacaan Kali Yang Kedua dan Ketiga

5.34 ptg.

Timbalan Menteri Dalam Negeri | [Dato’ Sri Dr. Haji Ismail bin Haji Mohamed
Said]: Bismillahi Rahmani Rahim. Tuan Yang di-Pertua, saya mohon mencadangkan iaitu
bahawa Rang Undang-undang Agensi Kawalan Sempadan Malaysia (Pembubaran) 2021
dibacakan kali yang kedua sekarang.

Tuan Yang di-Pertua: Silakan.

Dato’ Sri Dr. Haji Ismail bin Haji Mohamed Said: Tuan Yang di-Pertua, Rang
Undang-undang Agensi Kawalan Sempadan Malaysia (Pembubaran) 2021 digubal bertujuan
untuk memansuhkan Akta Agensi Kawalan Sempadan Malaysia 2017 [Akta 799] untuk
membubarkan AKSEM yang ditubuhkan di bawah Akta Kawalan Agensi Kawalan Sempadan
Malaysia 2017.

Jemaah Menteri dalam mesyuaratnya pada 24 Jun 2020 telah menimbangkan
Memorandum daripada Menteri Dalam Negeri No. M234/2020 dan antara lain mengambil
maklum bahawa kajian sedang dijalankan bagi menstrukturkan semula Agensi Kawalan
Sempadan Malaysia untuk diletakkan di bawah tanggungjawab Polis Malaysia dengan
penubuhan unit khusus bagi memperkasakan kawalan dan keselamatan sempadan.

Seterusnya, Jemaah Menteri dalam mesyuaratnya pada 12 Mac 2021 telah
menimbangkan Memorandum Menteri Dalam Negeri No. M120/2021, dan antara lain
mengambil maklum bahawa Akta AKSEM 2017 [Akta 799] akan dimansuhkan setelah
AKSEM diletakkan di bawah PDRM sepenuhnya. Ini bagi memastikan tidak berlaku
percanggahan Akta 799 dengan Akta Polis 1967 [Akta 344]. Jemaah Menteri bersetuju
dengan rasionalisasi Agensi Kawalan Sempadan Malaysia.

Pembubaran Agensi Kawalan Sempadan Malaysia dan pemansuhan Akta Agensi
Kawalan Sempadan Malaysia 2017 [Akta 799]. Pemansuhan akta dan pembubaran AKSEM
tidak akan mendatangkan kesan yang negatif kepada operasi penguatkuasaan pengawalan
sempadan negara pada masa ini. Ini kerana kesemua fungsi AKSEM telah diserapkan
kepada PDRM melalui Pasukan Gerakan Am (PGA) di bawah Jabatan Keselamatan Dalam
Negeri dan Ketenteraman Awam (KDNKA). Manakala punca kuasa yang termaktub di dalam
Akta 799 akan diteruskan dan dikuatkuasakan oleh akta-akta sedia ada seperti Akta Polis
1967, Akta Imigresen 1959/63, Akta Kastam 1967 dan lain-lain perundangan yang sedang
berkuat kuasa.

Bagi memastikan tujuan penubuhan Akta 799 berkaitan kepentingan penyelarasan
tindakan kawalan sempadan terus dikekalkan, fungsi-fungsi jawatankuasa peringkat tertinggi
dan jawatankuasa penyelaras yang termaktub di bawah akta ini akan dilaksanakan oleh
Jawatankuasa Pemantapan Kawalan Sempadan Negara dan Jawatankuasa Penyelarasan

Kawalan Sempadan Negara.
