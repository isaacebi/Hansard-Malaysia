DR. 18.7.2022 166

Kehadiran Wajib ini. Oleh itu saya meminta supaya ada unsur pencegahan, ada unsur
pemilihan dan opsyen tambahan kepada opsyen hukuman yang sedia ada.

Compulsory Work ini sebelum ini ditetapbkan maksimum empat jam sehari selama
maksimum 90 hari bekerja dan sekarang ditambah kepada empat jam sehari selama
maksimum 12 bulan. Daripada 90 hari ditambah kepada maksimum 12 bulan. Sama ada
terdapat kuasa ataupun kapasiti pemantauan daripada CAC terhadap PKW ini.

Akhir sekali Tuan Yang di-Pertua, saya meminta juga kerajaan meneliti laporan tesis
oleh Dr. Fauziah Hani binti Ahmad Fuzi bertajuk The Problems and Challenges in the
Implementation of Compulsory Attendance Order in Malaysia, PhD. tesis dari UIA 2019 yang
mengutarakan dengan jelas peluang dan cabaran Perintah Kehadiran Wajib ini. Saya
meminta dikaji laporan tersebut dan meminta Yang Berhormat Timbalan Menteri untuk
memberikan penjelasan tentang isu-isu yang saya bangkitkan. Sekian, terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Bukit Bendera.

Dipersilakan Yang Berhormat Hang Tuah Jaya. Yang Berhormat Hang Tuah Jaya?

Tidak ada, kita move on kepada Yang Berhormat Jelutong.

8.02 mlm.

Tuan Sanisvara Nethaji Rayer a/l Rajaji [Jelutong]: Terima kasih Tuan Yang di-
Pertua atas peluang yang diberikan. Saya di sini sekali lagi bangun untuk membahaskan rang
undang-undang ini seperti yang telah saya nyatakan sebelum ini terdapat kejadian-kejadian,
insiden-insiden di mana seperti yang mana yang saya telah nyatakan tadi seorang ibu di
Terengganu, ibu tunggal yang telah dipenjarakan kerana mencuri Milo dan kejadian-kejadian
lain yang melibatkan ibu tunggal di mana undang-undang ini boleh digunakan.

Ini di mana mereka boleh dikenakan perintah untuk melaporkan diri, Perintah
Kehadiran Wajib di mana mereka boleh dikekalkan dalam bersama-sama dengan keluarga
di mana mereka juga boleh meneruskan kehidupan mereka di samping menjaga orang-orang
yang menjadi tanggungan kepada mereka dan juga mereka dapat menjalani proses
pemulihan.

Pada masa yang sama saya juga ingin tanya kepada Yang Berhormat Timbalan
Menteri apakah langkah-langkah yang diambil memandangkan seperti yang telah saya
nyatakan tadi. Kita lihat bahawa masyarakat di luar sana mula mempersoalkan undang-
undang negara. Dalam kejadian yang telah saya rujuk tadi kita mendapati bahawa seorang
wanita yang mencuri Milo bagi tujuan untuk bagi mengisi perut anak-anak beliau dikenakan
hukuman penjara. Akan tetapi ada individu-individu yang telah mencuri berbilion-bilion ringgit
yang masih berleluasa dari — masih sedang diberikan ruang dan peluang untuk bergerak dari
satu lokasi ke lokasi yang lain, pergi ke Singapura ke luar negara dan sebagainya.

So, ini merupakan perkara yang menjadi persoalan. Kita perlu mengikis persepsi

rakyat bahawa orang-orang kenamaan terutamanya yang mempunyai kaitan dengan
