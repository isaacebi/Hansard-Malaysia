DR. 18.7.2022 8

secara indirect iaitu seperti makanan haiwan dan sebagainya yang juga merupakan
penyumbang kepada kenaikan harga haiwan tersebut sebagai contoh ayam. Kita mengimport
gandum, bijirin gandum dan soya bean sebagai contoh dan kos pengeluaran ayam 70 peratus
disumbang oleh makanan.

Untuk makluman Yang Berhormat, komitmen kerajaan dalam membantu rakyat
Keluarga Malaysia untuk menangani kenaikan kos sara hidup dibuktikan dengan
meningkatkan pemberian subsidi iaitu sebanyak RM77 bilion pada tahun ini dan mungkin akan
bertambah lagi berbanding dengan peruntukan asal sebanyak RM31 bilion pada tahun 2020.
Subsidi tersebut saya boleh baca details sedikit:

(i) Minyak masak sebanyak RM4 bilion;

(ii) Gandum sebanyak RM40 juta;

(iii) Gas LPG sebanyak RM2.6 bilion;

(iv) Diesel sebanyak RM7.5 bilion;

(v) RON95 sebanyak RM27 bilion; dan

(vi) Tarif elektrik dijangka RM6.5 bilion.

Jadi untuk mengurangkan tekanan harga, maka kerajaan meneruskan subsidi. Saya
sebutkan meneruskan subsidi. Tidak ada subsidi yang ditarik. Kalau ada kempen-kempen
mengatakan sila kembalikan subsidi, itu tidak betul kerana subsidi tidak pernah ditarik balik
sejak dari mula kita laksanakan. [Tepuk]

Saya bagi contoh kesan daripada subsidi kita menyebabkan inflasi kita kekal rendah.
Saya kira paling rendah di Asia Tenggara dan juga mungkin seluruh dunia. Inflasi kita kekal
pada 2.8 peratus dan jika subsidi tidak diberikan, inflasi mungkin meningkat kepada lapan
hingga 11 peratus. Saya bandingkan dengan negara lain, negara jiran kita, Thailand 7.7
peratus inflasi, Singapura 5.6 peratus, Indonesia 4.4 peratus. Negara lain yang besar, United
Kingdom 9.1 peratus, United States of America 9.1 peratus, EU 8.6 peratus. Maknanya
kerajaan berbelanja lebih daripada RM7.7 bilion bagi memastikan rakyat tidak terkesan teruk
akibat kenaikan harga barang yang berlaku di seluruh dunia.

Kerajaan juga, selain daripada memberi subsidi, kita tahu di pihak Kerajaan Barisan
Nasional dulu, termasuk di pihak kerajaan sebelah sana dulu Pakatan Harapan juga bercakap
soal subsidi bersasar supaya rakyat yang berhak saja mendapat subsidi seperti golongan B40
dan sebahagian daripada M40 supaya T20 yang menikmati subsidi mungkin tidak perlu
mendapat subsidi. Warga asing yang berada di Malaysia sekarang ini menikmati subsidi
seperti rakyat kita yang lain.

Jadi untuk itu, selain daripada kita memberikan subsidi kerajaan juga menambahkan
bantuan secara tunai melalui Bantuan Keluarga Malaysia (BKM) supaya— sebab kita tidak
boleh memberikan subsidi kepada setiap barang yang naik harga. Takkan bawang naik harga,
esok kita bagi subsidi bawang. Jadi, kita beri tunai. Setakat ini maksimum yang diperolehi oleh
B40 ialah sebanyak RM 2,600 setahun.

Saya umumkan baru ini fasa 2 daripada RM400, kita tambah menjadi RM500. Kita
tambah RM100. Bukan kita bagi RM100. Daripada RM400 bantuan kerajaan, kita tambah
