DR. 18.7.2022 118

Saya perlu baca ini. Seksyen asal ini. Pihak berkuasa negeri, jika berpuas hati
bahawa mana-mana kawasan tanah dalam Hutan Simpanan Kekal, tidak lagi diperlukan bagi
maksud yang mana ia dikekalkan dan diperlukan bagi kegunaan ekonomi yang lebih tinggi
daripada kegunaan yang dilakukan boleh mengeluarkan kawasannya. Itu, very loose. Cukup
ringan tetapi seksyen 11 ini. Oleh sebab itulah, saya percaya kenapa ia disokong sepenuhnya
oleh Ahli-ahli Yang Berhormat.

Begitu juga seksyen 12 yang menetapkan bahawa untuk mengeluarkan sesuatu
kawasan tanah dari Hutan Simpanan Kekal, kerajaan negeri atau pihak berkuasa negeri
hendaklah mengenal pasti suatu tanah yang sama luas atau lebih besar untuk menggantikan
kawasan tanah yang akan dikeluarkan sebagai suatu Hutan Simpanan Kekal dan subseksyen
(2) mestilah menyiarkan di dalam warta atau gazet, disiarkan bersama dengan
pemberitahuan mengenai pengeluaran di bawah seksyen 7 itu. Maknanya kena di— itu.
Terima kasih rakan-rakan yang menyokong dan sebagaimana Yang Berhormat Jempol sebut
kita harap kerajaan negeri...

Tuan Ahmad Tarmizi bin Sulaiman [Sik]: Yang Berhormat Menteri. Sik juga mohon
jawapan. Mungkin kalau tidak sempat, jawapan bertulis apa yang dibangkitkan.

Datuk Seri Takiyuddin bin Hassan: Ya. Saya mungkin bertulislah Yang Berhormat
Sik ya. Saya mengharapkan begitulah Kerajaan Persekutuan mengharapkan kerajaan-
kerajaan negeri dapat membuat suatu pindaan kepada enakmen perhutanan negeri-negeri
pemakaian selaras dengan pindaan khususnya seksyen 11 dan seksyen 12 yang telah di—
insya-Allah akan diluluskan pada hari ini.

01710

Tuan Yang di-Pertua, oleh kerana masa pun telah lanjut saya mohon apa yang tidak
dapat saya— semuanya ada tetapi saya akan buat secara bertulis. Terima kasih sekali lagi
kepada rakan-rakan semua, saya mohon ia diluluskan selepas ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri.

Ahli-ahli Yang Berhormat, sekarang saya kemukakan masalah kepada Majlis bagi
diputuskan. Masalahnya ialah bahawa rang undang-undang ini dibacakan kali yang kedua
sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]

[Timbalan Yang di-Pertua (Dato’ Mohd Rashid Hasnon) mempengerusikan
Jawatankuasa]

[Fasal-fasal dikemukakan kepada Jawatankuasa]
