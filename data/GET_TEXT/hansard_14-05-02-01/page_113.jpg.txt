DR. 18.7.2022 107

Tengku Zulpuri Shah bin Raja Puji [Raub]: Lima minit sahaja lagi.

Timbalan Yang di-Pertua [Dato’ Mohd Rashid Hasnon]: Berapa minit? Tiga minit?
Tengku Zulpuri Shah bin Raja Puji [Raub]: Tiga minit tidak habislah, lima minitlah.
Timbalan Yang di-Pertua [Dato’ Mohd Rashid Hasnon]: Silakan.

Tengku Zulpuri Shah bin Raja Puji [Raub]: Boleh Yang Berhormat Menteri ya.
Timbalan Yang di-Pertua [Dato’ Mohd Rashid Hasnon]: Boleh.

4.33 ptg.

Tengku Zulpuri Shah bin Raja Puji [Raub]: Bismillahi Rahmani Rahim. Terima
kasih Tuan Yang di-Pertua.

Pada 5 Julai 2022, seorang Pekerja Am di Semantan Estet Mentakab, Temerloh,
Pahang patah pergelangan kaki dan cedera di badan dipercayai dipijak oleh gajah liar yang
berkeliaran daripada habitatnya. Pada 4 Julai 2022, banjir serta kepala air di Gunung Inas,
Kupang, Baling yang telah mengorbankan sebanyak tiga nyawa termasuk ibu hamil empat
bulan serta 17 orang mangsa banjir kehilangan rumah.

Pada 18 Disember 2021, banjir balak telah berlaku di Kampung Sri Telemong, Karak,
Pahang telah mengorbankan tiga nyawa dan beribu-ribu balak kayu hanyut dan terkumpul di
situ. Pada 15 Februari 2022, seekor gajah betina ditemui mati di tepi jalan Empangan Pedu
berdekatan dengan Kampung Pinang, Padang Terap. Pada 7 Januari 2022, mendiang Anek
Along, 40-an telah dibaham harimau belang di belakang rumah beliau Kampung Sau, Pos
Bihai, Gua Musang.

Apakah semua ini? Sudah tentu ia berkaitan dengan alam sekitar, habitat dan
ekosistem. Hutan adalah sebahagian komponen daripada alam sekitar untuk habitat haiwan
dan juga manusia. Oleh sebab itu, pemuliharaan hutan amat penting bagi kesinambungan
dan keseimbangan makhluk di planet ini.,Sudah tentu apabila hutan musnah dan tidak
dikawal, ia akan mempengaruhi alam sekitar, habitat haiwan dan juga ekosistem. Harimau
dan gajah terpaksa berkeliaran daripada habitat asalnya semata-mata untuk mencari mangsa
dan makanan mereka.

Di dalam pindaan Rang Undang-undang Perhutanan yang dibawa ini, saya melihat
ia lebih kepada mengawal pembalakan haram dan juga mencuri hasil hutan. Akan tetapi,
kalau apa yang saya katakan lima perkara tadi, mungkin tidak dapat mengurangkan masalah
itu. Jadi, kuasa JPSM terikat dengan Perkara 74 Jadual Sembilan, Perlembagaan
Persekutuan. Di dalam Dewan yang mulia ini, pihak Kerajaan Pusat kena lah serius dan
menggunakan undang-undang lain bagi mengawal hutan dan alam sekitar.

Mewujudkan dasar baharu serta punca kuasa lain yang boleh dibuat bagi memelihara
hutan kita. Dalam masa yang singkat ini, saya tidak akan menyentuh berkenaan karbon kredit
atau cadangan lain untuk ekonomi bagi menggantikan pembekalan atau pembalakan. Apa
yang saya ingin sebut di sini adalah cadangan bagi untuk mengawal lima perkara ataupun

enam perkara yang saya sebutkan tadi, peristiwa ya.
