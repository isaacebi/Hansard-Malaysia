DR. 18.7.2022 76

hendak baca, bolehlah tetapi tentang isu Pahang, banjir di Pahang dan kawan-kawan kita di
Pahang saya rasa akan pick up the subject matter. Terima kasih banyak.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Subang. Dipersilakan Yang Berhormat Sik.

2.50 ptg.

Tuan Ahmad Tarmizi bin Sulaiman [Sik]: Assalamualaikum warahmatullah. Terima
kasih Tuan Yang di-Pertua. Saya bersama-sama pada petang ini membahaskan pindaan Akta
Perhutanan Negara 1984.

Pertama, saya menyokong penuh pindaan ini bagi kita memastikan kelestarian dan
kesejahteraan negara bagi menjayakan strategi pertumbuhan hijau, menggalakkan
penanaman semula hutan simpan dan turut melaksanakan kajian terhadap kadar pelepasan
karbon. Ini sangat penting yang juga sebagai langkah yang telah kerajaan umumkan,
penekanan tentang sasaran pelepasan karbon bersih sifar menjelang tahun 2050 nanti.

Tuan Yang di-Pertua, konsep ladang hutan yang disalahgunakan oleh syarikat-
syarikat pembalakan yang ketika mana pada awalnya diberikan untuk penanaman semula.
Namun konsep ladang hutan ini tidak harus — saya memberi pandangan bahawa tidak harus
diteruskan bahkan perlu dibuat satu rombakan bagi mengelakkan berlakunya salah guna
permit pembalakan yang telah diberikan kepada syarikat-syarikat pembalakan. Itu pertama
yang saya sentuh.

Kedua, bagi penggantian seksyen 11, saya ingin mengetahui bagaimanakah standard
operating procedure dengan izin dan kaedah siasatan awam ini akan dijalankan apabila
berlaku kelulusan pembalakan. Kita harus menyediakan satu mekanisme khusus dan telus
bagi mengelakkan campur tangan pihak berkepentingan seperti mana pihak-pihak contoh
broker-broker balak dan sebagainya, mereka ini mempunyai modal yang sangat besar.

Juga saya ingin mencadangkan bagaimana kita harus memperluaskan konsep
penebangan terpilih menerusi pembalakan helikopter atau turut dipanggil helicopter logging
dengan izin. Pembalakan helikopter mungkin menawarkan kelebihan tertentu di mana akses
jalan pembalakan dihadkan atau penggunaan sistem pembalakan konvensional yang
dilarang, yang sedang dilakukan pada ketika ini. Kita perlu mengambil pokok-pokok yang
matang sahaja yang sudah ditandakan dan tidak memerlukan penerbangan pokok-pokok
kanopi bagi tujuan penerokaan jalan hutan. Laporan akhbar tempatan pada tahun 2006 yang
lalu pernah mengatakan bahawa konsep helicopter logging ini pernah digunakan di Hutan Ulu
Segama, Sabah. Jadi pihak kementerian harus melihat potensi sistem ini dikomersialkan
secara meluas bagi diimplementasikan di kawasan penebangan balak termasuk di seluruh
Semenanjung Malaysia.

Ketiga, saya ingin bertanya apakah dapatan kajian daripada FRIM, penyelidikan
hutan kita pada tahun lepas yang telah dijalankan termasuk yang dijalankan di kawasan di
daerah saya Ulu Muda, Sik bagi kajian pengumpulan data sosioekonomi setempat terhadap

kutipan hasil-hasil hutan. Bagaimanakah penguasaan pindaan ini mempengaruhi kesan
