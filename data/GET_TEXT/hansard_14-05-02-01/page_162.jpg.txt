DR. 18.7.2022 156

Selain daripada itu, pihak penguat kuasa Malaysia telah membuat permohonan
kepada negara Thailand, bagi mengekstradisi 10 orang penjenayah yang didapati terlibat
dengan kesalahan jenayah yang dilakukan terhadap PATI di Kem Bukit Wang Burma dan
Genting Perah dan perkara ini masih lagi dalam proses pertimbangan ekstradisi di pihak
Thailand. Bermaknanya laporan penuh boleh kita lihat di laman sesawang KDN, ya Yang
Berhormat.

Tentang Yang Berhormat Beaufort, saya hendak sebut, bahawa kita tidak pernah
mengabaikan- walaupun AKSEM kita bubarkan tetapi tidak melibatkan kawalan kawasan
sempadan yang lain. Oleh sebab itulah pasukan- bilangan anggota PGA bagi mengawal
keselamatan sempadan untuk menyekat penyeludupan jenayah rentas sempadan dengan
penubuhan tiga buah batalion PGA yang baharu di Sabah dan Sarawak. Ini Yang Berhormat
Hulu Rajang ya. laitu di Batalion 21 PGA Kudat, Batalion 22 PGA Kunak, Sabah dan Batalion
23 PGA Bintulu, Sarawak.

Kita percaya, penggunaan teknologi terkini, kita akan sediakan secara berintegrasi
bagi melaksanakan pengawasan dan penguatkuasaan sempadan. Dalam masa itu juga,
pembinaan tujuh Pos Kawalan Keselamatan yang baharu di Sarawak dan satu pos di Sabah
pada tahun 2022. Penambahan pos-pos baharu di sempadan Sarawak, dan Sabah ini akan
dikawal oleh Batalion PGA baharu, yang ditubuhkan melalui penstrukturan semula pasukan.
Pos-pos tersebut adalah seperti berikut- saya sebut ya.

i) Pos Biawak, Lundu;
ii) Pos Sebubok, Bau;
iii) Pos Sapit, Padawan;

(

(

(

(iv) Pos Ulu Sungai Paku-Undop, Sri Aman ;
(v) Pos Tapak Megah, Belaga;

(vi) Pos Raso, Lundu;

(vii) Pos Temong Mura, Serian; dan,

(viii) | Pos Pagalungan, Keningau, Sabah.

Kita juga mengadakan kerjasama dengan pasukan PDRM, dan Jabatan Sukarelawan
Malaysia (RELA) yang memberikan bantuan rondaan bersama pasukan PGA di kawasan
sempadan yang berpenghuni di bawah kawasan tanggungjawab PDRM. Program ini dijangka
akan dapat memanfaatkan negara dengan penambahan jumlah anggota pasukan
keselamatan di sempadan negara pada setiap masa...

Dato’ Ramli bin Dato’ Mohd Nor [Cameron Highlands]: Yang Berhormat Menteri,
saya beri masa lagi 15 minit. Silakan.

Dato’ Sri Dr. Haji Ismail bin Haji Mohamed Said: Okey. Yang Berhormat Pasir Mas
ya. Saya sudah jawab tadi, iaitu penyerapan AKSEM merupakan sejumlah 13,199 orang
pegawai dan ditambah dengan kekuatan 613 orang pegawai dan anggota AKSEM. Kekuatan
keseluruhan PGA ketika ini seramai 13,812 orang pegawai dan anggota.

Yang Berhormat Pasir Mas juga bertanya tentang, adakah PDRM mengamalkan

jadual giliran bertugas dalam masa yang singkat? Setakat mana perbincangan antara
