DR. 18.7.2022 109

Tuan Yang di-Pertua, saya memulakan penggulungan dan juga penjelasan saya
melalui apa yang dibangkitkan oleh Yang Berhormat Baling yang mencadangkan supaya
Kerajaan Persekutuan mengambil langkah campur tangan dalam pengurusan hutan,
khususnya pewartaan keluar Hutan Simpanan Kekal, gunung, kuari dan perlombongan.
01640

Saya suka menarik perhatian Dewan yang mulia ini bahawa sesuatu tindakan yang
dibuat oleh sesebuah kerajaan, tidak kira kerajaan mana, ia mesti berdasarkan kepada
Perlembagaan dan undang-undang.

Jadi dalam hal perhutanan, jelas di dalam Perlembagaan Persekutuan, Perkara 74,
fasal 2, Perlembagaan ini jelas menyatakan bahawa, bidang kuasa yang berhubung dengan
pengurusan hutan- malahan ia dianggap hak mutlak terletak kepada kerajaan negeri. Ini jelas
dalam fasal 2, tanpa menjejaskan apa-apa kuasa untuk membuat undang-undang yang
diberikan kepadanya oleh mana-mana perkara lain, badan perundangan sesebuah negeri
boleh membuat undang-undang mengenai apa perkara yang disebut satu persatu di dalam
Senarai Negeri, dalam Jadual Kesembilan.

Jadual Kesembilan dengan jelas menyatakan hutan ialah di bawah Senarai Il-
Senarai Negeri di bawah Jadual Kesembilan, Perlembagaan Persekutuan. Oleh sebab itu,
tidak dapat dinafikan inilah struktur yang ada dalam negara kita iaitu kuasa negeri tetap kuasa
negeri. Kuasa Persekutuan tetap kuasa Persekutuan.

Namun demikian, dalam melaksanakan tanggungjawab kita menjaga khazanah alam
termasuklah perhutanan ini, masih lagi terdapat platform perundingan yang sedia ada antara
Kerajaan Persekutuan dan kerajaan negeri. Antaranya, Majlis Tanah Negara yang
sebagaimana kita maklum dipengerusikan oleh Yang Amat Berhormat Perdana Menteri. Ahli-
ahlinya ialah semua Yang Berhormat Menteri-Menteri Besar dan Ketua-Ketua Menteri, selain
daripada Menteri-menteri yang berkaitan.

Ada juga dalam negara kita Majlis Perancang Fizikal Negara (MPFN), juga
pengerusinya Yang Amat Berhormat Perdana Menteri, ahli-ahlinya Menteri Besar dan Ketua-
Ketua Menteri, Majlis Negara Kerajaan Tempatan dan juga yang terakhirnya, Majlis Tindakan
Perubahan Iklim Malaysia (MyCAC). Itu adalah jelas.

Jadi ini ialah medium kepada perundingan antara Persekutuan dan negeri...

Datuk Seri Panglima Wilfred Madius Tangau [Tuaran]: Penjelasan.

Timbalan Yang di-Pertua [Dato’ Mohd Rashid Hasnon]: Sila, Yang Berhormat
Tuaran.

Datuk Seri Panglima Wilfred Madius Tangau [Tuaran]: Terima kasih. Terima kasih
atas penjelasan tadi tentang majlis-majlis ini. Akan tetapi persoalan yang kita bangkitkan
ialah, adakah kerajaan bercadang untuk mewujudkan Majlis Perhutanan?

Oleh sebab hal perhutanan itu lain daripada Majlis Tanah. Malah ramai Pegawai
Perhutanan yang membuat aduan bahawa hal-hal yang khusus mengenai perhutanan itu

tidak dapat diangkat, tidak dapat dibincangkan dalam Majlis Tanah Negara itu, itu satu.
