DR. 18.7.2022 112

Persekutuan. Manakala projek perintis yang kedua yang sedang dilaksanakan dengan
Kerajaan Negeri Pulau Pinang. Yang Berhormat Bukit Bendera mungkin tahu perkara ini,
sedang dijalankan dengan Kerajaan Negeri Pulau Pinang.

Yang Berhormat Subang juga membangkitkan mengenai cadangan supaya Kerajaan
Persekutuan memberikan dana yang mencukupi kepada kerajaan negeri. Ramai- Yang
Berhormat Kulim-Bandar Baharu dan lain-lain Ahli-ahli Yang Berhormat, rakan-rakan saya
membangkitkan perkara ini.

Saya hendak maklumkan bahawa, sejak beberapa ketika termasuk semasa Yang
Berhormat Bakri menjadi Menteri ini, Kerajaan Persekutuan telah memperkenalkan
Ecological Fiscal Transfers (EFT) for biodiversity conservation iaitu pada tahun 2019, during
PH time, sebagai satu bentuk insentif kepada kerajaan negeri bagi melindungi dan
memelihara kawasan perlindungan serta menggalakkan kerajaan negeri mewartakan
kawasan Hutan Simpanan Kekal termasuk kawasan tadahan air dan perlindungan hidupan
liar.

01650

Dari tahun 2019, berasal daripada RM60 juta dinaikkan pada tahun 2021 sebanyak
RM70 juta. Kerajaan Persekutuan telah memutuskan baru-baru ini, telah dinaikkan kepada
RM100 juta yang mana kalau saya boleh sebut pada tahun 2022, yang terbaharu ya, daripada
RM70 juta EFT yang telah diperuntukkan, negeri yang paling banyak mendapat sumbangan
ini adalah negeri Sarawak.

Sesuai dengan kawasan mereka yang luas, mendapat RM13.2 juta diikuti oleh Sabah
RM12.9 juta, diikuti oleh Pahang RM8.49 juta, kemudian Terengganu RM6.8 juta dan nombor
lima, negeri Perak RM6.25 juta. Itu EFT daripada jumlah RM70 juta. Jadi, kalau diputuskan
tambahan sebanyak RM30 juta lagi menjadikan RM100 juta, saya percaya peruntukan ini
akan diagihkan mengikut negeri-negeri yang layak untuk menerimanya.

Puan Yeo Bee Yin [Bakri]: Tuan Yang di-Pertua, boleh saya celah sedikit?

Timbalan Yang di-Pertua [Dato' Mohd Rashid Hasnon]: Ya.

Puan Yeo Bee Yin [Bakri]: Soalan saya ialah memandangkan semua kerajaan
bersetuju dengan EFT ini, bolehkah kita menjadikan bukan sahaja satu polisi, tetapi
masukkan ke dalam pindaan ini supaya kita menginstitusikan...

Datuk Seri Takiyuddin bin Hassan: / will answer that. Saya, | will go to that.

Puan Yeo Bee Yin [Bakri]: ...Tidak kira sesiapa jadi kerajaan tahun akan datang,
okey.

Datuk Seri Takiyuddin bin Hassan: / will go to that. Terima kasih Yang Berhormat
Bakri, rakan saya.

Saya ingin menyatakan bahawa kalau kita melihat dalam rang undang-undang ini,
ada terdapat satu fasal yang menyentuh mengenai seksyen 58 di dalam Akta 313 iaitu
berkaitan dengan Kumpulan Wang Pembangunan Hutan ya. Dalam fasal 22 dalam rang
undang-undang ini menyebutkan bahawa seksyen 58 dipinda menggantikan perkataan

‘hutan lipur’ kepada perkataan ‘Hutan Simpanan Kekal’.
