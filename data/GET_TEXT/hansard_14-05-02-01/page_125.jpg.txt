DR. 18.7.2022 119

Fasal-fasal 1 hingga 62 -
Tuan Pengerusi [Dato’ Mohd Rashid Hasnon]: Ada Yang Berhormat hendak

membangkitkan— Sila Yang Berhormat Sepang.

5.11 ptg.

Tuan Mohamed Hanipa bin Maidin [Sepang]: Terima kasih kepada Tuan
Pengerusi. Saya hanya ingin berbahas tentang pindaan kepada seksyen 11 di mana pindaan
ini memperuntukkan akan wujudnya satu keperluan untuk mengadakan public inquiry
ataupun siasatan awam.

Akan tetapi kalau kita lihat kepada seksyen ini, Yang Berhormat Menteri, dia setakat
hanya mengatakan adanya satu public inquiry. Full stop di situ sahaja, tanpa dinyatakan
mekanisme macam mana akan diadakan. Saya sudah beri contoh Yang Berhormat Menteri,
kalau kita lihat di UK. Di UK mereka ada /nquiry Act 2005, di mana dalam peruntukan dalam
Inquiry Act antaranya memperuntukkan tentang keperluan untuk mendengar siasatan awam
ini mestilah di kalangan hakim dan hakim itu kalau kita lihat diperuntukkan hakim yang senior.

Kemudiannya mesti ada satu peruntukan mengenai impartiality ataupun pihak itu
tidak dilihat memihak. Jadi, ini sebenarnya bagi saya ini peruntukan-peruntukan yang
sepatutnya dinyatakan dalam undang-undang ini sebab kita tidak pasti adakah selepas
diadakan siasatan awam itu, apa jadi pada finding ataupun keputusan siasatan awam itu.

Juga tidak ada peruntukan, adakah adanya keperluan untuk membentangkan
laporan siasatan itu di dalam Parlimen ataupun Dewan Undangan Negeri. Tidak ada.
Sedangkan dalam undang-undang seperti SUHAKAM, undang-undang FELDA sebagainya,
ada peruntukan. Jadi, tanpa absence atau pun tidak wujudnya peruntukan begitu, kita khuatir
segala siasatan awam itu adalah sebagai satu /ip service sahaja. Hanya sebagai setakat
untuk ada, untuk sedapkan hati orang tetapi sebenarnya tidak ada apa-apa kesan yang
positif. Saya mengharapkan kalau boleh kerajaan terangkan kenapakah semasa kerajaan
meminda undang-undang ini kerajaan tidak memikirkan perkara ini. Pertama.

Kedua, adakah pihak kerajaan negeri betul-betul telah dirunding berkaitan dengan
isu ini sebab kita tahu bahawa seksyen Akta Perhutanan ini digubal di bawah Artikel 76(3)
Perlembagaan untuk selaraskan. Jadi kita hendak tanya, adakah kerajaan negeri betul-betul
telah pun dirundingkan?

Tuan Pengerusi [Dato’ Mohd Rashid Hasnon]: Baik. Terima kasih.

Tuan Mohamed Hanipa bin Maidin [Sepang]: Sekejap lagi Tuan Pengerusi.
Sebagai penutup saya tanya lagi kepada pihak Yang Berhormat Menteri. Apabila kita
mengadakan inquiry ini, saya hendak tanya ada atau tidak kita memikirkan adakah— berapa
ramaikah atau pun berapa lama kita mencadangkan atau pun berapa orang kah yang
sepatutnya kita hadkan untuk mendengarkan saksi dan sebagainya. Ini sebab kalau kita lihat
dalam setengah-setengah akta, dia ada peruntukan begitu. Sekian, terima kasih.

Tuan Pengerusi [Dato’ Mohd Rashid Hasnon]: Baik, terima kasih Yang Berhormat

Sepang. Kedua, saya jemput Yang Berhormat Dungun.
