DR. 18.7.2022 94

Durian Plantation. EIA diluluskan untuk pembalakan dan ladang hutan for timber trees dan
rubber trees tetapi ditukar oleh tuan punya tanah menjadi Musang King durian trees. Tidak
pernah disenaraikan sebagai program ladang hutan development dan bukan jenis spesies
pokok. Musang King bukan jenis spesies pokok yang diluluskan penanaman semula untuk
ladang hutan oleh Jabatan Perhutanan. Ini satu bukti bahawa prosedur pembukaan hutan
yang melanggari undang-undang.

Saya meminta supaya satu siasatan terhadap pencabulan ini dan membawa mereka
yang bersalah ke muka pengadilan. Satu Kertas Putih perlu dibentangkan di Parlimen. Banjir
lumpur yang membawa kematian pada 4 Julai dan melebihi 1,000 orang penduduk terpaksa
dipindahkan, melebihi 20,000 orang penduduk kampung yang berdekatan yang terancam.
Mala petaka banjir lumpur di Baling bukan berlaku secara semula jadi. Kesannya juga di
Pulau Pinang, di mana banjir bersama lumpur telah sampai di Kuala Muda di sempadan
Kedah dan Pulau Pinang. Ini menyebabkan Loji Rawatan Sungai Dua di Pulau Pinang
terpaksa ditutup dan bekalan air bersih ke puluhan ribu isi rumah di Pulau Pinang terjejas
selama beberapa hari dan negeri Kedah juga terjejas selama beberapa hari. Apakah terjadi
perkara pembukaan hutan tersebut sehinggakan ia menjejaskan begitu luas kesannya, bukan
sahaja di Baling, terkesan juga di negeri Pulau Pinang, di mana bekalan airnya telah
tergendala, terputus untuk beberapa hari di kawasan-kawasan tertentu.

Dengan ini, saya meminta supaya polisi-polisi moratorium perlu diadakan untuk
ladang hutan yang baru di hutan simpan dan Hutan Simpan Kekal di Semenanjung Malaysia.
Perlu ada lihat semula dan juga penilaian semula. Tambahan juga, polisi moratorium ada
untuk karbon kredit di negeri-negeri perlu diadakan. Masing-masing negeri ada idea yang
baru tetapi Kerajaan Persekutuan (Federal Government) begitu lambat dari segi /egal
framework. Sampai hari ini tidak ada /egal framework untuk kawal selia karbon kredit. Itulah
masalah yang kita hadapi. Saya dapati bahawa kita tidak ada dasar perhutanan...

Dato’ Ramli bin Dato' Mohd Nor [Cameron Highlands]: Yang Berhormat, sila
gulung.

Tuan Wong Hon Wai [Bukit Bendera]: Ya, saya akan buat penggulungan, terima
kasih. Dasar Perhutanan Negara 2021 menetapkan pengekalan sekurang-kurangnya 50
peratus daripada keluasan tanah negara sebagai hutan dan litupan pokok. Akan tetapi
nampaknya cantik atas kertas tetapi realitinya, pembalakan dan perlombongan yang tidak
terkawal serta pembersihan hutan dengan penanaman semula ladang hutan adalah cabaran
ke atas pelaksanaan Dasar Perhutanan Malaysia. Oleh itu, saya minta Yang Berhormat
Menteri untuk lihat ataupun memberitahu rakyat Malaysia terhadap insiden di Baling tersebut
yang bukan sahaja mengancam sumber bekalan air di negeri Kedah tetapi juga di negeri
Pulau Pinang. Itu sahaja, Tuan Yang di-Pertua.

Dato’ Ramli bin Dato' Mohd Nor [Cameron Highlands]: Terima kasih Yang
Berhormat Bukit Bendera. Dipersilakan Yang Berhormat Jempol.
