DR. 18.7.2022 122

hal ehwal mengenai tanah ini di bawah bidang kuasa kerajaan negeri. Walaupun demikian,
saya ingin menjelaskan bahawa — saya ada penjelasan di sini.

Proses penyiasatan awal yang telah ditetapkan untuk dilaksanakan oleh pihak
berkuasa negeri di bawah seksyen 11 yang akan dipinda ini. la merangkumi tiga fasa iaitu
sebelum, semasa dan juga selepas daripada penyiasatan awal itu dinyatakan. Kaedah-
kaedah serta SOP (standard operating procedure) penyiasatan awam ini telah ada
disediakan dan akan dibentangkan dalam Mesyuarat Majlis Tanah Negara. Sekarang ini kita
mendapat kelulusan persetujuan dari negeri-negeri untuk bentang berkaitan seksyen 11.
Akan tetapi belum ada prosedur lagi.

Prosedur akan dibentangkan- setelah disiapkan, akan dibawa sekali lagi dalam Majlis
Tanah Negara terdekat ini. Saya memberi jaminan perkara ini telah disiapkan dan akan
mendapat- Ini menunjukkan konsultasi antara Kerajaan Persekutuan dengan kerajaan negeri
kerana itu bidang kuasa kerajaan negeri.

Tuan Mohamed Hanipa bin Maidin [Sepang]: Terima kasih kepada Tuan
Pengerusi. Terima kasih kepada Yang Berhormat Menteri. Saya ingin bertanya. Walaupun
Yang Berhormat memberi jaminan akan ada satu guideline. Akan tetapi saya ingin
mendapatkan satu kepastian. Adakah nanti dalam guideline itu kita memastikan soal-soal
yang dikatakan soal-soal rule of law itu dijamin?

Sebagai contoh, saya beri contoh di UK. Mereka ada /nquiries Act. Ada satu
peruntukan yang jelas yang mengatakan tidak boleh ada unsur impartiality dan sebagainya.
Sedangkan kalau kita lihat di Malaysia ini Yang Berhormat Menteri, kita ambil contoh, badan
yang sepatutnya menegakkan hak asasi manusia iaitu SUHAKAM. Kita pergi lantik seorang
presiden yang memang ada masalah. Ada satu pandangan tentang ICERD yang berbeza
dengan human rights. Jadi, macam mana itu?

Datuk Seri Takiyuddin bin Hassan: Okey, baik. Yang Berhormat Sepang ini wakil
rakyat Selangor. Saya hendak beritahu bahawa negeri Selangor merupakan satu-satu negeri
yang memperkenalkan ataupun melaksanakan siasatan awam ini sebelum pindaan seksyen
11 iaitu pada tahun 2011. Ini di negeri Yang Berhormat lah.

Tuan Mohamed Hanipa bin Maidin [Sepang]: Selangor best. Tidak macam
Kelantan.

Datuk Seri Takiyuddin bin Hassan: Jadi, sudah ada proses untuk siasatan awal
telah ada. Yang Berhormat boleh check di Selangor itu. Jadi, Selangor boleh buat. Selangor
mementingkan perkara ini. Saya rasa ini akan dibentangkan dalam Majlis Tanah Negara.
Insya-Allah persidangan akan datang boleh tanya lagi.

Tuan Mohamed Hanipa bin Maidin [Sepang]: Saya tidak risau Selangor. Saya
risau Kelantan, negeri Yang Berhormat ini.

Tuan Pengerusi [Dato' Mohd Rashid Hasnon]: Teruskan Yang Berhormat.

Datuk Seri Takiyuddin bin Hassan: Keduanya, ditanya mengenai rundingan.
Beberapa kali saya sebut, rundingan telah dibuat di peringkat Kerajaan Persekutuan,

kerajaan negeri, pelbagai platform, terutamanya Majlis Tanah Negara. Ini Yang Amat
