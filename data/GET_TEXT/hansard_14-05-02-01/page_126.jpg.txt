DR. 18.7.2022 120

Tuan Sanisvara Nethaji Rayer a/l Rajaji [Jelutong]: Tuan Pengerusi.

Tuan Pengerusi [Dato’ Mohd Rashid Hasnon]: Yang Berhormat Dungun dahulu.

5.14 ptg.

Tuan Haji Wan Hassan bin Mohd Ramli [Dungun]: Terima kasih Tuan Pengerusi.

Tuan Pengerusi [Dato’ Mohd Rashid Hasnon]: Sebutkan seksyen mana.

Tuan Haji Wan Hassan bin Mohd Ramli [Dungun]: Fasal 47 seksyen baharu 95A,
kos memegang hasil hutan yang disita dan sebagainya. Jika mana-mana hasil hutan, bekas,
bungkusan, pengangkut, jentera, peralatan kelengkapan, buku rekod dokumen atau benda
lain yang disita, di bawah akta ini dipegang dalam jagaan pihak berkuasa negeri. Sementara
menunggu penyelesaian apa-apa prosiding berkenaan dengan suatu kesalahan hutan, kos
bagi memegangnya dalam jagaan hendaklah sekiranya mana-mana orang didapati bersalah
atas kesalahan itu, menjadi hutang kena dibayar kepada berkuasa negeri oleh orang itu dan
boleh didapatkan dengan sewajarnya.

Di situ sekiranya mana-mana orang didapati bersalah atas kesalahan itu, barulah
pihak berkuasa negeri boleh menuntut. Akan tetapi jika tidak bersalah, bagaimana?
Sedangkan pihak berkuasa negeri telah mengeluarkan kos bayaran penjagaan dan lain-lain,
itu yang pertama.

Kedua, fasal 12 dan lain-lain fasal banyak yang disebut iaitu ketika untuk
memberhentikan kerja di kawasan lesen, sebagaimana yang dikehendaki di bawah
subseksyen 25(1) Akta 313 kepada denda tidak melebihi RM100,000 dan penjara tidak
melebihi tujuh tahun.

Saya hendak fokuskan kepada denda kerana banyak juga fasal-fasal lain yang
menyebut tentang denda, hukuman dan penalti. Jadi ketika kutipan dibuat perolehannya
adalah kepada hasil Kerajaan Persekutuan. Adakah juga oleh sebab apabila kita berada di
lapangan sebenar, kawasan kerja ialah di tanah di negeri? Jadi adakah akan diagihkan juga
kepada negeri daripada denda, penalti ataupun hukuman kutipan kewangan itu. Itu yang saya
pohon supaya dilihat kepada kepentingan kerajaan negeri dalam perkara ini. Terima kasih
Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat

Dungun. Seterusnya saya menjemput Yang Berhormat Jelutong.

5.17 ptg.

Tuan Sanisvara Nethaji Rayer a/l Rajaji [Jelutong]: Terima kasih Tuan Pengerusi.
Saya cuma mengambil kesempatan ini untuk menarik perhatian Yang Berhormat Menteri
kepada fasal 54 bertujuan untuk meminda seksyen 101 untuk mengadakan peruntukan bagi
pengkompaunan kesalahan dengan keizinan pendakwa raya.

Saya cuma ingin bertanya apakah kesalahan-kesalahan yang akan diberi kuasa
kepada pendakwa raya untuk mengkompaun kesalahan tersebut. Saya dengar tadi

kenyataan oleh Yang Berhormat Menteri menyatakan bahawa menyeru kerajaan-kerajaan
