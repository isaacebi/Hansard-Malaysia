DR. 18.7.2022 48

kawasan tanah daripada hutan simpanan kekal yang sering kali dibangkitkan oleh Yang
Berhormat Shah Alam.

Puan Maria Chin binti Abdullah [Petaling Jaya]: Tuan Yang di-Pertua, bagi tarikh
untuk bincang.

Datuk Seri Takiyuddin bin Hassan: Fasal 8 pula bertujuan untuk meminda seksyen
12 Akta 313 yang menghendaki pihak berkuasa negeri mengenal pasti mana-mana kawasan
tanah yang sama atau lebih besar daripada kawasan tanah yang akan dikeluarkan bagi
menggantikan kawasan tanah itu sebagai hutan simpanan kekal sebelum pihak berkuasa
negeri mengeluarkan mana-mana kawasan tanah daripada hutan simpanan kekal dan warta
pemberitahuan pengeluaran kawasan hutan simpanan kekal tersebut hendaklah disiarkan
secara serentak dengan warta pemberitahuan penggantian kawasan ganti hutan simpanan
kekal.

Datuk Mohd Azis bin Jamman [Sepanggar]: Orang Sabah kena tengok ini. Orang
Sabah kena tengok ini. Rakyat Sabah kena tengok ini.

Puan Isnaraissah Munirah binti Majilis @ Fakharudy [Kota Belud]: Tuan Yang
di-Pertua, bagi saya tarikh Tuan Yang di-Pertua. Bagi saya tarikh, Tuan Yang di-Pertua. Bagi
saya tarikh untuk bawa usul ini, Tuan Yang di-Pertua. Kita bincang usul ini Tuan Yang di-
Pertua.

Tuan Yang di-Pertua, point of order Tuan Yang di-Pertua. Sudah tiga kali, Tuan Yang
di-Pertua. Sudah tiga kali. Sudah tiga kali. Sudah tiga kali, Tuan Yang di-Pertua. /n the end
kamu reject. Tiga kali sudah ini.

Puan Kasthuriraani a/p Patto [Batu Kawan]: Tarik balik keputusan. We go for
decision.

Datuk Mohd Azis bin Jamman [Sepanggar]: Isu kedaulatan.

Datuk Seri Takiyuddin bin Hassan: Pindaan Bahagian IV, Pengurusan dan
Pembangunan Hutan.

Pindaan di Bahagian ini melibatkan fasal 9 bertujuan untuk meminda seksyen 15
Akta 313 bagi membezakan kesalahan mengambil hasil hutan tanpa kebenaran kepada dua
kategori iaitu hasil utama hutan dan hasil kecil hutan serta menaikkan kadar hukuman ke atas
kesalahan di bawah seksyen itu.

Melalui pindaan ini, mana-mana orang yang disabitkan melakukan kesalahan
melibatkan hasil utama hutan bernilai kurang daripada lima meter padu boleh didenda tidak
melebihi RM10,000 atau dipenjarakan selama tempoh tidak melebihi dua tahun atau kedua-
duanya.

Puan Kasthuriraani a/p Patto [Batu Kawan]: Shame on you. Shame on you.

Datuk Mohd Azis bin Jamman [Sepanggar]: Ya, hasil hutan. Hasil. Hasil Sabah
kamu mahu. Hasil Sabah kamu mahu. Kedaulatan kami kamu korbankan.

Seorang Ahli: Tarik balik arahan. Rayuan akan dibuat.

Datuk Mohd Azis bin Jamman [Sepanggar]: Ya. Hasil, hasil. Ya, cerita hasil.

Minyak lagi. Cerita fasal minyak lagi. Cerita fasal hutan. [Tidak jelas] ...fasal minyak.
