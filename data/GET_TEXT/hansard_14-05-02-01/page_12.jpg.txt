DR. 18.7.2022 6

setiap bulan diikuti oleh seorang ADO dan jika ada langkah-langkah intervensi yang
diperlukan, akan diambil tindakan sewajarnya.

Berkaitan dengan rumah, ini ada satu program yang berasingan di bawah
Kementerian Pembangunan Luar Bandar untuk membaiki ataupun membina rumah. Program
ini Khusus untuk meningkatkan pendapatan. Ada program-program lain yang diteruskan
termasuklah program struktur, Kementerian Wilayah Persekutuan pun ada program, ICU ada
program khusus untuk membantu miskin tegar. Bezanya program ini dengan program yang
lain ialah program ini lebih holistik, melibatkan kerjasama semua pihak awam dan swasta
termasuklah syarikat-syarikat. Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat Simpang Renggam.

Dr. Maszlee bin Malik [Simpang Renggam]: Terima kasih Tuan Yang di-Pertua.
Bila kita bicarakan tentang isu kemiskinan, ia tidak dapat lari daripada dampaknya kepada
pendidikan. Kita tahu laporan OECD pada Julai 2022 dan juga banyak lagi laporan lain yang
menunjukkan bahawa keciciran pelajaran pasca COVID-19 adalah disebabkan oleh
kemiskinan apatah lagi kemiskinan tegar.

Jadi, saya ingin bertanya kepada Yang Berhormat Menteri, tidakkah adanya usaha
perancangan ekonomi untuk membantu KPM mengembalikan Program Sarapan Pagi
Percuma demi menggalakkan anak-anak miskin, anak-anak miskin tegar, mereka yang jatuh
daripada M40 kepada B40, kita tarik ke sekolah, berikan makanan percuma. la pernah
dilakukan secara rintis pada tahun 2019 dan kita mohon Menteri Ekonomi, bekerjasama
dengan KPM dan juga Menteri Kewangan kembalikan Program Sarapan Pagi Percuma.
Terima kasih Tuan Yang di-Pertua.

Dato’ Sri Mustapa bin Mohamed: Terima kasih Tuan Yang di-Pertua. Memanglah
pendidikan ialah asas kepada pencapaian sosioekonomi sesebuah keluarga dan program
yang akan kita adakan ini merupakan program holistik, melibatkan juga program-program
untuk meningkatkan pencapaian anak-anak dari keluarga miskin. Umpamanya_ bagi
kelompok Orang Asli, di mana mungkin sesetengah- walaupun sudah ke sekolah tetapi belum
pandai membaca dan menulis lagi. Maka program ini merupakan program holistik meliputi
juga kesihatan dan pendidikan. Itu berkaitan program ini.

Berkaitan dengan untuk bantu miskin. Yang Berhormat sedia maklum, kita ada
Program Rancangan Makanan Tambahan yang masih lagi- tidak silap saya, peruntukannya
lebih RM400 juta setahun yang dinikmati oleh beratus-ratus ribu orang pelajar di seluruh
negara.

Berkaitan dengan rancangan untuk memberikan makanan percuma bagi semua
pelajar. Ini bolehlah dipertimbangkan oleh kerajaan berdasarkan kepada peruntukan. Terima
kasih.

#1020

Dr. Maszlee bin Malik [Simpang Renggam]: Maaf Tuan Yang di-Pertua, tetapi

kadar RMT masih RM2.50, kadar sudah berdekad lamanya, kena ditingkatkan kadar RMT

tersebut. Terima kasih Tuan Yang di-Pertua.
