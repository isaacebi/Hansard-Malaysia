DR. 18.7.2022 59

Fasal 49 bertujuan untuk memperkenalkan seksyen baharu 96A ke dalam Akta 313
yang memperkenalkan kuasa baharu iaitu kuasa untuk mengadakan sekatan jalan.

Fasal 50 dan 51 bertujuan meminda seksyen 97 dan 98 masing-masing dengan
menaikkan hukuman bagi kesalahan di bawah seksyen-seksyen tersebut.

Fasal 52 bertujuan meminda seksyen 99 dengan memasukkan perkataan “pegawai
diberi kuasa’” selepas perkataan “pegawai hutan” dalam seksyen tersebut sebagai orang yang
dikehendaki untuk menunjukkan kad kuasa di bawah seksyen itu.

Fasal 53 bertujuan untuk meminda seksyen 100 dengan menaikkan hukuman bagi
kesalahan di bawah seksyen tersebut atas kesalahan keengganan menyerahkan maklumat
dan dokumen serta kesalahan memberikan maklumat atau dokumen palsu.

Fasal 54 bertujuan untuk meminda seksyen 101 dan mengadakan peruntukan
kompaun dengan keizinan Pendakwa Raya.

Pindaan di Bahagian IX melibatkan fasal 55 bertujuan untuk meminda seksyen 103
yang menyatakan bahawa tiada pendakwaan boleh dimulakan tanpa persetujuan bertulis
daripada Pendakwa Raya.

Fasal 56 bertujuan meminda seksyen 104 bagi menambah peruntukan baharu
mengenai anggapan.

01230

Fasal 57 bertujuan meminda seksyen 106 berkaitan dengan pindaan yang
memasukkan perkataan “pegawai diberi kuasa” dan mengeluarkan perkataan “anggota
angkatan tentera” dalam, seksyen ini.

Fasal 58 bertujuan untuk memotong seksyen 107 Akta 313.

Fasal 59 bertujuan meminda seksyen 109 untuk mengadakan peruntukan yang
komprehensif yang berhubung dengan kesalahan yang dilakukan oleh pertubuhan
perbadanan; dan

Fasal 60 bertujuan meminda subseksyen 111(2) dengan meluaskan kuasa pihak
berkuasa negeri bagi membuat kaedah-kaedah serta menetapkan hukuman baharu atau
perlanggaran mana-mana kaedah.

Fasal 61 dan 62 bertujuan untuk memasukkan peruntukan baharu berkaitan pindaan
kepada Jadual Kedua tentang Hasil Utama Hutan dan Jadual Keenam tentang Jentera dan
Pengangkut dalam Akta 313. Pindaan-pindaan lain yang tidak saya nyatakan secara khusus
di sini adalah merupakan pindaan kecil bersifat editorial atau berbangkit atau consequential
in nature, dengan izin.

Tuan Yang di-Pertua, kesimpulannya saya yakin rang undang-undang yang
dikemukakan ini akan dapat memastikan kelangsungan fungsi hutan dalam menjamin
kestabilan alam sekitar, membekalkan sumber makanan, jaminan bekalan air bersih, bekalan
oksigen serta menyimpan stok karbon yang penting dalam mengimbangi perubahan iklim
dunia.

la juga memainkan peranan yang penting dalam membangunkan sosioekonomi

negara melalui pengusahasilan sumber hutan secara berkekalan. Rang undang-undang ini
