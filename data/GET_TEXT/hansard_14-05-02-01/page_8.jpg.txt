DR. 18.7.2022 2

Saya mohon semua pihak agar sentiasa peka dan mematuhi prosedur operasi
standard (SOP) dan garis panduan yang telah ditetapkan. Semoga Ahli-ahli Yang Berhormat
dan seluruh warga Parlimen dilindungi daripada wabak penyakit ini.

Akhir sekali, di atas meja Ahli-ahli Yang Berhormat juga telah diletakkan jadual
kementerian menjawab semasa Sesi Pertanyaan-pertanyaan Bagi Jawab Lisan. Jadual ini
akan diguna pakai bagi penentuan hari kementerian menjawab sepanjang Mesyuarat Kedua
ini.

Sekian, terima kasih.

UCAPAN TAKZIAH KEPADA KELUARGA MANGSA
NAHAS PESAWAT MH17

Tuan Yang di-Pertua: Ahli-ahli Yang Berhormat, semalam telah genap 8 tahun
tragedi malang yang menimpa pesawat MH17, Syarikat Penerbangan Malaysia Airlines yang
berlepas dari Amsterdam ke Kuala Lumpur pada 17 Julai 2014. Saya dan semua Ahli-ahli
Dewan Rakyat amat bersedih dengan insiden tersebut dan dengan demikian menzahirkan
rasa simpati yang tidak terhingga kepada keluarga penumpang dan sahabat handai serta
anak-anak kapal MH17.

Saya berdoa agar keluarga penumpang dan anak-anak kapal pesawat tersebut kekal
tabah dan cekal dalam mengharungi dugaan ini. Saya bagi pihak Ahli-ahli Dewan Rakyat dan
pihak Parlimen seluruhnya merakamkan ucapan takziah kepada semua keluarga penumpang
dan anak-anak kapal pesawat MH17. Saya menjemput Ahli-ahli Yang Berhormat sekalian
untuk bangun. Kepada yang beragama Islam, diminta sedekahkan Al-Fatihah dan kepada
yang bukan beragama Islam diminta bertafakur selama satu minit. Al-Fatihah.

[Ahli-ahli bangun bertafakur]

Terima kasih semua.

MEMPERKENANKAN AKTA-AKTA

Tuan Yang di-Pertua: Ahli-ahli Yang Berhormat, saya suka hendak memberitahu
Majlis ini iaitu Kebawah Duli Seri Paduka Baginda Yang di-Pertuan Agong dengan limpah
kurnia Baginda telah memperkenankan Akta-akta yang telah diluluskan dalam Mesyuarat
Pertama, Penggal Kelima, Parlimen Keempat Belas yang lalu seperti berikut:

15 Akta Perbekalan Tambahan (2021) 2022;
Akta Kerja (Pindaan) 2022;
Akta Kawalan Bekalan (Pindaan) 2022;
Akta Perlembagaan (Pindaan) (No.2) 2022;
Akta Syarikat Labuan (Pindaan) 2022;
Akta Perkhidmatan Kewangan dan Sekuriti Labuan (Pindaan)
2022; dan

aa f+ ON
