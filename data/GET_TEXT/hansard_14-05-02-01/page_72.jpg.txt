DR. 18.7.2022 66

dokumen] Daripada hutan iaitu pokok kayu balak sudah jadi highway sebesar dua kali- ganda
Sungai Pahang.

Ini yang berlaku dan masih lagi ada takungan air di atas yang mana manmade.
Takungan ini tidak ada- ini saya pergi sendiri ambil gambar. Takungan itu tidak ada piling,
tidak ada apa. Mereka tadah tanah, taruk plastik hijau, selepas itu tanah lagi, plastik hijau,
tanah lagi, plastik hijau dan tadah air. Air ada 40-50 kaki.

Sekarang ini sudah mula retak. Kalau pecah dalam masa terdekat ini, saya tidak tahu
apa yang akan berlaku. Sebab itulah rakyat Baling, kami hendak tahu, apakah tindakan
kerajaan, apakah tindakan kerajaan?

Terima kasih kepada pihak KPLB yang telah datang dengan pantasnya, Yang
Berhormat Padang Terap untuk membina 21 buah rumah dengan serta-merta. Saya hendak
ucapkan terima kasih. Akan tetapi saya takut rumah ini nanti dibina, kalau kolam di atas ini
tidak dapat diselesaikan, runtuh lagi sekali, kena buat rumah sekali lagi. Jadi itulah saya
hendak menyatakan pada hari ini, sangat-sangat dahsyat. Perkara ini tidak boleh kita biarkan.

Saya minta kepada Yang Berhormat Menteri Ekonomi bahawa, saya terbaca
semalam beliau menyatakan selepas ini projek-projek yang belum dimulakan, tidak dapat
dilaksanakan kerana kekangan kewangan dan sebagainya.

01250

Saya merayu rumah-rumah yang terlibat dalam bencana alam ini kita harus memberi
tumpuan. Rancangan tebatan banjir patut diberikan tumpuan utama supaya setiap tahun kita
tidak akan kehilangan berbilion-bilion ringgit, padahal kita boleh selesaikan. Tuan Yang di-
Pertua, bayangkanlah bila mana empat hari bulan, mangsa banjir, mulanya tali air pada
empat hari bulan dan berlaku sampai semalam, lebih 16,000 orang sukarelawan yang datang
membantu banjir.

Bayangkan kosnya, walaupun mereka keluarkan daripada poket sendiri, Menteri-
menteri datang, 11 orang Menteri datang pakai duit kerajaan, KSU datang, pegawai datang,
ini satu kerugian. Duit ini dapat diselamatkan kalau kita dapat melaksanakan tebatan banjir
dengan baik. Apatah lagi secara kebetulan pindaan ini dapat kita lakukan, boleh ada semak
dan imbang daripada Kerajaan Pusat.

Selepas ini, tidaklah sewenang-wenangnya mana-mana Menteri Besar atau Exco
ataupun pegawai-pegawai hutan, pegawai-pegawai daerah tanah meluluskan tanah hutan
simpan ini. Jadi, sekali lagi saya harap dengan perbahasan saya pada tengah hari yang
berbahagia ini, saya dapat ini- sebab saya dapat berita daripada mereka yang pakar-pakar,
di antaranya Ketua Pengarah JPS, Ketua KSU KASA, Menterinya datang.

Mereka beritahu saya bahawa taburan hujan yang berlaku pada hari tersebut dengan
perkiraannya, tidak sepatutnya banjir berlaku dalam Daerah Parlimen Baling. Air jalan 8.5
kilometer, 40 kilometer sejam. Air naik dalam rumah dalam masa 10 minit, 9 kaki. Orang
peniaga kedai, duit syiling pun tak dapat diselamatkan.

Jadi, saya nak beritahu perkara ini, saya harap biarlah Baling menjadi kawasan yang

terakhir. Oleh kerana kalau tidak, kalau perkara ini kerap berlaku, saya percaya kita tidak
