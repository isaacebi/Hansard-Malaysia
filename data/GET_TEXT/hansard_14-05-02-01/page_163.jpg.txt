DR. 18.7.2022 157

Malaysia dan negara jiran mengenai sempadan, PDRM mengamalkan dasar rotation basis
untuk penugasan di sempadan sejak tahun 90-an.

Buat masa ini terdapat jawatankuasa yang dipanggil Jawatankuasa Am Sempadan
Malaysia-Thailand telah wujud sejak tahun 1965, manakala Jawatankuasa Am Sempadan
Malaysia-Indonesia telah diwujudkan pada tahun 1972. Jawatankuasa ini diwujudkan bagi
membincangkan isu-isu yang berkaitan keselamatan sempadan secara bilateral antara
negara-negara sempadan dengan Malaysia.

Yang Berhormat Pontian. Apabila tiada lagi kaedah NBOS, kerjasama... [Batuk] Minta
izin ya... [Meneguk sedikit air] Minum air sekejap. Apabila tiada lagi kaedah NBOS, maka
kerjasama antara PDRM-JIM dan sebagainya, apa kaedah yang diambil oleh KDN untuk
memerangi segala masalah yang berlaku di sempadan sebab kita tidak lagi boleh work in silo
kerana jika secara NBOS, ia lebih baik?

Aspirasi dan semangat NBOS telah dilaksanakan sebelum diperkenalkan oleh Dr.
Chan Kim, gabungan dan kesepaduan kerjasama antara agensi penguatkuasaan sentiasa
dibuat dari semasa ke semasa. AKSEM dulunya UPP dari tahun 1976, iaitu gabungan tiga
buah agensi utama PDRM, JIM dan juga Jabatan Kastam Diraja Malaysia. Manakala
ESSCOM diwujudkan dari tahun 2014 dengan gabungan APMM, PDRM dan ATM
merupakan refleksi NBOS yang menjadi tunjang utama operasi agensi keselamatan negara.

Saya sebut, kerajaan kita sedang mengkaji untuk ke arah menubuhkan single-border
agency yang akan menggantikan AKSEM, dan mengguna pakai konsep ini dengan gabungan
JIM, Jabatan Kastam Diraja, Polis Diraja Malaysia, JPJ, KKM, MAQIS dan juga lain-lain
agensi.

Isu silo yang disebut oleh Yang Berhormat Pontian, itu isu sejarah yang lama dan
agensi-agensi penguatkuasaan sentiasa mewujudkan kerjasama dari semasa ke semasa.

Pasca AKSEM ada Jawatankuasa Pemantapan Kawalan Sempadan Negara yang
saya sebutkan tadi, dipengerusikan oleh Menteri Dalam Negeri dan Jawatankuasa
Penyelarasan Kawasan Sempadan Negara yang dipengerusikan oleh Ketua Polis Negara.

Saya hendak sebut, kedua-dua jawatankuasa ini adalah di bawah Kementerian
Dalam Negeri. Manakala di bawah Majlis Keselamatan Negara, kita ada Jawatankuasa
Perancang Gerakan Kebangsaan dan Jawatankuasa Perancangan Gerakan Negeri,
dipengerusikan oleh Panglima Angkatan Tentera dan juga Ketua Polis Negara.

Dikatakan peningkatan kes penyeludupan kebelakangan ini bukanlah disebabkan
oleh pembubaran AKSEM tetapi telah berlaku sekian lama dan kita sentiasa mengekang dan
menguatkuasakan penguatkuasaan keselamatan di sempadan-sempadan bersama dengan
agensi penguatkuasaan yang lain.

Apabila isu kekurangan bekalan, peningkatan harga barang menyebabkan tumpuan
kepada isu menjadi perhatian semua pihak hakikatnya, agensi penguat kuasa sentiasa
memastikan penyeludupan dikekang sepenuhnya. Ini juga mengenai arahan Yang Amat
Berhormat Perdana Menteri kita telah mengarahkan supaya Polis Diraja Malaysia terlibat

secara langsung dalam penguatkuasaan antipenyeludupan barang-barang keperluan kita.
