DR. 18.7.2022 134

kerajaan yang ada sekarang? Saya sebagai Ahli Parlimen pembangkang tidak begitu yakin
dan saya menyokong hasrat ini dan...

Puan Kasthuriraani a/p Patto [Batu Kawan]: Yang Berhormat Jelutong.

Tuan Sanisvara Nethaji Rayer a/l Rajaji [Jelutong]: Silakan.

Puan Kasthuriraani a/p Patto [Batu Kawan]: Sedikit. Setujukah Yang Berhormat
Jelutong sekiranya Kementerian Dalam Negeri membenarkan Jawatankuasa Khas Parlimen
sama ada Hal Ehwal Antarabangsa kerana ia melibatkan warga-warga dari luar negara dan
juga Jawatankuasa Khas Kebebasan Asasi dan Hak-hak di Bawah Perlembagaan untuk
melawat kem-kem perlindungan ini ataupun detention centres ini dengan izin, untuk melihat
sendiri keadaan sebenar mengikut apa yang telah dilaporkan?

Pada masa yang sama, satu siasatan dibuat oleh Kementerian Dalam Negeri
terutama sekali Jabatan Imigresen dan laporan tersebut diserahkan kepada Parlimen. Saya
rasa ini adalah satu dengan izin, a very great allegation against the Ministry of Home Affairs
dan harus diambil serius. Kalau kita hendak jadi world-class Parliament, kita perlu jadi world-
class government also dan kita harus bertindak seperti itu. Apa pandangan Yang Berhormat
Jelutong? Terima kasih.

Tuan Sanisvara Nethaji Rayer a/l Rajaji [Jelutong]: Ya, saya minta ucapan itu
dimasukkan dalam ucapan saya. Saya menyokong penuh pandangan tersebut.

Pada masa yang sama, saya ingin menggunakan kesempatan ini Tuan Yang di-
Pertua untuk bertanya, apakah yang berlaku kepada laporan Suruhanjaya Siasatan Diraja
berkenaan dengan kejadian di Wang Kelian? Kejadian di Wang Kelian adalah sesuatu yang
masih lagi menghantui kita. Adakah Yang Berhormat Timbalan Menteri masih lagi ingat
kubur-kubur yang telah kita jumpai di sempadan itu? Siapakah mereka yang telah meninggal?
Kubur-kubur itu adalah kepunyaan siapa? Apakah laporan yang telah pun disediakan oleh
Suruhanjaya Siasatan Diraja?

Kenapa tidak sehingga hari ini perkara itu disediakan sebagai laporan dan diletakkan
di meja kita? Siapakah pihak-pihak yang terlibat? Siapakah Menteri-menteri yang terlibat?
Siapakah anggota-anggota atasan yang terlibat dalam perkara tersebut? Apakah langkah-
langkah yang telah diambil di sempadan-sempadan yang terlibat untuk memastikan bahawa
perkara-perkara itu tidak berlaku lagi?

Apakah langkah-langkah seperti— adakah tembok-tembok baharu telah didirikan?
Pagar-pagar baharu telah didirikan? Check posts baharu telah didirikan? Anggota-anggota
baharu yang telah pun dikerahkan ke tempat-tempat tersebut untuk memastikan bahawa
perkara ini tidak berlaku? So, ini adalah di antara persoalan-persoalan yang saya ingin
bangkitkan.

Saya tidak mahu Yang Berhormat Timbalan Menteri tersinggung dengan isu Jho Low.
Tolong faham Yang Berhormat Timbalan Menteri, sekarang di luar sana rakyat sedang tanya.
Saya percaya Yang Berhormat Timbalan Menteri tahu kejadian seorang wanita Suhaini
Mohd, 43 tahun yang telah dipenjarakan sebab mencuri Milo di Terengganu. Penjara selama

14 bulan. Walhal pada masa yang sama, seorang yang dikehendaki seperti Jho Low
