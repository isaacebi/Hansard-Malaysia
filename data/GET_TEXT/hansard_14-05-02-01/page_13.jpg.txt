DR. 18.7.2022 7

Tuan Yang di-Pertua: Maaf Yang Berhormat, tiada perbahasan Yang Berhormat.
Ada soalan tambahan ketiga? Yang Berhormat Pontian tadi. Yang Berhormat Pontian ada
soalan ketiga kah? Tidak ada? Kalau tidak ada...

Tuan Khoo Poay Tiong [Kota Melaka]: Ada, ada Kota Melaka. Kota Melaka.

Datuk Seri Mohd Redzuan bin Md Yusof [Alor Gajah]: Alor Gajah bangun dahulu.

Tuan Yang di-Pertua: Yang Berhormat Pontian.

Datuk Seri Haji Ahmad bin Haji Maslan [Pontian]: Terima kasih. Mengenai
kemiskinan tegar dan satu lagi ialah kemiskinan relatif, Tuan Yang di-Pertua. Jadi kemiskinan
tegar ini agak— ada angkanya yang mudah untuk dicari tetapi kemiskinan relatif adalah
sesuatu yang sukar untuk dicari angka-angkanya dengan tepat. Jadi, apakah peranan
kementerian untuk memastikan kemiskinan relatif juga perlu kita tangani dengan tuntas.
Terima kasih.

Dato’ Sri Mustapa bin Mohamed: Tuan Yang di-Pertua, memang satu konsep lagi
digunakan kemiskinan relatif. Ini merujuk kepada pendapatan berbanding dengan pendapatan
median income ataupun income pendapatan median tadi dan kemiskinan relatif negara kita
pada masa ini kira-kira 16 peratus.

Ada satu lagi kaedah iaitu dipanggil Multidimensional Poverty Index (MPI) yang
mengukur kepada akses kepada pendidikan, kepada kesihatan ini lebih menyeluruh. Ini agak
sukar sedikit tetapi usaha-usaha sudah pun dilakukan untuk mengukur kaedah tersebut. Jadi
ada banyak ukuran yang digunakan yang lebih mudah dan sudah pasti pendapatan memberi
satu gambaran umum tentang tahap kemiskinan seseorang itu.

Maka pada masa ini kerajaan menggunakan melalui data eKasih. Pendapatan kalau
miskin tegar itu pendapatan keluarga kurang daripada RM1,169 satu bulan empat orang, itu
angka yang digunakan oleh kerajaan. Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat Port Dickson, Dato’ Seri Anwar

bin Ibrahim.

2. Dato’ Seri Anwar bin Ibrahim [Port Dickson] minta Perdana Menteri menyatakan
langkah-langkah yang diambil untuk menangani kenaikan kos sara hidup dan memastikan
kestabilan harga barangan supaya kekal pada harga mampu milik kepada rakyat.

Perdana Menteri [Dato’ Sri Ismail Sabri bin Yaakob]: Terima kasih Yang
Berhormat Port Dickson, Ketua Pembangkang. Seperti yang kita semua sedia maklum,
kenaikan harga barang merupakan satu fenomena global yang berlaku di seluruh dunia dan
Malaysia pastinya tidak terkecuali.

Kenaikan berlaku akibat pandemik COVID-19 dahulu, diikuti dengan perubahan iklim
yang melampau dan akhir sekali adalah kerana isu konflik antara Rusia dan Ukraine yang
menyebabkan berlaku krisis bekalan makanan dunia.

Malaysia, seperti kita tahu merupakan negara pengimport makanan dan kita terpaksa
mengimport sebanyak RM63.6 bilion makanan setahun sama ada makanan secara direct,

dengan izin seperti sebagai contoh bawang, seperti kubis, gandum dan lain-lain dan juga
