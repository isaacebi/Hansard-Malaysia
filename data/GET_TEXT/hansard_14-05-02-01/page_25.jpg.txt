DR. 18.7.2022 19

Bangkok, Singapore dan juga Amsterdam. Kita mengambil contoh terbaik
sebagaimana bandar-bandar tersebut mengatasi masalah banjir di tempat mereka.

Saya yakin bahawa tindakan-tindakan yang sedang, dan bakal dilaksanakan ini akan
menjadikan Kuala Lumpur sebagai ibu negara bebas daripada banjir kilat ataupun, dengan
izin, Kuala Lumpur are flash flood free city. Terima kasih. Assalamualaikum.

Tuan Yang di-Pertua: Terima kasih, silakan Yang Berhormat.

Tuan Fong Kui Lun [Bukit Bintang]: Terima kasih Tuan Yang di-Pertua. Soalan
tambahan.

Saya ingin bertanya kepada Yang Berhormat Menteri, memandangkan Kuala Lumpur
terutama pusat bandar sering dilanda banjir kilat dan banjir besar apabila turun hujan melebihi
dua jam yang berpunca daripada sistem saliran sedia ada tidak mampu menampung muatan
air hujan. Ini kerana, air sungai, parit dan longkang semakin sempit, cetek dan tersumbat
dengan sampah sarap.

Saya ingin bertanya Yang Berhormat Menteri, bagaimanakah mekanisme yang
baharu, selain apa yang dikatakan oleh Yang Berhormat untuk mencegah banjir diumumkan
oleh kerajaan dan akan dilaksanakan dengan berkesan? Minta penjelasan. Terima kasih.

Tuan Yang di-Pertua: Terima kasih.

Dato’ Seri Dr. Shahidan bin Kassim: Terima kasih Yang Berhormat Bukit Bintang
yang sentiasa memberi pandangan yang positif.

Seperti yang saya telah maklumkan kepada Yang Berhormat, dan Yang Berhormat
dari Kuala Lumpur telah pun bersama-sama dengan saya melihat hotspot ataupun tempat-
tempat yang mudah banjir kilat. Sebanyak 25 buah tempat kita telah kenal pasti. Akan tetapi
apabila berlaku hujan baru-baru ini, kita telah menambahkan kepada 31 buah hotspots.
Kesemua hotspot ini kita ambil tindakan serta-merta. And then, kita ada tindakan jangka
pendek, sederhana dan tindakan jangka panjang.

Tindakan serta-merta ini iaitu hendak pastikan supaya air boleh mengalir dengan
cepat ke longkang besar bawah tanah kerana apa yang berlaku sekarang ini ialah air tidak
dapat mengalir dengan cepat. Akan tetapi, selepas peristiwa yang berlaku pada 25 April yang
lepas, sehingga sekarang setelah kita memperkenalkan sistem serta-merta dan pelan jangka
pendek ini. Insya-Allah sebanyak tiga kali hujan luar biasa telah berlaku dan insya-Allah
dengan pertolongan Allah, tiga kali tidak ada banjir kilat. Jadi, ini kita akan teruskan
pendekatan menggunakan guni pasir dan juga pam- itu menyebabkan kawasan ini nampak
tidak berapa elok, macam perang dunia kita nampak.

Jadi, walau bagaimanapun ini untuk tempoh tiga bulan, tetapi dalam masa yang sama
kita telah merancang untuk membina tembok banjir- flood wall, dengan izin, di sepanjang
sungai di Kuala Lumpur. Cuma, ia akan mendatangkan kesan sedikit pada Selangor dan JPS
sedang berbincang bagaimana ia dapat diteruskan sehingga ke Klang.

Oleh sebab ini ialah untuk mengelakkan air daripada melimpah masuk ke kawasan
Kuala Lumpur dan untuk mengalirkan air dengan cepat, pendekatan yang saya telah

sebutkan tadi akan diteruskan dan kita memberi perhatian pada perkara ini 24 jam satu hari
