DR. 18.7.2022 147

pula pembubaran AKSEM. Mantan Menteri Dalam Negeri pada waktu itu ialah Menteri Bagan
Datuk memperkenalkan Rang Undang-undang AKSEM, menyatakan satu agensi khusus
diwujudkan supaya kegiatan penyeludupan atau aktiviti-aktiviti lain yang menyalahi undang-
undang di sempadan darat negara dilaksanakan lebih efektif.

Tuan Yang di-Pertua, tiada satu negara pun di dunia apabila ditubuhkan satu agensi
kawalan sempadan, kemudian dalam lima tahun bubarkan. Tidak ada satu negara buat.
Malaysia negara yang pertama ditubuhkan Agensi Kawalan Sempadan spesifik tetapi lima
tahun kemudian dibubarkan.

Masyarakat menanya-nanyakan sama ada kos benefit analysis telah dibuat sama
ada satu analisis sebelum penubuhan AKSEM telah dibuat tentang analisa sebelum itu.
Kenapa pula what’s been wrong, apakah rasional pembubarannya dan apakah rasional
penubuhannya sehingga lima tahun kemudian dibubarkan. Sama ada Yang Berhormat
Menteri Dalam Negeri hari ini daripada Parti Bersatu Perikatan Nasional dengan bekas
Menteri Dalam Negeri sebelum ini daripada UMNO adakah terdapat masalah.

Itu brainchild mantan Menteri Dalam Negeri dari parti UMNO Bagan Datuk sama ada,
ada masalah sehinggakan pembubaran satu agensi yang khusus. Persoalan kedua saya,
apakah implikasi pembubaran dan apakah implikasi kewangan terhadap pembubaran ini
memandangkan signboard bangunan kena diturunkan, /etterhead kena ditukar, perjawatan
kena tukar, nama yang tercatat atas aset-aset kena tukar, uniform kena tukar tetapi di dalam
bill, rang undang-undang ini dikatakan implikasi kewangan tidak akan melibatkan kerajaan
dalam apa-apa perbelanjaan wang tambahan. Masa tidak ada implikasi kewangan yang
sebenarnya penubuhan tersebut selama lima tahun ini, wang begitu banyak telah dibazirkan.
Ditubuhkan satu agensi kemudian dibubarkan lima tahun kemudian.

01850

Border control atau kawalan sempadan. Kemasukan pendatang asing tanpa izin,
pemerdagangan manusia, penyeludupan dan saya ingin bertanyakan Ops Benteng telah
ditamatkan pada Jun 2022. Kebelakangan ini pula tambah dua isu baharu, Tuan Yang di-
Pertua.

Pertama, penyeludupan barangan bersubsidi seperti minyak masak dari Malaysia ke
Thailand, penyeludupan. Apakah langkah-langkah tambahan kita daripada segi kawalan
sempadan untuk penyeludupan barangan bersubsidi minyak masak?

Kedua, polisi ganja baharu di Thailand. Telah menjadi berita dunia bahawa negara
Thailand telah memperkenalkan polisi liberalisasi terhadap ganja. Apakah implikasi polisi
tersebut terhadap keselamatan sempadan di Malaysia? Ini kerana kita tahu bahawa ganja
masih disenaraikan sebagai aktiviti menyalahi undang-undang di Malaysia.

Bagaimana daripada segi kawalan sempadan kita daripada segi memperketat
cabaran-cabaran tersebut, cabaran penyeludupan barangan bersubsidi seperti minyak
masak, petrol RON95, diesel, tong LPG, gula dan sebagainya? Apakah kesiapsiagaan
kerajaan dalam kawalan sempadan darat Malaysia-Thailand berikutan polisi ganja baharu

dan juga liberalisasi Thailand?
