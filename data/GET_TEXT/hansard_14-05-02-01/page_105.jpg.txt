DR. 18.7.2022 99

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Parit Buntar. Sekarang saya menjemput Yang Berhormat Tebrau.

4.06 ptg

Tuan Steven Choong Shiau Yoon [Tebrau]: Terima kasih Tuan Yang di-Pertua
kerana mengizinkan saya turut serta dalam perbahasan RUU Perhutanan Negara (Pindaan)
2022. Tuan Yang di-Pertua, RUU ini cuba menyediakan untuk mengadakan penyiasatan
awam sesuatu kawasan HSK diwarta keluar dan keperluan penggantian serentak HSK yang
diwarta keluar. Saya ingin minta Yang Berhormat Menteri menjelaskan mekanisme
penyiasatan awam dan kriteria memilih orang yang akan menyiasat untuk mengelakkan banjir
yang berlaku di Baling disebabkan penebangan hutan untuk tanaman Musang King seperti
yang didakwa oleh ramai. Kawasan HSK daripada Kota tinggi sehingga Endau makin kurang
disebabkan keperluan tanah untuk pertanian, penternakan udang dan sebagainya. Kita
seharusnya menggunakan kaedah Smart Farming untuk meningkatkan hasil pertanian atau
penternakan tanpa mengganggu HSK lagi.

Tuan Yang di-Pertua, RUU ini juga turut meningkatkan kadar denda yang boleh
dikenakan atas kesalahan penerbangan hutan iaitu pesalah boleh didenda sehingga lima juta
ringgit bagi kesalahan mengambil hasil utama hutan. Saya juga minta Yang Berhormat
Menteri menyatakan betapa yakin denda yang begitu tinggi tidak menyebabkan pesalah
mencari penyelesaian pantas, menyogok pasukan penguatkuasaan oleh sebab nilai hasil
utama hutan seperti kayu balak jauh lebih tinggi daripada wang sogokkan.

Tuan Yang di-Pertua, RUU ini akan turut menyediakan keperluan untuk proses
pewartaan keluar dan penggantian HSK secara serentak yang merupakan manifestasi
komitmen untuk mengekalkan sekurang-kurangnya 50 peratus daripada kawasan tanah
negara sebagai kawasan hutan dan diliputi pokok-pokok. Secara dasarnya walaupun RUU
ini merupakan modal undang-undang dan berperanan penting dalam memastikan HSK yang
merupakan khazanah dan ekosistem penting kepelbagaian biologi negara diberikan
perlindungan sewajarnya, tetapi sudahkah kerajaan mengambil pertimbangan kesejahteraan
hidupan liar yang akan hilang habitat sekiranya penggantian HSK berlaku.

01610

Adakah hidupan liar akan dialih ke tempat lain sebelum habitat mereka dihapuskan?
Sila nyatakan mekanisme yang akan diguna pakai untuk mencari dana untuk menggantikan
dana yang akan dimajukan sebagai kawasan perumahan, perindustrian atau komersial.
Harimau, tapir, gajah, monyet, babi hutan dan lain-lain telah lama jadi mangsa pembangunan
luar bandar. Selain daripada monyet dan babi hutan, harimau, tapir dan gajah juga sedang
menghadapi kepupusan.

Pemakaian RUU ini hanya akan terpakai di negeri-negeri setelah Dewan Undangan
Negeri meminta Enakmen Perhutanan (Pemakaian) masing-masing. Saya minta Menteri

menjelaskan usaha-usaha yang telah dilaksanakan bagi memastikan kerajaan negeri
