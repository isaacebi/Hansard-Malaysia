DR. 18.7.2022 160

[Rang undang-undang dilaporkan dengan tidak ada pindaan; dibacakan kali yang
ketiga, disokong oleh Menteri Perpaduan Negara (Datuk Halimah binti Mohamed Sadique)
dan diluluskan]

RANG UNDANG-UNDANG KEHADIRAN WAJIB
PESALAH-PESALAH (PINDAAN) 2021

Bacaan Kali Yang Kedua dan Ketiga

7.38 mlm.

Timbalan Menteri Dalam Negeri | [Dato’ Sri Dr. Haji Ismail bin Haji Mohamed
Said]: Dengan izin Tuan Yang di-Pertua, saya mohon mencadangkan iaitu bahawa Rang
Undang-undang Kehadiran Wajib Pesalah-pesalah (Pindaan) 2021 dibacakan kali kedua
sekarang.

Tuan Yang di-Pertua, Rang Undang-undang Kehadiran Wajib Pesalah-pesalah
(Pindaan) 2021 (RUU PKW) digubal bertujuan untuk meminda Akta Kehadiran Wajib
Pesalah-pesalah 1954 [Akta 461] dan menggantikan Ordinan Darurat (Kehadiran Wajib
Pesalah-pesalah) (Pindaan) 2021 bagi memperkasakan inisiatif pemenjaraan di luar tembok
penjara melalui Program Pemulihan Dalam Komuniti.

Akta Kehadiran Wajib Pesalah-pesalah 1954 [Akta 467] tidak pernah dipinda sejak
dari tahun 1954. Peruntukan di dalam Akta 461 wajar diperkukuhkan selari dengan
perubahan semasa sistem perundangan daripada keadilan pembalasan kepada keadilan
pemulihan bagi memberi peluang kedua kepada lebih ramai pesalah dengan menjalani
hukuman dan pemulihan di luar penjara.

01940

Perintah Kehadiran Wajib merupakan hukuman alternatif di luar tembok penjara yang
dijatuhkan oleh mahkamah kepada pesalah yang melakukan kesalahan tertentu di mana
pesalah ini dikehendaki menjalankan kerja wajib untuk kepentingan masyarakat. Program
pemulihan akan diberikan secara berterusan oleh Jabatan Penjara Malaysia bagi menerapkan
nilai-nilai positif untuk melahirkan insan yang berguna kepada masyarakat dan negara serta
mencegah perlakuan semula jenayah.

Perintah Kehadiran Wajib di bawah Akta Kehadiran Wajib Pesalah-pesalah 1954
[Akta 461] telah dilaksanakan oleh Jabatan Penjara Malaysia sejak 1 September 2010.
Berdasarkan rekod Jabatan Penjara Malaysia, sejak tahun 2010 sehingga 15 Julai 2022
statistik pesalah Perintah Kehadiran Wajib adalah seramai 6,880 orang. Daripada jumlah
tersebut, seramai 6,800 orang pesalah telah selesai menjalani perintah tersebut. Cadangan
pindaan Akta Kehadiran Wajib Pesalah-pesalah 1954 [Akta 461] juga merupakan salah satu
dari pelan pengukuhan di bawah Probation and Community Correction yang telah disediakan
oleh Kementerian Dalam Negeri sejak tahun 2018.
