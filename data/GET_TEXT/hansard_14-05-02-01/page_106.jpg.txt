DR. 18.7.2022 100

menyokong RUU ini dan akan buat pindaan sama ke atas Enakmen Perhutanan (Pemakaian)
serta-merta setelah RUU ini diluluskan.

Jikalau tidak, rakyat dan masyarakat antarabangsa tetap akan menyalahkan kita
tidak memelihara hutan kita bagi membendung pemanasan global atau global warming
dengan izin, serta tidak melindungi pelbagai fauna dan flora di dalam HSK di negara kita.
Dengan ini saya ingin meminta Menteri menjawab soalan-soalan saya supaya saya akan
sokong.

Dato’ Sri Hasan bin Arifin [Rompin]: Boleh celah sedikit tadi?

Tuan Steven Choong Shiau Yoon [Tebrau]: Boleh, boleh.

Timbalan Yang di-Pertua [Dato’ Mohd Rashid Hasnon]: Masa soalan kepada dia
sudah tamat. Minta maaf.

Dato’ Sri Hasan bin Arifin [Rompin]: Ya?

Timbalan Yang di-Pertua [Dato’ Mohd Rashid Hasnon]: Sudah tamat Yang
Berhormat Tebrau. Saya ingin menjemput seterusnya Yang Berhormat Kulim-Bandar Baharu,
lima minit. Untuk makluman, kita akan minta Menteri menjawab pukul 4.30. Baik, terima kasih.

4.12 ptg.

Datuk Seri Saifuddin Nasution bin Ismail [Kulim-Bandar Baharu]:
Assalamualaikum warahmatullahi wabarakatuh. Saya bangun untuk menyokong Rang
Undang-undang Perhutanan Negara (Pindaan) 2022 berasaskan kepada hujah berikut.

Yang pertama, kerana tujuannya hendak memperketatkan proses pewartaan keluar
dan penggantian Hutan Simpan Kekal. Saya percaya kalau ada tangan yang mengganggu
dengan cara menyahwartakan satu warta Hutan Simpan Kekal, sudah tentulah ini yang
berlaku. Gunung Inas, Gunung Bongsu di kawasan saya, tragedi kematian dua beranak
kerana banjir akibat dari kawasan Gunung Pongsu pun Hutan Simpanan Kekal tetapi telah
dinyah warta.

Jadi Tuan Yang di-Pertua, isunya adalah kalau kerajaan tidak tebang balak, mereka
tidak dapat hasil. Kalau mereka tebang balak, banjir. Saya cadangkan supaya kerajaan
semak balik cadangan-cadangan terdahulu. Apa dia? Negeri yang memelihara kawasan
hutan hendaklah dipertimbangkan kembali pampasan Kerajaan Persekutuan kepada
kerajaan negeri. Sekurang-kurangnya kerajaan negeri dapat hasil. Sebagai balasan, mereka
tidak tebang balak.

Oleh kerana mereka tidak tebang balak, sumber air mentah untuk mengairi bendang,
untuk menjadi sumber air kalau di utara, Hutan Hulu Muda itu, untuk Perlis, Pulau Pinang,
Kedah besar sumbangan baktinya. Mereka tidak boleh tebang balak yang mempunyai hasil
yang tinggi nilainya. Lalu mereka tidak dapat pula pampasan kerajaan negeri. Barangkali
sesuai dengan semangat pindaan akta ini, Yang Berhormat Menteri mungkin boleh
mengusulkan kembali.

Kedua, saya menyokong kerana ada elemen penguatkuasaan hendak dimantapkan.

Hal yang berlaku Tuan Yang di-Pertua, saya baca Pekeliling Ketua Pengarah Perhutanan, ini
