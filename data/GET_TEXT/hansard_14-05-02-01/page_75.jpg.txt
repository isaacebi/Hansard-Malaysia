DR. 18.7.2022 69

Persekutuan bercampur dengan tanah urusan pembangunan hutan simpan di kawasan-
kawasan sensitif untuk kepentingan awam.

Jadi, sekali lagi saya harap siasatan awam disebut dalam pindaan seksyen 11(2)
Akta Perhutanan Negara 1984 dapat dilaksanakan dan perlu melibatkan agensi-agensi
kerajaan seperti Jabatan Alam Sekitar, PERHILITAN, Jabatan Pengairan dan Saliran serta
agensi-agensi lain. Town hall mesti dapat dilakukan. Hari ini, kita ada bomba, NADMA, JPAM,
KKR, ATM, paramedik, JKM, kementerian-kementerian sampai Kementerian Perpaduan pun
datang untuk membantu kita di sana.

Jadi, saya ucapkan jutaan terima kasih sebab kalaulah perkara ini tidak dapat
dibendung, saya percaya hari ini pokok musang king iaitu di Gunung Inas telah menjadi satu
cerita, berita yang amat sedih dan tergempar. Saya harap biarlah Baling menjadi titik
noktahnya. Janganlah berlaku di tempat-tempat lain.

Sekali lagi persoalan orang Baling nak tahu, apakah rakyat Baling masih selamat?
Boleh hidup dengan selamat di tempat tinggal masing-masing? Siapa yang akan menjamin
keselamatan mereka? Adakah pihak kerajaan negeri atau Kerajaan Persekutuan? Ini pun
kami dalam dilema sebab kita melihat di sana orang itu menuduh orang ini, orang ini menuduh
orang itu.

Jadi cadangan saya, perlulah ada sinergi di antara kuasa kerajaan negeri dan
Kerajaan Persekutuan berkaitan dengan pembangunan tanah ini kerana akhirnya, Kerajaan
Pusat yang akan diberi tanggungjawab menanggung semuanya. Sehingga hari ini, kami
banjir bulan lapan dulu /ast year, bulan 10, bulan 12. NADMA tak habis bayar duit lagi. Ini dah
tambah lagi pula 1,059 orang lagi yang dah kena. Jadi, bagaimana?

Saya ucapkan jutaan terima kasih kepada Yang Amat Berhormat Perdana Menteri,
beliau cuba sedaya mampu. Pengumuman demi pengumuman telah dibuat oleh Yang Amat
Berhormat Perdana Menteri, terima kasih. Beliau telah memberikan wang ihsan RM1,000
pada hari pertama. Saya sendiri pergi menyerahkan RM10,000 kepada keluarga mangsa
yang telah meninggal dunia, tiga buah keluarga.

Saya menyerahkan RM30,000 di kawasan hospital, di forensik. Di bilik mayat, saya
serahkan kepada waris mereka dan juga bantuan-bantuan lain tetapi sampai bila Yang Amat
Berhormat Perdana Menteri harus melakukan perkara ini? Sehinggakan kekangan kewangan
sudah menjadi nyata dalam negara kita. Soal bajet, sampai Yang Berhormat Menteri Ekonomi
terpaksa keluarkan kenyataan bahawa ada projek-projek yang mana belum bergerak, tak
dapat dilaksanakan kerana kekangan kewangan.

Jadi, saya harap perkara ini dapat kita bendung dan sekali gus- secara kebetulan
hari ini kita tak sangka, [Membaca sepotong ayat Al-Quran] maksudnya ‘Kita rancang, Allah
rancang’. Hari ini secara kebetulan, bill ini dibawa oleh Yang Berhormat Menteri berkaitan
dengan pindaan hutan dan perkara ini juga sama berlaku di Baling pada 14 hari yang lalu.
Jadi, ini saya fikir ialah perkara yang baik.

Tuan Yang di-Pertua, akhir sekali saya ingin merakamkan terima kasih kepada

semua pihak. Saya nak cakap satu persatu, banyak sangat tetapi yang mana saya perasan,
