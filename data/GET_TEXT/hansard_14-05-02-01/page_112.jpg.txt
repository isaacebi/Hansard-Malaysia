DR. 18.7.2022 106

Bayaran Perkhidmatan Ekosistem (PES) dan pengembangan ketara membabitkan Tabung
Amanah Konservasi Sumber Asli Nasional, ini akan menyediakan dana pampasan
mencukupi termasuk insentif aktiviti konservasi di semua negeri.

Kemudian seksyen 70A, saya benar-benar sangat bimbang kerana pindaan ni
seolah-olah memberikan lesen besar untuk hutan di negara ini terus ternoda. Saya bukan
untuk bersangka buruk, namun dibimbangi sekiranya pihak-pihak yang berkepentingan akan
bersekongkol dengan pihak berkuasa negeri.

Kemudian seksyen 86A dan 86B, ini juga saya bimbang sekiranya pindaan ini
ditujukan khusus buat mereka yang bangkit kerana hak mereka tidak didengari atau tidak
dilibatkan dari awal, ataupun kepada para pejuang alam sekitar, knususnya memperjuangkan
isu ini.

Kemudian juga seksyen baharu 91A. Pindaan ini juga saya melihat seolah-olah ada
pelanggaran hak kepada hak asasi manusia. Sebagai contoh sekiranya ada yang mereka
memperjuangkan sesuatu, isu terkait dengan kepentingan umum, namun menggunakan
pindaan ini dibimbangi sesuatu kebenaran tidak boleh dibongkar ataupun terlindung.

Akhir sekali, saya cuma ingin menyentuh kelestarian hutan adalah faktor penting
dalam ekopelancongan ekologi di mana negara kita ini kaya dengan khazanah hutan. Kalau
di negeri Kedah kita ada Gunung Pulai yang indah, walaupun berada dalam Daerah Baling
bukan Merbok, namun kaya dengan nilai sejarah dan cukup popular di kalangan pelancong
eko.

Ada beberapa buah gua seperti Gua Kelambu, Gua Tembus 1 dan 2, Gua Akar, Gua
Kecil dan lain-lain, jumpaan arkeologi, artifak, alat tulis, unifas, pecahan tembikar tanah,
pecahan tembikar batu bugis, alat batu pebel, sisa makanan kulit siput sedut, serpihan tulang
haiwan fosil, kulit siput sungai yang melekat di dinding Gua Akar.

Namun, jika Kerajaan Pusat tidak mengambil inisiatif untuk melindungi khazanah
negara ini, maka tiada lagi aset warisan negara.

Patah tidak tumbuh,
Hilang tidak berganti.

Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Merbok. Yang Berhormat...

Tengku Zulpuri Shah bin Raja Puji [Raub]: Tuan Yang di-Pertua, boleh saya
seorang lagi, sebab ada dua orang tidak hadir tadi. Sebab saya bekas Timbalan Menteri,
hendak bertanya berkenaan.

Timbalan Yang di-Pertua [Dato’ Mohd Rashid Hasnon]: Ya.

Tengku Zulpuri Shah bin Raja Puji [Raub]: Boleh?

Timbalan Yang di-Pertua [Dato’ Mohd Rashid Hasnon]: Saya benarkan.

Tengku Zulpuri Shah bin Raja Puji [Raub]: Bolehlah.

Timbalan Yang di-Pertua [Dato’ Mohd Rashid Hasnon]: Masa —
