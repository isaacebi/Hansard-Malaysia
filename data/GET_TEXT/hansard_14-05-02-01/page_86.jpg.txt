DR. 18.7.2022 80

Puan Wong Shu Qi [Kluang]: Terima kasih. Saya akan gulung dengan poin kedua.

Satu isu yang ringkas sahaja iaitu mengenai pendaki gunung. Kita faham ramai anak
Malaysia sekarang berminat dalam aktiviti mendaki gunung. Jadi kita perlu memudahkan
proses permohonan permit memasuki hutan simpanan kekal bagi pendaki gunung.
Khususnya di kawasan yang ramai orang awam mendaki setiap hari. Lebih sesuai kita
menguruskan _aktiviti mendaki gunung mengikut jumlah bilangan pelawat harian dan
mingguan.

Misalnya kawasan yang popular antara pendaki gunung dan mungkin ada 200 orang
ke atas mendaki setiap hari. Kita memberi pengecualian untuk memohon permit. Bagi
kawasan yang kurang pendaki melawat setiap hari, Jabatan Perhutanan setiap negeri
seharusnya memudahkan proses permohonan sekarang. Kita sekarang berada dalam zaman
digital. Tidak akan pendaki masih perlu isi borang dalam hardcopy...

Dato’ Ramli bin Dato’ Mohd Nor [Cameron Highlands]: Yang Berhormat Kluang,
sembilan minit lagi.

Puan Wong Shu Qi [Kluang]: Ya. Saya akan gulung. Maaf dalam dua baris ayat
lagi.

Saya minta kalau boleh Yang Berhormat Menteri mudahkan proses ini. Jangan minta
pendaki gunung melalui proses tradisi iaitu kena cetakan borang, isi borang, membawa
salinan IC dan sebagainya, bawa ke pejabat hanya untuk mendekati bumi hijau. Sebenarnya
kita seharusnya menggalakkan lebih ramai orang mendaki gunung kita supaya lebih ramai
mempunyai kesedaran terhadap perlindungan alam sekitar kita iaitu dengan pemindaan rang
undang-undang ini.

Saya harap, bukan sahaja kita menyekat, mengawal aktiviti komersial dalam Hutan
Simpan Kekal tetapi juga menggalakkan pendaki gunung mendekati bumi hijau, dan
meningkatkan kesedaran semua rakyat kita berkenaan perlindungan alam sekitar kita.
Sekian, terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Kluang. Dipersilakan Yang Berhormat Jerai.

3.06 ptg.

Tuan Sabri bin Azit [Jerai]: Assalamualaikum warahmatullahi wabarakatuh. Salam
sejahtera. Terima kasih Tuan Yang di-Pertua kerana memberi peluang kepada saya untuk
ikut serta dalam perbahasan pindaan RUU Perhutanan 2022 pada kali ini.

Saya terpanggil untuk membahaskan berkaitan pindaan ini ekoran negeri Kedah
sudah pun dua kali dilanda banjir kepala air yang memberi impak yang sangat besar kepada
rakyat. Kejadian pertama pada 18 Ogos 2021- berlaku banjir kepala air di Gunung Jerai iaitu
melibatkan kawasan Parlimen saya sendiri dengan kehilangan jiwa seramai enam orang dan
lebih 1,000 orang penduduk terkesan. Ramai yang kehilangan tempat tinggal sehingga

kejadian ini diisytiharkan sebagai Bencana Alam Tahap 1.
