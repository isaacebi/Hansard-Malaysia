DR. 18.7.2022 14

Dato’ Sri Abdul Azeez bin Abdul Rahim [Baling]: Terima kasih Tan Sri Yang di-
Pertua. Assalamualaikum warahmatullahi taala wabaraktuh. Salam Keluarga Malaysia.

Bertemu semula kita di dewan yang mulia,
Berbahas usul demi rakyat jelata,

Senyuman manis Tan Sri Yang di-Pertua,
Soalan saya nombor tiga.

3. Dato’ Sri Abdul Azeez bin Abdul Rahim [Baling] minta Perdana Menteri
menyatakan program dan formula yang akan dirangka kerajaan untuk meningkatkan
kesedaran pengundi muda akan tanggungjawab mereka untuk keluar mengundi.

Menteri di Jabatan Perdana Menteri (Parlimen dan Undang-undang) [Dato' Sri
Dr. Haji Wan Junaidi bin Tuanku Jaafar]: Terima kasih. Bismillahi Rahmani Rahim.
Assalamualaikum warahmatullahi wabaraktuh. Tuan Yang di-Pertua, Suruhanjaya Pilihan
Raya melalui Akademi Pilihan Raya telah melaksanakan program pendidikan pengundi sejak
tahun 2017 bertujuan supaya segenap lapisan masyarakat diberi kefahaman terhadap peri
pentingnya demokrasi, aplikasi demokrasi melalui platform pilihan raya, proses pilihan raya
yang dijalankan di Malaysia, tanggungjawab sebagai seorang pengundi dan implikasi
terhadap negara serta menjelaskan isu-isu cabaran yang dibangkitkan semasa pilihan raya
diadakan.

Malah dengan berkuat kuasanya penurunan had umur pemilihan daripada 21 tahun
kepada 18 tahun, pada 15 Disember 2021, Akademi Pilihan Raya giat aktif melaksanakan
program pendidikan tersebut melalui kerjasama pelbagai pihak seperti agensi-agensi
kerajaan, pertubuhan-pertubuhan, persatuan-persatuan, badan-badan bukan kerajaan dan
sebagainya agar capaian ilmu pengetahuan mencapai segenap lapisan masyarakat.

Agensi kerajaan yang kini aktif kerjasama dengan SPR adalah organisasi terlibat
sepenuhnya dengan belia iaitu Kementerian Belia dan Sukan dan agensi-agensinya,
Kementerian Pendidikan Malaysia, Kementerian Pengajian Tinggi, universiti-universiti awam,
Kementerian Kesihatan Malaysia dan institut latihannya, Kementerian Sumber Manusia dan
institut latihannya serta Kementerian Komunikasi dan Multimedia, agensi-agensi seperti
Jabatan Penerangan Malaysia.

#1050

Agensi ini telah merangka program masing-masing dalam memastikan capaian ilmu
pengetahuan mengenai pilihan raya iaitu sampai kepada golongan sasar terutamanya
kumpulan anak-anak muda yang merupakan pengundi kali pertama, malah pertubuhan-
pertubuhan bukan kerajaan juga dilibatkan sebagai satu tindakan inklusif memberikan kesan
positif dalam mendekati golongan anak-anak muda dan seterusnya mendidik mereka menjadi
pengundi berpengetahuan dan keluar mengundi ketika pilihan raya.

Tuan Yang di-Pertua, sekian, terima kasih.

Datuk Seri Panglima Abdul Azeez bin Abdul Rahim [Baling]: Terima kasih Yang
Berhormat Menteri. Syabas dan tahniah saya ucapkan kerana telah ada buat engagement

dengan all the stakeholders. Berdasarkan PRN Johor baru-baru ini, daripada 54.92 peratus
