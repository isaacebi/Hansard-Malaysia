DR. 18.7.2022 26

Pertama sekali, pengambilan tanah sudah dibuat, Tan Sri. Pengambilan tanah sudah
dibuat, sudah dibayar. Duit pun saya ingat sudah habis dah, tuan-tuan tanah dulu pun ada
sebahagiannya telah pun meninggal dunia.

Jadi, isunya sekarang bila tidak dapat dibuat jalan, soal penyelenggaraan parit pun
tidak boleh berlaku dengan baik dan menyebabkan banjir. Tahun ini sudah empat kali di
sebuah kampung dinamakan Kampung Darat. Ini memberikan kesan yang sangat tidak baik
kepada penduduk di situ.

Jadi, saya hendak tahu apa status projek ini? Apa status projek ini? Saya percaya
ketua setiausaha kementerian tahu tentang jalan ini, Jalan Hutan Kampung ini. Oleh sebab
ia adalah berasal dari kawasan Parlimen Pokok Sena. Jadi, kalau tidak dapat jawapan hari
ini, saya minta jawapan bertulis status projek, adakah dibatal ataupun bagaimana? Terima
kasih.

Tuan Yang di-Pertua: Terima kasih.

Datuk Arthur Joseph Kurup: Terima kasih Yang Berhormat. Untuk maklumat Ahli-
ahli Yang Berhormat, kenaikan harga bahan binaan ini merupakan hanya antara satu faktor
kelewatan projek. Faktor-faktor yang lain sebagai contoh, kelewatan dalam mendapatkan
kelulusan kebenaran merancang daripada PBT ataupun isu kelewatan pengambilan balik
tanah, juga ada isu kelewatan kerja pengalihan utiliti ataupun masalah aliran tunai kontraktor
ataupun mungkin terdapat perubahan skop dan reka bentuk kepada projek tersebut.

Jadi, untuk menjawab tentang projek yang spesifik daripada Yang Berhormat Pokok
Sena tadi, saya akan rujuk balik dengan rekod kementerian dan saya akan membekalkan
jawapan secara bertulis. Sekian dan terima kasih.

Datuk Haji Hasanuddin bin Mohd Yunus [Hulu Langat]: Soalan tambahan.
Ringkas sahaja.

Tuan Yang di-Pertua: Terima kasih.

Datuk Haji Hasanuddin bin Mohd Yunus [Hulu Langat]: Hulu Langat.

Tuan Yang di-Pertua: Ya.

Datuk Haji Hasanuddin bin Mohd Yunus [Hulu Langat]: Terima kasih.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Aik, kenapa... [Tidak jelas] semua?

Datuk Haji Hasanuddin bin Mohd Yunus [Hulu Langat]: Yang Berhormat
Timbalan Menteri. Jawapan berkenaan dengan kontraktor-kontraktor yang tertekan sebab
harga yang naik ini. Kebanyakan mereka telah diterminatekan dan akan diterminatekan. Saya
sangat simpati kepada kontraktor-kontraktor tersebut.

Walaupun telah disebutkan tadi ada kajian terhadap syarat perjanjian BOP, PK2.4
Kementerian Kewangan. Akan tetapi kebanyakan penjawat-penjawat awam yang menjadi
stakeholders kepada projek kerajaan, mereka mengatakan, mereka hanya berpegang
kepada perjanjian ini dengan harga ini. Akhirnya, berlaku teminate itu. Sebanyak 30 peratus
daripada 132,000 orang kontraktor dijangkakan akan gulung tikar. Ini telah disebutkan oleh
Presiden PKMM, Datuk Seri Mohamed Fadzill.
