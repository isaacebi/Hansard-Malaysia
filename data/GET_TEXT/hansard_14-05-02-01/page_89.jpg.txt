DR. 18.7.2022 83

semua urusan pendaftaran, penguatkuasaan, pemandu pelancong dalam hutan perlu
diletakkan di bawah KeTSA, bukannya di bawah kementerian lain yang tiada jentera akar
umbi di peringkat pelaksanaan.

Merujuk seksyen 2 Akta 313, tiada perkataan rekreasi atau perkhidmatan rekreasi.
Pengurusan perhutanan hendaklah lebih maju agar urusan aktiviti dan pengurusan pelawat
diperjelaskan dalam pindaan akta. Perkhidmatan rekreasi adalah sumber ekonomi yang telah
terjejas akibat wabak COVID-19 terutamanya di Hulu Langat dan kawasan-kawasan
persekitaran.

Pemeliharaan Hutan Simpan Kekal verse ladang hutan di dalam HSK secara amnya
kelihatan Rang Undang-undang Perhutanan Negara (Pindaan) 2022 ini digubal bagi
mencapai objektif mengekalkan keluasan hutan simpan melalui memperketat proses
pewartaan keluar dan penggantian Hutan Simpan Kekal serta meletakkan peruntukan
mengadakan penyiasatan awam, Environmental Impact Assessment (EIA) sebelum sesuatu
kawasan HSK diwartakan keluar dan keperluan penggantian serentak.

Di atas kertas, tujuan ini kelihatan amat murni. Namun, setahu saya di dalam amalan
yang berlaku sekarang ini di seluruh negara ialah kehilangan kawasan berhutan dalam Hutan
Simpan Kekal itu sendiri yang sangat berleluasa. Lubang kerosakan HSK tersebut ialah
Program Ladang Hutan di bawah KeTSA itu sendiri. Di bawah program ini pelbagai
manipulasi untuk meneroka HSK ditukar menjadi ladang monokultur telah dan boleh berlaku.

Kita juga ingin melihat apa yang telah dijanjikan usaha untuk Program 100 juta Pokok
Tanam Semula. Target 20 juta dalam tempoh ini, apakah — sampai di peringkat mana usaha
penanaman kembali pokok-pokok hutan yang sebenar bukannya ladang. Pemilikan individu
atau swasta dalam HSK sama ada pajakan selama 33 tahun, ada 90 tahun, 66 tahun,
menjadikan HSK tidak lagi dan bukan lagi milik mutlak kerajaan seperti sebelum ini.

Bagi tujuan perladangan itu seluruh isi hutan dibersihkan, bukit diteres, habitat
kehidupan musnah sehingga semakin kerap kita mendengar haiwan liar memasuki kampung
atau memusnahkan ladang. Kekayaan biodiversiti musnah untuk selama-lamanya tanpa
sempat pengiraan stok dan penyenaraian kekayaan hutan semula. Jadi, ini yang telah
berlaku, yang kaya semakin kaya, lebih kaya dari apa yang boleh digunakan oleh
pembangunan ladang itu sendiri. Sungai-sungai dan alam sekitar terjejas dengan teruk.

Kelulusan alam sekitar pula amat meragukan. Penukaran HSK menjadi ladang hutan
ini dilakukan tanpa pemeriksaan awam, pameran kelulusan dan impak alam sekitar dan tanpa
memerlukan warta pengeluaran dan status. Di atas kertas, semuanya kekal sebagai HSK, di
atas bumi, di atas tanah ia sama dengan ladang-ladang yang lain, di atas tanah bukan HSK.

Pada pendapat saya, ini adalah satu penyamaran yang sangat merbahaya dan
merugikan negara. Semua tujuan kita memperketat peraturan luar dengan pindaan ini
menjadi sia-sia. Kesan menggondolkan hutan dan pengubahan status sebenarnya HSK di
atas bumi secara tersembunyi ini lebih merosakkan.

Saya dengan ini mencadangkan Program Pembangunan Ladang Hutan_ ini

diberhentikan buat sementara waktu untuk dikaji sepenuhnya. la ibarat kapak atau gergaji
