DR. 18.7.2022 74

Tuan Sivarasa Rasiah [Sungai Buloh]: Yang Berhormat Subang, boleh saya minta
penjelasan?

Tuan Wong Chen [Subang]: Ya, silakan.

Tuan Sivarasa Rasiah [Sungai Buloh]: Terima kasih. Tuan Yang di-Pertua, terima
kasih. Yang Berhormat Subang, saya hendak kembali kepada idea yang dilontarkan tadi
tentang tanggungjawab Kerajaan Pusat untuk membantu kerajaan-kerajaan negeri berkaitan
dengan perlindungan hutan sebab sekarang masa sudah sampai, sekarang adalah sangat
penting untuk melindungi hutan yang kita ada. Hakikat juga menunjukkan bahawa kerajaan-
kerajaan negeri memerlukan pendapatan dari hutan, itu satu realiti. Contohnya, negeri
Kelantan, Kedah juga, mereka dapat pendapatan setiap tahun daripada aktiviti pembalakan.

Akan tetapi memang ada masalah dengan pembalakan yang tidak terkawal dan saya
ingin kongsikan satu perbualan yang saya ada pada masa 2019 semasa saya Timbalan
Menteri di KPLB dan bertanggungjawab untuk isu Orang Asli. Saya sempat bincang dan
membangkitkan hal ini dengan Timbalan Menteri Besar Datuk Amar di Kelantan masa itu.

Saya tanya kepada beliau, Kerajaan Negeri Kelantan dapat setiap tahun beberapa
ratus juta ringgit sebagai pendapatan daripada cukai, royalti dan sebagainya, daripada
pembalakan. Katakan separuh atau hampir semua duit itu, dana itu diberi, dibayar kepada
kerajaan negeri oleh Kerajaan Pusat, sanggup kah kerajaan negeri kurangkan atau
berhentikan aktiviti pembalakan dan melindungi hutan dan tukar pendekatan kepada bukan
aktiviti pembalakan tetapi aktiviti pelancongan atau ekopelancongan.

Yang mana Menteri Besar Kelantan semasa itu, dia kata dia terbuka untuk bincang.
Oleh sebab isu mereka untuk kerajaan negeri ialah pendapatan. Jadi, dalam keadaan
sekarang, di sinilah saya hendak halusi idea yang dilontarkan tadi, dalam environment
sekarang dana hijau atau green funding memang cukup senang untuk dapat dan Malaysia
boleh pinjam atau dapat dana itu dan gunakan untuk melindungi hutan-hutan kita. Formula
itu mestilah dibincangkan secara detail dan supaya dana ini sustainable, kena bayar
bertahun-tahun.

Jadi, apa pandangan Yang Berhormat Subang tentang idea ini? Patut kah Malaysia
serta-merta untuk menangani isu perubahan iklim atau climate change ini, mula berfikir
tentang pendekatan ini secara serius? Terima kasih.

Tuan Wong Chen [Subang]: Terima kasih Yang Berhormat Sungai Buloh. Ya, saya
setuju dan memang itu adalah satu ilustrasi di mana Kerajaan Pusat dan kerajaan negeri
kena bincang. Kalau Kerajaan Negeri Kelantan itu perlukan RMS50 juta setahun daripada hasil
hutan, bagi teruslah dari Putrajaya ya, kita boleh selesaikan isu.

Baik saya sambung, maka Kerajaan Pusat dan negeri boleh bekerjasama untuk
membuat rancangan besar-besaran dengan baik, yang mana kita bermula dengan komitmen
supaya sembilan juta hektar itu— kita ada 18 juta lagi ya, akan dikekalkan sebagai hutan
simpan buat selama-lamanya.

Kalau kita simpan sembilan juta dulu, hutan kekal ini boleh digunakan untuk

pelaksanaan sistem carbon credit seperti apa yang dicadangkan oleh Yang Berhormat
