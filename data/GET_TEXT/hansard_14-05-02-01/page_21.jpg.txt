DR. 18.7.2022 15

keseluruhan yang keluar mengundi yang direkodkan oleh SPR, peratusan pengundi muda
dianggarkan hanya di bawah lima peratus. Jumlah ini sangat rendah jika hendak
dibandingkan dengan keseluruhan pengundi muda iaitu kira-kira 173,000 orang. /t was a first
ever time di Johor kita guna pakai anak-anak muda 18 tahun yang boleh mengundi.

Soalan saya, apakah kerajaan mempunyai rancangan atau pun sebarang cadangan
untuk menjadikan pendidikan politik sebagai salah satu subjek politik di dalam silibus
pembelajaran di sekolah menengah, khususnya pendidikan sejarah, semangat cintakan
negara dalam usaha untuk memberikan pemahaman berkenaan amalan demokrasi dan
meningkatkan pengetahuan serta literasi politik dalam kalangan pengundi muda. Ini supaya
akhirnya mereka sedar akan kepentingan keluar mengundi. Kalau tidak Yang Berhormat
Menteri, Tuan Yang di-Pertua, akan jadi macam tahun 2013. Janji PTPTN dihapuskan,
dipercayai. Janji tol hendak dihapuskan, dipercayai. Janji minyak, semua akan berlaku dan
akhirnya lebih ramai anak-anak muda tertipu. Terima kasih.

Dato’ Seri Anwar bin Ibrahim [Port Dickson]: Hilang 1MDB pun dipercayai.

Tuan Yang di-Pertua: Silakan Yang Berhormat Menteri.

Dato Sri Dr. Haji Wan Junaidi bin Tuanku Jaafar: Terima kasih Yang Berhormat.
Soalan asas Yang Berhormat itu ialah berhubung dengan adakah kita hendak masukkan ilmu
berhubung dengan pengundian ini ke dalam silibus sekolah.

Yang Berhormat, Tuan Yang di-Pertua, saya berpengalaman untuk memasuki alam
sekitar di dalam silibus. Jadi, mesyuarat saya sampai menjangkau satu tahun tetapi dalam
ketika itu kita tidak dapat mencapai persetujuan dengan Kementerian Pendidikan untuk
memasukkan ilmu keselamatan alam sekitar itu ke dalam silibus pendidikan Malaysia.

Jadi, saya memang percaya bahawa berhubung dengan demokrasi, berhubung
dengan pilihan raya, tanggungjawab belia-belia ini penting. Akan tetapi, cadangan untuk
melaksanakan menerusi silibus belum lagi difikirkan oleh kementerian. Akan tetapi SPR
sudah berbincang dengan saya berhubung dengan perkara tersebut, tetapi belum
dilaksanakan.

Namun Tuan Yang di-Pertua, bahawa pendekatan kita ialah untuk sampai ke
sekolah-sekolah, bahkan kementerian saya sendiri pun telah mengaturkan roadshow untuk
pergi ke sekolah-sekolah khusus yang di peringkat SPM, STPM dan juga university student
untuk memberi maklumat kepada mereka berhubung dengan tugas dan tanggungjawab
sebagaimana yang disebutkan oleh akademi APR itu tadi bakal kita laksanakan juga pada
sekarang hingga ke tahun akan datang. Terima kasih.

Dr. Kelvin Yii Lee Wuen [Bandar Kuching]: Okey, terima kasih Tuan Yang di-
Pertua. Saya meneliti jawapan daripada Yang Berhormat Menteri dan saya setuju dengan
Yang Berhormat Baling bahawa kita kena menggalakkan semua anak muda untuk keluar
mengundi.

Saya hendak cadangkan terutamanya untuk anak muda di Sabah dan Sarawak.

Kalau Undi18, banyak mereka kena keluar dari negeri mereka sendiri untuk belajar di kolej-
