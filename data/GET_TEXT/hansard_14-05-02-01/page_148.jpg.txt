DR. 18.7.2022 142

yang ditugaskan ini seolah-olah exhausted, dengan izin. Seolah-olah mereka sudah keletihan
untuk mengawal sempadan yang begitu panjang.

Jadi, setakat mana kemampuan kerajaan untuk menyediakan anggota untuk
mengawal sempadan yang begitu panjang ini. Ini kerana dengan jujur Tuan Yang di-Pertua,
kita boleh melihat penyeludupan berlaku di hadapan mata kita. Penyeludupan berlaku,
minyak dibawa keluar dan sebagainya. Sebagaimana disebutkan tadi, kita boleh
mendapatkan minyak masak, minyak petrol di negara jiran dengan harga yang lebih murah
daripada kita dapati dalam negara kita sendiri yang mana ia merupakan keciciran hasil
mahsul negara kita. Setakat manakah kelengkapan diberikan untuk petugas-petugas di
sana?

Saya ingin memaklumkan Tuan Yang di-Pertua, dalam lawatan saya ke agensi-
agensi kita di sempadan negara, ada setengah-setengah pejabat, CCTV pun tidak berfungsi.
Tidak berfungsi CCTV di sempadan negara. Ini kita bercakap tentang soal kedaulatan.

Oleh yang demikian, kita menyambut baik hasrat kerajaan tetapi kerajaan perlu
melihat, adakah pembubaran ini memberikan nilai positif kepada semua pihak termasuklah
kepada kakitangan AKSEM yang telah dibubarkan jabatan ini, ke manakah mereka akan
disalurkan? Terima kasih Tuan Yang di-Pertua.

1830
Tuan Yang di-Pertua: Terima kasih Yang Berhormat Pasir Mas. Yang Berhormat

Tuaran, silakan.

6.30 ptg.

Datuk Seri Panglima Wilfred Madius Tangau [Tuaran]: Terima kasih Tuan Yang
di-Pertua kerana memberi peluang kepada Tuaran untuk membahaskan suatu akta
memansuhkan Akta Agensi Kawalan Sempadan Malaysia 2017 untuk membubarkan Agensi
Kawalan Sempadan Malaysia yang ditubuhkan di akta itu dan untuk mengadakan peruntukan
bagi perkara yang berkaitan.

Pada tahun 2017, satu akta ini telah diluluskan oleh Dewan Rakyat ini untuk
menubuhkan satu agensi. Pada ketika itu ia diluluskan kerana pada ketika itu dipercayai ini
adalah langkah yang sebaik-baik mungkin untuk menangani masalah kebolosan sempadan
kita dan peruntukan yang berkenaan telah diberikan dan sebagainya. Pada hari ini kita akan
meluluskan akta ini untuk membubarkan balik dalam masa yang begitu singkat. Persoalan di
hadapan kita ialah adakah dengan langkah ini kita akan dapat menangani masalah sempadan
kita ini jauh lebih baik.

Dalam pembentangan sebentar tadi oleh Yang Berhormat Timbalan Menteri, tidak
dijelaskan apakah ini jauh lebih baik. Dalam hal ini saya ingin bertanya kepada Yang
Berhormat Menteri, untuk menyatakan perkara apakah nanti kriteria-kriteria yang akan dilihat,
menyatakan bahawa langkah-langkah ini adalah langkah yang terbaik, yang jauh lebih baik

daripada sebelum dimansuhkan. Kita menyatakan ini kerana hal sempadan ini, kebolosan di
