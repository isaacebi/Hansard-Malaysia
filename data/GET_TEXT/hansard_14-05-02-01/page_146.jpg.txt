DR. 18.7.2022 140

Pada masa yang sama, saya merasakan keperluan PGA ataupun Angkatan Tentera
Malaysia yang mengawal sempadan antara Kalimantan dan juga Sabah dan Sarawak, perlu
meningkatkan pos-pos kawalan.

Untuk mengelakkan penyeludupan ini berterusan, kerajaan di peringkat EPU
haruslah memikirkan bagaimana untuk membentuk daerah-daerah bersifat ekonomi ataupun
bukan hanya mengadakan pos-pos kawalan tetapi membiarkan PGA dan ATM untuk
mengawal jalan-jalan tikus ini tetapi membentuk pos-pos kawalan yang boleh menyediakan
dan juga menjanakan pendapatan untuk negara.

Kita juga perlu memberikan pendidikan kepada masyarakat yang tinggal di
sepanjang sempadan- haruslah mengatakan bahawa penyeludupan barang-barang
makanan, barang-barang keperluan dari Malaysia ke sempadan luar merupakan satu
tindakan yang salah. Jangan jadikan perkara ini sebagai satu tradisi amalan biasa menjual
hasil-hasil makanan yang bersubsidi kepada negara-negara luar.

Selain daripada itu, saya ingin mengetahui, sejauh manakah perancangan kerajaan
untuk membentuk satu integrated system, Border Management System dan juga dengan
pembubaran Agensi Kawalan Sempadan Malaysia ini, saya faham bahawa kerajaan
berhasrat untuk memperkukuhkan lagi agensi kawalan sempadan yang lebih efisien, lebih
konsisten dan juga lebih fokus. Selain itu juga saya berharap agar pembubaran ini tidak akan
menjejaskan kakitangan-kakitangan di dalam AKSEM dan juga tidaklah dibuang begitu saja.
Itu sahaja Tuan Yang di-Pertua. Sekian, terima kasih.

Tuan Yang di-Pertua: Terima kasih. Yang Berhormat Pasir Mas dipersilakan.

6.24 ptg.

Tuan Ahmad Fadhli bin Shaari [Pasir Mas]: Assalamualaikum warahmatullahi
wabarakatuh dan salam sejahtera. Terima kasih Tuan Yang di-Pertua, ruang yang diberikan
kepada saya untuk turut mengambil bahagian berbahas berkenaan Akta Agensi Kawalan
Sempadan Malaysia 2017 [Akta 799].

Tuan Yang di-Pertua, saya dimaklumkan bahawa Jemaah Menteri pada 12 Mac 2022
menetapkan cadangan Pelan Rasionalisasi AKSEM menerusi penstrukturan semula serta
diletakkan di bawah PDRM dan Akta AKSEM ini juga akan dimansuhkan sebagaimana yang
telah kita bincang.

Saya mendapati bahawa pelaksanaan penstrukturan semula AKSEM ke dalam
PDRM ini merangkumi pelbagai aspek dan ia juga menimbulkan pelbagai persoalan.
Antaranya yang telah disebut oleh beberapa orang rakan kita sebentar tadi bahawa isu yang
berlaku di Wang Kelian pada tahun 2015. la tidak boleh disapu di bawah karpet semata-mata
kerana ia menggemparkan dunia mendedahkan bukti baharu yang cukup mengejutkan.
Apakah perkembangan kes ini kerana ia juga berkait dengan isu soal keselamatan di
sempadan negara?

Pendedahan terbesar daripada penemuan kem kematian pemerdagangan manusia

ini yang berjumlah sehingga beratus-ratus orang sehingga ke hari ini, ia seolah-olah menjadi
