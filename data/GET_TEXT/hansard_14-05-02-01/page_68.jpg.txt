DR. 18.7.2022 62

Simpan Kekal menjalankan satu siasatan awam mengikut cara sebagaimana yang ditetapkan
isu pembangunan tanah diletakkan di bawah Perkara 74 Perlembagaan Persekutuan Jadual
Kesembilan Senarai Il menyatakan bahawa segala hal ehwal dalam pentadbiran tanah
adalah di bawah bidang kuasa kerajaan negeri.

Tuan Yang di-Pertua, pada hemat saya kita perlu ada campur tangan punca kuasa
oleh agensi Persekutuan sebelum mana-mana pembangunan...

Datuk Seri Panglima Bung Moktar bin Radin [Kinabatangan]: Yang Berhormat
Baling, Yang Berhormat Baling minta penjelasan.

Datuk Seri Panglima Abdul Azeez bin Abdul Rahim [Baling]: ...dilakukan di
kawasan Hutan Simpan Kekal ini. Ya?

Datuk Seri Panglima Bung Moktar bin Radin [Kinabatangan]: Ya Yang Berhormat
Baling, apakah Yang Berhormat Baling ingin mencadangkan bahawa undang-undang yang
kita ada ini telah berpuluh-puluh tahun ini dianggap telah lapuk? Walaupun kuasa-kuasa
perhutanan ini di bawah kerajaan-kerajaan negeri, apakah Yang Berhormat Baling ingin
mencadangkan kepada kerajaan bahawa perlu ada satu mungkin polisi atau dasar? laitu
dasar ini secara menyeluruh di seluruh negara.

Oleh sebab di negara-negara lain, contohnya di New Zealand, apabila dia tebang
satu pokok, dia kena tanam dua pokok. Jadi, apakah Yang Berhormat Baling mencadangkan
kepada kerajaan untuk mengikut juga peraturan-peraturan begitu? Supaya negara kita ini
walaupun penebangan hutan ini tidak terkawal. Jadi, kita tidak mahu begini sebab...

Datuk Seri Panglima Abdul Azeez bin Abdul Rahim [Baling]: Ya Yang Berhormat
Kinabatangan.

Datuk Seri Panglima Bung Moktar bin Radin [Kinabatangan]: ...dengan tidak
terkawalnya penebangan hutan ini, akan berlaku macam-macam musibah sehingga berlaku
di Baling pun ada yang meninggal dunia.

Datuk Seri Panglima Abdul Azeez bin Abdul Rahim [Baling]: Saya sudah faham.
Saya sudah faham.

Datuk Seri Panglima Bung Moktar bin Radin [Kinabatangan]: Ini yang saya
cadangkan.

Datuk Seri Panglima Abdul Azeez bin Abdul Rahim [Baling]: Ya, terima kasih,
terima kasih. Ya, ya. Saya mahu ke sana sekejap lagi. Apa yang disebutkan oleh Yang
Berhormat Kinabatangan, benar betul bah itu.

Tuan Yang di-Pertua, kalau kita meneliti pada hari ini dalam konteks Gunung Inas
tadi, saya sudah sebutkan tadi.

01240

Bila balak itu ditebang, sepatutnya klon-klon yang berkaitan dengan spesies hutan
wajib ditanamkan. Saya masih ingat apa yang Yang Berhormat Kinabatangan sebutkan tadi
waktu Ketua Menteri Tan Sri Musa Aman. Saya ingat lagi, saya pernah pergi di sana bila
balak dipotong dan ditambah, ditanam semula serta-merta. Itulah sepatutnya ladang rakyat

dilakukan pada waktu itu.
