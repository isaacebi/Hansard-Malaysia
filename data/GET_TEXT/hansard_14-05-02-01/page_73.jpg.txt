DR. 18.7.2022 67

akan dapat melaksanakan segala rancangan kewangan kita dalam bajet dan kita akan
menghadapi masalah kewangan yang besar.

Tuan Karupaiya a/l Mutusami [Padang Serai]: Yang Berhormat Baling, sedikit.

Datuk Seri Panglima Abdul Azeez bin Abdul Rahim [Baling]: Ya, sila.

Tuan Karupaiya a/l Mutusami [Padang Serai]: Terima kasih Yang Berhormat
Baling, terima kasih Tuan Yang di-Pertua. Saya juga rasa sedih terhadap Baling dan juga
Padang Serai telah terlibat dengan banjir ini dan tidak dapat air selama dua hari. Selut-selut
masuk di Sungai Kuala Muda dan rosakkannya. Pada masa yang sama juga, saya
mengharapkan negeri Kedah membayar pampasan bukan RM500 tapi RM5,000 tiap-tiap
rumah di Baling. Susah betul tengok mereka. Basuh rumah mereka, selut begitu tinggi dan
sebagainya. Saya sokong Yang Berhormat Baling. Yang Berhormat Baling, tolong tuntut
supaya mereka dapat pampasan seimbang dengan apa yang mereka lalui. Sekian, terima
kasih Yang Berhormat Baling.

Datuk Seri Panglima Abdul Azeez bin Abdul Rahim [Baling]: Terima kasih Yang
Berhormat Padang Serai.

Tuan Sabri bin Azit [Jerai]: Tuan Yang di-Pertua, Jerai sikit.

Datuk Seri Panglima Abdul Azeez bin Abdul Rahim [Baling]: Ya, sila Yang
Berhormat Jerai.

Tuan Sabri bin Azit [Jerai]: Tadi Yang Berhormat Baling ada sebut tentang
pembinaan Old Bailey Bridge ataupun jambatan sementara ini yang kos krennya melibatkan
RM20,000 sehari. Apakah cadangan Yang Berhormat Baling untuk mengatasi kos-kos yang
di luar jangkaan ini?

Datuk Seri Panglima Abdul Azeez bin Abdul Rahim [Baling]: Ya, terima kasih
Yang Berhormat Jerai. Sememangnya saya ada sedikit pengalaman Tuan Yang di-Pertua,
kos sewa kren itu, tentera dengan KKR kena bayar RM20,000 untuk sehari. RM20,000 sehari
nak sewa kren. Jadi, saya harap ia juga dapat diberikan kepada tentera ataupun pihak KKR,
belikan aset dan beri kepada mereka sebab itu amat penting pada hari ini untuk membina
sebuah Bailey Bridge.

Secara kebetulan sahabat saya, Yang Berhormat Jerai berada bersama-sama saya
dengan tentera dan juga pihak KKR di sana. Tuan Yang di-Pertua, saya ingin memberitahu,
bukan sekadar manusia sahaja bermasalah bila mana berlakunya hancurnya hutan, gunung
dan sebagainya. Hari ini, binatang-binatang buas pun bermasalah. Semalam, enam ekor
gajah sudah keluar dari hutan tersebut, dari bukit, gunung tersebut dan datang pula ke Baling.
Kami di Baling seperti jatuh ditimpa tangga.

Gajah pula datang kerana tak ada tempat, nak pergi mana? Sudahlah rakyat tak ada
tempat nak tinggal, gajah pun tak ada tempat nak tinggal. Jadi, kita terpaksa tembak gajah
itu menggunakan pelali untuk tangkap dan hantar pula ke kawasan-kawasan yang lain. Jadi,
kalau kita tengok apa yang berlaku kepada Baling pada kali ini amat dahsyat.

Saya jumpa seorang pak long, umur dia 101 tahun. Dia kata 100 tahun tak pernah

berlaku, air Gunung Inas itulah yang diminum oleh lebih 6,000 orang rakyat di situ. Hari ini,
