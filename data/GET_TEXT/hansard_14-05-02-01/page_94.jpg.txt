DR. 18.7.2022 88

01530

Saya percaya pindaan baharu ini dimaksudkan bagi memeriksa kenderaan seperti
lori yang disyaki membawa hasil hutan secara haram. Namun, saya percaya akan wujud
ancaman keselamatan bagi pihak penguat kuasa hutan yang akan mengadakan sekatan
jalan raya memandangkan §sindiket-sindiket yang berani mencuri hasil hutan,
berkemungkinan bersedia melakukan tentangan fizikal.

Soalannya, apakah pegawai hutan yang melaksanakan sekatan jalan raya akan
dibekalkan dengan senjata api bagi tujuan pertahanan diri ataupun setiap sekatan jalan raya
akan disertai oleh pihak berkuasa lain seperti PDRM sebagai suatu operasi bersepadu antara
agensi-agensi penguatkuasaan?

Terakhir yang ingin saya sentuh ialah berkait dengan rasuah. Apa juga pelan-pelan
dan perancangan program ataupun perubahan undang-undang yang dibuat sekiranya tidak
dikawal dan dibelenggu amalan rasuah, maka apa yang dicadangkan itu tidak mencapai
matlamat dan maksud. Ini kerana beberapa laporan yang diterima berkait dengan rasuah
daripada agensi-agensi penguat kuasa yang melibatkan perhutanan ini juga ada dalam
makluman.

Jadi, saya ingin bertanya adakah kementerian melakukan pemeriksaan audit
daripada masa ke semasa secara menyeluruh kepada semua pegawai dan kakitangan
penguatkuasaan hutan agar hasil khazanah negara dapat terjaga. Terima kasih Tuan Yang
di-Pertua.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Dungun. Dipersilakan Yang Berhormat Tuaran. Tujuh minit.

3.32 ptg.

Datuk Seri Panglima Wilfred Madius Tangau [Tuaran]: Terima kasih Tuan Yang
di-Pertua atas peluang untuk membahaskan Rang Undang-undang Perhutanan Negara
(Pindaan) 2022.

Akta ini terpakai di seluruh Malaysia dan umum mengetahui bahawa dalam Jadual
Kesembilan Perlembagaan Persekutuan jelas meletakkan hal perhutanan dalam Senarai
Negeri dan lain perkataan, hal hutan adalah hal negeri. Ini bererti bahawa sama ada apa yang
kita pinda ini, undang-undang yang kita buat ini dilaksanakan atau tidak, dipakai atau tidak
terpulang kepada negeri-negeri untuk mengguna pakainya.

Oleh sebab itu, persoalannya di sini ialah bagaimana proses-proses untuk
mengambil ataupun melaksanakan pindaan-pindaan ini, undang-undang ini ke enakmen-
enakmen ataupun ordinan-ordinan di negeri-negeri? Ada tiga perkara di sini yang penting
dalam proses itu.

Pertama, bagi negeri-negeri di Semenanjung Malaysia. Di negeri Semenanjung
Malaysia, kita ada dua jenis negeri iaitu satu yang bersekutu dan satu yang tidak bersekutu.

Pegawai-pegawai yang dihantar adalah pegawai daripada Persekutuan dan pengarah di
