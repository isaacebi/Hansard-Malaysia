DR. 18.7.2022 90

Saya tidak nampak dalam pindaan ini, tidak nampak dalam pindaan ini bagaimana
hal-hal yang melibatkan seluruh negara itu dapat dibincangkan. Oleh sebab itu Yang
Berhormat Kalabakan sebentar tadi bertanya adakah dibincangkan? Oleh sebab apa? Dalam
pindaan ini tidak ada dinyatakan daripada segi prosedurnya. Kalau dahulu ada Majlis Tanah
Negara. Itu pun disebut Majlis Tanah Negara sedangkan yang bermesyuarat itu sebenarnya
hanya di Semenanjung sahaja. Ini disebabkan ia punya Kanun Tanah itu berlainan.

Di Sabah lain ia punya undang-undang tanah, di Sarawak lain-lain undang tanahnya,
ya. Jadi, kalau— saya ingin mencadangkan wujudkan Majlis Perhutanan Negara. Akan tetapi,
apabila diwujudkan Majlis Perhutanan Negara hanya melibatkan tiga wilayah iaitu Wilayah
Sabah; Wilayah Sarawak; dan Persekutuan Tanah Melayu.

Tiga sahaja dan hendaklah dipengerusikan oleh Yang Amat Berhormat Perdana
Menteri atau yang paling rendah pun Yang Berhormat Timbalan Perdana Menteri supaya isu-
isu yang berkaitan dengan hal-hal hutan, bukan sahaja hutan ya. Dalam hal-hal hutan dan
berkaitan, dapat dibincangkan di sana.

Sebenarnya ada juga hal-hal lain seperti Jabatan Pertanian, Jabatan Veterinar, hal-
hal berkaitan dengan perikanan juga. Ini sebab ia masing-masing. Sabah autonomous,
Sarawak autonomous dalam hal ini, selebihnya Semenanjung dan sebagainya. Jadi, majlis
seperti ini perlu supaya perkara-perkara yang berkaitan yang boleh diselesaikan seperti
contohnya kerajaan Sabah ia mahu laksanakan ini Nature Conservation Agreement, Nature
Capital. la mahu ini carbon trading sebagai satu sumber revenue pendapatan yang baharu.

Akan tetapi, apabila ia pergi kepada Persekutuan, sebab kita merujuk kepada
Malaysia, di manakah tempatnya? Di manakah majlisnya? Adakah kita tunggu hanya setakat
berjumpa dengan Yang Berhormat Menteri? Tidak boleh. la melibatkan satu keputusan yang
besar dan perlu dipengerusikan di peringkat Yang Amat Berhormat Perdana Menteri, Yang
Berhormat Timbalan Perdana Menteri dan sebagainya.

Jadi, dalam akta ini, dalam pindaan ini saya tengok, rasanya tidak ada. Tidak ada
dinyatakan di sini. Jadi, sebab itu saya mencadangkan supaya kerajaan mengkaji dan melihat
itu supaya diperjelaskan dan jangan lagi sekejap dibuat majlis dan selepas itu tidak ada. Tidak
ada dan akhirnya daripada segi pentadbiran, daripada segi governance akan menghadapi
pelbagai masalah. Tuan Yang di-Pertua, itu sahaja yang saya ingin nyatakan. Saya mohon
mencadangkan. Terima kasih. Menyokong, terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Tuaran. Dipersilakan Yang Berhormat Kuala Langat. Yang Berhormat Kuala
Langat?

Tuan Steven Choong Shiau Yoon [Tebrau]: Yang Berhormat Kuala Langat tidak
ada.

Dato’ Ramli bin Dato’ Mohd Nor [Cameron Highlands]: Jika tiada, kita teruskan
kepada Yang Berhormat Hang Tuah Jaya. Yang Berhormat Hang Tuah Jaya? Jika tiada, kita

teruskan kepada Yang Berhormat Kemaman.
