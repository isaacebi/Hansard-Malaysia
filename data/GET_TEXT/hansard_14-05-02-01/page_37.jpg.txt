DR. 18.7.2022 31

Tuan Yang di-Pertua, pengurusan banjir secara bersepadu ini akan mengimbangi
kaedah struktur dan bukan struktur secara optimum dalam melindungi dan mengurangkan
risiko banjir di satu-satu kawasan. Kaedah struktur yang digunakan termasuklah:

(i) peningkatan kapasiti longkang utama dan sungai;

(ii) pembinaan empangan;

(iii) Takung Air Pinggiran Sungai (TAPS);

(iv) pembinaan struktur sabo, kolam takungan, lencongan sungai dan

pembinaan benteng banjir atau dengan izin flood wall; dan

(v) sistem pam yang kita gunakan.

Namun begitu, kementerian melihat bahawa pembinaan kaedah bukan struktur perlu

diberi fokus yang agak serius. Itu yang melibatkan soal:

(i) pematuhan pembangunan;
ii) pengurusan dataran banjir;
iii) perancangan guna tanah;

(
(
(iv) kawalan dan pematuhan pembangunan;

(v) sistem ramalan dan amaran banjir;

(vi) peta banjir; dan

(vii) pelaksanaan program kesedaran di kalangan masyarakat.

Ingin dimaklumkan bahawa usaha menangani isu banjir dan perubahan iklim
merentasi pelbagai kementerian dan agensi kerajaan termasuklah:

(i) pihak berkuasa tempatan (PBT);

(ii) Agensi Pengurusan Bencana Negara (NADMA);

(iii) Jabatan Kerja Raya; dan

(iv) kerajaan-kerajaan negeri.

Kesemua ini perlu berganding bahu bagi mengatasi masalah yang berlaku. Terima
kasih.

Tuan Yang di-Pertua: Ringkas Yang Berhormat.

Tuan Abdul Latiff bin Abdul Rahman [Kuala Krai]: Terima kasih atas jawapan
Yang Berhormat Menteri.

Soalan tambahan saya ialah mohon Yang Berhormat Menteri memaklumkan
komponen Pembangunan Lembangan Sungai Bersepadu (PLSB) Sungai Kelantan Fasa 2
khususnya yang berkaitan dengan Rancangan Tebatan Banjir (RTB) di Kuala Krai. Terima
kasih Tuan Yang di-Pertua.

01140

Dato’ Sri Tuan Ibrahim bin Tuan Man: Terima kasih. Untuk makluman, banjir di
Sungai Kelantan disumbangkan oleh dua lembangan sungai utama iaitu Sungai Lebir yang
mendatang lebih kurang dalam— ataupun menghasilkan 60 peratus punca banjir di Kelantan
dan Sungai Nenggiri sebanyak 20 peratus.

Bagi pembangunan Lembangan Sungai Bersepadu Sungai Kelantan fasa dua

sebagaimana dibangkitkan, di antara komponen bagi seluruh Sungai Kelantan ini fasa dua
