DR. 18.7.2022 65

perkara ini telah berlaku. Kita minta Kerajaan Pusat, Kerajaan Persekutuan- bukan lepas ini,
beri kuasa sepenuhnya kepada kerajaan negeri. No more.

Ini sebab sudah banyak isu ini berlaku. Sampai bila kita hendak berlandaskan
harapan- kita NGO, bawa tilam, bawa dapur. Enam bulan, tiga bulan sekali, kena tukar dapur,
kena tukar tilam. Apatah lagi pada hari ini kalau kita tengok apa yang berlaku pada Baling
dan kawasan-kawasan lain, hari ini bila berlaku bencana alam, kerajaan negeri lumpuh.
Mereka tidak mampu menyelenggarakannya.

la mesti memerlukan sokongan dan bantuan daripada Yang Amat Berhormat
Perdana Menteri, sehingga kepada Menteri-menterinya, agensi kerajaan, NGO, orang
perseorangan, polis, tentera dan sebagainya.

Terima kasih kepada Kementerian Pertahanan bersama-sama dengan KKR. Tiga
puluh enam jam kami dapat pasang Bailey bridge tersebut. Kalau tidak, bayangkan bila
kampung terputus, masjid dan juga orang kampung dan sekolah- ini musibah. Orang sudah
meninggal dunia. Hendak bawa keluar jenazah pun tidak boleh.

Itu sebabnya saya menyatakan pada hari ini, kita sepatutnya memang kena- wajib,
kementerian sudah tidak boleh lagi kita serahkan kepada kerajaan negeri semata-mata.

Saya juga ingin menyatakan kepada sahabat saya yang dari Kuala Kedah tadi.
Sebetulnya memang. Kalau kita hendak cabut, kita hendak tanam semula memang tidak
boleh. Akan tetapi kalaulah semua kuasa diberikan kepada pihak negeri dan diwujudkan pula
Menteri Besar Incorporated (MBI) dan sebagainya, jadi Kerajaan Pusat tidak tahu apa yang
sedang berlaku dalam kawasan masing-masing, negeri masing-masing.

Jadi saya lagi sekali Tuan Yang di-Pertua, apa yang berlaku kepada kawasan-
kawasan kami, khususnya saya di Baling- saya merasakan sangat-sangat sedih sekali bila
kehilangan nyawa. Saya sudah cakap beberapa kali, saya pohon satu siasatan yang
terperinci- tidak kisahlah KeTSA kah, Jabatan Geosains dan Mineral yang selalu membuat
struktur tanah dan sebagainya. Mereka yang siasat.

Akan tetapi saya minta pihak-pihak lain, agensi lain tampil ke hadapan untuk
menyiasat dan beritahu salah siapa, siapa yang lakukan. Saya hendak kali ini untuk dalam
perbahasan saya, saya hendak fokuskan kepada pindaan Akta Perhutanan yang diberi kuasa
sepenuhnya kepada kerajaan negeri ini harus diberikan kepada Kerajaan Pusat supaya
Kerajaan Pusat tahu setiap pergerakan dan setiap- di bawah seksyen 11(2) iaitu Bidang
Kuasa Persekutuan.

Jadi di Baling sekarang ini, rakyat kami sedang trauma lagi. Kami minta kepada Yang
Berhormat Menteri tolonglah laporkan dalam kadar yang segera, adakah- sama ada rakyat
kami di sana masih selamat untuk duduki rumah itu? Ini sebab kelmarin dahulu Tuan Yang
di-Pertua, saya daki gunung itu.

Dua jam naik ke atas, tengok masih lagi ada takungan air di atas. Kalau takungan
yang sudah pecah ada tiga, yang ada ini macam sebesar padang bola sepak. Kalaulah

takungan ini pecah, ini dia kalau nampak Tuan Yang di-Pertua... [Menunjukkan senaskhah
