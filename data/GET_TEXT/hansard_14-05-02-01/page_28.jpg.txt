DR. 18.7.2022 22

Dato’ Seri Dr. Shahidan bin Kassim: Terima kasih Tuan Yang di-Pertua. Saya telah
mendapat pandangan yang positif daripada rakyat bahawa kami turun ke padang, Yang
Berhormat Kinabatangan, di mana Yang Berhormat Segambut minta supaya pegawai ini
kembali balik bertugas di tempat masing-masing. Ini menunjukkan bahawa...

Datuk Seri Shamsul Iskandar @ Yusre bin haji Mohd Akin [Hang Tuah Jaya]:
Turun padang hendak selesaikan masalah Yang Berhormat.

Dato’ Seri Dr. Shahidan bin Kassim: Kita turun ke padang...

Datuk Seri Shamsul Iskandar @ Yusre bin haji Mohd Akin [Hang Tuah Jaya]:
Bukan turun padang tengok.

Tuan Yang di-Pertua: Yang Berhormat. Yang Berhormat, tolong.

Dato’ Seri Dr. Shahidan bin Kassim: Apakah masalah Yang Berhormat? Cakap,
cakap. Kalau anak jantan, bangun seorang, seorang. [Ketawa] Ini bercakap...

Dr. Kelvin Yii Lee Wuen [Bandar Kuching]: Menteri cap ayam lah.

Dato’ Seri Dr. Shahidan bin Kassim: Ini bukan zoo, ini Parlimen. Kalau hendak
bercakap, bangun. Saya akan hadapi. Saya hendak beritahu bahawa kita letakkan pegawai
ini untuk bertugas mengikut giliran di tempat masing-masing.

Kita akan tengok sejauh mana keadaan cuaca untuk membolehkan mereka kembali
di tempat masing-masing. Mereka memang bertugas di tempat masing-masing tetapi masa-
masa tertentu, mereka mengambil tanggungjawab untuk menjaga kawasan 31 hotspot.

Saya terpaksa buat benda ini iaitu langkah serta-merta di mana kita menggunakan
orang, jentera, pam dan juga lain-lain lagi untuk hendak memastikan kalau berlaku hujan luar
biasa, kita dapat alirkan air serta-merta ke sungai.

Puan Hannah Yeoh [Segambut]: Akan tetapi Yang Berhormat, apa tugas pegawai
DBKL duduk di sana..

Tuan Yang di-Pertua: Yang Berhormat.

Puan Hannah Yeoh [Segambut]: Kalau banjir pun, kalau air deras datang, apa yang
mereka boleh lakukan di hotspot tersebut, seorang?

Tuan Yang di-Pertua: Yang Berhormat.

Dato’ Seri Dr. Shahidan bin Kassim: Yang Berhormat, masa saya Yang Berhormat
bawa Yang Berhormat melawat hari itu, saya sudah tunjukkan bagaimana tugas anggota di
sana, di mana kita menggunakan semua. Besar air banjir kilat di Kuala Lumpur ini. Bukan
Kinabatangan. la sedikit sahaja, 15 minit habis hilang.

Akan tetapi kesannya besar sebab ia melibatkan traffic jam dan sebagainya. Jadi, ini
menunjukkan bahawa jawapan saya begitu hebat, semua orang patut...

Dato’ Seri Panglima Bung Moktar bin Radin [Kinabatangan]: Tuan Yang di-
Pertua, saya cadangkan Yang Berhormat Menteri Wilayah adakan libat urus bersama kita
untuk menentukan..

Tuan Yang di-Pertua: Yang Berhormat.

Dato’ Seri Panglima Bung Moktar bin Radin [Kinabatangan]: ...hala tuju banjir

kilat di Kuala Lumpur ini.
