DR. 18.7.2022 34

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

11.46 pg.
Menteri di Jabatan Perdana Menteri (Parlimen dan Undang-undang) [Dato Sri
Dr. Haji Wan Junaidi bin Tuanku Jaafar]: Tuan Yang di-Pertua,

“Mengikut Peraturan Mesyuarat 12(1), saya mohon mencadangkan
bahawa Mesyuarat pada hari ini tidak akan ditangguhkan sehingga jam 8
malam dan selepas itu Majlis Mesyuarat akan ditangguhkan sehingga jam 10
pagi, hari Selasa, 19 Julai 2022”.

Tuan Yang di-Pertua: Terima kasih Yang Berhormat Menteri. Ada yang
menyokong?

Timbalan Menteri di Jabatan Perdana Menteri (Parlimen dan Undang-undang)
[Datuk Wira Hajah Mas Ermieyati binti Samsudin]: Tuan Yang di-pertua, saya mohon
menyokong.

Tuan Yang di-Pertua: Terima kasih Yang Berhormat. Ahli-ahli Yang Berhormat,
sekarang saya kemukakan masalah kepada Majlis untuk diputuskan. Masalahnya ialah usul
seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

Puan Isnaraissah Munirah binti Majilis @ Fakharudy [Kota Belud]: Kota Belud.

Tuan Yang di-Pertua: Yang Berhormat Kota Belud.

Puan Isnaraissah Munirah binti Majilis @ Fakharudy [Kota Belud]: Tuan Yang
di-Pertua, buat kali ketiga Tuan Yang di-Pertua menolak usul yang saya bawa di Dewan
Rakyat ini tentang tuntutan Sulu. Saya cukup hairan, saya mahu tanya dengan Kerajaan
Persekutuan, sampai tahap apa yang kamu mahu supaya bahas ini dibolehkan? Tuntutan ini
dibolehkan dibahas dalam dewan ini?

Ini soal kedaulatan negara, bukan soal remeh temeh, to what extent? Pasal Sabah
kah kamu hendak peduli? Sebab Sulu ini tuntut Sabah sahaja dan bukan negeri-negeri lain.
Tuan Yang di-Pertua, ini kali ketiga Tuan Yang di-Pertua. Saya mahu tanya dengan kerajaan,
kenapa kita hanya hantar stay of execution on the 3rd of July sedangkan final award arbitrasi
itu keluar pada 28 Februari?

Saya mohon semua, MP-MP dari Sabah dan juga MP-MP lain untuk berdiri, mohon
supaya usul ini dibincangkan, dibahaskan di dalam dewan ini.

Tuan Ma’mun bin Sulaiman [Kalabakan]: Sabah, Sabah. [Bangun]

Tuan Ramkarpal Singh a/l Karpal Singh [Bukit Gelugor]: [Bangun]

Beberapa Ahli: [Bangun]

Tuan Ma’mun bin Sulaiman [Kalabakan]: Ini pasal Sabah.

Tuan Yang di-Pertua: Okey. Terima kasih. Terima kasih Yang Berhormat. Yang

Berhormat Pulai. Silakan.
