DR. 18.7.2022 72

Kerajaan Pusat perlu memberi lebih perhatian dan juga kalau perlu kuasa ke atas hutan-
hutan yang dipunyai oleh negeri-negeri.

Kerajaan Pusat juga mempunyai tanggungjawab untuk memastikan ekonomi negara
kita menuju ke status sustainable dan kesemua kegiatan perdagangan antarabangsa
ataupun international trade dengan izin, kini perlu memenuhi kriteria yang tinggi. Banyak
certifications dia. Jadi isu hutan adalah sebenarnya satu frontline issue mengenai national
sustainability. Maka pindaan ini memanglah tepat pada masa untuk memastikan kawalan
hutan kita dijadikan satu keutamaan negara dan bukan sahaja pada tahap negeri sahaja,
dengan izin, forestry needs to be a national issue and not just a state matter.

Tuan Yang di-Pertua, memang di kawasan Subang memang tidak ada hutan. Tadi
ada Ahli Parlimen tanya saya kenapa hendak cakap sangat tentang perkara ini. Sebenarnya
kampung saya ini Kota Bharu, Kelantan. Hasil hutan Kelantan adalah tersangat penting
daripada segi hasil pendapatan untuk kos operasi Kerajaan Negeri Kelantan. Oleh itu
Kerajaan Pusat tidak boleh teruskan amalan membuli Kerajaan Kelantan berdekad-dekad.
Kerajaan Kelantan tidak diberi dana secukupnya semenjak masa pimpinan Tok Guru Nik Aziz
lagi. Kalau tidak cukup dana, Kerajaan Kelantan akan terus terdesak dan membuka hutan-
hutannya.

Sebenarnya Kerajaan Kelantan sekiranya cukup dana fiskalnya boleh menyumbang
kepada perlindungan hutan-hutan kita dan menjadikan hutan-hutan kita lebih mampan, lebih
sustainable. Oleh itu walaupun saya menyokong pindaan ini untuk memberi kuasa tambahan
kepada Kerajaan Pusat, saya ingin mengingatkan Kerajaan Pusat juga perlu memberi satu
financial commitment untuk memberikan dana secukupnya kepada negeri-negeri yang
memerlukan hasil hutan. Negeri-negeri seperti Sabah, Sarawak, Pahang dan Kelantan
memang semua negeri ini memang memerlukan hasil daripada hutan ini.

Isu ini perlu dibawa oleh Yang Amat Berhormat Bera sebab dia anak Pahang. Pendek
kata dengan izin, if the Federal Government is asking for more power over forestry matters,
please provide adequate funds to the state government. Kalau tidak, kerajaan negeri tidak
boleh menjadi lebih mampan, tetapi menjadi lebih terdesak sampai membuka konsesi-
konsesi balak berlebihan.

Tuan Yang di-Pertua, perkara kedua sudah tiba masanya kita buat rancangan lebih
terperinci dan lebih teratur di antara kerajaan negeri dan Kerajaan Pusat dalam hal ehwal
perhutanan. Kita semua tahu setiap tahun negeri-negeri akan membuka hutan-hutan mereka
untuk dieksploitasi, sama ada untuk menjadikan ladang sawit yang lebih ataupun menjadi
ladang hutan.

Saya faham banyak negeri memerlukan pelaburan ladang sawit dan juga ladang
hutan. Kedua-dua industri ini bakal menjana pekerjaan kepada rakyat dan juga merancakkan
ekonomi di kawasan pendalaman. Kalau tidak buat projek-projek ini, pendalaman itu
habislah. Akan tetapi, pada pandangan saya Tuan Yang di-Pertua, secara prinsip utama,
hutan kita tidak boleh lagi ditebang dan ditukar kepada ladang-ladang sawit. Amalan ini perlu

dihentikan. Kita dah cukup ladang-ladang sawit di Malaysia. Akan tetapi kalau hutan kita
