DR. 18.7.2022 23

Tuan Yang di-Pertua: Alright. Baik.

Dato’ Seri Dr. Shahidan bin Kassim: Beginilah, sebagai Menteri Wilayah
Persekutuan, saya beritahu kepada wakil rakyat Wilayah Persekutuan dahulu. Akan tetapi
kalau Yang Berhormat bersama-sama berminat untuk diambil contoh dan teladan untuk
dilaksanakan di tempat lain, saya ingat tidak ada masalah untuk saya berbuat demikian.

Jadi, saya mengucapkan terima kasih di atas laporan-laporan yang dibuat...

Datuk Rozman bin Isli [Labuan]: Banjir Labuan, pusat Labuan pun tidak selesai-
selesai Yang Berhormat Menteri.

Tuan Yang di-Pertua: Yang Berhormat.

Dato’ Seri Dr. Shahidan bin Kassim: Kamu iri...

Datuk Rozman bin Isli [Labuan]: Wilayah Persekutuan Labuan banjir dari dahulu
tidak selesai-selesai juga.

Tuan Yang di-Pertua: Yang Berhormat, tolonglah. Cukuplah.

Dato’ Seri Dr. Shahidan bin Kassim: Saya hendak jawab dekat Yang Berhormat
Labuan ini, tanya Kuala Lumpur.

Tuan Yang di-Pertua: Tidak payah jawab.

Dato’ Seri Dr. Shahidan bin Kassim: Tidak payah? Terima kasih.

Tuan Yang di-Pertua: Terima kasih. Yang Berhormat Tuan Ahmad Johnie bin

Zawawi, silakan.

5. Tuan Ahmad Johnie bin Zawawi [Igan] minta Menteri Kanan Kerja Raya
menyatakan apakah tindakan proaktif kementerian dalam menangani masalah projek lambat
siap yang disebabkan oleh kenaikan kos harga barang pembinaan yang melanda Malaysia
dan seluruh dunia.

Timbalan Menteri Kerja Raya [Datuk Arthur Joseph Kurup]: Selamat pagi dan
salam sejahtera. Untuk makluman Ahli Yang Berhormat, sehingga 30 Jun 2022, terdapat 84
bilangan projek yang dikategorikan sebagai projek lewat jadual, berbanding daripada jumlah
696 bilangan projek kerajaan dalam pembinaan secara keseluruhan yang sedang
dilaksanakan oleh Jabatan Kerja Raya (JKR) Malaysia iaitu bersamaan dengan 12 peratus.

Kenaikan kos harga bahan binaan merupakan salah satu punca utama
menyebabkan kelewatan. Namun, faktor-faktor luar jangka yang lain turut menyumbang
kepada kelewatan siap projek kerajaan.

Di samping faktor kenaikan kos harga binaan, masalah gangguan rantaian bekalan
bahan binaan, masalah kekurangan tenaga kerja binaan akibat pelaksanaan Perintah
Kawalan Pergerakan sejak Mac 2020 dan bencana banjir pada tahun 2021 bukan sahaja
melambatkan kemajuan projek kerajaan, malah kemajuan projek swasta juga turut terjejas.

Sebagai langkah proaktif bagi menangani masalah projek lambat siap yang
disebabkan oleh kenaikan kos harga barang binaan, kerajaan telah bersetuju untuk
melaksanakan syarat bagi perubahan harga atau dengan izin Variation of Price (VOP) dalam

kontrak kerja.
