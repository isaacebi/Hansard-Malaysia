DR. 18.7.2022 89

negeri-negeri ini, Pengarah Jabatan Perhutanan negeri itu adalah tertakluk ataupun
melaporkan kepada Ketua Pengarah Jabatan Perhutanan Semenanjung.

Pun demikian, masih ada proses. Proses untuk membincangkan. Selepas kita
luluskan di sini, ada proses nanti, ia berbincang, membahaskan dan sama ada ia akan diambil
kira, dipakai dalam enakmen ataupun di ordinan dan sebagainya. Apa yang menarik
perhatian di sini ialah apabila ia bermesyuarat, kadang-kadang perkataan yang digunakan itu
penting.

Kadang-kadang, dia gunakan perkataan ‘negara’, dia gunakan perkataan ‘Malaysia’
dan sebagainya. Sedangkan apa yang berlaku ialah ini hanya berlaku di Semenanjung. la
tidak melibatkan Sabah, tidak melibatkan Sarawak sebab Sabah mempunyai ia punya
enakmen tersendiri dan Pengarah Jabatan Perhutanan Negeri Sabah tidak tertakluk. Dia
tidak melaporkan kepada Ketua Pengarah Jabatan Perhutanan Semenanjung. Begitu juga
dengan Pengarah Jabatan Perhutanan Sarawak. Dia tidak melaporkan ataupun tertakluk
pada Jabatan Perhutanan Semenanjung.

Oleh sebab itu, perkataan yang digunakan itu janganiah gunakan ‘Negara’ kalau
hanya merujuk kepada Semenanjung. Kalau boleh gunakan perkataan ‘Persekutuan Tanah
Melayu’ atau menggunakan ‘Semenanjung’ sahaja sebab itu sangat mengelirukan. Oleh
sebab itu, ada yang mengatakan bahawa di Semenanjung ini, inilah Malaysia. Ini bukan
Malaysia.

Jadi, ya, apa yang kita pinda di sini kalau ia mahu masuk ya dalam Perlembagaan
Persekutuan Perkara 76. Dalam Perkara 76 ini ya, tidak boleh pakai apa pun tidak ya. Jadi,
oleh sebab itu, apa yang kita bincang pada hari ini sangat relevan apabila kita tengok pada
Perlembagaan Persekutuan Artikel 1(2) bahawa kita ini adalah tiga iaitu Semenanjung,
Sabah dan Sarawak iaitu wilayah-wilayah yang mempunyai autonomi ia yang tersendiri.

Hal-hal perhutanan ini adalah suatu perkara yang sangat relevan yang kita boleh lihat
ya. Oleh sebab itu, saya walaupun dalam pindaan ini baik, sebenarnya ia mahu menceritakan
bagaimana penguatkuasaan itu dibuat dan juga pindaan terhadap penalti-penaltinya
ditingkatkan dan sebagainya. Semuanya ini baik-baik belaka. Bagaimana_ kita
mempertahankan hutan simpan, Hutan Simpan Kekal dan sebagainya. Semua ini baik-baik
belaka.

Akan tetapi, akhirnya bagaimana kita dapat memastikan ia agar negara Malaysia ini
benar-benar dapat melaksanakan satu dasar? Dasar yang boleh memanfaatkan seluruh
negara Malaysia. Jadi, saya ambil satu contoh. Disebutkan tadi tentang carbon trading
ataupun carbon credit iaitu satu sumber pendapatan baharu daripada hutan kita, daripada
perhutanan kita.

Akan tetapi, apabila kita bercerita tentang carbon trading, yang kita kena merujuk
kepada konvensyen antarabangsa dan apabila konvensyen antarabangsa ini diguna pakai,
ia hanya boleh dikuatkuasakan oleh negara kita iaitu Malaysia. Wilayah tidak boleh, Sabah

tidak boleh, Sarawak tidak boleh dan negeri-negeri lain tidak boleh tanpa Malaysia.
