DR. 18.7.2022 117

Tuan Yang di-Pertua, Yang Berhormat Pasir Mas membangkitkan berapakah angka
terkini hutan simpan mengikut negeri. Saya ada senarai terkini yang mungkin saya akan
edarkan kepada Ahli-ahli Yang Berhormat. Cuma secara keseluruhannya, keluasan kawasan
berhutan dalam negara kita ini adalah 18,275,487 hektar bersamaan 55.3 peratus daripada
keluasan negara. Malaysia masih mengekalkan litupan kawasan berhutan melebihi 50
peratus sebagaimana komitmen di Rio tahun 1992 termasuk Hutan Simpan Kekal.

Hutan Simpanan Kekal bagi seluruh negara sekarang ini adalah berjumlah sebanyak
10,920,384.67 hektar, itunya. Saya ada perincian yang saya tidak perlu bacalah. Saya akan
boleh edarkan atau masuk dalam website Parlimen. Panjang lagi.

Yang Berhormat Pasir Mas juga bertanya mengenai usaha kerajaan memastikan
penyahhutanan ataupun deforestation adalah terkawal. Jawapannya kebanyakan aktiviti
penyahhutanan berlaku disebabkan oleh aktiviti pembangunan tanah di kawasan yang
berstatus tanah kerajaan atau tanah beri milik. Penyahhutanan dalam Hutan Simpan Kekal
(HSK) adalah terkawal dan terlibat dalam kawasan pembangunan untuk kepentingan awam
sahaja.

Timbalan Yang di-Pertua [Dato’ Mohd Rashid Hasnon]: Yang Berhormat Menteri
tinggal seminit.

Datuk Seri Takiyuddin bin Hassan: Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Dua minit lagi.

Datuk Seri Takiyuddin bin Hassan: Ya. Okey.

Timbalan Yang di-Pertua [Dato’ Mohd Rashid Hasnon]: Minta rumusan. Ada dua
minit lagi.

Datuk Seri Takiyuddin bin Hassan: Saya ingin terus kepada seksyen yang penting
yang dibangkitkan oleh ramai Ahli Yang Berhormat yang membangkitkan iaitu mengenai
seksyen 11 dan juga seksyen 12. Saya suka menyatakan bahawa rang undang-undang ini
setelah diluluskan oleh Majlis Tanah Negara pada Disember tahun 2021, termasuklah
cadangan pindaan seksyen 11 dan seksyen 12 ini yang mana saya percaya Kerajaan
Persekutuan percaya apabila diluluskan oleh MTN, kita merasakan kerajaan negeri tidak
mempunyai halangan untuk mengguna pakai akta pindaan ini knususnya seksyen 11 dan
seksyen 12.

Seksyen 11 ini siasatan awam dan saya hendak menarik perhatian Ahli-ahli Yang
Berhormat bahawa seksyen 11 dan seksyen 12 ini adalah satu pindaan keseluruhan. Bukan
sahaja pindaan sesetengah ayat. Kalau kita tengok dalam seksyen, dalam fasal berkaitan
dengan seksyen 11 ini dinyatakan bahawa seksyen 11 dengan ini digantikan dengan seksyen
baharu iaitu memasukkan untuk sebelum mengeluarkan mana-mana kawasan tanah
daripada sesuatu Hutan Simpanan Kekal kerajaan atau pihak berkuasa negeri mestilah,
hendaklah. Itu ayatnya. Kalau bahasa Inggeris ‘shai’, bukan ‘may’. Menjalankan suatu
siasatan awal mengikut cara sebagaimana ditetapkan. Inilah keseriusannya. Sedangkan

dalam seksyen yang awal.
