DR. 18.7.2022 114

Jadi, atas dasar itu sama ada satu negeri RM100 juta atau RM50 juta, mungkin
Kumpulan Wang Pembangunan Hutan ini ataupun mungkin EFT ini akan dinaikkan daripada
RM100 juta kepada beberapa ratus juta pada masa akan datang bagi menampung keperluan
kerajaan negeri dalam usaha mengekalkan Hutan Simpanan Kekal.

Tuan Yang di-Pertua...

Datuk Seri Saifuddin Nasution bin Ismail [Kulim-Bandar Baharu]: Pencelahan,
pencelahan.

Timbalan Yang di-Pertua [Dato' Mohd Rashid Hasnon]: Yang Berhormat Kulim-
Bandar Baharu.

Datuk Seri Saifuddin Nasution bin Ismail [Kulim-Bandar Baharu]: Yang
Berhormat Menteri, disebut tadi ecological fiscal transfers ini sudah mencapai amount RM100
juta. Seingat saya masa kita bahas bajet dahulu, Bajet 2021 itu sekitar RM70 juta.

Datuk Seri Takiyuddin bin Hassan: Ya.

Datuk Seri Saifuddin Nasution bin Ismail [Kulim-Bandar Baharu]: Bolehkah
Yang Berhormat Menteri berkongsi disbursement kepada negeri untuk tujuan kelestarian
biodiversiti ini? Setakat mana disbursement kepada negeri melalui Pemindahan Fiskal
Ekologi ini?

Datuk Seri Takiyuddin bin Hassan: Ya, saya mempunyai satu jadual yang jelas di
sini dan saya difahamkan ia sudah diadakan, telah dibuat disbursement, telah disbursed
kepada negeri. Untuk yang RM100 juta ini telah diluluskan dalam Majlis Kewangan Negara
pada 26 April tahun 2022. Maknanya tambahan daripada RM70 juta kepada RM100 juta.

Saya percaya senarai ini adalah senarai yang menunjukkan pembayaran telah
disalurkan kepada kerajaan negeri. Saya akan membuat pengesahan balik, tetapi saya
percayalah kerana daripada RM70 juta ini telah diperuntukkan, saya percaya tidak ada
masalah lagi untuk didisburse kepada kerajaan negeri. Namun demikian, saya akan
mengesah perkara ini.

Datuk Seri Saifuddin Nasution bin Ismail [Kulim-Bandar Baharu]: Saya mohon
jawapan bertulis khusus untuk itu.

Datuk Seri Takiyuddin bin Hassan: Boleh, okey.

Datuk Seri Saifuddin Nasution bin Ismail [Kulim-Bandar Baharu]: Oleh sebab
Yang Berhormat Menteri tidak sempat membacakan penuh. Mohon izin untuk bekal.

Datuk Seri Takiyuddin bin Hassan: Termasuk Pulau Pinang RM794,300 itu. Saya
akan mengesahkan perkara ini.

Saya ingin meneruskan dengan apa yang dibangkitkan oleh rakan saya daripada
Kluang yang menyatakan apa usaha untuk mengatasi gangguan gajah yang memusnahkan
hasil hutan di Daerah Kluang khususnya. Kita tahu bahawa kes gangguan gajah yang berlaku
di negeri Johor termasuklah di Kluang ini sentiasa diberikan perhatian oleh jabatan yang
berkaitan khususnya PERHILITAN dan ia telah dijalankan pelbagai langkah.

Antaranya rondaan, pemantauan dan tembak halau bukan tembak mati, tembak

halau di kawasan hotspot berlakunya konflik gajah di Kluang di mana terdapat 94 tindakan
