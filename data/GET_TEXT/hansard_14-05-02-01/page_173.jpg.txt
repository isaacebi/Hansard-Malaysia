DR. 18.7.2022 167

kerajaan yang mentadbir sekarang diberi kelonggaran. Ini adalah persepsi yang sangat
marabahaya Yang Berhormat Timbalan Menteri.

Saya juga sekali lagi ingin menggunakan kesempatan ini untuk bertanyakan kepada
Yang Berhormat Timbalan Menteri sama ada Yang Berhormat Timbalan Menteri dan
Kementerian Dalam Negeri dan Menteri dan kerajaan sekarang tahu kedudukan di mana
beradanya Jho Low. Saya telah membangkitkan perkara ini berulang kali.

Kalaulah kita linat sekarang terdapat berita yang menular di media laman sosial dan
juga portal-portal berita di mana kita lihat bahawa Peguam Negara dan juga bekas Peguam
Negara Tan Sri Dato’ Sri Haji Mohamed Apandi bin Haji Ali telah menjadi, dengan izin, saya
gunakan istilah “broker” untuk berbincang penyelesaian kes Jho Low dengan kerajaan
sekarang di mana Jho Low bersama dengan peguam-peguam beliau di Amerika Syarikat
telah menawarkan sejumlah wang untuk menyelesaikan kes 1MDB.

Ini adalah apa yang dipersoalkan oleh rakyat marhaen di luar sana. Seorang ibu
tunggal yang mencuri Milo dipenjarakan, manakala orang-orang kenamaan yang telah pun
disabitkan kes rasuah melibatkan jutaan ringgi seperti Yang Berhormat Pekan dibenarkan
untuk pergi ke sana ke sini ke Singapura, bermain golf dan sebaginya dan kerajaan pula
sekarang mula berbincang untuk menyelesaikan kes dengan penjenayah yang dikehendaki,
Jho Low. Dengan izin, what kind of law is this?

Timbalan Speaker merupakan seorang saya difahamkan bekas pegawai PDRM
pangkat tinggi yang pernah sendiri terlibat dalam menangkap penjenayah-penjenayah. Tidak
akan Polis Diraja Malaysia tidak berwibawa sehingga boleh berunding dengan seorang
penjenayah seperti Jno Low yang dikehendaki.

So, menggunakan kesempatan ini untuk sekali lagi bersuara bagi rakyat di luar sana
supaya menyeru kerajaan ini jangan melayan orang dengan melihat pangkat dan darjah
mereka. Rakyat biasa di kampung dipenjarakan kerana mencuri Milo. Orang kenamaan yang
berjuta-juta ringgit beliau curi dan terlibat dalam kes rasuah dibenarkan untuk pergi ke sana
dan ke sini. Mohon diberi jawapan ke atas perkara-perkara yang telah saya bangkitkan.
Terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Jelutong. Pembahas yang akan bercakap ini adalah yang terakhir iaitu Yang
Berhormat Padang Serai kerana memandangkan Yang Berhormat Kepong tidak hadir. So,

silakan Yang Berhormat Padang Serai.

8.08 mlm.

Tuan Karupaiya a/l Mutusami [Padang Serai]: Terima kasih Tuan Yang di-Pertua.
Salam sejahtera dan selamat petang. Saya dengan rendah hati ingin membahaskan pindaan
Rang Undang-undang Kehadiran Wajib Pesalah-pesalah. Pindaan ini adalah untuk memberi
kuasa kepada Commissioner General untuk memberi kerja wajib kepada pesalah.

Tuan Yang di-Pertua, saya telah meneliti pindaan yang ingin dibuat melalui rang

undang-undang ini. Seperti yang kita sedia maklum, dalam Akta Kehadiran Wajib Pesalah-
