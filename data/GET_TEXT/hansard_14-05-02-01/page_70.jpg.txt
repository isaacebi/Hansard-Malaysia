DR. 18.7.2022 64

isu nasional, keputusan-keputusan siasatan hendaklah diumumkan kepada orang ramai.
Terima kasih.

Dr. Azman bin Ismail [Kuala Kedah]: Sedikit Yang Berhormat Baling. Beberapa
saat sahaja, Yang Berhormat Baling?

Datuk Seri Haji Mohd Salim Sharif [Jempol]: Sedikit Yang Berhormat Baling.

Timbalan Yang di-Pertua [Dato’ Mohd Rashid Hasnon]: Yang Berhormat Kuala
Kedah.

Dr. Azman bin Ismail [Kuala Kedah]: Ya terima kasih Tuan Yang di-Pertua. Terima
kasih Yang Berhormat Baling.

Tadi bila kronologinya disebut oleh Yang Berhormat Baling- hutan asal ditebang
kemudian 2008 ditanam pokok getah, spesies yang sesuai untuk hutan. Kemudian akhirnya
ditukar kepada Musang King. Soalan saya begini- apabila kita tebang hutan, penebangan itu
sendiri merupakan satu kerosakan dan bila kita tanam pokok tak kira spesies apa pun ia
memang mengambil masa untuk tumbuh. Saya rasa itu sangat kritikal kerana sesetengah
hutan tidak boleh ditebang walaupun digantikan dengan spesies yang sesuai di hutan.

Datuk Seri Panglima Abdul Azeez bin Abdul Rahim [Baling]: Terima kasih Yang
Berhormat Kuala Kedah. Terima kasih.

Dr. Azman bin Ismail [Kuala Kedah]: Itu- soal itu, ya.

Datuk Seri Panglima Abdul Azeez bin Abdul Rahim [Baling]: Terima kasih Yang
Berhormat Kuala Kedah.

Timbalan Yang di-Pertua [Dato’ Mohd Rashid Hasnon]: Ya Yang Berhormat Kuala
Kedah.

Dr. Azman bin Ismail [Kuala Kedah]: Terima kasih.

Datuk Seri Haji Mohd Salim Sharif [Jempol]: Ya terima kasih Yang Berhormat
Baling. Saya melihat apa yang berlaku di Baling, saya dapat ziarah dan saya juga ucapkan
tahniah atas tindakan Ahli Parlimen yang cukup prihatin, yang tidak tidur malam saya
difahamkan. Akan tetapi apa yang kita lihat bersama, keadaan air yang ketika itu pun keruh.
Maknanya tidak ada hujan tetapi keruh. Jadi saya tidak tahu bagaimana ia boleh berlaku dan
kenapa perkara ini sudah sekian lama baru kita tahu ada kolam dan sebagainya. Apakah Ahli
Parlimen Baling mengetahui keadaan ini?

Datuk Seri Panglima Abdul Azeez bin Abdul Rahim [Baling]: Terima kasih Yang
Berhormat Jempol. Terima kasih rakan-rakan...

Tuan Karupaiya a/l Mutusami [Padang Serai]: Sedikit Yang Berhormat Baling.

Datuk Seri Panglima Abdul Azeez bin Abdul Rahim [Baling]: Sekejap, sekejap.
Saya jawab dahulu.

Saya hendak beritahu berkaitan dengan soalan Yang Berhormat Pontian. Memang
betul dan kita hari ini bukan hendak mencari salah sesiapa. Kita bukan hendak cari salah
mana-mana kerajaan, kepimpinan mana-mana. Kita hendak mencari titik permulaan untuk

penyelesaian, sebab itulah Yang Berhormat Menteri bawa perkara ini secara kebetulan
