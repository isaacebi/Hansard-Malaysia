DR. 18.7.2022 20

Yang Berhormat. Ini untuk memastikan supaya kalau hujan luar biasa berlaku, insya-Allah
banjir kilat dapat kita atasi. Kita hendak cuba kurangkan dan kalau boleh kita hendak atasi
sepenuhnya. Terima kasih.

Puan Hannah Yeoh [Segambut]: Soalan tambahan.

Tuan Yang di-Pertua: Maaf. Sebelah sini dahulu. Yang Berhormat Kinabatangan,
silakan.

Datuk Seri Panglima Bung Moktar bin Radin [Kinabatangan]: Ya. Tuan Yang di-
Pertua. Jawapan sebegitu saya dengar 15 tahun yang lalu sudah... [Dewan riuh] [Tepuk]

Akan tetapi, Kuala Lumpur banjir juga. Walaupun saya di Kinabatangan tetapi saya
pun ada rumah di Kuala Lumpur... [Dewan riuh] Sidang Dewan saya di Kuala Lumpur.

Apa jaminan Yang Berhormat Menteri dan kerajaan bahawa Kuala Lumpur tidak lagi
banjir-banjir. Berapa peruntukan yang dicadangkan untuk dijadikan Kuala Lumpur sebagai
bandar raya yang terhebat di dunia ini? Saya mahu jaminannya. Terima kasih. Jangan
jawapan balik-balik itu sahaja. Tidak juga selesai.

Tuan Ma’mun bin Sulaiman [Kalabakan]: Pindah ibu kota pergi Sabah.

Tuan Yang di-Pertua: Silakan.

Dato’ Seri Dr. Shahidan bin Kassim: Pada 15 tahun yang lalu, saya tidak menjawab
soalan itu... [Ketawa] Hari ini saya menjawab.

Saya percaya Yang Berhormat Timbalan Ketua Menteri Sabah juga banyak
menghadapi masalah tetapi tidak pernah menjawab apa-apa soalan pada 15 tahun yang lalu.
Saya percaya Yang Berhormat akan menghadapinya sekarang. Saya bagi jawapan sekarang
dan kita selesai sekarang.

Saya telah mengenal pasti tunnel, dengan izin, bawah tanah yang dibina pada zaman
dahulu tetapi air yang hendak dialirkan ke longkang bawah tanah ini agak sempit. Jadi, kita
memperbesarkan. Apa yang kecil dibesarkan. Kita ambil pendekatan sedemikian rupa
supaya air boleh dialirkan dengan cepat ke sungai dan juga ke longkang bawah tanah yang
besar.

Yang Berhormat tahu bahawa SMART Tunnel di antaranya ialah kita telah
menyelesaikan hampir 25 peratus...

Datuk Seri Panglima Bung Moktar bin Radin [Kinabatangan]: Bila mahu alih,
bilakah?

Dato’ Seri Dr. Shahidan bin Kassim: Ya?

Datuk Seri Panglima Bung Moktar bin Radin [Kinabatangan]: Bilakah?

Dato’ Seri Dr. Shahidan bin Kassim: Kita ada bagi jawapan Yang Berhormat.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Ini bukan Perlis. Ini Wilayah Persekutuan Yang Berhormat. Ini bukan Perlis.

Dato’ Seri Dr. Shahidan bin Kassim: Ya. Yang Berhormat dengar jawapan tadi.
Kita ada tindakan serta-merta yang telah diambil.

Yang Berhormat, saya jemput semua Wakil Rakyat di Kuala Lumpur. Oleh sebab,

mereka kesemua terlibat di Kuala Lumpur. Kalau Yang Berhormat ada rumah di Kuala
