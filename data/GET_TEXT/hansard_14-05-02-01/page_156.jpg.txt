DR. 18.7.2022 150

Ketiganya juga ialah nanti command control, disebut tadi adalah daripada KPN dan
saya percaya bahawa selama ini AKSEM, /ead agencynya ialah polis. Walaupun diletakkan
di bawah KDN, di bawah satu jawatankuasa ini, tetapi ead agencynya sudah tentulah KDN.
Jadi, apa beza sewaktu ia mengetuai sebagai lead agency di dalam AKSEM ini dan di waktu
ia bersendirian untuk memberi— hendak command control? Adakah selama ini ia tidak
berjaya untuk command control AKSEM itu sendiri? Jadi apa jaminan di bawah polis nanti,
kawalan sempadan kita akan lebih efisien dan lebih tersusun? Apa jaminan bahawa tidak
berlaku penyeludupan.

Kita berhadapan— sepertimana rakan-rakan saya sebut tadi bahawa kita
berhadapan dengan soal penyeludupan khususnya barang-barang kawalan. Barang-barang
kawalan yang telah diseludupi ke negara Thailand, khususnya sepertimana minyak masak.
Ini persoalan yang kita hadapi sekarang ialah persoalan bagaimana satu bekalan kepada
barang-barang kawalan ini.

#1900

Kedua ialah persoalan sepatutnya ia diperolehi dan digunakan oleh rakyat Malaysia.
Sedangkan Perdana Menteri pada pagi tadi mengatakan bahawa minyak masak paket yang
satu kilogram ini, penjual goreng pisang tidak boleh lah guna. Ini adalah sebab mereka
berniaga. Ini hanya untuk guna di rumah. Kalau sampai kepada peringkat penjual goreng
pisang tidak boleh guna, sedangkan penjual ayam goreng di Thailand boleh guna minyak
masak, jadi apa jaminan selepas ini bahawa minyak masak paket satu kilogram ini akan lebih
mempunyai lambakan di dalam negara?

Bukannya berada di luar negara. Ini yang harus dilihat oleh kementerian. Oleh sebab
saya agak meragui apa jaminan dikatakan bahawa bila kita letak di bawah pasukan polis ini,
akan lebih efisien dan tersusun sedangkan polis juga sendiri terlibat di dalam AKSEM itu
sendiri.

Saya hendak dapatkan satu penjelasan. Apa rangka kerja yang hendak dipastikan
supaya polis akan lebih efisien di dalam menangani persoalan-persoalan penyeludupan,
persoalan-persoalan yang berkaitan dengan pemerdagangan manusia dan sebagainya
supaya kita memastikan kedaulatan negara kita ini terjamin? Sampai hendak bahas soal
kedaulatan negara kes Sulu pun tidak berani, satu benda yang sangat pelik. Sedangkan ini
soal-soal kedaulatan negara kita. Takut nanti Sulu masuk lagi. la masuk ikut sempadan lain

pula.

[Dato’ Ramli bin Dato’ Mohd Nor (Cameron Highlands) mempengerusikan
Mesyuarat]

Saya mohon penjelasan daripada Yang Berhormat. Saya juga hendak minta
penjelasan sepertimana Yang Berhormat Bukit Bendera tadi. Berapa implikasi kewangan ini?
Bila ia tukar signboard, tukar baju, maknanya yang kastam itu dia balik pergi ke kastam, dia

hendak kena pakai baju kastam? Baju kastam yang lama dahulu tidak boleh pakai sudah.
