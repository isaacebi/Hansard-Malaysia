DR. 18.7.2022 82

loji rawatan air di Sungai Dua di Butterworth, Pulau Pinang ditutup selepas menerima air
berlumpur dari Sungai Muda. Perbadanan Bekalan Air Pulau Pinang terpaksa menutup LRA
itu antara jam 8.00 pagi dan 12.00 malam mengakibatkan tekanan air rendah di beberapa
kawasan di Pulau Pinang.

Tuan Yang di-Pertua, saya kira elok juga sekiranya kepentingan menjaga kelestarian
hutan ini ditambah lagi dalam syllabus pendidikan. Hal ini bagi membolehkan rasa sayang
dan cinta kepada hutan dapat dipupuk sejak kecil dan mendorong semua pihak rasa lebih
bertanggungjawab untuk sama-sama menjaga hutan kita. Saya juga menyokong penuh
pegawai hutan diberi kuasa untuk mengadakan sekatan jalan raya di tempat-tempat panas
laluan keluar masuk lori balak bagi membantu pihak JPJ dan PDRM dalam mengekang
kegiatan pembalakan haram di seluruh negara memandangkan kegiatan tonto darat yang
semakin menjadi-jadi sejak kebelakangan ini.

Dengan kuasa yang diberikan ini secara tidak langsung diharap dapat mengurangkan
kegiatan pembalakan haram yang kian bertambah. Tuan Yang di-Pertua, saya dengan ini
menyokong penuh pindaan Rang Undang-undang Perhutanan Negara (Pindaan) 2022.
Sekian, terima kasih.

Dato' Ramli bin Dato’ Mohd Nor [Cameron Highlands]: Terima kasih Yang

Berhormat Jerai. Dipersilakan Yang Berhormat Hulu Langat.

3.11 ptg.

Datuk Haji Hasanuddin bin Mohd Yunus [Hulu Langat]: Terima kasih. Bismillahir
Rahmanir Rahim. Pemeliharaan hutan secara konsisten dikenal pasti antara pendekatan bagi
menangani isu-isu alam sekitar dan kepelbagaian biologi mutakhir ini. la selaras dengan,
dengan izin apa yang ada dalam United Nations Framework Convention on Climate Change
(UNFCCC) dan juga Convention on Biological Diversity (CBD). Malaysia adalah ahli kepada
kedua-dua konvensyen ini.

Akta 313 tahun 1984 sangat sesuai pada masanya untuk dipinda memandangkan
isu-isu bencana alam dikaitkan dengan pengurusan hutan yang selama ini dilihat gagal
difahami oleh Menteri Besar dan Exco negeri-negeri tertentu sejak berpuluh-puluh tahun
Malaysia merdeka. Kementerian perlu mengkaji sistem pengurusan hutan secara terperinci
yang sudah lapuk dengan peredaran zaman.

Kerjasama strategik dengan agensi-agensi lain di peringkat persekutuan dan negeri
seperti PERHILITAN juga harus diperjelaskan dalam akta ini. Janganlah nanti apabila ada
Menteri Besar dan Exco tekan saja sikit, pengarah terus akur walaupun perkara itu tidak betul.
Usaha KeTSA mengiktiraf Malim Gunung Perhutanan sangat dialu-alukan dan wajar diikuti
tindakan dengan meningkatkan usaha serta kawal selia yang ampuh dalam pindaan akta ini.
Malangnya, tiada satu pun seksyen dalam akta ini yang menerangkan mengenai pengurusan
ekopelancongan selain nama hutan lipur dan hutan taman negara sahaja.

Di Dewan yang mulia ini, ingin saya mengesyorkan supaya pindaan akta baharu ini

melalui seksyen 75A dapat menetapkan urusan kawal selia aktiviti ekopelancongan termasuk
