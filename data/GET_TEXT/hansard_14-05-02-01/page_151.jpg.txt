DR. 18.7.2022 145

01840

Antaranya ialah memasukkan pendatang asing tanpa izin, pemerdagangan manusia,
mewujudkan laluan tikus dan penyeludupan barang khususnya barang-barang yang telah
diberi subsidi oleh kerajaan. Hal ini kerana keadaan dunia sedang berdepan dengan
kegawatan krisis inflasi sudah tentulah barang kawalan yang diisytiharkan di bawah seksyen
5 Akta Kawalan Bekalan 1961 telah menjadi buruan oleh kebanyakan rakyat di negara jiran.
Pada 9 Ogos 2017 yang lalu, Rang Undang-undang Agensi Kawalan Sempadan telah
diluluskan secara sebulat suara di dalam Dewan yang mulia ini selepas lebih enam jam ia
dibahaskan.

Kelulusan tersebut telah membolehkan penubuhan Pasukan Agensi Kawalan
Sempadan Malaysia (AKSEM) menerusi gabungan tiga agensi induk iaitu Polis Diraja
Malaysia, Jabatan Imigresen dan Jabatan Kastam Diraja Malaysia untuk menjalankan tugas
keselamatan di kawasan sempadan mempunyai fungsi yang lebih luas dan efektif. Bermula
1 Januari 2018, AKSEM telah berfungsi secara rasmi dengan kekuatan seramai 900
perjawatan dan beroperasi di empat buah negeri iaitu Perlis, Kedah, Perak dan juga Kelantan.
Kini melalui Pelan Rasionalisasi AKSEM menerusi penstrukturan semula, segala skop tugas
kawalan sempadan akan diambil sepenuhnya oleh PDRM.

Soalan saya, apakah kekuatan anggota Pasukan Gerak Am (PGA) benar-benar
mencukupi untuk menampung ke semua jawatan yang pernah diisi oleh agensi Jabatan
Imigresen dan JKDM sebelum ini. Hal ini kerana khuatir kekurangan bilangan anggota yang
belum sebelum ini hanya seramai 900 dengan tugasan spesifik dan efektif boleh merencatkan
tugas penguatkuasaan serta kawalan di kawasan sempadan darat negara. Selain itu, saya
juga khuatir Pelan Rasionalisasi AKSEM ini bakal menambah beban kepada PDRM kerana
tanggungjawab tersebut telah dipikul sepenuhnya secara bersendirian tanpa menerima
sebarang bantuan daripada agensi berkaitan yang lain.

Walau bagaimanapun, saya tetap mengharapkan yang terbaik daripada PDRM agar
dapat memantapkan dan mengukuhkan lagi peranan kawalan keselamatan di kawasan
sempadan tanah air negara. Sejak penubuhan AKSEM secara pentadbiran November 2015,
AKSEM dikatakan telah berjaya melaksanakan fungsi dengan cukup berkesan. Yang
Berhormat Menteri juga turut memperakui tetapi demi memastikan tugas berat berjalan
dengan lebih lancar, penstrukturan semula perlu dilakukan selepas mengambil kira isu yang
berkaitan command and control.

Sebelum ini iaitu tahun pertama AKSEM beroperasi pada tahun 2016, nilai rampasan
barangan seludup yang dicatatkan adalah sebanyak 38.6 juta berbanding hanya 18.2 juta
pada tahun 2014 sebelum agensi tersebut diwujudkan dan meningkatkan lebih 50 peratus.
Soalan saya, berapakah nilai terkini rampasan barang yang telah berjaya dibuat oleh PDRM
di kawasan sempadan setelah AKSEM dibubarkan dan apakah ia wujud petanda yang positif
ataupun sebaliknya.

Pada hari ini, dunia sedang berdepan dengan krisis inflasi. Kita semua mengetahui

bahawa harga barangan keperluan seperti minyak masak, petrol RON95, tepung gandum
