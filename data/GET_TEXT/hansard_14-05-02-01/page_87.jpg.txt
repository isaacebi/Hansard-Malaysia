DR. 18.7.2022 81

Di kesempatan ini saya ingin mengucapkan terima kasih kepada Kementerian
Tenaga dan Sumber Asli yang sudah pun memasang sistem amaran awal, aliran puing
ataupun early warning system yang dijangka mampu berfungsi dengan baik dan dapat
memberi amaran awal kepada penduduk sekiranya bencana berlaku sekali lagi di masa akan
datang.

Sesungguhnya ada dua buah kementerian yang terlibat, iaitu kementerian KASA-
juga saya ambil kesempatan dalam ucapan ini untuk mengucapkan terima kasih kerana
membina Empangan Sabo yang pertama di Malaysia. Kedua-duanya telah melibatkan
belanja yang cukup besar.

Kejadian kedua berlaku di Daerah Baling pada 4 Julai mengakibatkan 42 buah
kampung dan taman perumahan sekitar Kupang, dan melibatkan lebih 600 orang penduduk,
dan tiga orang daripadanya meninggal dunia.

Saya ucapkan tahniah kepada Kerajaan Negeri Kedah telah mengambil langkah awal
dengan membayar sewa rumah, sementara mencari tapak sesuai untuk membina sembilan
buah kediaman penduduk yang musnah di mana mereka ini sebelumnya tinggal di atas tanah
rizab kerajaan.

Tahniah dan terima kasih juga buat Kerajaan Persekutuan di bawah pentadbiran
Yang Amat Berhormat Perdana Menteri, Dato’ Ismail bin Sabri kerana menghulurkan wang
tunai kepada waris yang meninggal dunia.

Bagi memastikan kejadian tidak berulang, saya tampil untuk menyokong penuh RUU
Perhutanan kali ini diluluskan. Namun begitu, apakah langkah lain kerajaan dalam usaha
mengekalkan keluasan hutan sekurang-kurangnya 50 peratus selaras dengan komitmen
Malaysia di peringkat antarabangsa?

Kedua, saya hendak bertanya kepada kementerian, adakah sistem amaran awal
akan dibuat juga di tempat-tempat bencana banjir di seluruh negara? Kita perlu bersatu hati,
menggenggam tangan, berganding bahu bangun sederap, mengukuhkan tekad demi
mencapai apa yang diinginkan iaitu tidak lain tidak bukan untuk menjaga kelestarian hutan
agar tidak musnah ditelan kerakusan manusia yang tidak bertanggungjawab.

Kita perlu berbangga dengan Institut Penyelidikan Perhutanan Malaysia (FRIM) yang
terus optimis memberikan input terbaik dalam meneruskan penyelidikan dan pembangunan
(R&D) dalam pengurusan dan penggunaan sumber hutan secara mampan di negara ini.

Sebagai masyarakat dan pemimpin, kita harus menyokong urusan murni ini dengan
menjaga kelestarian perhutanan kita, agar dapat melindungi tiga aspek utama sumber hutan,
pembangunan ekonomi negara seperti industri perkayuan, kestabilan alam_ sekitar,
pengawalan perubahan iklim, bekalan air serta perhubungan sosioekonomi.

Tuan Yang di-Pertua, selain daripada itu, hutan juga sangat penting dalam fungsi
menjaga kawasan tadahan air yang menjadi bekalan air masyarakat.

01510
Sebagai contoh, kejadian banjir di Baling baru-baru ini turut menjejaskan bekalan air

ke Pulau Pinang dan beberapa kawasan di sekitar Kedah. Banjir kilat di Baling menyebabkan
