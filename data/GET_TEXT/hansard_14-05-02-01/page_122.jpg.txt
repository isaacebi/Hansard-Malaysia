DR. 18.7.2022 116

Yang Berhormat Kemaman menyatakan kenapa...

Tuan Sivarasa Rasiah [Sungai Buloh]: Sungai Buloh sini. Sungai Buloh minta
penjelasan sedikit.

Datuk Seri Takiyuddin bin Hassan: Ya.

Tuan Sivarasa Rasiah [Sungai Buloh]: Terima kasih Tuan Yang di-Pertua dan
terima kasih kepada Yang Berhormat Menteri. Tadi dibangkitkan apabila perbahasan, isu
sama ada kerajaan boleh pertimbangkan dasar baharu di mana Kerajaan Pusat berunding
dengan kerajaan-kerajaan negeri supaya tawarkan dana kepada mereka supaya mereka
tidak akan atau kurangkan pembalakan hutan-hutan yang ada, contoh di Kelantan ataupun
Kedah dan supaya mereka pendapatan yang negeri-negeri ini dapat daripada pembalakan
boleh digantilah dengan dana daripada Kerajaan Pusat. Dana ini untuk Malaysia, untuk
negara kita boleh diperoleh daripada green funding, dengan izin.

Datuk Seri Takiyuddin bin Hassan: Ya. Terima kasih Yang Berhormat Sungai
Buloh.

Tuan Sivarasa Rasiah [Sungai Buloh]: Ya.

Datuk Seri Takiyuddin bin Hassan: Terima kasih.

Tuan Sivarasa Rasiah [Sungai Buloh]: So, adakah kerajaan sanggup bermula
dasar ini?

Datuk Seri Takiyuddin bin Hassan: Okey. Saya rasa sama dengan apa yang telah
saya sebutkan tadi. Buat masa ini, kita ada EFT dan untuk pindaan ini, pindaan kepada
seksyen 58 Kumpulan Wang Pembangunan Hutan yang mana ini ke arah memberi kalau
tidak sepenuhnya pun sebahagian daripada kerugian yang dialami oleh kerajaan negeri
kerana mempertahankan mengekalkan Hutan Simpanan Kekal. Ini dasar yang ada dalam
kerajaan kita sekarang ini.

Yang Berhormat Kemaman tadi bertanya kenapa moratorium 15 tahun...

Tuan Sivarasa Rasiah [Sungai Buloh]: Kalau— Minta maaf Yang Berhormat
Menteri. Kalau dasar itu ada, apakah hasil perundingan dengan adakah perundingan sudah
mula dengan negeri-negeri atau belum mula? Kenapa tidak mula? Apakah hasil setakat ini
tentang perundingan macam ini?

Datuk Seri Takiyuddin bin Hassan: Ya. Setakat ini itulah Yang Berhormat Sungai
Buloh. Itulah cadangan daripada kerajaan, semua kerajaan negeri. Ada satu kerajaan negeri
Menteri Besar dia kata kalau Kerajaan Persekutuan memberi ganti kewangan kepada
kerajaan negeri, satu batang balak pun dia tidak akan tebang. Itu maknanya hasrat. Kerajaan
Persekutuan cuba memenuhi tuntutan ini. Kalau tidak sepenuhnya mungkin sebahagian
daripada itu.

Tempoh 15 tahun moratorium. Kenapa 15 tahun? Ini dibuat oleh Majlis Tanah Negara
kerana 15 tahun ini adalah satu pusingan tebangan pokok tanaman timber latex clone.
Maknanya one cycle adalah 15 tahun. Oleh sebab itulah diambil 15 tahun sebagai moratorium

untuk kelulusan baharu ya.
