DR. 18.7.2022 63

Akan tetapi setelah beberapa tahun berlalu, apa yang telah berlaku ada pihak-pihak
yang meluluskan untuk ditanam Musang King di kawasan yang sepatutnya ditanam klon-klon
lateks tadi. Jadi itu sebabnya hari ini saya memohon agar Kerajaan Pusat melalui KSN untuk
bersama-sama dengan kementerian-kementerian KeTSA- KSU berada dalam setiap negeri
untuk membangunkan mana-mana hutan. Seksyen 11 dan 12 harus dipinda. Betul- saya ada
lihat dan dengar tadi, banyak disebutkan berkaitan dengan...

Dr. Azman bin Ismail [Kuala Kedah]: Yang Berhormat Baling, sedikit sahaja.

Datuk Seri Panglima Abdul Azeez bin Abdul Rahim [Baling]: Sekejap, sekejap.
Denda-dendanya dan saya minta Kerajaan Pusat harus mengambil kira.

Yang Amat Berhormat Perdana Menteri dalam mesyuarat bulanannya dengan Yang
Amat Berhormat Menteri-Menteri Besar, dan Ketua-Ketua Menteri, harus mengambil kira
untuk sebarang keputusan, khususnya berkaitan dengan pindaan-pindaan tanah-tanah
hutan. Bukan sekadar tanah-tanah hutan, malah tanah-tanah gunung yang ada kuari,
gunung-gunung yang ada pasir dan sebagainya. Ini juga wajib kita lakukan...

Datuk Seri Haji Ahmad bin Haji Maslan [Pontian]: [Bangun]

Datuk Seri Panglima Abdul Azeez bin Abdul Rahim [Baling]: Sekejap. Satu minit
saya beri kepada Yang Berhormat Pontian.

Ini kerana kalau kita tengok dalam tahun ini sahaja Tuan Yang di-Pertua, kita telah
dapat bencana di Janda Baik, Bentong. Kita telah dapat bencana yang sama di Jelebu, di
Hulu Langat dan di kawasan Yan, Kedah. Hari ini di Baling.

Mangsa Baling- nasib baik perkara itu berlaku Tuan Yang di-Pertua, pada pukul 4.30
petang hingga 7 malam. Bayangkan kalau perkara ini berlaku pukul 3 pagi? Saya yakin dan
percaya lebih 300 orang mangsa akan terkorban dalam bencana yang berlaku di tali air
Gunung Inas baru-baru ini.

Untuk makluman Tuan Yang di-Pertua, lapan bulan lalu saya sudah menyatakan
perkara yang sama di Dewan yang mulia ini. Saya telah menyatakan bahawa time bomb is
waiting sebab saya sudah naik ke atas, ada kolam tadahan buatan manusia di atas untuk
memberi air kepada durian Musang King ini. Jadi akhirnya hari ini, benar-benar berlaku.
Silakan.

Timbalan Yang di-Pertua [Dato’ Mohd Rashid Hasnon]: Silakan Yang Berhormat
Pontian.

Datuk Seri Haji Ahmad bin Haji Maslan [Pontian]: Yang Berhormat Baling, isu ini
menjadi tatapan khalayak umum beberapa hari dan jadi cerita muka depan beberapa buah
akhbar. Berlaku tuduh-menuduh- satu pihak menuduh Yang Amat Berhormat Menteri Besar
yang itu, satu pihak lagi menuduh Yang Amat Berhormat Menteri Besar yang ini.

Apakah sebenarnya yang berlaku daripada segi pertukaran pohon pokok getah
ditukar kepada Musang King ini? Siapa sebenarnya yang bertanggungjawab, dan diberitahu
akan diadakan siasatan, berapa lama siasat ini? Bilakah agaknya keputusan akan dibuat?

Kadangkala keputusan tidak pun diumumkan kepada khalayak. Jadi apabila isu telah menjadi
