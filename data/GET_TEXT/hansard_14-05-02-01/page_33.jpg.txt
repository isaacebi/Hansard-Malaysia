DR. 18.7.2022 27

Saya harap Yang Berhormat Timbalan Menteri dan juga kementerian-kementerian
berkaitan dapat melihat perkara ini, membantu kontraktor-kontraktor di luar sana. Terima
kasih.

Datuk Arthur Joseph Kurup: Terima kasih Ahli Yang Berhormat. Untuk makluman
Ahli-ahli Yang Berhormat, sebenarnya ada beberapa usaha yang kita sentiasa bantu untuk
memastikan bahawa projek itu dapat diteruskan dan dapat disiapkan. Contoh, VOP dan juga
EOT ataupun pelanjutan masa.

Kita akan bekerjasama sebaik-baiknya dengan kontraktor untuk memastikan bahawa
penamatan projek ataupun penamatan kontrak itu adalah /ast resort dan hanya sekiranya
projek itu dikira sebagai- dikategorikan sebagai sakit, kontraktor tidak menunjukkan
kemampuan untuk meneruskan projek itu, barulah kita terpaksa menamatkan dan mungkin
buat retender ataupun diaward semula kepada kontraktor yang lain.

Berkaitan pula dengan statistik yang dinyatakan oleh Yang Berhormat tadi. Saya
kena rujuk dengan statistik rasmi dalam rekod kita iaitu pembaharuan lesen melalui CIDB.
Apabila saya dapat statistik yang rasmi melalui CIDB, saya boleh bekalkan data itu secara
bertulis kepada Yang Berhormat. Terima kasih.

Tuan Yang di-Pertua: Terima kasih. Yang Berhormat Kota Raja.

6. Tuan Mohamad bin Sabu [Kota Raja] minta Menteri Luar Negeri menyatakan
apakah langkah susulan Perang Rusia-Ukraine yang telah berlaku sejak Februari lalu,
apakah langkah yang diambil oleh pihak kerajaan untuk membendung kesan secara tidak
langsung khususnya kepada ekonomi akibat daripada perang tersebut dan apakah usaha
yang dilakukan oleh kerajaan untuk memastikan rantau ini tidak akan terlibat secara langsung
dalam mana-mana proksi yang akan memberi kesan buruk kepada negara.

Menteri Luar Negeri [Datuk Seri Saifuddin bin Abdullah]: Terima kasih Tuan Yang
di-Pertua. Saya mengucapkan terima kasih kepada Yang Berhormat Kota Raja atas soalan
ini. Saya minta izin untuk menjawab bersekali dengan soalan yang hampir sama dari Yang
Berhormat Jerlun pada tarikhnya hari ini juga dan Yang Berhormat Sik pada tarikhnya 21
Julai 2022.

Berkaitan konflik yang berlaku di Ukraine, kita memahami apa latar belakang
geopolitik yang menyebabkan konflik ini tercetus. Sebagai sebuah negara yang berdaulat,
Malaysia kekal dengan dasar berkecuali. Kita pada waktu yang sama, tidak bersetuju dengan
pencerobohan oleh mana-mana negara ke atas mana-mana negara yang merdeka.

Pada waktu yang sama juga, kita tidak mahu ditarik atau didesak untuk
mempolitikkan isu ini atau menyebabkan kita terpaksa menyokong mana-mana pihak. Pada
waktu yang sama, kita menjaga hubungan bilateral yang baik dengan kedua-dua Rusia dan
Ukraine. Kita berharap dan kita menyokong kerja-kerja dan usaha-usaha diplomatik untuk
segera mendapatkan peaceful solution, dengan izin, kepada konflik yang sedang berlaku.

Daripada segi ekonomi, jumlah perdagangan antara Malaysia dengan Rusia ialah
lebih kurang bernilai RM8.781 bilion dengan Ukraine berjumlah lebih kurang RM1.461 bilion.
