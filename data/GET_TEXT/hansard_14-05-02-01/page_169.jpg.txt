DR. 18.7.2022 163

01950

Oleh itu, melalui peningkatan kelayakan dan tempoh hukuman Perintah Kehadiran
Wajib ini jumlah pesalah yang boleh dikenakan perintah boleh dipertingkatkan dan sekali gus
dipulinkan dalam komuniti. Tuan Yang di-Pertua, saya mohon mencadangkan.

Dato’ Ramli bin Dato’ Mohd Nor [Cameron Highlands]: Ada sesiapa Yang
Berhormat menyokong?

Menteri Perpaduan Negara [Datuk Halimah binti Mohamed Sadique]: Tuan Yang
di-Pertua, saya mohon menyokong. Terima kasih.

Dato’ Ramli bin Dato' Mohd Nor [Cameron Highlands]: Ahli-ahli Yang Berhormat,
masalah di hadapan Majlis ialah rang undang-undang bernama suatu akta untuk meminda
Akta Kehadiran Wajib Pesalah-Pesalah 1954 dibaca kali kedua sekarang dan terbuka untuk
di bahas.

Mengikut senarai, kita mempunyai tujuh orang pembahas. Jadi saya telah
menetapkan untuk setiap pembahas untuk berbahas sebanyak masa lima minit sahaja.
Senarai-senarai pembahas adalah Yang Berhormat Tebrau, Yang Berhormat Pasir Gudang,
Yang Berhormat Bukit Bendera, Yang Berhormat Hang Tuah Jaya, Yang Berhormat Jelutong,
Yang Berhormat Padang Serai dan Yang Berhormat Kepong. Dipersilakan Yang Berhormat

Tebrau.

7.51 mlm.

Tuan Steven Choong Shiau Yoon [Tebrau]: Terima kasih Tuan Yang di-Pertua
mengizinkan saya untuk sertai perbahasan RUU Akta Kehadiran Wajib Pesalah-Pesalah
(Pindaan) 2021.

Seperti yang dimaklumkan oleh Yang Berhormat Timbalan Menteri Dalam Negeri,
tujuan RUU ini adalah untuk menggantikan Ordinan Darurat (Kehadiran Wajib Pesalah-
Pesalah) sebagai satu lagi usaha memperkasakan inisiatif pemenjaraan di luar tempoh
penjara melalui program pemulihan pesalah di dalam komuniti.

Bagi saya, inisiatif ini membolehkan pesalah yang dihukum dengan hukuman satu
tahun ke bawah boleh dipertimbangkan dalam program berkenaan dan secara amnya adalah
bagus kerana ia akan mengurangkan kesesakan dalam penjara dan pada masa yang sama
ia diperlukan bagi membendung penularan wabak COVID-19 buat masa sekarang.

Pelaksanaan SOP yang ditetapkan oleh kerajaan di penjara sangat mencabar
disebabkan ruang yang berkurang. Walaupun negara kita sudah beralih ke fasa endemik,
risiko daripada varian baharu virus COVID-19 boleh wujud pada bila-bila masa sahaja dan
persiapan atau langkah pencegahan awal harus diwujudkan.

Tuan Yang di-Pertua, saya boleh nampak inisiatif ini ada beberapa manfaat yang
saya nampak harus digalakkan. Saya boleh nampak saya sebut beberapa manfaat:

(i) stigma pemenjaraan di kalangan pesalah dapat dihapuskan;

(ii) hubungan pesalah dengan keluarga tidak terputus;
