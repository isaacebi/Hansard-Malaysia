DR. 18.7.2022 110

Kedua, ialah sepertimana yang saya katakan tadi, kalau majlis yang merujuk kepada
negeri-negeri di Semenanjung, kita boleh tangani dengan senang sebab ia merujuk kepada
satu Ketua Pengarah...

Datuk Seri Takiyuddin bin Hassan: Terima kasih Yang Berhormat.

Datuk Seri Panglima Wilfred Madius Tangau [Tuaran]: ...Akan tetapi apabila ia
negeri, ia macam mana? Sabah dan Sarawak macam mana?

Datuk Seri Takiyuddin bin Hassan: Itu pandangan yang baik diwujudkan Majlis
Perhutanan Negara tetapi bagi saya, takrif ataupun definisi “tanah” itu adalah jelas dalam
Kanun Tanah Negara. Tanah ialah- “tanah dan apa-apa perkara yang terlekat pada tanah’,
“anything attach to the land is considered land.” Jadi Majlis Tanah Negara termasuklah hutan
yang ada di atas tanah itu. Jadi mungkin atas dasar itulah sekarang ini belum lagi diwujudkan
Majlis Perhutanan Negara.

Tuan Yang di-Pertua, saya ingin menyatakan bahawa, di dalam Majlis Tanah Negara
yang diwujudkan dan membincangkan perkara dasar dan perundangan digunakan sebagai
saluran untuk mengawal penggunaan tanah bagi maksud perhutanan, perlombongan dan
pertanian dan antara perkara yang sering kali- ini penting, yang sering kali diputuskan
malahan yang memang diputuskan oleh Majlis Tanah Negara berkaitan dengan hutan ini
ialah penetapan Catuan Tebangan Tahunan (CTT). Ini ditetapkan oleh Kerajaan Persekutuan
kepada kerajaan negeri supaya kerajaan negeri apabila membalak tidak boleh melebihi
daripada CTT ini.

Begitu juga yang disebut oleh ramai Ahli Yang Berhormat, moratorium pembangunan
ladang hutan dalam Hutan Simpanan Kekal yang telah diputuskan juga oleh MTN selain
daripada mengawal, mengelakkan pembangunan utiliti dan bukan utiliti dalam HSK ini.

Ini peranan Majlis Tanah Negara yang cukup besar- bagi saya yang walaupun tidak
100 peratus mengikat kerajaan negeri, namun ia secara moral obligation, kerajaan negeri
terikat kerana mereka part of the decision making di dalam MTN ini.

Tuan Yang di-Pertua, merujuk kepada apa yang berlaku di Baling. Saya ingin
menyatakan dalam Dewan yang mulia ini bahawa saya baru menerima satu arahan dari
Pejabat Perdana Menteri, khususnya melalui Pejabat Ketua Setiausaha Negara, bahawa
kementerian saya, Kementerian Tenaga dan Sumber Asli diarahkan untuk menjadi lead
agency untuk menjalankan siasatan terhadap kejadian di Baling ini.

Hal ini kerana- munasabahnya di bawah KeTSA ini ada banyak jabatan yang
berkaitan seperti Jabatan Perhutanan Semenanjung Malaysia, Jabatan Mineral dan
Geosains, Jabatan Ukur dan Pemetaan Malaysia (JUPEM), Jabatan PERHILITAN dan
pelbagai jabatan lain yang berada di sini, dan ia akan dipengerusikan oleh Yang Berbahagia
Tan Sri Ketua Setiausaha Negara sendiri. Akan tetapi lead agency nya ialah KeTSA dan juga
kementerian-kementerian lain yang berkaitan.

Jadi saya mengharapkan...

Tuan Wong Hon Wai [Bukit Bendera]: Penjelasan.
