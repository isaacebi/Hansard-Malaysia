DR. 3.10.2022 18

Besi-Ulu Kelang (SUKE) telah dibuka secara berperingkat ataupun sectional opening dengan
izin di jajaran Pakej CA4 iaitu dari persimpangan Cheras ke Kajang ataupun Lebuhraya Grand
Saga sehingga CB5 Jalan Lingkaran Tengah Dua atau MRR2 Bukit Antarabangsa sepanjang
16.6 kilometer pada 16 September 2022. Manakala baki tiga pakej lagi iaitu Pakej CA1, CA2
dan CA3 dari Sri Petaling, Bukit Jalil, Alam Damai dan Persimpangan Cheras, Kajang
dijangka dibuka sepenuhnya pada suku pertama tahun 2023.

Bagi Lebuh Raya Bertingkat Damansara — Shah Alam (DASH) pula pembinaan
keseluruhan telah mencapai 99.64 peratus dan dijangka siap pada akhir tahun 2022. Selain
itu Lebuh Raya Bertingkat Setiawangsa — Pantai (SPE) telah dibuka sebahagian iaitu
Seksyen 4 daripada Setiawangsa ke Taman Melati pada 21 Disember 2021 manakala
peratus kemajuan adalah 94.97 peratus dan keseluruhan jajaran melibatkan tiga seksyen
iaitu seksyen 1, 2 dan 3 dari Kerinchi, Jalan Klang Lama, Salak, Pandan, Ampang dan
Setiawangsa dijangka siap pada hujung 2022. Lebuh Raya Lembah Klang Timur (EKVE)
masih dalam pembinaan dengan kemajuan telah dicapai sebanyak 96.93 peratus dan
dijangka siap pada hujung tahun 2023.

Kadar tol untuk tempoh operasi pertama Plaza Tol Wangsa Maju Lebuh Raya SPE
yang telah dibuka adalah RM3.50 bagi Kelas 1, RM7 bagi Kelas 2, RM 10.50 bagi Kelas 3,
RM1.80 bagi Kelas 4, RM3.50 bagi Kelas 5. Manakala kadar tol bagi Lebuh Raya SUKE,
DASH dan EKVE akan diumumkan setelah selesai pewartaan pungutan tol dan lebuh raya
dibuka kepada lalu lintas kelak. Sekian, terima kasih

Tuan Yang di-Pertua: Silakan Yang Berhormat Seremban.

Tuan Loke Siew Fook [Seremban]: Terima kasih Tuan Yang di-Pertua. Soalan
tambahan yang pertamanya saya hendak bertanya kepada Yang Berhormat Menteri.
Berapakah nilai pampasan tol yang perlu dibayar kepada semua pemegang konsesi lebuh
raya untuk tahun ini sekiranya ada dan apakah perancangan kementerian untuk
menstrukturkan semula supaya bebanan kepada pihak kerajaan dan juga pengguna tol dapat
diringankan.

Keduanya berkenaan dengan Lebuh Raya Bertingkat Sungai Besi - Ulu Kelang
(SUKE) ini. Saya pun ada menggunakan lebuh raya ini daripada arah Bukit Antarabangsa
sehingga ke arah Cheras. Saya mendapati apabila di simpang keluar berdekatan dengan
Maktab PGRM, hendak masuk balik ke Grand Saga Highway itu, lorong untuk keluar itu
amatlah kecil. Satu lorong sahaja. Apa yang lebih menyusahkan ialah selepas keluar
daripada lorong itu, ada satu traffic light yang menyebabkan kalau kesesakan lalu lintas,
banyak kenderaan, ia akan menjadi satu bottleneck kepada pengguna-pengguna kenderaan
daripada arah itu hendak keluar simpang tersebut.

Saya hendak tanya bagaimanakah pihak kementerian boleh meluluskan reka bentuk
itu. Sepatutnya kalau mana-mana lebuh raya hendak sambung kepada lebuh raya yang lain,
ia tidak sepatutnya ada sekatan apatah lagi dengan traffic light. Adakah tindakan kementerian
untuk mengubah suai reka bentuk tersebut walaupun telah dibuka sekarang. Terima kasih.

Tuan Yang di-Pertua: Terima kasih.
