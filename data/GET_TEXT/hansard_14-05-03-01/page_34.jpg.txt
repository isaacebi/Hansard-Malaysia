DR. 3.10.2022 29

2022, berbanding 73.67 peratus sebelum pelaksanaan JENDELA. Manakala di Parlimen
Serian dan Parlimen Betong adalah seperti berikut:
(i) Serian sebelum JENDELA- 54.27 peratus. Setelah siap JENDELA,
80.17 peratus; dan

(ii) Bentong- 70.6 peratus. Setelah siap, 79.74 peratus.

Penambahan liputan di seluruh negara termasuk di kawasan luar bandar di
pendalaman akan diteruskan melalui pelan JENDELA fasa dua 2023 hingga 2025. Semua
inisiatif ini melibatkan peruntukan kerajaan melalui program pemberian perkhidmatan sejagat
ataupun USP fund dan pelaburan menurut komersial oleh syarikat pemberi perkhidmatan
melebihi RM4 bilion di negeri Sarawak.

Daripada jumlah tersebut, sebanyak RM2.12 bilion telah siap dilaksanakan manakala
baki RM1.9 bilion lagi dalam peringkat pelaksanaan. Selain pembelaan menara
telekomunikasi melalui pelaksanaan projek Pelan JENDELA dan Satelit, pihak kerajaan turut
melaksanakan penyediaan infrastruktur jalur lebar menggunakan point of present.

Secara keseluruhannya, projek POP fasa satu akan melibatkan 630 lokasi dan fasa
dua pula melibatkan 3,693 lokasi berhampiran sekolah di kawasan luar bandar di seluruh
negara. Manakala jumlah POP secara keseluruhan di Sarawak adalah sebanyak 741.

Daripada jumlah tersebut pula, lima kawasan berhampiran sekolah luar bandar di
Parlimen Serian dan kawasan di Parlimen Betong akan terlibat dengan perlaksanaan POP
fasa satu. Manakala bagi fasa dua pula, 31 Parlimen Serian dan 20 Parlimen Betong. Terima
kasih.

Timbalan Yang di-Pertua [Dato’ Mohd Rashid Hasnon]: Soalan tambahan
pertama. Sila Yang Berhormat Serian.

Dato’ Sri (Dr.) Richard Riot anak Jaem [Serian]: Tuan Yang di-Pertua. Yang
Berhormat Timbalan Menteri jawapan cantik, jawapan elok. Akan tetapi ai/ the ground payah,
betul-betul payah. Jadi, jawapan itu saya tidak terima.

Kawasan saya sendiri Serian, kawasan saya, kawasan Serian hanya 60 kilometer
dari Kuching. Dari ibu kota negeri Sarawak hanya 60 kilometer. Saya punya kampung Serian
di mana tempat saya tinggal, liputan pun tiada. Hanya Celcom sahaja.

Jadi kita sememangnya faham,, di negeri Sarawak sebenarnya Kerajaan Negeri
Sarawak telah membina ratusan menara telco. Akan tetapi masalahnya saya nampak
menara-menara ini tidak dilengkapkan dengan alat pemancar.

Jadi, selagi alat pemancar tidak dibekalkan, selagi itulah masalah tiada liputan di
pedalaman Sarawak tidak akan terjawab. Jadi, tolong betulkan jawapan. Maaf bunyi marah.
Sebab orang kampung marah.

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Serian. Sila Yang Berhormat Timbalan Menteri.
