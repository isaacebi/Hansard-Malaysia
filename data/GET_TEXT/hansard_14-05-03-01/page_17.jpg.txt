DR. 3.10.2022 12

tekankan dalam melaksanakan program membasmi miskin tegar ini ialah pendekatan whole
nation, melibatkan semua pihak. Kerajaan Pusat, kerajaan negeri, badan-badan amal,
syarikat-syarikat dan setakat ini projek rintis di 80 lokaliti telah berjalan. Ada sedikit sebanyak
isu tetapi berjalan dengan baik, Insya-Allah dan apabila dilaksanakan fasa kedua untuk
menangani isu miskin tegar, termasuklah untuk menangani isu makanan tadi. Umpamanya
di Koridor Utara, ada Program Kasih Ibu, RM250 sebulan diberikan kad yang membolehkan
mereka yang layak untuk membeli barangan makanan kepada yang dibekalkan melalui
bantuan oleh kerajaan.

Ini antara langkah-langkah yang diambil oleh kerajaan dan kita akan teruskan
langkah-langkah ini bagi memastikan bahawa Keluarga Malaysia akan dapat dipertahankan
daripada segi kedudukan ekonomi. Kita tahu mencabar dan tahun depan kita pasti lebih
mencabar lagi, maka Bajet 2023 akan address dengan izin, akan menangani beberapa
cabaran yang kita hadapi sekarang dan juga tahun depan. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Menteri. Yang Berhormat
Jempol, silakan.

Datuk Seri Haji Mohd Salim Sharif [Jempol]: Terima kasih Tuan Yang di-Pertua.
Status sebuah negara berpendapatan tinggi sudah tentulah dibayangi dengan perolehan
pendapatan isi rumah yang hampir sama. Sejak sekian lama pihak kerajaan telah melakukan
pelbagai perancangan dan tindakan intervensi bagi mengecilkan jurang pendapatan rakyat.
Walau bagaimanapun di Malaysia, dalam keadaan tersebut tidak benar-benar berlaku.
Contohnya minyak masak dapat subsidi paket. Di kampung, masih tak ada. Masih kurang
dan terputus.

Jadi soalan saya, apakah faktor yang telah menyumbang kepada keadaan yang
mana jurang pendapatan didapati semakin melebar daripada masa ke semasa dan di mana
kah silap? Apakah punca sebenarnya permasalahan ini terus berlanjutan hingga hari ini?
Mohon Yang Berhormat Menteri untuk menjawab. Terima kasih Tuan Yang di-Pertua.

Dato’ Sri Mustapa bin Mohamed: Tuan Yang di-Pertua, untuk mengukur
kesenjangan pendapatan ataupun income security ini banyaklah ukuran-ukuran. Bukan
sahaja berpaksikan kepada pendapatan tetapi juga akses kepada pendidikan, kepada
kesihatan, apa yang dipanggil multidimensional poverty index yang sekarang ini sedang cuba
kita laksanakan di Malaysia. Jadi untuk mengukur jurang ini, bukan sahaja pendapatan.
Pendapatan kita tahu ada Gini coefficient dan lain-lain dan sebenarnya Gini coefficient benar
kata Yang Berhormat Jempol tadi, ada bertambah sedikit.

Jadi, ada tanda-tanda bahawa jurang pendapatan melebar sedikit. Jurang ini ada
dua, satu jurang antara bandar dan luar bandar yang kita harap akan semakin mengecil
dalam Rancangan Malaysia Ke-12, jurang antara kaum, jurang dalam kaum itu juga ada
masalah. Jadi, isu ini isu yang semakin besar. Bukan sahaja di Malaysia, di Eropah, di
Amerika, isu terkini dalam lima tahun ini ialah jurang pendapatan yang lebih lebar antara

orang miskin dengan orang kaya. Kerajaan dalam Rancangan Malaysia Ke-12 telah
