DR. 3.10.2022 119

Saya difahamkan ada lebih 100 buah syarikat telah membida 20 projek yang
dirancang, dan saya tidak ada banyak pengalaman tentang ini. Namun, saya ingin berkongsi
pengalaman yang sedikit ketika sebelum pandemik COVID-19 di mana saya didatangi oleh
sebuah syarikat pelabur dari luar negara yang meminta bantuan untuk berurusan dengan
pihak Kerajaan Negeri Perlis dalam soal ladang solar ini. Jadi, saya tidak ada apa-apa
interest dalam ini. Cuma, mungkin latar belakang saya dalam bidang Sains Perhutanan, jadi
saya ada sedikit minat dalam isu alam sekitar.

Jadi, untuk makluman Dewan, titik terpanas di Semenanjung Malaysia ini terletak di
Chuping, iaitu sebuah tempat dalam kawasan Parlimen Padang Besar di negeri Perlis.
Sebahagian daripada lokasi ini pun telah ditentukan untuk pembukaan ladang solar.

Malangnya, setelah lebih 10 tahun, akta yang kita bahaskan ini berserta dengan Akta
TBB yang kita bahaskan sebelum ini, saya merasa hairan mengapa kita masih lagi tidak dapat
membuka sebuah ladang solar di sana. Bagi saya, ini boleh dijadikan satu ukuran tahap
keseriusan kita dalam memanfaatkan tenaga solar sebagai satu bentuk TBB iaitu sumber
tenaga lestari utama di negara kita.
=1800

Saya membaca berita kalau ikut dalam dari segi trend sebagai mana diterbitkan oleh
Boston Consulting Group, ada satu wave di rantau Asia Pasifik ini tentang renewable energy
dan amat malang kalau kita berlengah-lengah ataupun lambat dalam memanfaatkan potensi
pelaburan yang dijangkakan mencecah lebih daripada RM15 bilion.

Dalam aspek pembangunan tenaga lestari, saya melihat beberapa perkara dalam
pengalaman kecil saya. Pertama ialah sebab kita bercakap tentang pihak berkuasa — pertama
ialah tanah yang berada di bawah bidang kuasa negeri, bagi saya ini sudah tentu membentuk
birokrasi tertentu kerana semua syarikat yang mahu membida mana-mana projek ladang
solar yang besar, LSS ini memerlukan satu jaminan bahawa mereka mempunyai tanah yang
diperlukan untuk pelaksanaan dalam satu tempoh relatif sederhana iaitu antara kira-kira 20
hingga 25 tahun. Jadi saya ingat syarikat yang minta saya berurusan dengan kerajaan negeri
itu, dia berbincang tentang satu jaminan daripada kerajaan negeri sekiranya mereka menang
membida untuk projek LSS ini supaya kerajaan negeri memberikan kebenaran dari segi
penggunaan tanah.

Kedua, ini juga sekali gus memberi kesan ke dalam aspek sewa tanah. Bagi negeri
Perlis yang kecil kadar sewa yang ditawarkan mungkin lebih tinggi sedikit berbanding negeri
lain. Bagi syarikat yang membida, sudah tentulah keuntungan mereka akan menjadi lebih
kecil apabila kadar sewa tanah ini lebih tinggi.

Ketiga ialah tentang keupayaan kewangan iaitu ada dua aspek yang ingin saya
sentuh. Pertama dalam kes negeri Perlis jarak lokasi yang baik jauh daripada stesen elektrik
yang terhampir. Justeru kos untuk membekalkan TBB solar ke grid utama menjadi lebih tinggi.
Ini juga mungkin satu alasan kenapa projek MySuria tidak diteruskan. Saya difahamkan ada

tarik tali antara kerajaan negeri dan juga agensi persekutuan tentang siapa yang sepatutnya
