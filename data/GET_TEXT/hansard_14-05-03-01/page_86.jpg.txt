DR. 3.10.2022 81

yang saya harap Tuan Yang di-Pertua, Yang Berhormat Menteri boleh jawab dalam
penggulungan nanti. Terima kasih Tuan Yang di-Pertua.
Dato’ Ramli bin Dato’ Mohd Nor [Cameron Highlands]: Yang Berhormat Menteri,

ambil maklum. Selanjutnya, saya persilakan Yang Berhormat Sepang. Silakan.

3.44 ptg.

Tuan Mohamed Hanipa bin Maidin [Sepang]: Terima kasih kepada Tuan Yang di-
Pertua. Terima kasih. Tuan Yang di-Pertua, saya ingin juga mengambil bahagian ini.

Pertama Tuan Yang di-Pertua, saya mengatakan bahawa walaupun mungkin saya
ada sedikit kritikan kepada undang-undang ini tetapi pada dasarnya saya rasa undang-
undang CPC ini undang-undang yang terbaik. Oleh sebab itulah kita Tuan Yang di-Pertua
agak kritikal dengan undang-undang seperti SOSMA sebab kita rasa CPC adalah undang-
undang terbaik untuk memberi keadilan. Walaupun di sana mungkin ada kekurangan di sana
sini.

Tuan Yang di-Pertua, tadi saya sudah dengar sahabat saya daripada Yang
Berhormat Subang, daripada... [Ketawa] minta maaf Yang Berhormat Sungai Buloh, ada juga
dari Yang Berhormat Puchong. Kedua-dua ini peguam senior. Tuan Yang di-Pertua, kalau
kita hendak bercakap tentang soal keadilan semata-mata Tuan Yang di-Pertua, memang
saya rasa seksyen 98A ini juga boleh kita pertikaikan. Ini kerana Tuan Yang di-Pertua, hanya
kerana seorang itu dituduh dan juga disiasat, dia belum lagi dikatakan bersalah.

Maknanya dia hanya dianggap tidak bersalah berdasarkan prinsip presumption of
innocent. Akan tetapi oleh sebab nature kesalahan ini iaitu kesalahan yang kita kata sexual
related case, maka sebab itulah saya rasa kerajaan merasakan bahawa perlunya undang-
undang ini kita mungkin modify sedikit sehingga kita mungkin compromise dengan izin,
prinsip-prinsip seperti presumption of innocence dan sebagainya.

Malahan Tuan Yang di-Pertua, mana-mana permohonan kalau berbentuk ex parte
Tuan Yang di-Pertua, dia adalah drastik adalah satu draconian juga in nature sebab kita
hanya memberi satu pihak sahaja mendengar sebab undang-undang ini pada dasarnya kita
mesti bagi kedua-dua pihak hak untuk didengar. Akan tetapi saya kata nature kesalahan ini
menyebabkan undang-undang ini it’s moulded in such a way dengan izin, untuk memastikan
supaya penguatkuasaan undang-undang ini dapat dilakukan dengan efisien.

Tuan Yang di-Pertua. Saya merasakan Tuan Yang di-Pertua, kalau kita mungkin
hendak lebih baik undang-undang ini, kalau kita cakap tentang soal dua-dua keadilan ini,
mungkin kita boleh ambil roh undang-undang injunksi di mana sesuatu permohonan yang
berbentuk ex parte itu dia ada life span. Dalam masa 14 hari, kamu mesti mohon untuk inter
parte untuk memastikan permohonan itu boleh dilanjutkan setelah kedua-dua pihak dengar.
Seperti mana kata Yang Berhormat Puchong bahawa kita tidak boleh buang hak seseorang
itu untuk set aside sama ada ia buat atau tidak, itu hal lain.

Akan tetapi bagi saya Tuan Yang di-Pertua, permohonan di bawah seksyen 98A(3)

ini mungkin seolah-olah tuan majistret ataupun pihak hakim itu dia hanya ada kuasa sama
