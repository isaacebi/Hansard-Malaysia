DR. 3.10.2022 22

dikemukakan kepada agensi pusat seperti Unit Perancangan Ekonomi, Jabatan Perdana
Menteri dan Kementerian Kewangan untuk kelulusan perolehan.

Perkara ini merupakan salah satu usaha untuk mencegah dan mengelak sebarang
unsur penyelewengan. Selain daripada itu, Kementerian Pertahanan juga merancang untuk
menubuhkan Jawatankuasa Pelaburan Pertahanan sebagaimana yang disyorkan di dalam
Kertas Putih Pertahanan.

Jawatankuasa ini insya-Allah akan berfungsi untuk menetapkan dasar dan membuat
keputusan berkaitan perolehan aset khususnya bagi aset strategik yang bernilai tinggi yang
memerlukan keputusan dibuat secara kolektif selain daripada mengambil kira keperluan dan
kehendak pihak Angkatan Tentera Malaysia sendiri.

Platform di peringkat tertinggi ini akan dapat membantu meningkatkan tahap
kesiagaan ATM daripada segi aset dan juga kelengkapan. Terima kasih Yang Berhormat
Pasir Mas.

Tuan Ahmad Fadhli bin Shaari [Pasir Mas]: Terima kasih Yang Berhormat
Timbalan Menteri atas jawapan tadi dan saya menyambut baik jawapan yang diberikan tadi
bahawa setiap perolehan aset haruslah ditentukan oleh end user itu sendiri. Itu satu
perkembangan yang baik tetapi sayangnya ia tidak berlaku dalam perolehan LCS di mana
TLDM sebagai end user, pandangan mereka telah diketepikan dan mengambi kira
pandangan kontraktor. Tidak apalah, kerana itu telah berlalu dan telah disebut dalam laporan
detail di dalam PAC. Kita minta kerajaan mengambil tindakan yang selanjutnya selepas
daripada ini.

Akan tetapi ia telah menjejaskan perancangan daripada TLDM dan kita melihat
semalam, BERNAMA melaporkan wawancara dengan TLDM dan menyebut bahawa
kelewatan LCS ini menjejaskan perancangan TLDM.

Soalan saya Yang Berhormat Timbalan Menteri, bahawa dalam permasalahan detail
design projek LCS ini, sampai sekarang kita dimaklumkan bahawa detail design ini masih
belum lagi siap. Jadi adakah masalah ini akan melewatkan lagi penyiapan kapal LCS yang
pertama sekurang-kurangnya.

Apa jaminan daripada kerajaan untuk menyiapkan LCS-1 dalam tempoh dua tahun
seperti yang telah diberikan jaminan oleh Yang Berhormat Menteri Kanan Pertahanan baru-
baru ini? Terima kasih.

Tuan Karupaiya a/l Mutusami [Padang Serai]: [Bangun]

Dato’ Sri Ikmal Hisham bin Abdul Aziz: Terima kasih atas soalan tambahan oleh
Yang Berhormat Pasir Mas, seorang Ahli PAC, yang menyentuh mengenai cabaran yang
pembinaan kapal LCS terutama mengenai detail design dan jangka waktu penyerahan kapal
pertama oleh kontraktor yang dilantik.

Bagi menjawab soalan Yang Berhormat Pasir Mas dan untuk makluman Ahli Dewan,
fokus Kementerian Pertahanan pada masa ini adalah untuk memastikan Syarikat Boustead

Naval Shipyard Sendirian Berhad dapat menyelesaikan design detail untuk dimuktamadkan
