DR. 3.10.2022 8

termiskin iaitu Sabah, Sarawak, Kelantan, Terengganu, Kedah dan Perlis dan komitmen ini
dalam RMKe-12 insya-Allah kita akan penuhi untuk tahun-tahun seterusnya.

Itu berkaitan infrastruktur, dan yang kedua berkaitan dengan penjimatan. Memang
pada bulan Ogos, September yang lalu dikeluarkan- sudah lama sudah Julai yang lalu
dikeluarkan pekeliling daripada Kementerian Kewangan langkah-langkah penjimatan
termasuklah khususnya penjimatan perbelanjaan mengurus. Ini penting kita jimatkan
perbelanjaan mengurus pada masa yang sama kita tekankan belanja yang berhemah.

Mengenai pembangunan- kita sedia maklum walaupun peruntukan sebelum ini
adalah kritikal RM64 atau RM65 bilion tetapi terkini untuk tahun 2022 lebih tinggi daripada
yang diperuntukkan. Jadi yang detilnya kita akan dengar dengan lebih terperinci
pembentangan Belanjawan Yang Berhormat Menteri Kewangan.

Berkaitan dengan pasukan keselamatan yang beruniform perkara ini sedang
ditangani oleh Yang Berhormat Menteri Kanan Pertahanan. Terima kasih, Tuan Yang di-
Pertua.

Tuan Yang di-Pertua: Yang Berhormat Langkawi, silakan.

Tun Dr. Mahathir bin Mohamad [Langkawi]: Tuan Yang di-Pertua, sejak Bajet
untuk 2022 diluluskan oleh Dewan ini, nilai mata wang sudah jatuh dengan teruk. Apakah
kesannya terhadap Bajet terutama berkenaan dengan apa yang perlu dibayar oleh kerajaan
dalam Dolar Amerika, dan adakah ini akan menyebabkan defisit bertambah dalam Bajet yang
diperkenalkan.

Tuan Yang di-Pertua: Terima kasih, Yang Berhormat. Dipersilakan.

Dato’ Sri Mustapa bin Mohamed: Terima kasih, Tuan Yang di-Pertua. Terima
kasih, Yang Berhormat Langkawi.

Pertama, kita sedia maklum bahawa nilai mata wang ini ditentukan oleh pasaran
melainkan negara-negara yang menetapkan kadar- pada kadar tertentu. Jadi turun naik itu
biasa. Apa yang penting yang perlu kita tekankan bahawa ini berikutan daripada dasar
monetari yang agresif oleh Fed. Reserve, Bank Pusat Amerika Syarikat yang telah
menyebabkan kenaikan 3 peratus, ataupun 300 resist. point kadar faedah, di Amerika
Syarikat yang telah menyebabkan penurunan beberapa mata wang termasuklah Yen Jepun
— 20 peratus; Pound Sterling — 20 peratus; Ringgit kekal 10 peratus. Jadi prestasi Ringgit
Malaysia tidaklah seteruk beberapa currency itu. Itu yang pertama.

Kedua, kesan- kalau Yang Berhormat Langkawi tanya tentang kesan kepada
bayaran kerajaan? Hutang langsung Kerajaan Pusat tidak sampai 5 peratus pun dalam Dolar
Amerika. Kebanyakan hutang Kerajaan Pusat adalah dalam Ringgit Malaysia. Jadi kalau
hutang langsung Kerajaan Pusat kesannya kecil sekali. Manakala yang lain-lainnya mungkin
swasta iaitu setengahnya ada hutang luar negara.

Akan tetapi mengikut pandangan Bank Negara, kedudukan kecairan bank-bank kita
adalah baik. Liputan ataupun coverage reserved kita yang sekarang ini kira-kira 106 bilion

Dolar Amerika Syarikat, melebihi short-term debt, dengan izin.
