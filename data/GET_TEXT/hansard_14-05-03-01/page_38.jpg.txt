DR. 3.10.2022 33

Timbalan Menteri Perdagangan Antarabangsa dan Industri [Datuk Lim Ban
Hong]: Terima kasih Tuan Yang di-Pertua. Isu Trade protectionism bukanlah satu perkara
baharu, tetapi telah banyak diperkatakan dan semakin runcing akhir-akhir ini berikutan
penularan wabak COVID-19 dan disusuli dengan konflik antara Rusia dan Ukraine.

Untuk memastikan bekalan makanan yang mencukupi, dan pemulihan ekonomi
dapat berjalan lancar, di samping untuk menangani ketegangan perdagangan antara negara,
inisiatif-inisiatif berikut telah diambil untuk mengurangkan impak trade protectionism.

Pertama, mempelbagaikan sumber bahan mentah dan makanan dari pelbagai
negara alternatif bagi memastikan bekalan domestik mencukupi dan harga berada di tahap
mampu milik.

Kedua, Malaysia konsisten dalam membangkit isu trade protectionism ini dalam
mesyuarat atau persidangan antarabangsa di semua peringkat, termasuk mesyuarat dua
hala, mesyuarat serantau seperti ASEAN dan juga APEC, dan juga di peringkat pelbagai hala
iaitu Pertubuhan Perdagangan Sedunia (WTO) bagi memastikan amalan ini tidak
dilaksanakan dalam perdagangan antarabangsa.

Semasa persidangan Menteri WTO yang Kedua belas yang diadakan pada bulan Jun
yang lalu, Malaysia telah menyeru supaya WTO selaku institusi antarabangsa yang
mengawal selia sistem perdagangan pelbagai hala, agar bertindak segera bagi memastikan
kestabilan, keselamatan dan kebolehramalan perdagangan antarabangsa dalam menangani
krisis semasa terutamanya trade protectionism.

Malaysia telah menekankan bahawa usaha-usaha perlu dipertingkatkan untuk
menyelaras prosedur perdagangan, dan mempercepatkan kelulusan untuk barangan
keperluan yang penting dan mudah rosak, seperti makanan dan ubat-ubatan khususnya
dalam menangani krisis kesihatan awam, dan juga makanan yang dihadapi pada masa ini
selaras dengan kewajipan yang ditetapkan di bawah perjanjian fasilitasi perdagangan WTO.
01140

Di peringkat ASEAN pula, Mesyuarat Menteri-menteri Ekonomi ASEAN Ke-54 baru-
baru ini telah bersetuju untuk mengukuhkan lagi komitmen supaya tiada larangan atau
sekatan eksport yang tidak konsisten dengan peraturan-peraturan WTO, Perjanjian
Perdagangan Barangan ASEAN (ATIGA) dan Memorandum of Understanding on The
Implementation of The Non-Tariff Measure On Essential Goods Under The Hanoi Plan of
Action. Tuan Yang di-Pertua, dalam kerjasama ekonomi di rantau Asia Pasifik, Malaysia
bersama dengan rakan-rakan APEC juga giat berusaha untuk memastikan rantaian bekalan
di rantau ini tidak terganggu. Sebagai contoh, semasa pandemik ekonomi-ekonomi Asia
Pasifik telah bermuafakat dalam memastikan bekalan vaksin, ubat-ubatan dan barangan
keperluan tidak terputus.

Tuan Yang di-Pertua, inisiatif ketiga iaitu melalui Perjanjian Perdagangan Bebas,
Malaysia turut menekankan aspirasi perdagangan bebas dan adil bagi memajukan lagi usaha
liberalisasi perdagangan untuk mempercepatkan lagi proses integrasi ekonomi global, sekali

gus menentang trade protectionism. Keempat, Malaysia turut mengambil langkah proaktif
