DR. 3.10.2022 49

vii) Jabatan Kebajikan Masyarakat;
viii) | Jabatan Penjara Malaysia;

ix) Pejabat Ketua Pendaftar Mahkamah Persekutuan;

(

(

(

(x) Majlis Peguam Malaysia;

(xi) Ahli akademik daripada UiTM;

(xii) Women’s Aid Organization; dan

(xiii) | Lembaga Kaunselor Malaysia.

Dalam menyediakan penyediaan dasar dan undang-undang antimenghendap ini,
aspek-aspek penting yang diberi perhatian adalah seperti penentuan parameter yang khusus
berhubung dengan elemen yang dicadangkan bagi peruntukan kesalahan mengganggu dan
menghendap yang telah diformulasikan berdasarkan faktor-faktor seperti kesesuaian dan
senario sebenar di negara kita ini.

Ini bagi memastikan undang-undang berkenaan dibentuk mengikut acuan Malaysia
bagi mengelakkan sebarang permasalahan atau komplikasi sekiranya ia dilaksanakan kelak.
Selain itu, aspek siasatan, pendakwaan, pembuktian dan hukuman serta perlindungan
kepada mangsa perlakuan mengganggu dan menghendap turut juga diteliti.

Tuan Yang di-Pertua, rang undang-undang ini bertujuan untuk meminda Kanun
Keseksaan [Akta 574]. Tujuan pindaan ini adalah untuk memasukkan kesalahan baharu
menghendap ke dalam Akta 574 seperti berikut;

Fasal 1 mengandungi tajuk ringkas dan bertujuan untuk memberi Menteri kuasa
untuk menetapkan tarikh permulaan kuat kuasa akta yang dicadangkan.

Fasal 2 bertujuan memasukkan seksyen baharu 507A dalam Akta 574 untuk
mengadakan peruntukan bagi kesalahan menghendap dan mengadakan peruntukan
hukuman bagi kesalahan menghendap.

Untuk makluman Dewan yang mulia ini, rasional bagi meminda Kanun Keseksaan
untuk menjadikan perlakuan menghendap sebagai satu kesalahan jenayah adalah seperti
berikut;

Perlakuan mengganggu dan menghendap boleh menimbulkan perasaan takut dan
bimbang kepada mangsa. Perlakuan ini boleh mencapai ke tahap di mana mangsa boleh
dicederakan dan sehingga ada yang menyebabkan kematian.

Selain itu, perlakuan ini turut memberikan implikasi serius terhadap kesihatan mental
mangsa akibat diganggu dan dihendap bagi jangka masa yang lama. Hasil tinjauan, dengan
izin Understanding Malaysian’s Experiences of Stalking oleh sebuah syarikat penyelidikan
iaitu dengan kerjasama NGO WAO mendapati senario perlakuan mengganggu dan
menghendap di Malaysia adalah meluas, di mana 36 peratus rakyat Malaysia pernah
dihendap dan juga merasa ketakutan, 12 peratus mendapat ancaman dan sebanyak 17
peratus telah pun mendapat kecederaan.

Hasil tinjauan ini juga mendapati perlakuan mengganggu dan menghendap
memberikan kesan negatif kepada kehidupan seharian rakyat Malaysia daripada segi aktiviti

ekonomi, sosial, rekreasi dan hal ehwal penjagaan kanak-kanak. Manakala, sebanyak 69
