DR. 3.10.2022 7

kementerian dan jabatan perlu menubuhkan MyMudah. Tujuannya ialah untuk mendengar
isu-isu swasta dan menangani secepat mungkin. Ini berlarutan enam bulan, isu pekerja
asing. Betullah kata Yang Berhormat Pasir Salak, berpuluh bilion industri kelapa sawit sahaja
dianggarkan RM20 bilion. Terima kasih Yang Berhormat.

Kita menaruh keyakinan bahawa Yang Berhormat Menteri Sumber Manusia, Yang
Berhormat Menteri Dalam Negeri dan pihak-pihak Menteri Dalam Negeri dan pihak
berkenaan, termasuklah Jabatan Tenaga Kerja, imigresen akan menangani perkara ini
supaya kita tidak perlu hendak bincang setiap minggu hal yang penting ini. Terima kasih Yang
Berhormat Pasir Salak.

#1020

Tuan Yang di-Pertua: Terima kasih, Yang Berhormat Ketua Pembangkang,
dipersilakan.

Dato’ Seri Anwar bin Ibrahim [Port Dickson]: Soalan nombor dua.

Tuan Haji Ahmad bin Hassan [Papar]: Papar, Papar.

Datuk Dr. Shahruddin bin Md Salleh [Sri Gading]: Sri Gading.

Tuan Yang di-Pertua: Maaf, maaf. Saya ingatkan Yang Berhormat hendak tanya
soalan tambahan kedua tadi. Bukan. Maaf.

Sila Yang Berhormat Papar, silakan.

Tuan Haji Ahmad bin Hassan [Papar]: Terima kasih, Tuan Yang di-Pertua. Dengan
kebanyakan badan antarabangsa dan pakar menjangkakan tahun hadapan akan berlaku
krisis ekonomi global dan dengan peruntukan yang terhad serta terbatas dalam memastikan
fiskal kerajaan yang sihat, soalan tambahan saya adalah, adakan kerajaan akan meneruskan
dasar penjimatan pada tahun hadapan, dan akan meluaskan dasar tersebut kepada
perbelanjaan yang melibatkan anggota-anggota Kabinet dan kakitangannya.

Bagaimana pula dengan kebajikan-kebajikan anggota beruniform yang telah bersara
dan yang masih lagi dalam perkhidmatan di mana gaji dan elaun mereka ini tidak dapat
menampung kenaikan sara hidup.

Terakhir soalan saya ialah, tentang langkah kerajaan dalam menentukan keutamaan
antara pembangunan infrastruktur asas wilayah yang jauh ketinggalan seperti Sabah dan
Sarawak, dengan projek-projek mega yang ada di Semenanjung. Terima kasih.

Tuan Yang di-Pertua: Terima kasih, Yang Berhormat.

Dato’ Sri Mustapa bin Mohamed: Terima kasih, Yang Berhormat. Soalan tersebut-
yang pertama saya jawab yang akhir dahulu berkaitan dengan Sabah dan Sarawak,
infrastruktur. Ini sedang ditangani oleh kerajaan melalui Majlis Khas (MA63) ada empat buah
Jawatankuasa di bawahnya termasuklah Jawatankuasa Sosioekonomi yang saya
mempengerusikannya dan kita memang akur dan faham betapa lebarnya jurang infrastruktur
antara Semenanjung dengan Sabah dan Sarawak.

Oleh itu dalam RMKe-12 telah pun ditetapkan bahawa sekurang-kurangnya 50

peratus daripada peruntukan pembangunan asas akan disediakan kepada enam buah negeri
