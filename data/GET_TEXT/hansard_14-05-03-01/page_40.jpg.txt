DR. 3.10.2022 35

Malaysia tidak lari daripada amalan perdagangan bebas yang diamalkan selama ini kerana
kita juga merupakan negara anggota, contohnya kepada Perjanjian RCEP yang berkuat
kuasa pada 18 Mac. Berkenaan dengan beberapa perkara yang dibangkitkan oleh Yang
Berhormat Semporna, saya fikir yang dilakukan itu mungkin apabila kita menghadapi krisis
pandemik ataupun sesetengah krisis. la bukan merupakan amalan dan hala tuju kerajaan
kerana kita masih berpegang teguh kepada perdagangan bebas.

Yang Berhormat Semporna, sekiranya kita lihat jumlah perdagangan Malaysia dari
bulan Januari hingga 8, eksport kita mencecah RM1 trilion. Itu merupakan masa tersingkat
kita dapat mencecah nilai eksport kita RM1 trilion dan jumlah perdagangan kita juga telah
mencapai melepasi RM1.8 bilion. Ini menunjukkan perdagangan bebas yang diamalkan oleh
negara kita ini membolehkan barangan, produk dan juga perkhidmatan negara kita sama ada
untuk import dan eksport. Begitu juga perdagangan bebas yang diamalkan oleh negara kita,
juga memberi keyakinan kepada pelabur-pelabur asing. Tahun ini untuk enam bulan yang
depan, kita telah meluluskan jumlah pelaburan RM123.3 bilion. Sekiranya kita tidak
mengamalkan perdagangan bebas, saya yakin dan percaya perdagangan negara kita tidak
akan berkembang kepada tahap yang ada pada hari ini dan pelabur-pelabur asing juga tidak
akan masuk ke negara kita.

Jadi, saya fikir berkenaan dengan sesetengah pendekatan yang telah diambil untuk
pengawalan inflasi ini, Yang Berhormat boleh rujuk kepada Kementerian KPDNHEP
mahupun Kementerian Pertanian berkenaan dengan pendekatan yang dijalankan dan juga
objektif yang hendak dicapai. Terima kasih Tuan Yang di-Pertua.

Tuan Yang di-Pertua: Soalan terakhir untuk hari ini. Silakan Yang Berhormat Kuala
Nerus.

Dato’ Dr. Mohd Khairuddin bin Aman Razali [Kuala Nerus]: Isu_ trade
protectionism ini tidak dapat kita pisahkan dengan isu technical various, khususnya dalam
kita bincang isu food security bagi negara kita. Jadi, sejauh mana kerajaan memberi
kemudahan untuk supaya segala isu berkaitan dengan food security kita tetap dapat
dilaksanakan dengan baik dan akhirnya, memberi kesan kepada kos sara hidup rakyat ini?
Terima kasih.

Datuk Lim Ban Hong: Tuan Yang di-Pertua, berkenaan dengan food security, saya
fikir banyak program telah diadakan oleh Kementerian Pertanian dan Industri Asas Tani
(MAFI) dan pelbagai program yang juga sedang dilaksanakan ini adalah untuk menjamin food
security. Saya fikir boleh rujuk kepada usaha yang dilakukan oleh Kementerian Pertanian.
Bagi di peringkat MITI, kita sentiasa menggalakkan industri dan juga syarikat-syarikat
tempatan untuk mempelbagaikan sumber eksport dan import agar kepelbagaian ini dapat
menjamin kelestarian, kemapanan dan juga supply chain bekalan makanan ataupun bekalan
bahan mentah ataupun sumber yang berterusan.

Akan tetapi kalau spesifik berkenaan dengan food security ini, saya fikir ia perlu
ditujukan kepada Kementerian Pertanian memandangkan banyak usaha yang telah dilakukan

untuk menuju ke hala tuju tersebut. Terima kasih.
