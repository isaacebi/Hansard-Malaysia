DR. 3.10.2022 124

apabila berlakunya pengambilalihan kerana di Sabah nanti dia ada akan ada undang-undang
dia sendiri.

Jadi dia tidak boleh ada suatu undang-undang di peringkat pusat, kuat kuasa di sana
dan di Sabah juga tidak boleh, sebagaimana di Sarawak. Apabila di Sarawak di ambil alih
urusan perbekalan elektrik termasuk TBB di Sarawak, dia ada ordinan di Sarawak. Di Sabah
ini dia akan ada enakmen. Jadi kita kena gantung ini barulah dia boleh wujudkan enakmen di
sana termasuklah yang saya sebutkan tadi, Unit Tenaga Sabah. Unit Tenaga Sabah ini
macam SEDA Sabah lah. SEDA di Malaysia ini SEDA. Unit Tenaga Sabah ini adalah SEDA
Sabah, begitu.

Okey, Yang Berhormat Padang Serai juga menyoal apakah pencapaian TBB ekoran
pelaksanaan dasar-dasar TBB. Sebagaimana disebutkan bahawa pelaksanaan TBB sejak
tahun 2010 telah membuahkan banyak hasil. Antaranya wujudnya kerangka regulation yang
membolehkan pelaksanaan mekanisme FiT sebagaimana disebut tadi di bawah Akta 723.
Wujudnya kerangka institusi penubuhan SEDA di bawah Akta 726 dan kapasiti TBB telah
meningkat daripada lima peratus sahaja pada tahun 2010 kepada 23 peratus pada tahun ini.
Maknanya dalam masa 12 tahun , telah naik 13 peratus.

Jadi ini satu perkembangan yang baik dan juga pelaksanaan TBB Yang Berhormat
Padang Serai telah mewujudkan tidak kurang daripada pelaburan berjumlah RM50 bilion dan
juga telah memberi peluang pekerjaan sebanyak lebih daripada 12,000 pekerjaan pada
setiap masa. Jadi itulah pembangunan yang telah diberikan kepada Dasar Pembangunan
TBB ini.

Dengan kata-kata itu Tuan Yang di-Pertua, itulah penggulungan bagi pihak saya dan
saya ucapkan terima kasih sekali lagi. Terima kasih.

Tuan Yang di-Pertua: Terima kasih Yang Berhormat Menteri. Ahli-ahli Yang
Berhormat, sekarang saya kemukakan masalah kepada Majlis bagi diputuskan. Masalahnya
rang undang-undang ini dibaca kali kedua sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]

[Tuan Yang di-Pertua mempengerusikan Jawatankuasa]

[Fasal-fasal dikemukakan kepada Jawatankuasa]

[Fasal-fasal 1 hingga 2 diperintahkan jadi sebahagian daripada rang undang-
undang]

[Rang undang-undang dimaklumkan kepada Majlis sekarang]

[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali ketiga,
disokong oleh Timbalan Menteri Tenaga dan Sumber Asli (Datuk Ali anak Biju) dan
diluluskan]
