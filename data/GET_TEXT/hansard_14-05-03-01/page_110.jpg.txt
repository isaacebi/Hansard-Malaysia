DR. 3.10.2022 105

Baharu dan pindaan RUU yang selepas ini juga saya rasa sangat terkait dengan tenaga boleh
baharu.

Saya cuma ingin menyentuh soal dasar. Suka tidak suka negara kita sangat
bergantung kepada petroleum dan kita sedia maklum bahawa petroleum ini adalah sumber
yang tidak boleh diperbaharui dan terdapat kajian telah meramalkan, jika kita terus berterusan
menggunakan sumber ini, kita akan habis dalam tempoh satu abad lagi.

Tidak kurang juga kebimbangan kita faktor ini juga kerosakan persekitaran daripada
pembebasan bahan pencemar. Jadi pelaksanaan tenaga lebih baharu ini sebenarnya akan
memberikan manfaat kelangsungan sumber bahan mentah sebaliknya turut mesra alam dan
sewajarnya isu ini harus kita ketengahkan, penggunaan TBB.

Tuan Yang di-Pertua, saya ingin juga merujuk kepada Laporan Tahunan
Suruhanjaya Tenaga, yang mana sebanyak 24.63 juta tan metrik arang batu untuk kegunaan
sisa-sisa dan kuasa arang batu di Semenanjung diimport dari luar negara dan Indonesia
merupakan pembekal tertinggi dengan bekalan sebanyak 54 peratus, diikuti oleh Australia
sebanyak 30 peratus, Rusia sebanyak sembilan peratus dan Afrika Selatan sebanyak lima
peratus.

01710

Berdasarkan kajian terkini ke atas kadar penggunaan tenaga menyatakan, dunia
akan mengalami kerajaan krisis kekurangan tenaga bagi sumber gas asli dalam tempoh 60
tahun. Jangka hayat arang batu pula hanya mampu bertahan selama 130 tahun dari
sekarang. Jadi, sebab itulah saya Tuan Yang di-Pertua, apabila bercakap berkenaan
pembangunan lestari ini, saya yakin harus ada sumber tenaga alternatif yang perlu
diusahakan daripada sumber yang boleh diperbaharui dan mesra alam selain daripada solar.
Sebagai contoh saya ada membaca artikel Profesor Datuk Omar Yaakob iaitu Felo Penyelidik
Pusat Teknologi Marin UTM. Beliau ada menyatakan bahawa keluasan laut Malaysia ini
adalah seluas 614.159 kilometer persegi iaitu hampir dua kali ganda daratannya. Manakala,
ukuran Zon Ekonomi Eksklusif (EEZ) adalah 453.186 kilometer persegi.

Jadi, lautan ini mempunyai takungan tenaga yang boleh diperbaharui yang sangat
besar dan luas. Sekiranya kita boleh eksploitasi secara strategik yang mampu menyumbang
untuk memenuhi permintaan negara sumber tenaga kita yang semakin meningkat. Potensi
lautan sebagai sumber tenaga alternatif ini sangat besar kerana sistem tenaga lautan ini

boleh dibangunkan berdasarkan:

(i) konsep perbezaan suhu;
ii) julat pasang surut;
iii) harus pasang surut;

(
(
(iv) ombak laut; dan
(v) kecerunan kemasinan.

Maka, saya mengharapkan kementerian - sebarang aktiviti penyelidikan dan
pembangunan R&D dalam bidang ini yang rata-rata dipelopori oleh negara-negara maju

seperti Eropah, Amerika Utara, Asia Utara dan Australia. Harus kita kementerian memberikan
