DR. 3.10.2022 75

stalking ini sebenarnya boleh mendatangkan kemudaratan, terutamanya sekali kepada
golongan wanita.

Jadi, saya ucapkan tahniah. Cuma saya hendak bertanya, di dalam Rang Undang-
undang Kanun Tatacara Jenayah ini iaitu kalau kita lihat kepada 98A(3). 98 ini adalah power
to issue protection order in cases of stalking, dengan izin, saya cakap dalam bahasa Inggeris.
98A(3) menyatakan iaitu a person against whom the protection order is made, may apply to
set aside the protection order.

Saya agak berasa kurang comfortable dengan adanya subseksyen ini iaitu a person
against whom the protection order is made, may apply to set aside the protection order. Tadi
kita menyatakan bahawa kita hendak memberikan perlindungan sepenuhnya kepada
mangsa. Kalau itu yang dimaksudkan, saya rasa subseksyen (3) ini tidak memberikan-
dengan wujudnya ia, tidak memberikan perlindungan yang sepenuhnya kepada mangsa.

Saya tidak tahu atas alasan apa, mungkin. Kalau dibuatkan permintaan to set aside,
apakah sebenarnya alasan yang boleh diberikan untuk membenarkan orang ini tidak
dikenakan protection order ini? Saya tidak faham sebenarnya. Why this subsection should be
here? Ini adalah sebab kalau kita hendak melindungi mangsa dan perkara ini sedang dalam
siasatan, maka sudah tentulah kalau kita membenarkan protection order ini to be set aside,
ini akan memberikan ruang kepada orang yang stalking itu, yang sedang disiasat, untuk dia
mengacau lagi mangsa ini.

Pada saya, mengikut apa yang saya fikir, kita tidak perlu mengadakan subseksyen
(3) ini. Kalau boleh, kita hapus terus. Ini adalah sebab dalam siasatan. Saya tidak faham
alasan apakah kita boleh set aside? Walhal, dia memang dok stalk kawan ini. Kalau dia— kita
set aside the order, maka dia boleh kacau. Jadi kepada saya, Tuan Yang di-Pertua, saya rasa
subsekyen ini tidak perlu diwujudkan. Kalau boleh, kita gugur teruslah kerana sepertimana
yang telah disebutkan oleh Yang Berhormat sebentar tadi, kita akan memberikan
perlindungan sepenuhnya kepada mangsa.

Saya tidak fikir dengan wujudnya subseksyen (3) ini, apa yang dihajatkan oleh kita
itu dapat dicapai. Ini adalah kerana sudah tentulah kalau kita boleh set aside the protection
order, maka orang yang stalking ini akan terus boleh melakukan lagi stalking dia terhadap
mangsa. Jadi, minta penjelasan daripada Yang Berhormat Timbalan Menteri, mengapa
perlunya adanya subseksyen (3) ini kalau kita sebenarnya mahu memberikan perlindungan
sepenuh kepada mangsa? Terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Padang Rengas. Memandangkan Yang Berhormat Sepang tidak ada. Yang

Berhormat Segambut.

3.26 ptg.
Puan Hannah Yeoh [Segambut]: Terima kasih Tuan Yang di-Pertua. Saya hendak
bahas juga dan cadangkan beberapa pindaan kepada Kanun Tatacara Jenayah. Pertama

adalah untuk panjangkan tempoh berkuat kuasa perintah perlindungan stalking. Perbuatan
