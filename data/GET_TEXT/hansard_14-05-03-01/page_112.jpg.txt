DR. 3.10.2022 107

Kedua, memanjangkan tempoh masa untuk kitar ataupun Green Investment Tax
Allowance ke tahun-tahun selepas tahun 2023. Halangan yang kedua yang perlu diatasi
adalah kewujudan kesedaran yang mencukupi dalam kalangan pengguna _ elektrik
terutamanya pemilik-pemilik rumah. Penggunaan FiT yang perlahan dalam kalangan pemilik
rumah kerana kurangnya kesedaran. Promosi sistem FiT perlulah lebih agresif. Kos tinggi
untuk perbelanjaan modal permulaan juga mempengaruhi keputusan pemilik rumah untuk
membelanjakan sejumlah besar bagi pemasangan sistem solar terutamanya bagi mereka
yang mempunyai nilai bil elektrik yang kecil. Jadi, saya ingin mencadangkan memberi tax
incentive bagi pemilik rumah yang menggunakan tenaga boleh baharu.

Tuan Yang di-Pertua, sistem tenaga solar mahal sebab komponen utamanya iaitu
panel solar, kesemuanya diimport. Kita tidak mempunyai teknologi ini. Akan tetapi, kita
mempunyai sumber cahaya matahari yang melimpah luah di mana ia memenuhi kondisi
utama yang diperlukan untuk kita membangunkan industri tenaga solar sendiri. Kita harus
melihat lebih daripada sekadar meningkatkan penggunaan tenaga boleh baharu dalam
negara. Industri tenaga solar merupakan sektor perniagaan multibillion. Hasil jualan eksport
tenaga elektrik antarabangsa daripada seluruh negara berjumlah USD 61.5 bilion pada tahun
2021.

Malaysia mampu menjadi negara pengeksport tenaga solar jika kita bekerjasama
dengan negara pengeluar tenaga solar bagi memanfaatkan sumber tenaga solar di negara
ini serta pasarannya di rantau ASEAN. Tidak mustahil untuk membina grid penghantaran
elektrik di rantau ASEAN dan tenaga solar dijana di Malaysia boleh dieksport melalui gred ke
negara-negara ASEAN yang pesat membangun dan keperluan elektrik yang dijangka akan
meningkat. Australia, China dan India semuanya mempunyai teknologi HBDC dan
kemampuan dan keupayaan untuk mereka membentuk dan membina sistem yang panjang
berkuasa untuk menghantar elektrik ke seluruh negara sejauh beribu-ribu kilometer. Semua
negara ini mempunyai niat mengeksploitasikan tenaga boleh baharu mereka untuk kegunaan
domestik dan juga eksport. Mereka adalah potensi rakan kongsi kita.

Tuan Yang di-Pertua, saya percaya inilah laluan yang harus kita rintas untuk negara
terus hidup dan mampu bertahan apabila 50 tahun yang mendatang ini kita akan kehabisan
petroleum dan gas. Sekian terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Wangsa Maju. Seterusnya, saya jemput Yang Berhormat Padang Serai. Lima

minit.

5.19 ptg.

Tuan Karupaiya a/l Mutusami [Padang Serai]: Terima kasih Tuan Yang di-Pertua.
Saya dengan rendah hati ingin membahas Rang Undang-undang Tenaga Boleh Baharu. Ada
beberapa isu yang ingin saya bangkitkan agar dapat perhatian Menteri mengenai tenaga

boleh baharu.
