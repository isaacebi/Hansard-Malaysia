DR. 3.10.2022 116

kuasa terhadap perkara-perkara berkaitan tenaga lestari. Ini termasuk fungsi dan kawal selia
bagi pelaksanaan mekanisme tarif galakan ataupun feed-in tariff (FiT) yang diperuntukkan di
bawah Akta 725 di Semenanjung Malaysia dan juga di Sabah. Namun demikian, seperti Akta
725, Akta 726 ini juga tidak mengandungi peruntukan yang membolehkan pemakaian akta ini
digantung di mana-mana bahagian di Malaysia. Oleh itu, pindaan ke atas akta ini adalah perlu
dilakukan bagi memasukkan peruntukan tersebut supaya proses dan urusan penyerahan
kuasa autonomi perbekalan elektrik kepada Kerajaan Negeri Sabah termasuk fungsi kawal
selia terhadap perkara-perkara berkaitan tenaga lestari, knususnya mekanisme FiT dapat
dilaksanakan.

Dengan wujudnya klausa penggantungan ini, Yang Berhormat Menteri boleh melalui
perintah yang disiarkan dalam warta, menggantung penggunaan Akta 726 agar kuasa kawal
selia pembangunan TBB, termasuk mekanisme FiT diambil alih oleh Kerajaan Negeri Sabah
iaitu melalui satu enakmen yang dibuat oleh Dewan Undangan Negeri Sabah.

01750

Kerajaan difahamkan bahawa Kerajaan Negeri Sabah telah pun menubuhkan apa
yang dinamakan Unit Tenaga Negeri Sabah di bawah Jabatan Ketua Menteri Sabah untuk
melaksanakan tugas-tugas perancangan dan kawal selia pembangunan TBB sekiranya
proses penyerahan kuasa perbekalan elektrik dilakukan. Ini adalah satu langkah proaktif
Kerajaan Negeri Sabah. Mereka mewujudkan Unit Tenaga Negeri Sabah.

Tuan Yang di-Pertua dan Ahli-ahli Dewan yang dihormati sekalian, sebagaimana
rang undang-undang sebelum ini, pindaan yang saya hendak cadangkan untuk Rang
Undang-undang Pihak Berkuasa Pembangunan Tenaga Lestari (Pindaan) 2022 ini atau Akta
726 ini juga adalah ringkas dan straightforward sahaja.

Pindaannya melibatkan dua fasal.

Fasal 1 mengandungi tajuk ringkas dan peruntukan tentang permulaan kuat kuasa
akta.

Manakala Fasal 2 bertujuan untuk meminda seksyen 1 Akta 726 dengan
memasukkan subseksyen baharu iaitu subseksyen (3) untuk memberikan Menteri kuasa
untuk menggantung kuat kuasa keseluruhan atau mana-mana peruntukan Akta 726 di mana-
mana bahagian di Malaysia, dalam konteks Kerajaan Negeri Sabah, untuk tujuan ini.

Pindaan-pindaan lain yang tidak saya nyatakan secara khusus di sini adalah
merupakan pindaan kecil bersifat editorial atau berbangkit, consequential in nature, dengan
izin.

Oleh sebab itu, Tuan Yang di-Pertua, kesimpulannya, saya yakin rang undang-
undang yang dikemukakan ini akan dapat memantapkan lagi tadbir urus akta ini serta
memastikan proses pemulangan kuasa perbekalan elektrik kepada Kerajaan Negeri Sabah
kelak berjalan dengan lancar terutamanya bagi perkara-perkara yang melibatkan
pelaksanaan kawal selia program TBB ini di negeri Sabah.

Tuan Yang di-Pertua, saya mohon mencadangkan. Terima kasih.
