DR. 3.10.2022 110

mencukufpi. Inilah merupakan asas kenapa kerajaan buat dasar tidak boleh kita eksport keluar
negara.

Apabila tidak cukup— kalau tidak mencukupi TBB dalam negara, ia tidak boleh
menarik pelabur-pelabur dari luar negara yang fokus kepada RE. Sebagai contohnya syarikat
dinamakan RE100 yang menggunakan 100 peratus tenaga boleh baharu. Mereka tidak
datang ke Malaysia ini kerana tidak cukupnya TBB ini. Dasar ini juga supaya negara kita tidak
rugi daripada segi kredit karbon. Kalau sekiranya kita menjual ataupun mengeksport TBB ini
kita tidak mendapat keuntungan daripada segi kredit karbon kerana kredit karbon ini akan
diperoleh kepada negara yang kita eksport. Kalau ke Singapura, Singapura lah yang dapat.

Ekoran daripada keputusan kerajaan tidak mengeksport TBB. Untuk makluman Ahli-
ahli Yang Berhormat negara kita telah mendapat banyak cadangan pelaburan dari pusat-
pusat data ataupun data center sebagai mana disebut oleh Yang Berhormat Jerlun tadi. Data
center mendapat banyak permintaan dibina di Malaysia walaupun syarikatnya terletak di
Singapura tetapi data center-nya terletak di Malaysia. Saya baru berjumpa dengan satu
pelabur yang akan membina data center di atas tanah sebuah syarikat GLC seluas 1,000
ekar di selatan negara ini.

Jadi, kita mendapat banyak cadangan pelaburan untuk pusat-pusat data ini. Mereka
ini inginkan TBB ini melabur di dalam negara kita ini sekali gus ia sudah tentulah mewujudkan
peluang-peluang pekerjaan kepada rakyat kita sendiri. Jadi, tindakan kita tidak mengeksport
TBB ini telah menyelamatkan daripada kita kehilangan lebih banyak lagi pelaburan yang
memerlukan TBB dalam negara kita ini.

Yang Berhormat Bakri juga membangkitkan mengenai Dasar Tenaga Negara
sebagaimana juga beberapa Yang Berhormat yang lain yang mengatakan sejauh mana
penglibatan KeTSA. Saya hendak menyebutkan bahawa Dasar Tenaga Negara (DTN) ini
hanya diurus selia sahaja oleh Jabatan Perdana Menteri iaitu Unit Perancang Ekonomi oleh
kerana Dasar Tenaga Negara (DTN) ini melibatkan banyak sekali kementerian-kementerian.
Selain daripada KeTSA, ada Kementerian Pengangkutan, Kementerian Alam Sekitar dan Air,
Kementerian Perusahaan dan Perdagangan Antarabangsa, MITI yang terlibat dengan EV
dan juga KeTSA sendiri dan beberapa kementerian yang lain.

Oleh sebab itulah kabinet memutuskan supaya Economic Planning Unit (EPU)
menjadi penyelaras sahaja kepada Dasar Tenaga Negara (DTN) ini, bukan mereka yang
mengendalikan. Akan tetapi tugasan-tugasan untuk menjayakan DTN ini diuruskan oleh
pelbagai kementerian termasuklah kementerian KeTSA yang menguruskan tenaga dan juga
MITI akan menguruskan mengenai electric vehicle (EV).

Yang Berhormat Bukit Bendera juga ingin menjelaskan kenapa apabila ditubuhkan
Majlis Tenaga Negara ini tidak disenaraikan keahliannya. Saya mohon izin untuk memberi
jawapan selepas ini sebab ia dikendalikan oleh EPU. Saya belum lagi mendapat siapa
ahlinya. Akan tetapi pada dasarnya oleh sebab Majlis Tenaga Negara ini dipengerusikan oleh
Yang Amat Berhormat Perdana Menteri, saya yakin dan percaya ia akan melibatkan

kerajaan-kerajaan negeri. Sebagaimana Yang Berhormat Jerlun sebut tadi, kita perlu ada
