DR. 3.10.2022 126

pandangan daripada MAIN ini telah diambil kira dalam penyediaan cadangan pindaan ini.
Selanjutnya, cadangan pindaan APTQ 1986 ini telah dibentangkan kepada Pre-Council Majlis
Raja-raja pada 23 Mei 2017. Penyimpan Mohon Besar Raja-raja melalui surat bertarikh 14
November 2017 yang telah memaklumkan perkenan Majlis Raja-raja ke atas cadangan
pindaan APTQ 1986. Setelah mendapat perkenan daripada Majlis Raja-raja, draf cadangan
pindaan APTQ 1986 telah dikemukakan kepada Jabatan Peguam Negara pada 25 Januari
2016 untuk semakan dan kelulusan sebelum dikemukakan kepada Jemaah Menteri untuk
pertimbangan.

Pada 1 September 2020, Yang Berhormat Menteri Dalam Negeri telah meneruskan
semula cadangan pindaan APTQ 1986 ini. Seterusnya pada 4 Januari 2021, Majlis Raja-raja
secara berutus telah mengambil maklum mengenai kedudukan semasa_ pelaksanaan
cadangan pindaan APTQ 1986 dan menyembah maklum kepada Majlis Raja-raja mengenai
kedudukan semasa pindaan APTQ 1986 semasa Mesyuarat Majlis Raja-raja Ke-257.
Sehubungan itu, Jemaah Menteri dalam mesyuaratnya pada 15 Jun 2022 telah bersetuju
supaya Rang Undang-undang Akta Pencetakan Teks Al-Qur’an (Pindaan) 2022
dibentangkan di Parlimen.

Secara umumnya, Rang Undang-undang Akta Pencetakan Teks Al-Qur’an (Pindaan)
2022 ini merangkumi perkara-perkara berikut;

(a) Demi menjaga kesucian Al-Quran, tidak dicemari dan disalah guna

oleh golongan yang tidak bertanggungjawab terutama daripada segi
penerbitan dan percetakan, jumlah penalti yang diperuntukkan dalam
APTQ 1986 dilihat tidak memadai lagi dan perlu dinaikkan bagi
memberikan pengajaran kepada seseorang yang melakukan
kesalahan di bawah akta ini, selaras dengan kesucian dan keagungan
Al-Quran;

(b) Untuk makluman, Al-Quran di dalam negara ini yang hendak diterbit,
dijual, diedar dan diimport dalam negara perlu melalui permohonan
kepada Kementerian Dalam Negeri. Setelah permohonan diterima,
pruf akhir teks Al-Quran akan disemak oleh Ahli Jawatankuasa
Penyemakan dan Penilaian Teks Al-Quran (Lajnah Tasheh Al-Quran
Kementerian Dalam Negeri). Setelah penilaian dan penyemakan
dilaksanakan, pruf akhir teks Al-Quran tersebut akan diluluskan
melalui Mesyuarat Pengawalan dan Pelesenan Pencetakan Al-Quran
(LPPPQ). Setelah disahkan oleh LPPPQ, maka pruf akhir teks Al-
Quran tersebut boleh dicetak dan diterbitkan serta boleh diedar di
dalam negara. Al-Quran yang telah diluluskan oleh LPPPQ, mestilah
mengandungi nombor perakuan dan pelekat hologram Kementerian
Dalam Negeri;

(c) Dari tahun 2018 sehingga Jun 2022, penguat kuasa Kementerian

Dalam Negeri telah melaksanakan sebanyak 119,619 pemeriksaan di
