DR. 3.10.2022 21

(ii) negeri; dan

(iii) Majlis Perbandaran.

Kadang-kadang masalahnya ialah koordinasi. Oleh sebab itu, kadang-kadang bila
highway diluluskan bangunan-bangunan pembangunan baharu juga naik. Kadang-kadang
pembangunan baharu, baru highway dibuat. Itu lebih mudah untuk kita rancang. Oleh sebab
itu, memang daripada segi dasar kalau highway dilaksanakan kalau berdekatan dengan
residential, ia mesti ada sound barrier mesti diletakkan. Itu memang daripada segi dasar
tetapi kalau pembangunan datang kemudian, memang tidak ada requirement.

Bukan tidak ada requirement tetapi kalau tidak dimasukkan sebab kos akan
menentukan kadar tol. Oleh sebab itu, kadang-kadang ia menjadi satu cabaran pada kita.
Akan tetapi apa yang disuarakan oleh Yang Berhormat Lembah Pantai, saya akan bincang
dengan pemaju highway tersebut sama ada boleh dipertimbangkan untuk dimasukkan sound
barrier sebagai CSR daripada pihak pemaju tersebut.

Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Pertanyaan jawab lisan seterusnya saya ingin menjemput Yang
Berhormat Tuan Ahmad Fadhli bin Shaari, Pasir Mas.

5. Tuan Ahmad Fadhli bin Shaari [Pasir Mas] minta Menteri Kanan Pertahanan
menyatakan sama ada kementerian telah melakukan pengemaskinian prosedur dalam
penganugerahan’ kontrak pembinaan kepada sesebuah_ syarikat yang akan
bertanggungjawab membina aset pertahanan negara yang bernilai tinggi lanjutan daripada
isu skandal kapal tempur pesisir (LCS).

Timbalan Menteri Pertahanan [Dato’ Sri Ikmal Hisham bin Abdul Aziz]: Bismillahi
Rahmani Rahim. Assalamualaikum warahmatullahi wabarakatuh, salam sejahtera. Terlebih
dahulu saya ingin mengucapkan terima kasih kepada Yang Berhormat Pasir Mas, orang
muda atas soalan yang dikemukakan sebentar tadi.

Bagi menjawab soalan tersebut, suka saya jelaskan di sini, Kementerian Pertahanan
sentiasa memastikan pematuhan peraturan kewangan semasa dikuatkuasakan sepenuhnya
dalam setiap peringkat dan proses perolehan. Prosedur operasi standard (SOP) Pengurusan
Perolehan Dalaman MINDEF, merupakan mekanisme tambahan yang diwujudkan untuk
mencegah dan mengelak sebarang unsur penyelewengan daripada berlaku.

Kementerian juga sentiasa melaksanakan kajian semula dan mengemas kini SOP
Pengurusan Perolehan Dalaman MINDEF supaya prosedur ini mematuhi dan merangkumi
semua dasar dan peraturan kewangan semasa yang berkuat kuasa.

Sebagai maklumat Yang Berhormat Pasir Mas dan semua Ahli Dewan yang mulia
ini, pihak kementerian juga menetapkan supaya setiap permohonan perolehan aset dan
kelengkapan yang baharu perlu diperakukan oleh pihak pengguna ataupun user sendiri iaitu
sama ada daripada Tentera Darat Malaysia, Tentera Laut Diraja Malaysia atau Tentera Udara

Diraja Malaysia terlebih dahulu sebelum proses perolehan dilaksanakan dan seterusnya
