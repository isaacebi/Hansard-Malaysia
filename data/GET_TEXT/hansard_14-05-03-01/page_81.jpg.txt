DR. 3.10.2022 76

stalking mungkin berterusan walaupun selepas penyiasatan ataupun penyabitan untuk
mengutamakan keselamatan mangsa. Mahkamah harus diberi budi bicara untuk
memanjangkan tempoh berkuat kuasa perintah perlindungan jika perlu. Saya cadangkan
untuk gunakan treshold yang sama seperti dalam Akta Keganasan Rumah Tangga 1994.

Kedua adalah untuk memastikan pindaan dibuat dengan menambah satu lagi
subseksyen (9) iaitu menyatakan pelanggaran perintah perlindungan adalah kesalahan boleh
tangkap. Cadangannya adalah dengan menambah perkataan contravention of the protection
order issued under subsection 1, shall be deemed to be a seizable offence.

Pindaan sedia ada menyatakan yang stalking adalah kesalahan boleh tangkap.
Untuk semangat yang sama, mengangkat semangat undang-undang ini, tujuan perintah
perlindungan adalah memberikan bantuan serta-merta kepada mangsa. Kesalahan
melanggar perintah perlindungan stalking juga harus dijadikan kesalahan boleh tangkap
supaya dalam senario di mana ada ancaman keselamatan kepada mangsa, pihak polis boleh
bertindak serta-merta.

Ketiga adalah untuk menyatakan kesalahan melanggar perintah perlindungan yang
berulang akan dikenakan hukuman yang lebih serius. Ini juga untuk memastikan keselamatan
mangsa, di mana pelaku tidak berhenti menghendap. Dengan adanya pindaan ini, pihak polis
boleh menghentikan aktiviti menghendap dengan lebih efektif. Contoh, boleh juga guna Akta
Keganasan Rumah Tangga 1994. Akhir sekali, saya setuju dengan Yang Berhormat Padang
Rengas untuk kita delete sahaja subseksyen (3) iaitu a person against whom the protection
order is made, may apply to set aside the protection order. Saya rasa dengan adanya klausa
ini, ia akan mengelirukan lagi tugasan pihak penguat kuasa untuk melaksanakan undang-
undang ini. Terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Segambut. Dipersilakan Yang Berhormat Setiu.

3.29 ptg.

Tuan Shaharizukirnain bin Abd Kadir [Setiu]: Terima kasih Tuan Yang di-Pertua.
Saya dimaklumkan bahawa tujuan utama pindaan ini adalah untuk memberi mahkamah
kuasa atas permohonan untuk mengeluarkan satu perintah perlindungan terhadap seseorang
yang sedang disiasat atau dipertuduh dengan kesalahan menghendap di bawah seksyen
baharu 507A Kanun Keseksaan iaitu Kesalahan Menghendap. Saya mendapat maklumat
bahawa pindaan kali ini lebih berfokus kepada perintah perlindungan terhadap tertuduh yang
terlibat dengan kes menghendap. Oleh itu, saya ingin membawa beberapa persoalan
berkenaan pindaan ini.
01530

Pertamanya, kita memahami bahawa wujud perintah dari mahkamah agar tertuduh
kes ini daripada mengganggu mangsa secara fizikal supaya siasatan dapat dijalankan secara
adil. Akan tetapi, bagaimanakah perintah perlindungan dapat menghalang tertuduh daripada

mengganggu di “medsos’? Pada hari ini, kita dimaklumkan bahawa urusan peribadi
