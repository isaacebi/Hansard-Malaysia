DR. 3.10.2022 77

seseorang boleh diakses dan dihubungkan di media sosial. Saya melahirkan kebimbangan
dan berharap Menteri dapat memberi penjelasan bagaimana perintah ini hendak
dilaksanakan yang melibatkan gangguan di media sosial.

Kedua, kita memahami bahawa perintah ini akan dikenakan kepada tertuduh.
Namun, soalan saya, adakah perintah perlindungan ini turut terpakai kepada keluarga
tertuduh yang mungkin ingin memberi tekanan kepada mangsa? Kita khuatir bahawa waris
atau ahli keluarga tertuduh menjumpai kelompangan undang-undang ini dan seterusnya
mengganggu mangsa bagi memberi tekanan yang berbentuk ugutan dan seterusnya
mengganggu proses siasatan.

Ketiga, kita memahami bahawa permohonan perintah perlindungan ini dibuat sebelah
pihak sahaja iaitu oleh pihak mangsa. Soalan saya, sejauh manakah proses permohonan
perintah perlindungan ini dipermudahkan bagi memastikan mangsa mendapat perlindungan
secepat mungkin atau dalam tempoh 24 jam selepas permohonan dibuat? Kita khuatir
bahawa kerenah birokrasi yang wujud dalam memohon perintah ini akan memakan masa
yang menyebabkan perintah perlindungan ini lambat dalam berfungsi bagi memastikan
mangsa dilindungi secepat mungkin.

Keempat, seterusnya, sejauh manakah pihak berkuasa seperti PDRM sudah
mempunyai kemampuan dalam amalan standard operasi yang sesuai bagi memberi
perlindungan kepada mangsa mengendap pada waktu ini? Saya membangkitkan isu ini bagi
memastikan objektif sebenar dalam memberi perlindungan kepada mangsa hendak tercapai.

Kelima, selain itu, mangsa dan pemangsa tidak mustahil daripada kalangan mereka
yang terdekat, sama ada ahli keluarga ataupun rakan serumah dan sebagainya. Oleh itu,
apakah kerajaan ada menyediakan tempat perlindungan kepada mangsa terutama apabila
kes yang melibatkan mereka yang tinggal sebumbung?

Keenam, soalan terakhir saya, adakah kerajaan ada menyediakan apa-apa bentuk
inisiatif bagi membantu mangsa yang tidak mempunyai kemampuan kewangan namun
memerlukan khidmat peguam dalam menyelesaikan isu ini?

Saya mohon pencerahan dan menyokong RUU ini. Sekian, terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Setiu. Dipersilakan Yang Berhormat Pasir Gudang. Yang Berhormat Pasir
Gudang? Jika tiada, saya persilakan Yang Berhormat Tebrau. Yang Berhormat Tebrau pun

tiada. Saya persilakan Yang Berhormat Sungai Buloh.

3.33 ptg.

Tuan Sivarasa Rasiah [Sungai Buloh]: Terima kasih Tuan Yang di-Pertua
membenarkan saya mengambil bahagian dalam perbahasan berkenaan suatu akta untuk
meminda Kanun Tatacara Jenayah berkaitan dengan kesalahan sta/king atau menghendap.

Saya secara prinsip menyokong penuh pindaan ini. Akan tetapi, saya seperti mana
beberapa orang rakan lain telah sebut tadi, peruntukan di sini boleh ditambahbaikkan

daripada beberapa aspek.
