DR. 3.10.2022 102

Timbalan Menteri di dalam sidang kita yang lalu sekarang TBB kita sudah pun mencapai 23
peratus.

Meskipun mengharapkan sasaran ini sangat realistik, saya tertanya juga bagaimana
sasaran ini boleh dicapai ketika sumber jumlah pembekalan tenaga utama ataupun total
primary energy supply (TPES) di negara kita menunjukkan penggunaan batu arang juga
meningkat dengan lebih cepat iaitu 11 peratus berbanding penggunaan tenaga boleh baharu
termasuk hidro iaitu lapan peratus. Jadi, di samping kita hendak meningkatkan TBB dalam
tempoh yang bagi saya relatif singkat, kita juga melihatkan dalam tempoh yang sama sejak
akta in diperkenalkan jumlah penggunaan batu arang terus meningkat, tidak pun
berkurangan.

#1700

Jadi bagaimanakah kementerian secara khususnya dapat mengimbangi perkara ini?
Jadi saya mohon Yang Berhormat Menteri menjelaskan apakah langkah untuk kita
mengurangkan kebergantungan kepada batu arang ini? Ataupun kita hendak phase out
daripada penggunaan batu arang.

Saya juga ingin tahu sekiranya kita ada membeli bekalan tenaga dari luar. Apakah
jenis tenaga yang kita beli? Adakah ia 100 peratus bersih atau bagaimana? Tadi kalau banyak
kawan di sini bercakap tentang eksport tetapi bagaimana pula dengan tenaga yang kita
import? Jika ada saya mohon satu senarai lengkap tentang negara berkaitan, jumlah bekalan
dan kos yang kita belanjakan.

Soalan ini bagi saya penting kerana kalau kita bercakap tadi tentang perubahan iklim,
tentang pemanasan global di peringkat antarabangsa pun bukan senang kita hendak capai
satu perjanjian. Hal ini kerana negara yang membangun, negara yang sederhana
pendapatannya, mereka juga bergelut tentang untuk keluar daripada kemiskinan.

Jadi mereka selalu menuntut negara maju yang seharusnya memberikan komitmen
yang lebih, yang mana negara-negara yang miskin, negara membangun seharusnya
diberikan sedikit kelonggaran supaya mereka dapat keluar daripada kemiskinan dan juga
berada lebih kurang setara dengan negara maju.

Jadi saya fikir kita perlu mengawasi kuasa besar yang kita hendak berikan kepada
Menteri ini. Adakah nanti pengecualian yang akan diberikan akan lebih manfaatkan tauke
ataupun ‘Cukong Besar’ yang enggan beralih kepada sumber tenaga boleh baharu
berbanding untuk memanfaatkan rakyat yang terbanyak. Saya mengambil contoh misalnya,
Program MySuria, saya sebab masa singkat saya akan cuba bawa perbahasan yang lain
dalam RUU selepas ini.

Akan tetapi saya hendak mengambil satu contoh, MySuria program yang telah
ditamatkan oleh kerajaan, sedangkan bagi saya, daripada beberapa petunjuk saya
menganggapkan program ini baik kerana ia bukan sahaja menggalakkan rakyat terlibat dalam
penggunaan TBB tetapi ia juga dapat meningkatkan pendapatan.

Jadi ia ada multipronged objektif. Bukan hanya bercakap soal tenaga tetapi juga

membantu menyelesaikan satu sisi daripada keperluan negara iaitu membasmi kemiskinan.
