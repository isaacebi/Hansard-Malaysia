DR. 3.10.2022 51

Kelakuan menghendap adalah sukar untuk dibuktikan sebagai satu kesalahan
jenayah di bawah Seksyen 507 Akta 574 sedia ada kerana peruntukan tersebut adalah
bersifat umum. Sehubungan dengan itu pindaan kepada Akta 574 dengan memasukkan
peruntukan baharu iaitu Seksyen 507A berhubung pelakuan menghendap adalah lebih

spesifik dan memudahkan siasatan oleh pihak berkuasa.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Tuan Yang di-Pertua, berdasarkan rasional yang telah dinyatakan adalah menjadi
hasrat kerajaan agar melalui peruntukan undang-undang yang jelas ini dapat melindungi
mangsa dan mampu mengurangkan risiko pelaku bertindak secara lebih agresif atau ganas.
Pada masa yang sama dengan wujudnya peruntukan undang-undang ini, dapat membuktikan
tindakan proaktif kerajaan untuk mengatasi masalah pelakuan menghendap dan meletakkan
kedudukan Malaysia serta negara-negara lain yang telah pun lama mewujudkan undang-
undang berkaitan pelakuan menghendap ini. Dengan ini Tuan Yang di-Pertua, saya mohon
mencadangkan. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Ada sesiapa yang menyokong?

Timbalan Menteri di Jabatan Perdana Menteri (Tugas-tugas Khas) [Datuk
Mastura binti Tan Sri Dato’ Mohd Yazid]: Saya menyokong.

Timbalan Yang di-Pertua [Dato’ Mohd Rashid Hasnon]:  Ahli-ahli Yang
Berhormat, masalah di hadapan majlis ialah Rang Undang-undang bernama suatu akta untuk
meminda Kanun Keseksaan dibacakan kali kedua sekarang dan terbuka untuk dibahas.

Yang Berhormat, saya ada menerima seramai tujuh orang Ahli-ahli Yang Berhormat
untuk berbahas. Dimulakan dengan Yang Berhormat Segambut, kemudian diikuti oleh Yang
Berhormat Tebrau, kemudian Yang Berhormat Sepang, kemudian Yang Berhormat Pasir
Gudang, kemudian Yang Berhormat Papar, Yang Berhormat Batu Kawan dan Yang
Berhormat Hang Tuah Jaya.

Dengan itu saya ingin menjemput Yang Berhormat Segambut, tempoh masa 10 minit.

Silakan.

12.32 tgh.

Puan Hannah Yeoh [Segambut]: Terima kasih Tuan Yang di-Pertua. Yang
Berhormat Segambut bangun menyokong rang undang-undang ini dan saya hendak mulakan
dengan mengucapkan terima kasih kepada pihak kerajaan dan juga mendiang Yang
Berhormat VK Liew mantan Menteri Undang-undang yang telah memulakan perbincangan
dengan WAO dan seperti yang dikatakan oleh Ren-Chung, WAO Deputy Executive Director.

Beliau mengatakan ini a multiagency committee was set up which survived the

change of government dan ini kita kena ucapkan terima kasih kepada mendiang Yang
