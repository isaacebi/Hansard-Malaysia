DR. 3.10.2022 86

mengatakan tadi bahawa menurut subseksyen (7), ianya memberi kuasa kepada mahkamah

untuk membuat perintah larangan seterusnya selepas sabitan. Terima kasih.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Datuk Wira Hajah Mas Ermieyati binti Samsudin: Okey. Untuk makluman Yang
Berhormat Puchong, ini merujuk kepada sekiranya masih ada lagi berlaku perbuatan
kesalahan untuk menghendap ini yang dilakukan terhadap mangsa dan permohonan dibuat
oleh pihak mangsa kepada pihak polis dan sebagainya, kepada pihak mahkamah untuk
mendapatkan perintah selanjutnya dan ini adalah apabila ianya dah selesai.

Maksudnya tempoh kesnya dah selesai di pihak mahkamah dan diberikan hukuman,
dah selesai. Tiba-tiba ada lagi pihak pelaku itu, orang yang sama, buat lagi perkara yang
sama dan pihak mangsa boleh buat laporan lagi dan juga diberikan perhatian oleh pihak
mahkamah dan diberikan hukuman sebagaimana yang termaktub di bawah 98A(7).

Tuan Gobind Singh Deo [Puchong]: Baik, baik. Itu bermaksud bahawa selepas
selesai, mahkamah tidak ada kuasa untuk teruskan dengan perintah larangan itu kecuali ada
laporan lain dibuat pada masa depan. Itu jawapannya?

Datuk Wira Hajah Mas Ermieyati binti Samsudin: Betul Yang Berhormat.

Tuan Gobind Singh Deo [Puchong]: Baik.

Datuk Wira Hajah Mas Ermieyati binti Samsudin: Seterusnya saya ingin
menjawab Yang Berhormat Puchong berkenaan dengan kaedah pemberian perintah
perlindungan iaitu kaedah atau prosedur pemberian perintah perlindungan boleh diperincikan
sebagaimana dalam kaedah-kaedah mahkamah. Seterusnya, saya ingin menyentuh kepada
perkara yang dibangkitkan oleh Yang Berhormat Setiu.

Yang Berhormat Setiu ada bangkitkan banyak perkara mengenai dengan apa
jawapan yang kita hendak berikan. Apa yang telah dibangkitkan oleh Yang Berhormat Setiu.

Tuan Gobind Singh Deo [Puchong]: Tuan Yang di-Pertua, sebelum kita beralih
kepada perkara yang dibangkitkan Yang Berhormat Setiu, minta maaf Yang Berhormat Setiu
dan Yang Berhormat Timbalan Menteri. Soalan berkenaan dengan siapa boleh buat
permohonan. lanya dihadkan kepada mereka yang disebutkan dalam subseksyen (2) iaitu
victim dan penama tersebut. Kenapa tidak diberikan juga kuasa kepada pihak pendakwaan?
Timbalan pendakwa raya untuk membuat permohonan? Kerap kali Yang Berhormat Timbalan
Menteri, mereka yang melalui masalah ini, mereka tidak ada dana untuk melantik peguam
dan sebagainya.

Jadi kalau mereka dibenarkan membuat permohonan melalui timbalan pendakwa
raya, ianya akan meringankan beban mereka. Itu satu. Keduanya, keseluruhan fakta kes itu
kebiasaannya dalam fail pendakwaan. /t’s very rare that you get council holding a watching
brief untuk buat permohonan tersebut. Jadi, bolehkah itu satu perkara yang mungkin
dipertimbangkan untuk kita memperkuatkan ruang peruntukan ini, Yang Berhormat Timbalan

Menteri? Terima kasih.
