DR. 3.10.2022 23

serentak dengan pembinaan kapal. Buat masa ini sebanyak 94 peratus detail design telah
disiapkan oleh pihak kontraktor.

Sehingga November 2019, pihak OEM iaitu Naval Group telah meluluskan 82 peratus
daripada 94 peratus detail design yang telah disiapkan oleh BNS. Mengenai pertanyaan detail
design, ini juga sedang dirunding oleh BNS dengan pihak Naval Group dari Perancis. Ini
penting bagi memastikan apa jua yang diputuskan kelak akan dapat memenuhi keperluan
TUDM, TLDM sebagai end user.

Pihak Naval Group juga telah memutuskan akan menghantar pasukan teknikalnya
untuk melakukan audit terhadap detail design tersebut pada bulan ini. Menyentuh mengenai
pembinaan kapal LCS, ia adalah mengikut konsep zon. Baki enam peratus yang masih belum
disiapkan oleh BNS adalah hanya untuk melibatkan detail design yang non-critical zone iaitu
zon kapal atas permukaan air.

Manakala bagi kritikal zon, detail design yang telah siap adalah antara 98 sehingga
100 peratus iaitu hampir sudah siap. Critical zone ini merupakan zon kapal di bawah
permukaan air. Kalau non-critical, zon kapal atas permukaan air. Critical zone merupakan
zon kapal di bawah permukaan air.

Tentang persoalan jaminan kerajaan untuk menyiapkan LCS dalam tempoh dua
tahun, ingin saya mengulangi penegasan yang dibuat sendiri oleh Yang Berhormat Dato’
Seri Hishammuddin bin Tun Hussein, Menteri Kanan Pertahanan sewaktu sesi perbahasan
Usul Khas mengenai isu LCS di Dewan Negara baru-baru ini. Kementerian optimis dalam
tempoh waktu selama dua tahun, LCS-1 ini akan siap pembinaannya.

01110

Tempoh ini realistik memandangkan fasa mobilisasi selesai pada Disember tahun ini.
Semua pihak terlibat mempunyai 14 bulan untuk memastikan kapal siap pembinaan dan
berada di permukaan air untuk memastikan kapal siap pembinaan sebelum menjalani trial
seperti harbour acceptance test dan sea acceptance trial. Garis masa ini mesti dipatuhi
semula oleh semua pemegang taruh atau stakeholders khususnya Boustead Naval Shipyard
selaku kontraktor yang telah dilantik.

Perkara ini selari — semalam Yang Berhormat ‘MEHAN’ ada mengeluarkan
kenyataan media perkembangan terkini fasa mobilisasi projek Littoral Combat Ship. Ini
dikemukakan semalam. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Baik. Terima kasih Yang
Berhormat Menteri. Soalan tambahan yang kedua, saya jemput Yang Berhormat Padang
Serai.

Tuan Karupaiya a/l Mutusami [Padang Serai]: Terima kasih Tuan Yang di-Pertua.
Terima kasih Yang Berhormat Timbalan Menteri Pertahanan. Padang Serai bermula dengan
sebuah pantun.

Kapal dibeli berbilion-bilion,
Namun singgah tiada di pelabuhan,
Keluarga ditinggal menjaga sempadan,
Janji veteran bila hendak tunaikan.
