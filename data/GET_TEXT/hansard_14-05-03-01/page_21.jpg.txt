DR. 3.10.2022 16

Bagi menzahirkan keprihatinan kerajaan terhadap mangsa-mangsa bencana banjir
termasuk berada di Sarawak, kerajaan sebagaimana kebiasaan memberikan Bantuan Wang
Ehsan sejumlah RM1,000 kepada setiap ketua isi rumah Yang Berhormat yang terjejas untuk
meringankan beban mangsa. Selain itu berdasarkan pertanyaan Yang Berhormat, berikut:

(i) Bantuan Wang Ehsan Kematian RM10,000 kepada waris. Ini

merupakan bantuan khairat kematian yang diselaraskan oleh
NADMA;

(ii) Bantuan Barangan Keperluan Asas (BBKA) sebanyak RM2,500
setiap KIR. Bantuan ini juga membolehkan mangsa membeli
keperluan-keperluan asas termasuk menggantikan perabot yang
rosak;

(iii) sumbangan pembaikan rumah secara tunai bagi kerosakan rumah
kurang dari RM5,000 yang diselaraskan oleh NADMA; dan

(iv) baik pulih rumah dan bina baharu rumah yang dilaksanakan oleh
Kementerian Pembangunan Luar Bandar dan Kementerian
Perumahan Kerajaan Tempatan.

Terima kasih.

Tuan Yang di-Pertua: Yang Berhormat Kota Melaka, sila.

Tuan Khoo Poay Tiong [Kota Melaka]: Terima kasih Tuan Yang di-Pertua. Soalan
tambahan saya kepada Yang Berhormat Timbalan Menteri, memandangkan bencana banjir
akan berlaku pada hujung tahun ini, adakah Yang Amat Berhormat Perdana Menteri
bercadang untuk membubarkan Parlimen seperti yang dikehendaki oleh UMNO? Ini kerana,
kalau kita bubarkan Parlimen waktu bencana banjir ini, ia amat tidak bertanggungjawab dan
membelakangkan kepentingan rakyat. Saya minta jawapan daripada Yang Berhormat
Menteri.

Tuan Yang di-Pertua: Yang Berhormat maaf, saya rasa soalan itu patut ditanya
kepada Yang Berhormat Perdana Menteri.

Yang Berhormat Hang Tuah Jaya, silakan.

#1050

Tuan Khoo Poay Tiong [Kota Melaka]: Terima kasih.

Tuan Yang di-Pertua: Ini soalan untuk Perdana Menteri, Tuan Yang di-Pertua.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Terima kasih Tuan Yang di-Pertua.

Tuan Yang di-Pertua: Ya.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Yang Berhormat Timbalan Menteri, hari ini laporan berita dilaporkan Kedutaan
Amerika Syarikat telah pun mengeluarkan amaran cuaca buruk ini akan bermula dari 1
November. Soalan saya mudah, saya ucap tahniah kerana kerajaan telah pun foresee,

membuat persiapan awal.
