DR. 3.10.2022 30

#1130

Datuk Zahidi bin Zainul Abidin: Terima kasih Yang Berhormat Serian. Ini untuk
makluman Yang Berhormat lah. Memang kita merancang seperti mana yang saya baca tadi.

Akan tetapi, ada cabaran untuk kita untuk kita melaksanakan projek-projek tersebut.
Antaranya, pertukaran lokasi tapak JENDELA akibat daripada pertindihan lokasi dengan
menara di bawah kerajaan negeri. Oleh sebab, di Malaysia ini, Sarawak sahaja yang ada dia
punya multimedia sendiri. Kadang-kadang dia — bina tower, kita pun hendak buat tower. Jadi,
kadang-kadang itu ada lah pertukaran lokasi.

Pengambilan tanah melibatkan seperti mana yang dikatakan tadi macam Jabatan
Kerja Raya juga. Kita hendak kerajaan negeri, hendak ambil tanah kerajaan tempatan, ini
semua merupakan proses yang melambatkan kerja-kerja kita.

Satu lagi akses, akses ke kawasan-kawasan yang kita hendak bina tower, terdapat
lokasi yang ada sungai, menyebabkan usaha pencarian tapak ini memerlukan masa yang
lebih panjang. Lokasi menara tanah oleh korporat dengan cadangan peletakan tapak
kawasan milik badan korporat seperti ladang sawit melalui proses rundingan yang lama.
Bekalan kuasa seperti bekalan elektrik dan sebagainya.

Jadi untuk makluman Yang Berhormat, kita mintalah Yang Berhormat kalau boleh
untuk kawasan Yang Berhormat, mana yang perancangan yang belum ada lagi, berjumpa
dengan MCMC negeri. Negeri kita ada MCMC, Yang Berhormat boleh jumpa, dan Yang

Berhormat boleh lapor semula kepada kita. Terima kasih banyak.

[Tuan Yang di-Pertua mempengerusikan Mesyuarat]

Tuan Lim Lip Eng [Kepong]: Kepong, Kepong. Tuan Yang di-Pertua, Kepong.
Kepong sudah berdiri selama sejam.

Tuan Syed Saddiq bin Syed Abdul Rahman [Muar]: Muar. Tuan Yang di-Pertua,
Muar Tuan Yang di-Pertua.

Tuan Yang di-Pertua: Sudah habis. Sila Yang Berhormat...

Tuan Lim Lip Eng [Kepong]: Kepong.

Tuan Syed Saddiq bin Syed Abdul Rahman [Muar]: Tambahan. Soalan
tambahan, Muar.

Tuan Yang di-Pertua: Soalan tambahan, Yang Berhormat Serian sudah habis?

Seorang Ahli: Sudah, sudah habis.

Tuan Yang di-Pertua: Kepong, silakan Yang Berhormat Kepong.

Tuan Lim Lip Eng [Kepong]: Kepong. Terima kasih Tuan Yang di-Pertua, terima
kasih Tuan Yang di-Pertua.

Minggu lalu Yang Berhormat Timbalan Menteri sendiri telah kata, di Malaysia liputan
5G berada di lapan buah kawasan seperti Kuala Lumpur, Putrajaya, Selangor dan

sebagainya.
