DR. 3.10.2022 55

alasan teknikal yang kita boleh tolak, dalam bahasa Inggeris in limine. Kita boleh tolak begitu
sahaja.

Akan tetapi dalam kes yang melibatkan Yang Berhormat Pekan, empat syarat ini
tidak dipenuhi dan empat syarat itu mesti dipenuhi, dipatuhi secara kumulatif, secara empat-
empat bukan satu sahaja. Akan tetapi dalam kes yang melibatkan Yang Berhormat Pekan
apabila mereka gagal membuktikan kes itu dan apa lagi, mereka tukar peguam di akhir-akhir.

Tuan Yang di-Pertua, dalam undang-undang Tuan Yang di-Pertua, saya rasa kita
kena bela juga mahkamah. Bukan saya kata apa Tuan Yang di-Pertua, sebab cara kita
menyerang mahkamah seolah-olah kita meletakkan mahkamah ini tidak faham undang-
undang. Seolah-olah UMNO sahaja faham undang-undang. Sebagai contoh Tuan Yang di-
Pertua, mereka kata, “kenapa tidak benarkan bukti baharu?”

Bukan tidak benarkan tetapi ada syarat. Macam kita main bola Tuan Yang di-Pertua,
kalau kita main bola, kalau kita kalah dalam perlawanan bola itu, kita boleh bantah. Boleh
bantah kepada FIFA tetapi mesti ikut syarat. FIFA kata empat syarat mesti ikut tetapi mereka
tak ikut syarat itu. Mereka kata, “ini mahkamah tidak adil’.

Akan tetapi apabila Yang Berhormat Bagan Datuk, Dato’ Seri Dr. Ahmad Zahid bin
Hamidi tidak dipanggil bela diri di mahkamah di Shah Alam, terus kata “mahkamah ini tidak
adil’. Apabila mereka kalah, mahkamah tidak adil. Apabila mereka bebas, ini menunjukkan
mahkamah ini- saya baca kenyataan daripada Yang Berhormat Bagan Datuk di luar
mahkamah, beliau mengatakan ini menunjukkan kemenangan UMNO. Sejak bila pula kes ini
berkaitan dengan UMNO? Itu yang pertama. Kedua, dia kata ini menunjukkan saya tidak
bersalah.

Tuan Yang di-Pertua, dia kena betulkan itu. Di akhir kes pendakwa bukan peranan
mahkamah untuk menentukan kesalahan orang tetapi menentukan ada kes atau tidak ada
kes. Ada sufficient evidence atau tidak. Apabila mahkamah tidak memanggil dia membela
diri, bermakna tidak cukup evidence. Apabila dia kata saya tidak bersalah, adakah dia hendak
mengatakan apabila dia dipanggil membela diri dalam empat pertuduhan di Mahkamah Kuala
Lumpur, bermakna dia bersalah? So, kalau tidak faham, diam jangan bercakap. Ini undang-
undang. Jangan nampakkan kebodohan kita. Kadang-kadang kita kena sembunyikan
kebodohan kita supaya orang tidak tahu.

Jadi Tuan Yang di-Pertua, saya ingin mencadangkan undang-undang ini kalau kita
hendak buat macam mana undang-undang yang baik pun Tuan Yang di-Pertua, mesti ada
kesedaran tentang peranan undang-undang, peranan mahkamah, peranan pendakwa raya
dan sebagainya.

Akhirnya Tuan Yang di-Pertua, saya mengharapkan undang-undang ini kalau kita
hendak buat nanti supaya lebih efektif, saya mencadangkan Tuan Yang di-Pertua, kalau
boleh sebelum buat undang-undang ini Tuan Yang di-Pertua, kita pastikan Tuan Yang di-
Pertua, semua stakeholders ini mendapat— kita telah menghubungi semua stakeholders.
Saya tidak pasti sejauh manakah stakeholders telah betul-betul dihubungi secara— telah pun

mendapat input mereka secara mencukupi.
