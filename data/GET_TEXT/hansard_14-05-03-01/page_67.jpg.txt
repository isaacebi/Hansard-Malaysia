DR. 3.10.2022 62

tidak provision mengenai mengendap ini di dalam Akta Antigangguan Seksual. Kalau tidak
ada, apakah nanti akan ada buat adjustment ataupun pindaan, misalnya ada undang-undang
ibu tetapi ada peraturan-peraturan, misalnya seseorang itu boleh mohon stalking protection
order dan sebagainya?

Jadi, perkara-perkara ini saya percaya wajar saya bangkitkan di sini supaya Dewan
boleh dimaklumkan tentang pendekatan yang segera sekarang ini yang sedang kita lakukan
dengan melakukan pindaan terhadap Kanun Keseksaan, maknanya kita masuk satu
peruntukan yang tambahan menjadikan ia satu offence. Ataupun di sana terdapat strategi
Jabatan Perdana Menteri untuk meletakkan di bawah undang-undang yang sedia ada yang
berkait tentang apa yang boleh disimpulkan sebagai kemungkinan berlakunya pengendapan
dalam kes keganasan rumah tangga, dalam kes gangguan seksual dan sebagainya.

Terakhir, Tuan Yang di-Pertua. Kita sebagai ahli politik ini, kadang-kadang kita juga
berdepan dengan political stalker. Ya tak? Mengendap secara politik. Selepas itu dia troll kita.
Jadi dalam hal ini, apakah undang-undang ini terpakai? Sekarang, kita tentulah sebagai ahli
politik, kita harus sedikit sebanyak mempunyai ketahananlah. Kalau ikut kata the late Tun
Samy Vellu, dia kata ahli politik kalau tampar pun kita kena senyum, tidak tampar pun kita
senyum, kan? Jadi, isu stalking ini ataupun political stalker ini kadang-kadang boleh
menyebabkan bagi mana-mana pimpinan yang mungkin tiada ketahanan mental, terdapat
elemen gangguan mental dan sebagainya. Jadi, pada saya, perkara ini, adakah ia di-address
ataupun dizahirkan di dalam pindaan ini?

Terima kasih Tuan Yang di-Pertua.

Dato’ Ramli bin Dato' Mohd Nor [Cameron Highlands]: Terima kasih Yang

Berhormat Hang Tuah Jaya. Dipersilakan Yang Berhormat Setiu.

2.38 ptg.

Tuan Shaharizukirnain bin Abd Kadir [Setiu]: Assalamualaikum warahmatullahi
wabarakatuh. Terima kasih Tuan Yang di-Pertua kerana memberi peluang kepada Setiu
untuk sama-sama membahaskan Rang Undang-undang Kanun Keseksaan (Pindaan) 2022.

Tuan Yang di-Pertua, yang menjadi kebimbangan saya di sini adalah kadang-kadang
mengendap ini diperlukan ketika dalam urusan amal makruf nahi mungkar seperti pensabitan
khalwat, minum arak dan lain-lain. Oleh itu, pelaksanaan mengendap turut diperlukan dalam
tujuan pensabitan jenayah yang melibatkan syariah.

Justeru itu, saya memohon agar pihak kementerian menjelaskan secara terperinci
berkenaan dengan larangan ini bagi memastikan kekeliruan pemakaian akta ini tidak berlaku,
dan dalam masa yang sama akta ini tidak menghalang pihak berkuasa untuk menjalankan
tugas khususnya dalam aspek yang berkaitan dengan amal makruf nahi mungkar.

Tuan Yang di-Pertua, perkara seterusnya. Berdasarkan akta ini juga, saya mohon
pencerahan kementerian, sama ada perbuatan mengendap atau stalking, dengan izin,

melalui medium sosial turut dimasukkan di bawah RUU ini? Sekiranya ya, apakah mekanisme
