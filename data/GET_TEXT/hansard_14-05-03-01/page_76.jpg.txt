DR. 3.10.2022 71

membuktikan bahawa kita sebenarnya amat memerlukan kepada undang-undang ini dan
sebagai mana telah pun saya nyatakan tadi Yang Berhormat, ia bukan sahaja pihak PDRM
sahaja yang kita libatkan daripada awal tetapi pihak KKMM juga telah pun kami libatkan
daripada awal dan juga mereka juga ada memberikan pandangan dan juga input.

Akan tetapi pada masa yang sama sebagai mana saya nyatakan tadi, ada juga
perkara-perkara di bawah budi bicara ataupun perkara-perkara yang di bawah Kementerian
Komunikasi yang perlu diambil kira bagi kita melihat jenayah yang hari ini cyber stalking yang
cukup banyak scam dan sebagainya yang cukup menjadi secara luas. Disebabkan itu, di
bawah Jabatan Perdana Menteri di bawah Parlimen Undang-undang, yang ini pindaan yang
perlu kita lakukan iaitu Kanun Keseksaan dan juga Kanun Acara Jenayah bagi untuk kita atasi
masalah stalking ini. Terima kasih Tuan Yang di-Pertua.

Saya rasa itu sahaja Tuan Yang di-Pertua, terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Timbalan Menteri. Ahli-ahli Yang Berhormat, sekarang saya kemukakan masalah
kepada Majlis bagi diputuskan. Masalahnya ialah bahawa rang undang-undang ini dibaca kali
yang kedua sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]

01510

[Dato’ Ramli bin Dato’ Mohd Nor [Cameron Highlands] mempengerusikan
Jawatankuasa]

[Fasal-fasal dikemukakan kepada Jawatankuasa]

[Fasal-fasal 1 dan 2 diperintahkan menjadi sebahagian daripada rang undang-
undang]

[Rang undang-undang dimaklumkan kepada Majlis sekarang]

[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali yang
ketiga, disokong oleh Timbalan Menteri Kesihatan | (Dato’ Dr. Haji Noor Azmi bin Ghazali)

dan diluluskan]

RANG UNDANG-UNDANG KANUN TATACARA
JENAYAH (PINDAAN) (NO. 2) 2022

Bacaan Kali Yang Kedua dan Ketiga

3.12 ptg.

Timbalan Menteri di Jabatan Perdana Menteri (Parlimen dan Undang-undang)
[Datuk Wira Hajah Mas Ermieyati binti Samsudin]: Tuan Yang di-Pertua, saya mohon
mencadangkan rang undang-undang bernama suatu akta untuk meminda Kanun Tatacara
Jenayah dibacakan kali yang kedua sekarang.
