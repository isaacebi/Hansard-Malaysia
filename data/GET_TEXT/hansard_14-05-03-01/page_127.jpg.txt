DR. 3.10.2022 122

Jadi saya hendak tanya dengan adanya fasal baharu iaitu kalau kita masukkan
sebagai seksyen 2 sub (3) yang baharu yang memberikan kuasa kepada Menteri apakah ia
akan berlaku pertindihan ataupun percanggahan kuasa yang telah diberikan ataupun
diperuntukkan daripada akta induk kepada Pihak Berkuasa Tenaga Lestari Malaysia ataupun
dipanggil SEDA. Apakah ada percanggahan ataupun kalau tidak ada, kuasa yang kita
sebutkan yang menjadi perkara subjek pada petang ini, kuasa Menteri tersebut akan
diwakilkan kepada pihak SEDA.

Ini adalah sebab bagi saya macam ini. Yang Berhormat Menteri kita ini memang
educated, memang tidak ada masalah. Kadang-kadang orang politik ini saya lebih suka kalau
kuasa yang penting mustahak kita berikan kepada badan profesional, badan berwajib yang
mempunyai kepakaran tertentu sebelum membuat apa-apa keputusan ataupun apabila
Menteri membuat apa-apa keputusan untuk penggantungan, apakah Menteri diperlukan
ataupun dikehendaki merujuk kepada SEDA dahulu, mendapatkan nasihat daripada SEDA.
Ini adalah sebab SEDA pun di bawah akta ini. Dia bukan badan-badan ataupun agensi di luar
daripada akta ini.

1810

Jadi saya mohon penjelasan Yang Berhormat Menteri supaya — kita boleh sokong,
ini perkara yang baik sebab tenaga lestari ini sesuatu bagi saya, kita perlu sama-sama
memberikan fokus untuk sama-sama kita maju ke hadapan dan ia juga membantu kita dalam
semua aspek pembangunan supaya alam sekitar kita sentiasa terjaga. Jadi singkat sahaja
daripada saya Tuan Yang di-Pertua. Terima kasih.

Tuan Yang di-Pertua: Terima kasih Yang Berhormat Rasah. Dipersilakan Yang

Berhormat Menteri untuk menjawab. 10 minit.

6.10 ptg.

Menteri Tenaga dan Sumber Asli [Datuk Seri Takiyuddin bin Hassan]: Terima
kasih Tuan Yang di-Pertua. Saya juga mengucap terima kasih kepada empat orang Ahli-ahli
Yang Berhormat yang telah membahaskan rang undang-undang ini dan telah memberikan
pandangan-pandangan yang cukup baik sekali kepada kementerian saya khususnya saya
ucap terima kasih.

Pertamanya Yang Berhormat Bakri membangkitkan kenapa berlaku kelewatan dalam
kelulusan lesen Net Energy Metering (NEM) dengan jujurnya saya mengambil maklum
perkara ini dan kita akan mengambil tindakan atas cadangan Yang Berhormat untuk
memastikan proses kelulusan ini dilakukan berdasarkan KPI yang telah ditetapkan.

Isunya Yang Berhormat, apabila saya berjumpa dengan industry players ini, saya
bertanya “ada problem? No problem Sir, no problem.” Tapi apabila mereka berjumpa dengan
orang-orang lain, dia kata lambat, lambat dan sebagainya. Mungkin itu alasan dan
sebagainya tapi saya tidak tahulah tapi apa pun we take noted of your cadangan dan

sebagainya. Terima kasih.
