DR. 3.10.2022 79

Jenayah akan bersama dengan pindaan Kanun Keseksaan dijadikan undang-undang baharu
yang betul-betul dan secara berkesan membantu mangsa-mangsa kesalahan stalking ini.

Itu sahaja. Terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Sungai Buloh. Yang Berhormat Petaling Jaya, anda nak berbahas? Senarai ada
ini, walaupun sudah beri ruang kepada Yang Berhormat Sungai Buloh.

Puan Maria Chin binti Abdullah [Petaling Jaya]: Ya, tidak.

Dato’ Ramli bin Dato’ Mohd Nor [Cameron Highlands]: Tidak ya.

Puan Maria Chin binti Abdullah [Petaling Jaya]: Terima kasih.

Tuan Gobind Singh Deo [Puchong]: Tuan Yang di-Pertua, boleh saya minta sedikit
masa untuk membangkitkan beberapa perkara?

Dato’ Ramli bin Dato’ Mohd Nor [Cameron Highlands]: Berkaitan isu...?

Tuan Gobind Singh Deo [Puchong]: Ya, berkaitan. Kalau boleh.

Dato’ Ramli bin Dato’ Mohd Nor [Cameron Highlands]: Ya, sila.

3.39 ptg.

Tuan Gobind Singh Deo [Puchong]: Terima kasih Tuan Yang di-Pertua. Tuan
Yang di-Pertua, saya bangkit untuk menimbulkan beberapa perkara berkaitan dengan rang
undang-undang yang dicadangkan.

Tuan Yang di-Pertua, pertamanya, kalau kita lihat kepada seksyen 98A(2), ini
menyatakan di situ Tuan Yang di-Pertua, seperti berikut. “(2) An application for a protection
order under this section shall be made...” — “shall” maksudnya mandatori.

Dato’ Ramli bin Dato’ Mohd Nor [Cameron Highlands]: Yes.

Tuan Gobind Singh Deo [Puchong]: Itu bermakna bahawa hanya boleh dibuat oleh
mereka yang dinamakan di sini, disenaraikan.

01540
(a) the victim;
(b) the victim’s counsel; or
(c) in the case where the victim is a child or an incapacitated adult, the guardian,
relative or person responsible for the care of such child or incapacitated adult.

Tuan Yang di-Pertua, pertamanya Tuan Yang di-Pertua. Saya hendak tanya apa
beza dia berkenaan dengan victim dan victim’s counsel kerana biasanya apabila ada victim,
ianya termasuk counsel bagi pihak victim itu ataupun victim boleh bertindak bagi diri sendiri.
That’s how it normally happened, either if you represent yourself or you are represented. So
why is it the distinction between victim and victim’s counsel? ltu satu.

Kedua Tuan Yang di-Pertua, saya hendak juga bangkitkan kenapa tidak juga
dimasukkan kuasa kepada pihak pendakwaan atau pendakwa raya untuk membuat
permohonan tersebut? Ini kerana pihak pendakwaan yang mengendalikan siasatan, kerap
kali laporan polis dibuat kepada pihak polis dan pihak polis harus diberi kuasa untuk juga

memohon untuk dibuat perintah di mana difikirkan bahawa adalah perlu untuk satu perintah
