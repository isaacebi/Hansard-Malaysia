DR. 3.10.2022 6

Yang Berhormat Menteri. Banyak kerugian ekonomi kita disebabkan kelemahan dari segi
pelaksanaan kita berhubung kait dengan beberapa aspek ekonomi.

Umpamanya plantation kita rugi hampir RM20 bilion satu tahun. FELCRA kita rugi
RM3 bilion satu bulan. What is this? Ini income, pendapatan kepada negara dan kepada
rakyat. Apa pasal ini berlaku? Tolong jawab. Lagi selain dari itu, production all the E&E,
electric & electronic mereka tidak boleh keluarkan berpuluh-puluh bilion untuk memenuhi
permintaan daripada luar.

Kalau sekiranya dapat dipenuhi, maka beratus bilion kita boleh dapat dari segi
income kepada kerajaan dan negara kita. Wang ini boleh membantu rakyat dalam banyak
bentuk seperti subsidi, hendak buat projek, hendak buat apa. Boleh dikatakan lebih kurang
beratus bilion we /ost in the revenue. Tunggulah dahulu, kita hendak pilihan raya ini, Kempen
sedikit.

Dato’ Mahfuz bin Haji Omar [Pokok Sena]: Hai, tidak habis lagikah?

Tuan Yang di-Pertua: Sudah habis.

Dato’ Sri Haji Tajuddin bin Abdul Rahman [Pasir Salak]: Tidak ada masalah. Kita
masih UMNO, no problem. Itu gantung bukan gantung mati. Apa masalah?

Tuan Yang di-Pertua: Alright, habis.

Dato’ Sri Haji Tajuddin bin Abdul Rahman [Pasir Salak]: Kalau hendak gantung,
gantung bagi mati okey. Kalau tidak mati, dia nanti takut dia hidup balik.

Dato’ Mahfuz bin Haji Omar [Pokok Sena]: Takut mati gantung tidak habis lagi.

Tuan Yang di-Pertua: Silakan Yang Berhormat Menteri.

Dato’ Sri Mustapa bin Mohamed: Tuan Yang di-Pertua, terima kasih Yang
Berhormat Pasir Salak. Betullah memang banyak isu pelaksanaan yang perlu ditangani oleh
kerajaan. Atas kertas cantik ya. Umpamanya setakat ini kira-kira 450,000 pekerja asing
sudah pun diluluskan untuk masuk ke Malaysia tetapi yang masuk cuma 100,000. Untuk
makluman, petang ini Yang Berhormat Menteri Sumber Manusia akan berjumpa dengan
pihak-pihak berkepentingan. Ada di hadapan kita ini untuk memperincikan apa masalah
sebenarnya. Masalah Bangladesh kah, masalah imigresen kah, masalah sumber manusia.

Jadi, untuk makluman Ahli Yang Berhormat, saya ingin memaklumkan di sini bahawa
setiap minggu dalam Kabinet isu ini dibincangkan lima enam bulan setiap minggu sampai
jemu kami. Jadi, kami sudah buat keputusan tidak mahu dengar lagilah hal ini. Itu sebabnya
petang ini Yang Berhormat Menteri Sumber Manusia akan berjumpa_pihak-pihak
berkepentingan.

Saya yakin beliau akan dapat menangani sebahagian besar masalah tersebut.
Betullah kelapa sawit industri yang terkesan, FELDA, FELCRA, FGV, syarikat plantation
anggaran RM20 bilion satu tahun. Satu angka yang amat besar, kerugian besar. Jadi,
kerajaan memandang serius perkara ini.

Selain itu, saya hendak memaklumkan bahawa kita ada PEMUDAH yang
berkebetulan bersama dengan pihak swasta. Kami mesyuarat setiap bulan. Ini juga

dibicarakan iaitu kerenah birokrasi. Kita telah buat keputusan hujung tahun ini setiap
