DR. 3.10.2022 66

Oleh sebab itulah, saya mengharapkan supaya pindaan ini dapat kita lakukan supaya
lebih banyak lagi kerja-kerja yang dapat kita laksanakan pada hari ini dapat dipikul oleh
semua pihak.

Puan Hannah Yeoh [Segambut]: Tuan Yang di-Pertua, saya hendak tambah ya.
Oleh sebab dalam bill-bill ini mengatakan rang undang-undang ini tidak akan melibatkan
kerajaan dalam apa-apa perbelanjaan wang tambahan kalau kita tambah pindaan cadangan
E sehingga G.

Akan tetapi, kalau kita tunggu kali kedua untuk buat pindaan, ia akan melibatkan lebih
banyak lagi perbelanjaan kerajaan untuk buat banyak lagi stakeholders meeting. Jadi,
cadangan saya sekali gus kita buat dalam peringkat jawatankuasa. Saya mohon Yang
Berhormat Timbalan Menteri pertimbangkan. Terima kasih.

Datuk Wira Hajah Mas Ermieyati binti Samsudin: Terima kasih Yang Berhormat.
Saya melihat Yang Berhormat Segambut ini memang begitu prihatin, malah beliau sangat
konsisten, bukan sahaja Yang Berhormat Segambut, tetapi juga sahabat saya Yang
Berhormat Batu Kawan juga very consistent, dengan izin.

Oleh sebab itu saya memahami tentang aspirasi ataupun semangat yang ditunjukkan
oleh Yang Berhormat untuk memastikan apa juga yang kita lakukan pada hari ini supaya
capai kepada matlamatnya. Cuma apabila tidak ada perbelanjaan daripada pihak kerajaan
itu, ia boleh dilakukan dengan pelbagai lagi- maksudnya kursus ataupun latihan yang sedia
ada untuk kita tambah baik apa juga prestasi oleh pihak kerajaan pada hari ini.

Saya mohon untuk saya teruskan Yang Berhormat. Bagi — berhubung isu kesalahan
dan siasatan kes gangguan (harassment) di bawah Akta Komunikasi dan Multimedia 1998
[Akta 588]. Mengikut laporan FMT pada Disember 2021, sebanyak 15,000 aduan gangguan
online (online harassment yang diterima oleh pihak Suruhanjaya Komunikasi dan Multimedia
Malaysia. Daripada jumlah ini, hanya enam peratus iaitu 963 aduan sahaja yang disiasat oleh
pihak MCMC.

Oleh itu, cadangan kerajaan untuk menangani isu di bawah dua akta yang berbeza
adalah wajar dan lebih efisien memandangkan pihak berkuasa diberi lebih pilihan untuk
membuat siasatan.

Ahli Yang Berhormat Sepang dan juga Ahli Yang Berhormat Pasir Gudang telah pun
membangkitkan mengenai cadangan untuk menjadikan kesalahan ini sebagai strict liability
yang mana tiada keperluan untuk membuktikan elemen mens rea dan juga actus reus.

Sebenarnya peruntukan yang dicadangkan telah pun mengambil kira kepentingan
kedua-dua pihak iaitu mangsa dan juga pelaku dan undang-undang perlulah adil kepada
kedua-dua pihak di mana kedua-dua pihak mempunyai hak untuk mempertahankan diri
masing-masing demi mencapai keadilan.

Tuan Yang di-Pertua, Ahli Yang Berhormat Papar telah...

Tuan Mohamed Hanipa bin Maidin [Sepang]: Yang Berhormat Menteri, Yang
Berhormat Menteri, minta — terima kasih Tuan Yang di-Pertua, terima kasih kepada Yang

Berhormat Timbalan Menteri.
