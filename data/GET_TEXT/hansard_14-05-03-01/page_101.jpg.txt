DR. 3.10.2022 96

Itu sahaja yang saya hendak bangkitkan. Diharap mendapat pertimbangan daripada
Yang Berhormat Menteri dan kementerian.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Bakri. Seterusnya, saya menjemput Yang Berhormat Tebrau, tidak ada ya?

Seterusnya, saya jemput Yang Berhormat Parit Buntar, lima minit.

4.37 ptg.

Datuk Seri Dr Mujahid Yusof Rawa [Parit Buntar]: Terima kasih kepada Tuan Yang
di-Pertua dan Yang Berhormat Menteri yang bertanggungjawab. Saya hanya _ ingin
mengutarakan perkara-perkara yang lebih bersifat polisi bagi menjayakan tenaga boleh
baharu (renewable energy).

Sasaran kementerian, sasaran kerajaan sejak 2006 telah mensasarkan 18 peratus
hasil sumber itu datang daripada renewable energy dan disasarkan juga pada tahun 2025,
kita akan capai 31 peratus. Manakala pada tahun 2035 sebanyak 40 peratus. Pada tahun
2040 Tuan Yang di-Pertua, kita akan dapat keadaan di mana negara kita akan menggunakan
sumber tenaga boleh baharu ini secara besar-besaran. Ini sangat baiklah rancangan dan
sasaran ini.

Cuma saya minta kepada pihak kementerian menjelaskan kepada Dewan ini, apakah
sebenarnya framework yang diguna pakai untuk memastikan semua ini dapat dicapai? Saya
timbulkan persoalan ini ialah isu kita berpindah daripada sumber yang biasa dipakai, fosil dan
sebagainya dan kita tahu kesannya kepada alam sekitar. Untuk berpindah kepada satu
keadaan di mana tenaga boleh baharu menjadi asas kepada sumber tenaga kita, kita kena
berfikir secara holistik, secara terangkum.

la bermakna bukan sahaja kementerian yang ada memikirkan soal itu tetapi ia mesti
across kementerian yang lain, termasuk dalam menjana ekonomi, termasuk di dalam
menjana sosial, peluang pekerjaan dan sebagainya. Jadi, kalau tidak ada keterangkuman itu,
kita khuatir target yang kita hendak iaitu 2040 di mana sumber kita akan bergantung penuh
kepada sumber baharu ini akan terjejas. Itu satu.

Kedua, saya mohon beri penjelasan antara challenges ataupun cabaran yang
dihadapi oleh negara ini dan mungkin negara lain dalam berpindah kepada TBB ini adalah
tentang high cost. High cost ataupun kos yang tinggi ini menyebabkan lembap kita punya
perkembangan untuk memastikan tenaga boleh baharu ini menjadi sumber utama. Itu satu.
1640

Yang kedua ialah kita melihat pasaran untuk meletakkan renewable energy ini juga
agak terbatas dan terhad. Apatah lagi tadi disebut oleh Yang Berhormat Bakri, kalau ada
polisi kita tidak boleh hendak mengeksport kita punya tenaga, itu sudah tentu akan lebih
memburukkan keadaan.

Seterusnya ialah para industri kurang berminat kerana ini menjejaskan kapital
mereka apabila mereka terpaksa incur high cost dalam hendak berpindah secara total

ataupun secara besar-besaran kepada sumber TBB ini.
