DR. 3.10.2022 19

Dato’ Sri Haji Fadillah bin Yusof: Terima kasih Tuan Yang di-Pertua. Soalan
pertama mungkin keluar sedikit daripada tajuk asal soalan sebab soalan pertama hanya
menyentuh kepada tiga lebuh raya.

Berhubung kait dengan SUKE, jalan turun the ramp down, memang kita— ada
kekangan di situ. Satu ialah apabila dalam pelaksanaan dahulu, tiba-tiba ada kelulusan untuk
MRT. Disebabkan itu, ada technical issue yang perlu diselesaikan. Akan tetapi apa pun
langkah yang bakal diambil, untuk langkah sementara, pertama sekali ialah untuk apakan
balik traffic light system iaitu masa akan dipanjangkan supaya aliran trafik yang turun itu akan
lebih lancar.

Kedua, untuk menambah satu lorong lagi dan akhirnya yang ketiga nanti apabila
sudah dibuka keseluruhan, insya-Allah akan dapat dikurangkan sebab akan ada jalan
tambahan baharu yang sedang dalam pembinaan untuk siapnya fasa yang ke seterusnya
nanti sehingga suku pertama tahun depan. Yang ini memang dalam perancangan. Apabila
mana-mana highway pun, masalah cabarannya di highway itu jalan okey tetapi apabila
hendak memasuki persimpangan sama ada bandar, pekan dan sebagainya, di situlah akan
timbul bottleneck. Akan tetapi keseluruhannya saya kira SUKE itu akan memberi manfaat
daripada segi perjalanan, mengurangkan kesesakan lalu lintas di MMR2 dan yang
menggunakan lebuh raya itu memang menjimatkan masa kecuali di beberapa tempat apabila
hendak turun daripada highway masuk kepada jalan-jalan yang bukan highway.

Grand Saga itu kita sedang muktamadkan, masih dalam perundingan untuk jangka
panjang tetapi untuk jangka pendek ialah menyelesaikan daripada segi tempoh waktu traffic
light itu akan dipanjangkan. Itu langkah pertama. Kedua, untuk tingkatkan daripada segi satu
lorong tambahan. Terima kasih.

Tuan Yang di-Pertua: Yang Berhormat Tebrau.

Tuan Steven Choong Shiau Yoon [Tebrau]: Terima kasih Tuan Yang di-Pertua.
Terima kasih kepada Yang Berhormat Menteri yang menjawab soalan dari Yang Berhormat
Seremban.

Ini mengenai isu lebuh raya jadi saya hendak bangkitkan isu Lebuhraya Pasir
Gudang. Saya ucapkan terima kasih kepada Yang Berhormat Menteri yang sudah luluskan
peruntukan untuk menaik taraf Lebuhraya Pasir Gudang dari Bandar Sri Alam ke Pasir
Gudang. Akan tetapi saya hendak bangkitkan isu adalah di seksyen dari Johor Jaya ke
Bandar Sri Alam, di situ berlaku isu lubang yang tidak diselesaikan. In akan menambah
kesesakan trafik ketika kerja turap-menurap dilakukan dan di Bandar Sri Alam pun, selalu
berlaku banjir kilat dan akan buat lalu lintas terputus ketika banjir berlaku. Saya juga minta
Yang Berhormat Menteri menjawab bila stesen dari Kangkar Tebrau ke Taman Perling akan

dinaikkan taraf dari empat lorong ke enam lorong. Terima kasih.

=1100
Dato’ Sri Haji Fadillah bin Yusof: Tuan Yang di-Pertua, saya menghargai soalan

daripada Yang Berhormat Tebrau tetapi mungkin keluar dari skop.
