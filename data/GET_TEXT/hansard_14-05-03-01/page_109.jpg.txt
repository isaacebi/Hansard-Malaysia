DR. 3.10.2022 104

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kota Belud. Seterusnya, saya jemput Yang Berhormat Seputeh tidak ada.

Kemudian Yang Berhormat Kota Melaka, lima minit.

5.05 ptg.

Tuan Khoo Poay Tiong [Kota Melaka]: Terima kasih Tuan Yang di-Pertua, kerana
memberikan peluang kepada saya untuk mengambil bahagian dalam rang undang-undang
untuk meminda Akta Tenaga Boleh Baharu 2011.

Tuan Yang di-Pertua, dalam isu tenaga boleh baharu ini, salah satu sektor utama
ialah tenaga solar dan dianggarkan kapasiti tenaga solar di Malaysia adalah sekitar 2 gigawatt
pada tahun 2022. Menurut Malaysia Renewable Energy Roadmap (MyRER), kerajaan
sasarkan kapasiti tenaga solar kepada 4.7 gigawatt menjelang tahun 2023 dan menyasarkan
menjelang tahun 2035 ialah 7.28 gigawatt.

Jadi pertama, soalan yang saya hendak tanya ialah ingin memohon penjelasan
daripada Yang Berhormat Menteri, mengenai status pencapaian target ini. Adakah kita
sedang on track ataupun perlu diselaraskan?

Kedua, kerajaan telah melancarkan program solar berkala besar ataupun /arge scale
solar (LSS) dan setakat ini ada empat proses binaan telah dilaksanakan dan projek-projek
sedang berlangsung. Jadi ingin memohon pencerahan tentang status pelaksanaan projek-
projek ini di bawah LSS ini dan adakah telah mendapat target? Berapakah projek yang telah
disiapkan dan berapakah yang menghadapi masalah ataupun tergendala?

Ketiga, yang saya hendak tanya ialah daripada segi meningkatkan kapasiti tenaga
solar. Yang Berhormat Menteri, salah satu sektor yang kurang diberi perhatian ialah
pengeluar berskala kecil knususnya untuk unit residential ataupun perumahan. Jika dilihat
untuk pengeluar besar atau pihak komersial dan industri, kerajaan ada menyediakan pelbagai
insentif, geran dan potongan cukai.

Malah bank-bank juga bersedia untuk memberikan pinjaman kepada pengeluar
besar. Akan tetapi untuk individu yang berminat untuk memasang tenaga solar di rumah
mereka, pengiraan kos benefit dan pay back period, masih kurang meyakinkan. Oleh itu,
ramai yang tidak tertarik untuk memasang tenaga solar.

Jadi ingin memohon penjelasan daripada kerajaan. Apakah inisiatif yang telah
diambil oleh kerajaan untuk merangsang pengeluar berskala kecil seperti individu,
memasang di rumah masing-masing?

Itu sahaja yang saya hendak bangkit. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Kota Melaka. Seterusnya, saya jemput Yang Berhormat Merbok.

5.08 ptg.
Puan Nor Azrina binti Surip [Merbok]: Terima kasih kepada Tuan Yang di-Pertua

kerana memberi peluang saya berbahas dengan ringkas dalam meminda Akta Tenaga Boleh
