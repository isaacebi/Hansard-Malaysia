DR. 3.10.2022 57

Ertinya, mereka yang dituduh di bawah Akta Hasutan itu mudah sahaja untuk dijatuhkan
bersalah dan dihukum penjara. Akan tetapi mengapa kita dalam satu undang-undang niat
kita baik, kita hendak cegah orang yang suka menghendap ini supaya dihukum, kita susahkan
pihak pendakwaan, terpaksa hendak membuktikan elemen seperti yang disebut tadi, mens
rea. Elemen niat itu.

Jadi, yang hendak dikejar tidak dapat, ramai yang terlepas. Kalau saya lihatlah benda
macam ini, saya sebagai pengamal undang-undang Tuan Yang di-Pertua, ertinya pihak yang
dituduh itu mudah lepas daripada pendakwaan. Susah pihak pendakwaan hendak buktikan.
Jadi, saya setuju dengan pandangan Yang Berhormat Sepang iaitu jadikan ini- pihak
pendakwaan tidak perlu memikul beban yang terlalu berat untuk membuktikan niat.

Kalau dia menghendap itu, tidak akan dia tidak ada niat apa pun yang buruk? Kalau
Akta Hasutan, elemen niat itu tidak ada, kenapa dalam akta yang baik ini hendak disusahkan
pendakwaan? Mereka yang jadi mangsa nanti, anak-anak kita, gadis-gadis kita, wanita-
wanita kita khususnya. Jadi begitulah, Tuan Yang di-Pertua. Jadi, kalau boleh rephrase
semula. Ini Jabatan Peguam Negara.

Maknanya, rephrase semula ini. Kalau jadikan ini satu kesalahan strict liability, dia
kalau buat Act of Harassment itu, tidak payah hendak buktikanlah. Beban membuktikan niat
itu terlalu susah. Jadi, kita mahu anak-anak gadis kita, wanita-wanita kita, kanak-kanak kita
bebas daripada ancaman ini. Kita mahu wujudkan masyarakat yang menghormati privasi
warganegaranya. Itu sahaja Tuan Yang di-Pertua, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Pasir Gudang. Seterusnya, saya menjemput Yang Berhormat Papar, lima minit.

12.52 tgh.

Tuan Haji Ahmad bin Hassan [Papar]: Assalamualaikum warahmatullahi
wabarakatuh. Terima kasih Tuan Yang di-Pertua, atas peluang yang diberikan kepada saya
untuk turut serta membahaskan Rang Undang-undang Kanun Keseksaan (Pindaan) 2022.
Saya menyokong penuh RUU ini yang dijangka akan memberikan perlindungan kepada
mangsa, khususnya wanita daripada gangguan secara realiti ataupun dalam talian.
Gangguan secara berterusan menggunakan pelbagai instrumen atau medium, termasuk
telekomunikasi dan sosial media sememangnya mengganggu emosi dan bukan terhad
kepada wanita sahaja, malah kaum lelaki juga akan diganggu seperti ini.

Tuan Yang di-Pertua, ringkas sahaja dan saya ada tiga soalan berkaitan dengan
RUU ini. Pertama, berkenaan dengan kesalahan berulang. Dimaklumkan kesalahan berulang
membawa maksud sekurang-kurangnya dua kali. Soalan saya, adakah ia terpakai dalam
semua keadaan seperti yang telah disenaraikan di dalam RUU ini?

Kedua, adakah kesalahan membocorkan data peribadi juga akan termasuk dalam
kesalahan ini? Ketiga, melalui pemerhatian kerajaan setakat ini, berapakah laporan yang
diterima berkenaan gangguan stalker daripada golongan wanita kepada lelaki dan

sebaliknya? Tuan Yang di-Pertua, saya juga ingin mengambil peluang ini untuk menyuarakan
