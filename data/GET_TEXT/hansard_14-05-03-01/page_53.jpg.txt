DR. 3.10.2022 48
RANG UNDANG-UNDANG
RANG UNDANG-UNDANG KANUN KESEKSAAN (PINDAAN) 2022
Bacaan Kali Yang Kedua dan Ketiga

12.22 tgh.

Timbalan Menteri di Jabatan Perdana Menteri (Parlimen dan Undang-undang)
[Datuk Wira Hajah Mas Ermieyati binti Samsudin]: Tuan Yang di-Pertua, saya mohon
mencadangkan rang undang-undang bersama suatu akta untuk meminda Kanun Keseksaan
dibacakan kali yang kedua sekarang.

Tuan Yang di-Pertua: Silakan.

Datuk Wira Hajah Mas Ermieyati binti Samsudin: Tuan Yang di-Pertua, rang
undang-undang yang akan saya bentangkan adalah merupakan Akta Kanun Keseksaan
(Pindaan) 2022 yang melibatkan peruntukan berhubung dengan kesalahan menghendap
(stalking) dengan izin.

Perlakuan menghendap pada kebiasaannya melibatkan beberapa siri perbuatan
seperti mengikuti atau mengekori seseorang atau melakukan sesuatu gangguan
(harassment) dengan izin dengan secara berulang-ulang sama ada dalam kehidupan
sebenar ataupun di alam maya sehingga menimbulkan ketakutan kepada mangsa terhadap
kecederaan atau perlakuan yang mungkin boleh mengakibatkan kepada kematian.

Pada 30 Mei 2019, mantan Yang Berhormat Menteri di Jabatan Perdana Menteri
(Parlimen dan Undang-undang) telah pun menerima kertas cadangan daripada pertubuhan
bukan kerajaan yang dikenali sebagai Pertubuhan Pertolongan Wanita atau Women’s Aid
Organization (WAO) yang telah pun mencadangkan supaya undang-undang perlakuan
mengganggu dan juga menghendap diperkenalkan di negara kita ini.

Dalam hal itu, pada 2 Julai 2019, kerajaan telah pun menubuhkan Jawatankuasa
Kerja Kajian Dasar Mengenai Perlakuan Mengganggu dan Menghendap yang bertujuan
untuk mengkaji dan meneliti isu-isu berhubung kesalahan menghendap dan mendapatkan
keputusan dasar dalam penggubalan peruntukan undang-undang berhubung kesalahan
menghendap ini melalui beberapa mesyuarat yang telah pun diadakan oleh jawatankuasa ini.

Selain itu, beberapa siri perbincangan dan bengkel bersama-sama dengan
pemegang taruh bagi membincangkan hala tuju serta penyediaan dasar dan cadangan
perundangan perlakuan mengganggu dan menghendap juga telah diadakan. Antara pihak-
pihak pemegang taruh dan pihak-pihak berkaitan yang terlibat dalam sesi mesyuarat, bengkel
dan libat urus adalah seperti berikut:

(i) Bahagian Pendakwaan, Jabatan Peguam Negara;

ii) Kementerian Dalam Negeri;

iii) Kementerian Pembangunan Wanita, Keluarga dan Masyarakat;

(
(
(iv) Kementerian Komunikasi dan Multimedia;
(v) Kementerian Kesihatan Malaysia;

(

vi) Polis Diraja Malaysia;
