DR. 3.10.2022 65

Perkataan “repeatedly” juga merujuk kepada sekurang-kurangnya dua kali perlakuan
menghendap dilakukan terhadap mangsa sebagai mana diperuntukkan di bawah subseksyen
507A(4) Akta 574 dan sebagai contoh dalam Akta Kesalahan-kesalahan Seksual Terhadap
Kanak-kanak [Akta 792] perenggan 15A(3) telah menggunakan terma “repeatedly” or
“constantly”. Terma “constantly” merujuk kepada perlakuan yang dilakukan secara berterusan
dan tidak terputus sama seperti “continuously” yang akan menyukarkan pendakwaan untuk
membuktikan kesalahan menghendap. Berbanding dengan terma “repeatedly” yang tidak
mensyaratkan perlakuan yang berterusan.

Di samping itu juga, Indian Penal Code 2013, California Penal Code, Domestic
Violence Act 116 of 1998 South Africa menggunakan terma “repeatedly” sahaja kerana ia
lebih mudah dibuktikan. Manakala cadangan bagi menambah peruntukan di bawah
subseksyen 507A(2) Akta 574 bagi perlakuan doxing interfering with any property in the
possession of a person, keeping a person under surveillance and any other places frequented
by a person.

01450

Untuk makluman Ahli Yang Berhormat, senarai di bawah di bawah subseksyen
507A(2) Akta 574 yang dicadangkan merupakan satu senarai non-exhaustive. Ini maknanya,
mahkamah mempunyai budi bicara untuk memperluaskan pemakaian situasi selain apa yang
telah pun disenaraikan.

Berhubung isu...

Puan Hannah Yeoh [Segambut]: Yang Berhormat Menteri, saya minta mencelah.
Saya faham mahkamah mungkin akan memahami bidang kuasa mereka, tetapi, masalah
wujud di balai polis. Apabila mereka mengambil aduan dan mereka melihat — Oh, saya baca
akta ini ianya bukan satu jenayah. Jadi, dia langsung tak nak siasat. Apa pandangan Yang
Berhormat Timbalan Menteri?

Untuk purpose of Hansard, adakah Yang Berhormat Timbalan Menteri kata
repeatedly adalah sama dengan continuously?

Datuk Wira Hajah Mas Ermieyati binti Samsudin: Okey. Terima kasih Yang
Berhormat Segambut. Untuk makluman Yang Berhormat, untuk persoalan yang pertama
tadi, maksudnya dengan mengambil aduan dan sebagainya untuk pihak anggota polis. Oleh
sebab itu, ia tidak terhenti sahaja pada hari ini ataupun pada— kita membincangkan tentang
situasi ini, tetapi ia adalah melalui engagement ataupun perkara yang akan berlaku selepas
ini, way forward.

Maksudnya, dengan anggota polis bukan hanya dengan itu, dengan pihak DPP,
dengan banyak lagi pihak yang akan kita adakan sesi libat urus dan juga untuk memberikan
pengetahuan tentang perkara ini supaya masing-masing tahu peranan yang hendak
dimainkan supaya lebih ramai lagi masyarakat yang lebih alert, lebin cakna tentang isu ini.
Malah, mereka boleh mengambil apa juga diadukan kepada mereka untuk tindakannya
dengan mereka lebih berpengetahuan. Ini tidak boleh dalam masa semalaman, ia

memerlukan komitmen daripada semua pihak.
