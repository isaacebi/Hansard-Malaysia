DR. 3.10.2022 78

Izinkan saya bermula dengan poin yang pertama iaitu berkaitan dengan tempoh
perintah perlindungan. Sebab, saya nampak macam pindaan yang dicadangkan ini macam
tak begitu jelas tentang perintah itu. Disebut, mahkamah boleh, bila diminta melalui
permohonan ex parte iaitu satu pihak yang mangsa buat, boleh begitu. Kita mahu kuasa yang
jelas seperti Yang Berhormat Segambut sebutkan tadi, perintah itu boleh— mahkamah ada
kuasa yang jelas untuk sambung perintah yang pertama. Biasa mahkamah akan beri perintah
pertama, katakan ini sah enam bulan kah, satu tahun kah atau apa. Then selepas itu, kita
sebut secara jelas dia ada kuasa untuk sambung perintah itu kalau dianggap perlu. Itu satu.

Tuan Yang di-Pertua, biasanya perintah begini diperlukan bila seseorang disiasat
oleh pihak polis ataupun telah dituduh di mahkamah. Kita ada dua keadaan. So, bagi saya—
tadi Yang Berhormat Padang Rengas cadang mungkin kita tak perlu beri hak untuk
mengetepikan atau memohon untuk mengetepikan perintah itu oleh pihak yang dituduh.

Saya rasa dalam proses perundangan, prinsip yang utama juga adalah untuk
memastikan hak semua pihak dilindungi. So, bila yang dituduh ataupun yang disyaki (OKS)
melakukan dan dia masih belum dituduh, saya rasa adalah sesuai kita beri dia hak untuk
memohon ke mahkamah. Selepas disampaikan perintah itu, dia tahu wujudnya perintah, hak
untuk memohon untuk ketepikan, saya rasa sesuai. Dia boleh beritahu mahkamah versi dia.
Due process boleh berlaku.

Akan tetapi, selepas keadaan di mana dia sudah dituduh di mahkamah—
maksudnya, polis siasat, panggil semua saksi buat statement, polis buat keputusan dengan
AG, memang ada kes yang jelas, dia dituduh di mahkamah. Dalam keadaan itu, saya setuju
tidak perlu lagi dia dapat hak untuk memohon untuk mengetepikan lagi sebab sudah dituduh.
Kalau mahkamah rasa perintah perlindungan itu perlu, dia kekal, tanpa had. Akan tetapi
dalam keadaan masih disiasat, saya rasa kita perlu kekalkan hak untuk memohon untuk
diketepikan perintah itu.

Satu lagi macam /acuna atau isu yang tidak ditangani dengan jelas ialah apa jadi
selepas bicara orang itu, orang yang dituduh? Ada dua kemungkinan. Dia akan disabit— so,
kita biar proses itu berlangsung— ataupun dia dibebaskan. Di beberapa negara lain, dalam
keadaan itu pun bila dia dibebaskan, mahkamah kekalkan bidang kuasa untuk teruskan
dengan perintah perlindungan. Sebab, untuk sabitkan dalam mahkamah, beban bukti adalah
lain. Dengan izin, beyond reasonable doubt.

Akan tetapi untuk perintah perlindungan, tak perlu beban yang begitu tinggi.
Biasanya pihak mahkamah akan keluarkan atas balance of probabilities. Jadi, mahkamah
pun mesti ada kuasa untuk pertimbangkan, walaupun tidak ada sabitan, adakah keperluan
untuk perintah perlindungan ini dikekalkan dalam keadaan tertentu memandangkan fakta kes
itu.

Jadi, itulah antara penambahbaikan saya rasa perlu ditimbangkan. Saya harap
kementerian boleh pertimbangkan ini dalam sesi jawatankuasa. Ataupun kalau tidak boleh

buat dalam sesi ini, buat secepat mungkin supaya pindaan ini kepada Kanun Tatacara
