DR. 3.10.2022 129

Fasal 18 bertujuan untuk meminda seksyen 18 berkaitan teks Al-Quran dan bahan
Al-Quran yang disita dan ditahan di bawah seksyen 17 Akta 326 dikembalikan kepada orang
yang daripadanya ia disita jika lembaga tidak memperakui kaedah penulisan tersebut.

Fasal 19 bertujuan memasukkan seksyen baharu 20A ke dalam Akta 326 berkenaan
pengkompaunan kesalahan sebelum sesuatu pertuduhan dimulakan.

Fasal 20 bertujuan memasukkan seksyen baharu 21A dan 21B ke dalam Akta 326
bagi melindungi lembaga dengan disifatkan sebagai pekhidmat awam sebagai mana Kanun
Keseksaan [Akta 574] dan pemakaian Akta Perlindungan Pihak Berkuasa Awam 1948.

Fasal 21 bertujuan memasukkan seksyen baharu 26 ke dalam Akta 326 bagi
memberi lembaga kuasa untuk mengeluarkan garis panduan dan arahan untuk mengawal
selia akta ini.

Fasal 22 bertujuan untuk mengadakan peruntukan kecualian.

Oleh itu cadangan pindaan APTQ 1986 ini amat penting kerana bertujuan
memperkukuh kuasa penguatkuasaan pegawai awam yang diberi kuasa di bawah Akta 326
dan untuk menaikkan jumlah penalti serta menyelaraskan peruntukkan undang-undang
dengan peredaran waktu dan perkembangan isu semasa.

Tuan Yang di-Pertua saya mohon mencadangkan.

[Dato' Ramli bin Dato' Mohd Nor [Cameron Highlands]: Ada sesiapa Yang
Berhormat menyokong?

Timbalan Menteri di Jabatan Perdana Menteri (Hal Enwal Agama) [Datuk Haji
Ahmad Marzuk bin Shaary]: Tuan Yang di-Pertua, saya menyokong.

Dato’ Ramli bin Dato’ Mohd Nor [Cameron Highlands]: Ahli-ahli Yang Berhormat,
masalah di hadapan Majlis ialah rang undang-undang bernama suatu akta untuk meminda
Akta Pencetakan Teks Al-Quran 1986 dibacakan kali yang kedua sekarang dan dibuka untuk
perbahasan.

[Tiada perbahasan]

Walau bagaimanapun, tidak ada yang ingin berbahas. Saya teruskan, Menteri pun
tak perlu menjawab.

Ahli-ahli Yang Berhormat, sekarang saya kemukakan masalah kepada Majlis bagi
diputuskan. Masalahnya ialah rang undang-undang ini dibaca kali yang kedua sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis besidang dalam Jawatankuasa]

[Dato’ Ramli bin Dato’ Mohd Nor (Cameron Highlands) mempengerusikan
Jawatankuasa]

[Fasal-fasal dikemukakan kepada Jawatankuasa]

[Fasal-fasal 1 hingga 22 diperintahkan jadi sebahagian daripada rang undang-
undang]

[Rang undang-undang dimaklumkan kepada Majlis sekarang]
