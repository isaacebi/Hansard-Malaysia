DR. 3.10.2022 61

2.32 ptg.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Bismillahi Rahmani Rahim. Assalamualaikum warahmatullahi wabarakatuh. Terima
kasih Tuan Yang di-Pertua.

Hang Tuah Jaya turut terpanggil pada petang ini untuk membahaskan tentang
pindaan yang telah pun dikemukakan oleh Jabatan Perdana Menteri berkait tentang Akta
Kanun Keseksaan yang telah memasukkan seksyen baharu 507A berkait tentang the
offence, dengan izin Tuan Yang di-Pertua, the offence of stalking.

Semasa pembentangan yang dibuat oleh Yang Berhormat Timbalan Menteri pagi
tadi, beliau telah pun memaklumkan kepada Dewan bahawa dalam membuat ataupun
mencadangkan pindaan ini, beberapa pengalaman negara-negara telah pun diambil kira
ataupun dikaji. Beliau sebut tadi pengalaman di Singapura, di UK dan di India.

Secara khusus saya ingin bertanya kepada Yang Berhormat Timbalan Menteri
berkaitan tentang undang-undang mengenai stalking ataupun mengendap ini di United
Kingdom. Di United Kingdom, ada empat warning sign, dengan izin Tuan Yang di-Pertua,
empat amaran ataupun tanda-tanda untuk kita simpulkan berlakunya stalking ataupun
mengendap ini. Pertama, it is fixated, dengan izin, obsessive, unwanted dan juga repeated.

Saya bangkitkan perkara ini kerana mungkin elok kalau kita zahirkan di dalam Dewan
Rakyat ini tentang pindaan ini, apakah di Malaysia ini berkait pindaan ini terdapat ciri-ciri yang
khusus ataupun peculiar, dengan izin Tuan Yang di-Pertua, berkaitan tentang undang-
undang mengendap ini. Apakah kita meniru ataupun mengambil verbatim apa yang
diamalkan di United Kingdom ataupun kita mempunyai suatu pandangan yang sendiri
ataupun pendekatan yang tersendiri apakah yang boleh kita jumlahkan dengan mengendap
ini yang kita cernakan ataupun zahirkan di dalam pindaan ini? Itu yang pertama.

Kedua, Tuan Yang di-Pertua. Kita semua sedia maklum kalau kita melihat beberapa
undang-undang yang sedia ada, misalnya Domestic Violence Act, Akta Keganasan Rumah
Tangga, kalau berlaku keganasan ini, kebiasaannya kita boleh mohon apa yang dipanggil
sebagai interim protection order. Maknanya, arahan sementaralah untuk menghalang sama
ada suami kah abuse ataupun isteri kah abuse daripada mendekati mangsa.

Saya lihat beberapa negara yang maju yang berkait tentang stalking ini, mereka ada
dipanggil sebagai stalking protection order (SPO). Jadi kalau ada elemen-elemen tadi,
mereka boleh mohon di mahkamah untuk mendapat perintah sementara, dipanggil sebagai
temporary, untuk memastikan agar perkara itu tidak berlaku.

Jadi, saya ingin tanya, apakah ini ada dizahirkan di dalam pindaan ini? Ataupun di
masa yang akan datang, Jabatan Perdana Menteri khususnya yang menjaga bahagian
undang-undang ini mempunyai strategi yang tersendiri untuk meletakkan beberapa pindaan-
pindaan lain di bawah undang-undang berkaitan?

Misalnya, saya ambil contoh di Filipina. Pengalaman Filipina, mereka letak stalking
atau mengendap ini di bawah gangguan seksual, kalau tidak silap sayalah. Kita baru sahaja

luluskan undang-undang anti-gangguan seksual. Saya tidak ingat sama ada kita ada atau
