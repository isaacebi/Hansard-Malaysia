DR. 3.10.2022 10

Tuan Ahmad Fahmi bin Mohamed Fadzil [Lembah Pantai]: Port Dickson, Port
Dickson.

Dato’ Sri Mustapa bin Mohamed: Minta maaf, Yang Berhormat Port Dickson. Minta
maaf, Tuan Yang di-Pertua, dan Yang Berhormat Port Dickson.

Pada masa ini, Jabatan Perangkaan Malaysia sedang melaksanakan survey
pendapatan perbelanjaan dan kemudahan asas 2022 melibatkan 92,000 isi rumah bermula
daripada Januari 2022 hingga Disember tahun ini. Sampel yang secukupnya adalah penting
untuk melihat corak pendapatan dan perbelanjaan isi rumah Keluarga Malaysia.

Dalam Kajian Separuh Penggal Rancangan Malaysia Kedua Belas yang akan
bermula lagi dua minggu, kerajaan akan menyemak semula Kategori Kumpulan Pendapatan
berdasarkan hasil survey pendapatan perbelanjaan kemudahan asas yang sedang
dilaksanakan. Pada masa ini, analisis ke atas survey akan kita laksanakan pada awal tahun
depan, dan dijangka siap pada suku pertama tahun depan. Maka kita akan gunakan had-had
pendapatan baru.

21030

Akhir sekali Tuan Yang di-Pertua, semakan ini akan mengambil kira, antaranya
perubahan struktur pendapatan dan perbelanjaan, kos sara hidup, demografi serta lokasi isi
rumah. Kategori kumpulan pendapatan isi rumah yang baharu akan memantapkan lagi
penggubalan dasar dan menambah baik penyampaian perkhidmatan kepada kumpulan
sasar. Terima kasih Yang Berhormat Port Dickson, terima kasih Tuan Yang di-Pertua.

Dato’ Seri Anwar bin Ibrahim [Port Dickson]: Terima kasih Yang Berhormat
Menteri. Saya tidak sangat terkesan dengan silap angka ini, yang saya hendak jelaskan di
sini, yang tidak ditekankan oleh Yang Berhormat Menteri ialah jumlah sebenarnya kemiskinan
tegar, kemiskinan, jurang pendapatan itu meningkat tinggi. Maka pendekatan lama tentunya
tidak sesuai kerana kerajaan terpaksa menangani masalah yang lebih rumit sekarang. Kalau
kita lihat umpamanya, kesan bukan sahaja di desa atau pedalaman Sabah dan Sarawak
tetapi di kalangan miskin bandar juga jauh meningkat dan keadaan sekarang ini dengan
semua pengumuman yang dibuat dan juga harus diambil kira kebocoran, ketirisan yang
puluhan bilion yang disebut sama ada kemiskinan ‘yang 22’ dan keseluruhannya RM80 bilion.

Itu daripada segi kesengsaraan kebanyakan rakyat untuk dapat hidup dengan
munasabah setiap hari kerana kos yang meningkat. Jadi, bertambahnya peruntukan setakat
yang diumumkan tidak menyelesaikan masalah struktural. Jadi sebab itu yang saya perlukan
daripada Yang Berhormat Menteri ialah apakah langkah perubahan yang boleh dijamin jauh
lebih berkesan. Janganlah jawab macam jawab kejatuhan Ringgit itu, seolah-olah tidak ada
masalah yang disebut oleh Yang Berhormat Menteri Kewangan. Ada masalah yang real
kerana kita trading nation dan import yang tinggi. Maka bahan-bahan makanan, kos makanan
pun meningkat. Jadi, ada kaitan. Saya tanya soalan tentang B40 dan kemiskinan tegar ini
kerana kaitan dengan permasalahan yang dihadapi oleh rakyat sekarang. Itu saya minta

jawapan daripada Yang Berhormat Menteri.
