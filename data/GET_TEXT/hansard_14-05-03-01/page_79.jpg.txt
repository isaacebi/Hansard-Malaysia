DR. 3.10.2022 74

keharmonian dan juga kestabilan sosial di dalam negara, seterusnya meningkatkan
kesejahteraan masyarakat. Cadangan pindaan kepada Akta 593 ini diyakini akan dapat
memberikan keadilan dan perlindungan kepada mangsa perlakuan menghendap dengan
sewajarnya. Pihak kerajaan sedar bahawa pindaan kepada undang-undang hanyalah
sebagai langkah pertama dalam usaha kita membendung perlakuan menghendap ini.

Kerjasama dan usaha yang lebih gigih diperlukan bagi memastikan penguatkuasaan
kepada peruntukan undang-undang ini dilaksanakan dengan lebih baik oleh agensi-agensi
yang terlibat terutamanya oleh pihak Polis Diraja Malaysia (PDRM).

01520

Semua pegawai yang terlibat dalam pengendalian kes-kes berkaitan dengan
kesalahan menghendap perlu diberi pengetahuan serta latihan yang mencukupi. Tuan Yang
di-Pertua dan Ahli-ahli Yang Berhormat sekalian, akhir kata, saya ingin mengambil
kesempatan di sini untuk merakamkan setinggi-tinggi penghargaan dan jutaan terima kasih
kepada semua pihak yang telah pun bersama-sama terlibat sejak daripada awal dalam usaha
untuk mewujudkan peruntukan undang-undang berhubung dengan perlakuan menghendap
baik daripada agensi kerajaan ataupun daripada pihak NGO.

Dengan ini Tuan Yang di-Pertua, saya mohon mencadangkan. Terima kasih.

Dato’ Ramli bin Dato’ Mohd Nor [Cameron Highlands]: Ada di kalangan Yang
Berhormat menyokong?

Menteri Tenaga dan Sumber Asli [Datuk Seri Takiyuddin bin Hassan]: Saya
menyokong.

Dato’ Ramli bin Dato’ Mohd Nor [Cameron Highlands]: Ahli-ahli Yang Berhormat,
masalah di hadapan Majlis ialah rang undang-undang bernama suatu akta untuk meminda
Kanun Tatacara Jenayah dibacakan kali yang kedua sekarang dan terbuka untuk dibahas.

Mengikut senarai yang berada di hadapan saya, sejumlah tujuh orang Yang
Berhormat akan berbahas. Mereka adalah Yang Berhormat Padang Rengas, Yang
Berhormat Sepang, Yang Berhormat Setiu, Yang Berhormat Pasir Gudang, Yang Berhormat
Tebrau, Yang Berhormat Petaling Jaya dan Yang Berhormat Hang Tuah Jaya.

Dipersilakan Yang Berhormat Padang Rengas, lima minit.

3.21 ptg.

Dato’ Seri Mohamed Nazri bin Abdul Aziz [Padang Rengas]: Tuan Yang di-
Pertua, saya ucapkan terima kasih di atas kesempatan yang diberikan kepada saya untuk
membahas dalam pembentangan rang undang-undang ini. Saya hendak ucapkan tahniah
kepada kerajaan kerana membentang terlebih awal tadi, sepertimana yang telah
dibentangkan oleh Yang Berhormat Timbalan Menteri.

Saya kira ini merupakan satu jenayah yang baharu sebab dengan adanya media
sosial, maka stalking ini akan bertambah menjadi satu masalah kalau tidak kita tangani
dengan betul. Jadi, sebentar tadi Yang Berhormat Timbalan Menteri ada sebut iaitu bahawa

kita akan memberikan perlindungan yang sepenuhnya kepada mangsa. Ini adalah kerana
