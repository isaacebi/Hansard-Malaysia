DR. 3.10.2022 101

Saya ingin membahaskan secara dasar terhadap TBB ini. Walaupun telah
dinyatakan 12 strategi dan pelan tindakan dalam Dasar Tenaga Negara, antaranya seperti
solar park, rooftop solar panel tetapi ia hanya one-line statement. Statement satu baris
sahaja. Tiada detailed execution plan. Apa yang ada barangkali adalah Pelan Hala Tuju
Tenaga Boleh Baharu Malaysia (MyRER) 2022-2035 oleh KeTSA tetapi strategi-strategi lain
seperti merasionalisasikan subsidi tenaga ke arah harga berdasarkan pasaran.

One-line statement sahaja. Tidak ada hala tuju. Tidak dinyatakan satu action plan
yang jelas kerana kita mempunyai subsidi elektrik melalui imbalance cost pass-through
(ICPT) sejak 2015. Subsidi petrol sejak subsidi liquefied petroleum gas (LPG) sejak tahun 80-
an.

Saya rasa tiada action plan yang jelas, roadmap yang jelas terhadap meningkatkan
TBB dan juga dari segi Dasar Tenaga Negara. Saya rasa ini saya minta penjelasan Yang
Berhormat Menteri knasnya apa yang telah saya bangkitkan tentang Majlis Tenaga Negara.
Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bukit Bendera. Seterusnya saya menjemput Yang Berhormat Sepang. Tidak ada

dalam Dewan. Seterusnya saya jemput Yang Berhormat Kangar. Lima minit.

4.58 ptg.

Tuan Noor Amin bin Ahmad [Kangar]: Bismillahi Rahmani Rahim. [Membaca
sepotong ayat Al-Quran] Terima kasih Tuan Yang di-Pertua. Saya bangkit untuk
membicarakan tentang RUU Akta Tenaga Boleh Baharu (Pindaan) 2022.

Ketika dunia sedang membicarakan tentang pemanasan global dan juga perubahan
iklim, persoalan tentang tenaga boleh baharu ini tentulah menjadi bahagian penting dalam
keseluruhan skim ini.

Objektif akta ini kalau kita tengok adalah untuk memangkin penjanaan tenaga boleh
baharu dan juga mengadakan peruntukan bagi perkara yang berkaitan. Manakala pindaan
yang dibuat daripada apa yang saya lihat di sini adalah untuk memberikan kuasa yang lebih
besar kepada Menteri bagi menggantung kuat kuasa keseluruhan atau mana-mana
peruntukan akta ini di bahagian-bahagian berlainan di Malaysia. Tadi disebut keutamaan
kepada negeri Sabah.

Bersekali dengan rang undang-undang yang kita dibincangkan sekarang, selepas ini
kita juga akan membincangkan tentang tenaga lestari yang mana yang saya menganggap ia
sebenarnya adalah sebahagian daripada perkara yang sama dan apa yang kita bincangkan
pada petang ini bukanlah tentang sains tetapi tentang soal tata kelola (governance) dengan
izin bagi usaha mencapai kelestarian dalam pembangunan negara kita.

Saya ingin mengucapkan tahniah kepada kerajaan kerana meletakkan sasaran
mencapai 31 peratus TBB pada tahun 2025 berbanding sasaran 20 peratus sebelum ini. Ini

bagi saya adalah satu keberanian dan ia nampak realistik kerana berdasarkan jawapan
