DR. 3.10.2022 42

Seperti Yang Berhormat datang hari ini hendak masuk Dewan Rakyat tidak perlu kebenaran
saya pun.

Tuan Mohamed Hanipa bin Maidin [Sepang]: Akan tetapi dia banduan.

Tuan Yang di-Pertua: Sabar, tolonglah. Belum habis, belum habis. Itu secara am.
So that’s general. So, mengenai kehadiran Yang Berhormat Pekan, ia bukan di bawah kuasa
saya langsung. Saya tidak mempunyai kuasa untuk membenarkan beliau datang atau tidak
datang. Kalau dia hadir, maka dia tidak perlu meminta kebenaran saya untuk masuk ke
Dewan tetapi persoalannya sekarang ialah adakah beliau boleh hadir?

Itu bukan di bawah bidang kuasa saya. Ini kerana dalam bahasa Inggeris maaf, he is
not in my custody. Who has his custody? So, penjara ada custody beliau. Maka terpulanglah
kepada pihak penjara untuk melepaskan beliau daripada penjagaan atau custody tersebut.
Jadi, itu bukan kuasa saya. Satu lagi, saya rasa lah, sefahaman saya kalau pihak penjara
melepaskan beliau daripada penjagaan penjara itu, maka pihak penjaralah yang akan
memberikan atau menetapkan syarat pelepasan tersebut. Sekali lagi, bukan juga di bawah
kuasa saya.

Tuan Khalid bin Abd Samad [Shah Alam]: [Bangun]

Tuan Yang di-Pertua: Yang Berhormat Shah Alam.

Tuan Khalid bin Abd Samad [Shah Alam]: Tuan Yang di-Pertua, boleh saya
dapatkan penjelasan berhubung dengan bilakah dia akan hilang kelayakan sebagai Ahli
Parlimen? Kerana kita telah melihat...

Tuan Yang di-Pertua: Yang Berhormat Pekan, mengikut Perlembagaan
Persekutuan akan hilang kelayakan beliau sebagai Ahli Parlimen apabila pertamanya
permohonan pengampunan beliau ditolak.

Tuan Khalid bin Abd Samad [Shah Alam]: Permohonan pengampunan?

Tuan Yang di-Pertua: Ya, permohonan pengampunan. Yes.

Tuan Khalid bin Abd Samad [Shah Alam]: Takkah kalau sekiranya dia sudah
didapati bersalah, maka dengan sendirinya akan terlucut kerana selepas itu barulah kalau dia
dapat pengampunan, dengan izin you must take things in the process one by one. Maknanya
sekarang ini kalau kita semua sudah akui bahawa dia telah bersalah dan telah didapati
bersalah dan rayuannya semua telah ditolak, maka sepatutnya dia terus dikenakan hukuman.
Dengan itu terus dikenakan tindakan dan perlucutan sebagai Ahli Parlimen. Sekiranya dia
diampun pada ketika yang akan datang, barulah boleh direinstate dia sebagai Ahli Parlimen.

Ini kerana kita tidak merasakan bahawa Dewan yang mulia ini wajar menerima
seorang banduan yang telah merompak negara dengan jumlah yang begitu tinggi dibenarkan
masuk dengan begitu sahaja. Saya mengharapkan bahawa Tuan Yang di-Pertua akan
mengambil satu sikap yang lebih tegas step by step.

Tuan Yang di-Pertua: Okey Yang Berhormat, terima kasih.
