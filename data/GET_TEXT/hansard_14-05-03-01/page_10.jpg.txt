DR. 3.10.2022 5

(iii) ketibaan pelancong meningkat kepada 3.2 juta bagi Januari hingga
Julai tahun ini; dan

(iv) kadar pengangguran sudah turun kepada 3.7 peratus pada bulan
Julai.

Tuan Yang di-Pertua, kerajaan sentiasa prihatin dalam menjaga kebajikan Keluarga
Malaysia. Antara usaha yang telah dan sedang dilaksanakan oleh kerajaan termasuklah
peruntukan kira-kira RM80 bilion untuk subsidi bantuan insentif, harga runcit petrol RON95
umpamanya di Malaysia ialah RM2.05 seliter berbanding dengan RM2.70 di Qatar, RM2.80
di Arab Saudi, RM4.20 di Indonesia.

Kerajaan juga menyediakan bantuan-bantuan lain termasuklah;

(i) bantuan Keluarga Malaysia sebanyak RM8 bilion. Sehingga

September tahun ini, sebanyak RM5.9 bilion telah disalurkan
kepada 8.7 juta penerima;

(ii) meneruskan kawalan harga ayam dan telur ayam yang

dianggarkan sebanyak RM1.1 bilion;

(iii) meneruskan kawalan harga minyak masak tulen dan minyak

masak sawit tulen, kemasan botol 1kg, 2kg, 3kg dan 5 kg;
(iv) memberi subsidi tarif elektrik sebanyak RM5.8 bilion bagi tempoh
Julai hingga Disember 2022; dan

(v) akhir sekali Tuan Yang di-Pertua, tanpa subsidi yang disediakan

oleh kerajaan, Jabatan Perangkaan Malaysia menganggarkan
kadar inflasi negara jauh lebih tinggi iaitu sebanyak 10.6 peratus
berbanding dengan 4.7 peratus bulan Ogos lalu.

Walaupun ekonomi negara kini sedang menghadapi pelbagai cabaran domestik dan
global, dasar-dasar dan inisiatif kerajaan telah berjaya memulihkan ekonomi dan
meringankan beban Keluarga Malaysia.

Tuan Yang di-Pertua, pada tahun 2023 kesemua pakar ekonomi termasuk daripada
pertubuhan antarabangsa seperti IMF dan Bank Dunia meramalkan pertumbuhan ekonomi
dunia yang lebih rendah. Malaysia sebagai sebuah ekonomi kecil dan terbuka tidak
terkecuali daripada terkena tempias daripada cabaran ini. Langkah-langkah untuk
menangani cabaran-cabaran itu akan diperincikan dengan lebih dalam, dalam Belanjawan
2023. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Menteri. Silakan Yang
Berhormat Pasir Salak.

Dato’ Sri Haji Tajuddin bin Abdul Rahman [Pasir Salak]: Tuan Yang di-Pertua,
saya ucap syabas dan tahniah kepada kerajaan yang dapat mendepani cabaran global dan
domestik. Ini petanda baik kalau pilihan raya tidak lama lagi, insya-Allah menanglah kita. Ini
Ketua Pembangkang tengok-tengok saya pasal apa? Lawan. Jangan tidak lawan.

Saya hendak tanya Yang Berhormat Menteri. Belum bercakap lagi sudah habis masa

macam mana. Minta masa sedikit Tuan Yang di-Pertua. Saya hendak menarik perhatian
