DR. 3.10.2022 112

Setakat ini, purata tarif asas elektrik dikekalkan pada kadar 34.52 sen per kilowatt
jam berbanding dengan kos perbekalan elektrik sebenar di Sabah sebanyak 43.83 sen. Akan
tetapi, dikenakan hanya sebanyak 34.52 sen. Ini adalah kawalan di bawah ICPT yang tidak
membebankan rakyat jelata terutamanya B40 dan sebagainya.

Seterusnya Yang Berhormat Kota Belud juga mencadangkan supaya meletakkan
perkataan ‘kecuali Sabah dan Sarawak’ selepas Malaysia. Ini saya rasa — tujuan pindaan ini
adalah untuk menggantung kuat kuasa sebagaimana saya sebutkan tadi, mana-mana
bahagian termasuk Sabah dan Sarawak. Akan tetapi kalau dikecualikan Sarawak dan Sabah
maka itulah pentingnya peruntukan Menteri boleh menggantung sebagaimana yang saya
sebutkan tadi, dua akta yang terdahulu iaitu Akta Bekalan Elektrik dan Akta Suruhanjaya
Tenaga ini ada peruntukan ini. Saya tidak pasti kenapa pada tahun 2011, akta ini diluluskan
tanpa memasukkan peruntukan tersebut dan kini kita mengambil langkah untuk membetulkan
keadaan ini.

Yang Berhormat Jerlun dan juga Yang Berhormat Kangar rakan saya telah
membangkitkan mengenai apakah langkah kerajaan untuk mengurangkan penjanaan elektrik
menggunakan sumber arang batu. Yang Berhormat kangar sebut batu arang, lebih
kuranglah. Saya hendak maklumkan bahawa ada satu mesyuarat yang dipanggil mesyuarat
Jawatankuasa Perancangan dan Pelaksanaan Perbekalan Elektrik dan Tarif (JPPPET) yang
diadakan pada bulan Disember 2021 memutuskan — ini dasar ya, tidak ada lagi jana kuasa
arang batu yang baharu akan dibina.

Apabila jana kuasa arang batu sekarang ini retire, bersara ataupun sudah cukup
tempoh dia, ada yang tahun 2026, tahun 2027 dan ada yang sampai tahun 2031. Kerajaan
buat dasar, tidak ada lagi loji jana kuasa arang batu dibenarkan. la perlu dialih kepada
sumber-sumber penjanaan yang lain. Sumber TBB sama ada solar ataupun gas dan juga
sedang mengkaji sekarang ini daripada sumber hidrogen pun sedang dikaji sekarang ini.
Atom itu belum lagilah.

Opsyen pelanjutan operasi arang batu — walaupun ada tetapi kadarnya telah
dikurangkan dengan begitu banyak sekali. Kalaupun ada, sebabnya isunya kerana struktur
loji jana kuasa itu dibina dengan kos yang begitu besar, sebahagiannya belum lagi mendapat
pulangannya. Akan tetapi, dia tidak boleh menggunakan TBB. Jadi, kadang-kadang kerajaan
perlu memikirkan supaya stesen jana kuasa itu dapat dia punya pulangan yang sewajarnya,
kita mungkin membenarkan perkara ini.

Yang Berhormat Merbok membangkitkan apakah potensi sumber TBB yang lain?
Buat masa ini, pembangunan TBB di bawah Akta 725 ini tertumpu kepada sumber sedia ada
seperti solar, hidroelektrik termasuklah mini hidro, biogas dan_ biojisim. Walau
bagaimanapun, berdasarkan dasar Malaysia Renewable Energy Roadmap (MyRER),
kementerian terbuka untuk penerokaan sumber tenaga boleh baharu yang lain termasuklah
ombak (wave), Ocean Thermal Energy Conversion (OTEC), hidrogen, termasuklah kajian

mengenai kos penjanaan dan juga daya harap. Silakan.
