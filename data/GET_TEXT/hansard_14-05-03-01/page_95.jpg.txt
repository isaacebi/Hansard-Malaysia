DR. 3.10.2022 90

Datuk Wira Hajah Mas Ermieyati binti Samsudin: Saya mohon maaf Tuan
Pengerusi. Saya hendak merujuk balik semula kepada persoalan oleh pihak Yang Berhormat
Sungai Buloh. Sebenarnya ia memang termasuk bawah kesalahan yang boleh ditangkap.
Dimasukkan dalam rekod.

[Rang undang-undang dimaklumkan kepada Majlis sekarang]

[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali yang
ketiga, disokong oleh Menteri Tenaga dan Sumber Asli [Datuk Seri Takiyuddin bin Hassan]

dan diluluskan]

RANG UNDANG-UNDANG TENAGA BOLEH BAHARU
(PINDAAN) 2022

Bacaan Kali Yang Kedua dan Ketiga

4.14 ptg.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri.

Menteri Tenaga dan Sumber Asli [Datuk Seri Takiyuddin bin Hassan]:
Assalamualaikum warahmatullahi wabarakatuh dan salam sejahtera. Tuan Yang di-Pertua,
saya mohon mencadangkan iaitu rang undang-undang bernama suatu akta untuk meminda
Akta Tenaga Boleh Baharu 2001 dibaca kali yang kedua sekarang.

Tuan Yang di-Pertua, Ahli-ahli Dewan yang saya hormati sekalian, saya suka
menarik perhatian Dewan yang mulia ini bahawa terdapat empat undang-undang ataupun
akta yang berkaitan secara langsung dengan pembekalan elektrik dan kawal selia serta
perkara-perkara yang berkaitan dengan elektrik di dalam negara kita Malaysia ini iaitu:

(i) | Akta Bekalan Elektrik Tahun 1990 [Akta 447];

(ii) | Akta Suruhanjaya Tenaga 2001 [Akta 610];

(iii) | Akta Tenaga Boleh Baharu 2011 [Akta 725]; dan

(iv) _Akta Pihak Berkuasa Pembangunan Tenaga Lestari 2011 [Akta 726].

Tuan Yang di-Pertua, daripada empat akta yang saya sebutkan tadi, hanya dua
daripada akta tersebut iaitu Akta 447 dan juga Akta 610 yang mempunyai peruntukan yang
berbunyi, “Akta ini hendaklah terpakai di seluruh Malaysia, walau bagaimanapun Menteri
boleh membuat perintah menggantung penguatkuasaan keseluruhan atau mana-mana
peruntukan akta ini di mana-mana negeri.” Hanya dua sahaja.

Manakala dalam dua lagi akta iaitu termasuklah Akta 725 yang sedang saya
bentangkan sekarang ini pindaannya dan juga Akta 726 tidak mempunyai peruntukan yang
mana Menteri boleh menggantung penguatkuasaan akta tersebut.

Tuan Yang di-Pertua, saya ingin menarik perhatian Dewan yang mulia ini bahawa
selaras dengan komitmen Kerajaan Persekutuan untuk menyemak semula pelaksanaan
Perjanjian Malaysia 1963 berkaitan dengan hak serta kuasa autonomi yang diperuntukkan di
