DR. 3.10.2022 114

supaya kita mengkaji- ada banyak program, projek-projek yang dibatalkan di reactivate
semula apabila diberikan syarat-syarat baharu dan sebagainya yang menguntungkan
kerajaan dan juga tidak membebankan rakyat. Itu bergantunglah, kalau ada, kita boleh
tengoklah benda itu. Yang Berhormat Kangar tidak ada kepentingan ya? Okey, terima kasih.

Sahabat saya, Yang Berhormat Kota Melaka bertanya mengenai status pelaksanaan
large scale solar (LSS). Saya ingin memaklumkan bahawa setakat empat pusingan RFP yang
telah dibuat melalui LSS ini, kita telah luluskan sebanyak 87 projek. Daripada jumlah tersebut,
40 projek telah mula beroperasi. Kerajaan akan memastikan supaya semua Projek LSS akan
beroperasi menjelang tahun 2055 supaya sasaran kita 31 percent TBB dalam perbekalan
elektrik akan dapat dicapai. 40 out of 87, yang lain itu masih lagi berjalan ya.

Yang Berhormat Wangsa Maju telah membangkitkan insentif solar kepada pengguna
domestik. Kementerian telah mengemukakan cadangan insentif solar ini bagi penggunaan
domestik kepada Kementerian Kewangan untuk Belanjawan 2023 ini. Jadi, kita cubalah.
Sekarang ini insentif nya tidaklah begitu jelas tetapi memang memikirkan pentingnya sebagai
mana yang disebut oleh Ahli-ahli Yang Berhormat, kita mengemukakan satu cadangan
supaya Belanjawan 2023 ini juga memberi peruntukan untuk insentif kepada pengguna-
pengguna domestik bagi penggunaan solar ini. Kita tengoklah apa yang akan disebut nanti.

Yang Berhormat Parit Buntar, Yang Berhormat Kangar dan Yang Berhormat Bukit
Bendera membangkitkan isu mengapa kerajaan tidak meletakkan sasaran TBB yang tinggi,
sedangkan Malaysia mempunyai potensi TBB yang besar? Saya ingin menyatakan bahawa
penetapan sasaran TBB perlu dilakukan secara realistik sebagaimana yang saya sebutkan
tadi dan objektif bagi kita memastikan supaya ia nya tidak menimbulkan kesan dan implikasi
kenaikan tarif kepada pengguna. The target must be achievable, dengan izin. Sumber TBB
yang berpotensi tinggi di Malaysia ialah sumber solar. Namun, sebagaimana disebut oleh
Yang Berhormat Bakri tadi, ia nya berbentuk intermittent, tidak tetap, tidak sepanjang tahun
kita ada solar. Oleh itu, bagi memastikan kemasukan bekalan elektrik daripada tenaga solar
yang stabil, kita memerlukan kepada teknologi bateri untuk storage. Namun demikian, kos
pemasangan bateri juga masih tinggi. Oleh itu, ia nya dilakukan secara beransur-ansur, Tuan
Yang di-Pertua.

Jadi, setakat itu sahaja yang dapat saya sampaikan dalam penggulungan saya.
Terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Timbalan Menteri.

Ahli-ahli Yang Berhormat, sekarang saya kemukakan masalah kepada Majlis bagi
diputuskan. Masalahnya ialah bahawa rang undang-undang ini dibaca kali yang kedua
sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]
