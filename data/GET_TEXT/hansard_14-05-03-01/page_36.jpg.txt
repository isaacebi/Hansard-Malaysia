DR. 3.10.2022 31

Soalan saya, mengapa handphone saya ini yang ada fungsi 5G tidak tunjuk ada
perkhidmatan 5G di Kuala Lumpur khususnya di kawasan Kepong. Adakah Yang Berhormat
Timbalan Menteri bohong? Terima kasih... [Ketawa]

Tuan Ahmad Fahmi bin Mohamed Fadzil [Lembah Pantai]: Soalan tentang
Sarawak.

Tuan Yang di-Pertua: Silakan ...

Tuan Ahmad Fahmi bin Mohamed Fadzil [Lembah Pantai]: Boleh saya?

Seorang Ahli: Straight to the point.

Tuan Yang di-Pertua: Yang Berhormat Timbalan Menteri.

Datuk Zahidi bin Zainul Abidin: Kita bagi tahu, bukan bohong. Kita bagi tahu
bahawa sebanyak lapan buah negeri ini terlibat dengan 5G dahulu. Jadi, antaranya kita
tengah bincang dengan Dewan Bandaraya Kuala Lumpur untuk kawasan-kawasan tertentu
yang kita dapat letak pemancar. Mungkin di Kepong belum lagi. Jadi, kita akan sampai ke
Kepong sebab dia termasuk di kawasan Kuala Lumpur.

Jadi, tunggu-tunggulah, tunggu. Kita pun akan bagi tahu sebab masalahnya
gelombang ini tidak ada telinga. Kita kata okey pergi Kepong, kawasan Yang Berhormat, dia
tidak pergi-kan, jadi sabar sekejap. Sementara kita dapatkan kebenaran daripada Dewan
Bandaraya Kuala Lumpur dan juga pemancar — untuk kita letak 5G. Terima kasih.

Tuan Lim Lip Eng [Kepong]: Parlimen pun tidak ada 5G.

Tuan Yang di-Pertua: Yang Berhormat Muar, silakan.

Tuan Syed Saddiq bin Syed Abdul Rahman [Muar]: Yang Berhormat Timbalan
Menteri, walaupun saya faham Yang Berhormat Timbalan Menteri mungkin berniat baik.
Akan tetapi, saya rasa bukan sahaja bagi kerajaan ini, tetapi sudah tiga buah kerajaan.

Saya rasa angka-angka rasmi daripada kementerian berkenaan capaian internet
merupakan penipuan terbesar. Tadi kita dengan di Sarawak sudah capai sebanyak 80
peratus, tidak payah pergi ke Sarawak, angka rasmi bagi Parlimen saya di Muar sudah
hendak 100 peratus. Tidak payah pergi jauh, tiga puluh minit sahaja dari bandar pergi ke
Sungai Balang, tidak ada 4G pun, 3G pun sangat lemah. Apabila saya terbang ke KK, mandi
sungai, 30 minit daripada KK, 4G pun tidak ada, internet tidak ada langsung.

Oleh sebab itu apabila banyak kali- ini bukan pertama kali saya bangkitkan, berkali-
kali, sudah tunjukkan kawasannya dekat mana, buat liputan, laporan, sidang media khas,
tindakannya tidak menyeluruh. Persoalan saya ini, dua perkara.

Pertama, bagaimana kerajaan mendapatkan audit berkenaan capaian internet ini
supaya ia telus, dan tidak ada telco-telco yang mungkin berkepentingan peribadi, yang kata
mereka telah letak rural infra internet infrastructure, tetapi penipuan terbesar- kalau kawasan
saya di Muar tidak dapat- bayangkan Sabah dan Sarawak.

Kedua, walaupun capaian itu ada, tetapi kadang-kadang menunjukkan bahawa anak-
anak muda, mahasiswa di Borneo, lebih 50 peratus tidak ada tablet, laptop dengan
smartphone langsung untuk gunakan internet. Apakah cadangan dan solusi daripada

kementerian. Terima kasih.
