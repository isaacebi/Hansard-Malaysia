DR. 3.10.2022 123

KeTSA juga akan menyusuli perkara ini dengan pihak-pihak lain yang berkaitan.
Pihak MIDA, pihak MOF dan juga pihak-pihak yang berkaitan bagi membantu pemaju solar
ini dalam mendapatkan insentif sebagaimana yang disebutkan oleh Yang Berhormat tadi
kelewatan kelulusan Green Investment Tax Allowance (GITA). Kita akan ambil tindakan.

Begitu juga Yang Berhormat Bakri membangkitkan mengenai status waste to energy
(WTE). Saya ingin menyatakan bahawa setakat ini kerajaan telah meluluskan kuota
sebanyak 322 megawatt kepada Kementerian Perumahan dan Kerajaan Tempatan (KPKT)
dengan kadar tarif 42 sen untuk tarikh mula operasi (COD) sebelum tahun 2025 dan 35 sen
selepas tahun 2025. Itu telah diperuntukkan kepada KPKT dan buat masa ini kita dilaporkan
sebanyak 90 megawatt telah diluluskan dan kini dalam proses memuktamadkan ataupun
power purchase agreement (PPA).

Yang Berhormat Bakri juga menyatakan ingin tahu mengenai status terkini rangkaan
ataupun deraf untuk Akta Kecekapan dan Konservasi Tenaga. Untuk makluman Yang
Berhormat, KeTSA telah pun mengemukakan deraf rang undang-undang ini kepada Jabatan
Peguam Negara (AGC) iaitu satu draf yang dinamakan Rang Undang-undang Kecekapan
dan Konservasi Tenaga (EECA) pada bulan Mac dulu lagi dan beberapa siri perbincangan
telah dibuat antara AGC untuk menambah baik draf berkenaan dan draf ini masih dalam
pertimbangan lagi di peringkat AGC. Setelah dipersetujui oleh AGC kelak, draf tersebut akan
diangkat kepada Jemaah Menteri untuk kelulusan bagi pembentangan di Parlimen dan saya
jangka ia boleh dibentangkan dalam penggal Parlimen akan datang lah. /Insya-Allah, tertakluk
kepada proses akhir dan kelulusan draf akta ini.

Jadi mengambil kira keupayaan kewangan dan juga skop bidang kuasa KeTSA, ini
satu perkara yang lain. Kita telah melantik Suruhanjaya Tenaga untuk menjadi agensi kawal
selia bagi akta ini.

Yang Berhormat Kangar bertanya mengapa tidak ada solar — ladang solar (solar
farm) di Chuping ini sedangkan Chuping ini menjadi titik terpanas, walaupun Kangar ini sejuk
sahaja. Saya hendak maklumkan bahawa pemilihan lokasi pembangunan ladang LLS ini
bukan ditetapkan oleh kerajaan tetapi ianya ditetapkan sendiri oleh pemaju berdasarkan
kepada pertimbangan kos pembangunan yang secara menyeluruh. They are the one who
determine the place. Jadi mungkin di Perlis tiada orang lagi, kena carilah.

Tuan Noor Amin bin Ahmad [Kangar]: Yang Berhormat Menteri, yang saya
sebutkan tadi sebenarnya dalam Rancangan Malaysia Ke-11, salah satu ditentukan ialah
pembangunan kawasan Lembah Chuping di Padang Besar di mana 30 peratus daripada
kawasan ini memang ditetapkan untuk pembangunan solar tapi seolah-olah tidak ada proper
coordination yang menyebabkan wastage sedangkan di situ titik terpanas. Sepatutnya kita
bantu untuk menjayakan.

Datuk Seri Takiyuddin bin Hassan: Okey, kita ambil tindakan ya. Yang Berhormat
Padang Serai membangkitkan mengenai kuasa untuk gantung ini boleh diberikan kepada
SEDA. Kuasa untuk menetapkan atau menggantung ini terletak kepada Menteri. Gantung ini

Yang Berhormat Padang Serai adalah gantung Akta 726 daripada digunakan di Sabah
