DR. 3.10.2022 26

ini. Sebagai sebuah negara dalam ASEAN, Malaysia memegang prinsip untuk mengekalkan
ASEAN sebagai zon aman, bebas dan berkecuali (ZOPFAN) adalah penting untuk Malaysia
memastikan kestabilan di rantau ini kekal terpelihara.

Selain itu Malaysia juga telah menggesa supaya semua pihak perlu mengambil
pendekatan secara waspada atau dengan izin self-restraint agar tidak menimbulkan
ketegangan dan mengelakkan tindakan berkaitan ketenteraan atau dengan izin militarization.

Menteri Luar Negeri juga telah acap kali mengulangi pendirian Malaysia berhubung
AUKUS melalui beberapa sesi perbincangan dengan negara-negara AUKUS ini. Justeru
pendirian terhadap kerjasama AUKUS secara amnya adalah selaras dengan dasar luar
negeri dan dasar negara berkecuali Malaysia. Kerajaan komited untuk terus mengekalkan
dasar dan kedudukan Malaysia sebagai sebuah negara berkecuali yang tidak akan
menyebelahi mana-mana kuasa besar seperti mana yang telah dipraktikkan selama ini.
Walau bagaimanapun, kerajaan juga akan sentiasa memantau perkembangan serantau dan
tidak teragak-agak untuk menyuarakan kegusaran apabila ia melibatkan kedaulatan dan
kepentingan negara. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Soalan tambahan pertama, sila.

Tuan Mohamad bin Sabu [Kota Raja]: Soalan tambahan. Tuan Yang di-Pertua,
apabila Ukraine diserang Amerika dan sekutunya akan mengatakan mereka akan
mempertahankan Ukraine. Apabila Taiwan mungkin diserang oleh China, Amerika telah
membuat pengakuan dia akan mempertahankan Taiwan. Amerika bersama dengan Australia
dan UK dalam AUKUS. Australia ada hubungan baik dengan Malaysia terutama dalam FPDA.
Kebelakangan ini kita lihat Malaysia semakin seolah-olah keluar daripada konsep berkecuali.
Konflik timur tengah Yaman-Saudi, kita menghantar tentera tanpa melalui kebenaran United
Nation. Ini menandakan bahawa Malaysia tidak lagi bersikap berkecuali.

01120

Apakah sikap ini mendorong kuasa besar untuk menarik Malaysia ke arah konflik
kalau berlaku di rantau ini melalui Australia untuk membawa Malaysia memihak kepada
kuasa besar khasnya diketuai oleh Amerika Syarikat.

Tuan Yang di-Pertua: Terima kasih Yang Berhormat Kota Raja. Silakan Yang
Berhormat Timbalan Menteri.

Dato’ Haji Kamarudin Jaffar: Terima kasih Yang Berhormat Kota Raja. Saya amat
memahami pendirian dan prinsip Yang Berhormat telah pegang secara konsisten semenjak
dahulu lagi dan saya boleh beri jaminan bahawa prinsip-prinsip Yang Berhormat bangkitkan
tadi dan ulangi tadi adalah boleh dikatakan sama dengan prinsip-prinsip yang kerajaan kita
pegang.

Mungkin dalam satu, dua insiden ada boleh dianggap berbeza sedikit tetapi secara
umumnya dasar berkecuali, dasar keamanan untuk rantau kita dan dasar tidak terlibat dalam
bentuk-bentuk ketenteraan dengan negara-negara asing tetap merupakan pendirian dan

dasar luar negara kita.
