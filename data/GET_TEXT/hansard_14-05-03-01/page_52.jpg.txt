DR. 3.10.2022 47

Tuan Sim Chee Keong [Bukit Mertajam]: Tuan Yang di-Pertua harus memberi
rapporteur...

Tuan Yang di-Pertua: Kalau usul itu diteruskan, maka kuasa saya untuk allot time.
Akan tetapi untuk teruskan atau tidak, bukan kuasa saya.

Tuan Sim Chee Keong [Bukit Mertajam]: Saya rasa kita harus menjalankan
tanggungjawab kita sebagai bahagian perundangan (legislative) untuk memberikan check
and balance the power. ltulah maksudnya check and balance dalam keadaan pembahagian
kuasa antara tiga bahagian dalam kerajaan.

Tuan Yang di-Pertua: Kalau perkara itu tidak terjadi langsung, macam mana hendak
check and balance? There is nothing to check and balance.

Tuan Sim Chee Keong [Bukit Mertajam]: Kalau Dewan ini mengemukakan satu
petua supaya disempurnakan keseluruhan perbahasan belanjawan, maka saya harap
kerajaan akan ikut. Kalau kerajaan tidak ikut, itu mungkin terpulang kepada mereka.

Tuan Yang di-Pertua: Petua itu...

Tuan Sim Chee Keong [Bukit Mertajam]: Akan tetapi kita harus...

Tuan Yang di-Pertua: Petua itu tidak boleh diberi kerana ia akan overwrite kuasa
Perdana Menteri di dalam Perlembagaan Persekutuan, Yang Berhormat ya. Terima kasih.
Yang Berhormat, /ast.

Puan Teresa Kok [Seputeh]: Ya, /ast ya. Tuan Yang di-Pertua, pada 1 Oktober kita
dengar yang Pengerusi PBM mengumumkan Ahli Parlimen Segamat dan juga Yang
Berhormat Kuala Langat mereka telah keluar daripada BERSATU dan masuk ke partinya.
Soalan saya ialah, kita semua sudah bahas dan luluskan akta “antilompat parti” dan malah
diwartakan. Jadi, pengumuman macam ini masih sahkah? Adakah antilompat parti /aw ini
telah pun dilaksanakan? Jadi, adakah Yang Berhormat Segamat masih Yang Berhormat
Timbalan Menteri?

Tuan Yang di-Pertua: Ini peraturan mesyuarat mana ini?

Puan Teresa Kok [Seputeh]: Sekarang PBM ini, adakah ia bukan di bawah
Perikatan Nasional, bukan di bawah Barisan Nasional, ia macam di tengah-tengah. Adakah
ia masih bebas? Sekarang ini, kerajaan kita ini masih kukuhkah?

Tuan Yang di-Pertua: Peraturan mesyuarat berapa ini Yang Berhormat?

Puan Teresa Kok [Seputeh]: Stabilkah? Itu soalan saya. Masihkah mereka perlu
duduk di sebelah kerajaan?

Tuan Yang di-Pertua: [Ketawa] Okey Yang Berhormat. Baik, saya tidak dengar
peraturan mesyuarat berapa itu Yang Berhormat, jadi saya tidak boleh buat ruling lah. Terima
kasih ya semua. Silakan Tuan Setiausaha.

Puan Teresa Kok [Seputeh]: Tiada jawapan, tiada jawapan Tuan Yang di-Pertua?
