DR. 3.10.2022 108

Kita sedia maklum bahawa telah berlaku krisis tenaga global disebabkan berlaku
konflik antara Rusia dan Ukraine dan akhirnya memberi kesan pada kos sara hidup terutama
melibatkan kos makanan.

01720

Ada beberapa perkara yang saya ingin bangkitkan mengenai tenaga boleh guna. Kita
setuju bahawa tenaga boleh baharu adalah alternatif sudah ada beberapa_ universiti
menggunakan tenaga baharu ini seperti Universiti Sultan Azlan Shah.

Akan tetapi yang menjadi persoalan sekarang adalah mengenai penggunaan oleh
rakyat biasa. Bolehkah kerajaan nyatakan berapa peratus rakyat di kalangan B50 yang
menggunakan tenaga boleh baharu ini untuk aktiviti harian? Jika ditanya pada golongan B30
supaya pasti mereka tidak mampu kerana kos yang tinggi. Berdasarkan kos di pasaran kos
untuk memiliki panel solar adalah antara RM16,000 hingga RM23,000 untuk sistem asas.

Isu lain yang saya ingin bangkitkan adalah mengenai polisi kerajaan dalam
meningkatkan penggunaan tenaga daripada tenaga boleh baharu. Kerajaan ada membuat
polisi untuk menetapkan sasaran 31 peratus daripada jumlah tenaga di Malaysia daripada
tenaga boleh baharu ke tahun 2025.

Maka persoalan saya ingin ditimbulkan adalah apakah perkembangan terkini
mengenai polisi ini. Bagaimanakah proses untuk mencapai objektif ini? Saya juga mohon
kerajaan nyatakan tempat yang menjadi fokus dalam proses tenaga boleh baharu ini. saya
berdiri teguh dalam apa-apa perkara yang memberikan kebaikan kepada rakyat.

Akan tetapi ada beberapa soalan yang memerlukan perhatian agar rakyat lebih
mendapat kebaikan daripadanya. Terdapat keperluan untuk semua perkara yang disuarakan
diambil serius dalam memastikan setiap polisi atau langkah yang dibuat oleh kerajaan akan
memberi manfaat secara maksimum kepada rakyat Malaysia. Sekian, terima kasih Tuan
Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Padang Serai. Yang Berhormat, 10 Ahli-ahli Yang Berhormat telah membuat

perbahasan. Sekarang saya jemput Yang Berhormat Menteri untuk menjawab, 20 minit.

5.22 ptg.

Menteri Tenaga dan Sumber Asli [Datuk Seri Takiyuddin bin Hassan]: Terima
kasih Tuan Yang di-Pertua. Terima kasih saya ucapkan kepada 10 orang rakan-rakan saya
Ahli-ahli Yang Berhormat yang telah membahaskan akta untuk meminda Akta 725 ini yang
pada saya. Saya tidak sangka begitu ramai kerana pindaan yang saya bawa ini adalah
pindaan untuk tadbir urus sahaja. Bukan mengenai substance kepada akta ini tetapi tidak
apa. Ini menunjukkan bahawa bidang tenaga boleh baharu ini mendapat minat daripada Ahli-
ahli Yang Berhormat kita yang saya percaya ini satu perkara yang cukup baik untuk rakyat
kita.

Saya ingin memberi respons kepada apa yang dibangkitkan oleh Yang Berhormat

Bakri iaitu Menteri yang dahulu menjadi Menteri di kementerian ini yang mempersoalkan
