DR. 3.10.2022 41

tidak pernah pulih dengan baik, itu bukan bulan ini. Itu sudah berlaku sekian lama. Akan tetapi
kerana tahap perbahasan dan perbincangan itu tidak telus dan terbuka, jadi ada masalah kita
tidak dapat rungkai masalah itu dengan meyakinkan.

Jadi, dengan sedikit pengalaman saya sebagai Menteri Kewangan, saya tidak dapat
terima jawapan yang begitu bagi saya standard jawapannya, tidak menunjukkan ada
kesediaan menerima ada masalah dan krisis. Ini kenyataan yang berulang kali dibuat seolah-
olah boleh selesai. Dia tidak ada perasaan keprihatinan bahawa ada masalah yang real
dihadapi oleh rakyat. Banyak kategori, bukan sahaja veteran tentera yang dibangkitkan baru-
baru ini tetapi semua.

Saya ke Port Dickson dan tidak terlepas daripada permasalahan ini. Akan tetapi apa
jawapan Menteri? Unjuran pertumbuhan meningkat dan kita boleh pulihkan ekonomi. Ini
cakap apa? Boleh menyenangkan sesetengah pihak tetapi membebankan rakyat yang
terpaksa hadapi masalah harian. Ini terpulanglah kepada kebijaksanaan dan wewenang Tuan
Yang di-Pertua.

Tuan Yang di-Pertua: Terima kasih. Bukan terpulang kepada wewenang saya Yang
Berhormat. Akan tetapi pendapat saya ialah kita telah bincangkan perkara ini pada masa
yang amat banyak pada penggal ini sebenarnya. Saya pasti semasa 23 hari selepas bajet
dibentangkan hari Jumaat ini, insya-Allah perkara ini akan dibahaskan dengan hangat sekali.
Bajet itu ya lah mengenai belanjawan tahun hadapan tetapi semestinya ia mempunyai polisi
kerajaan untuk menangani masalah yang dibangkitkan oleh Yang Berhormat, insya-Allah.
Maka saya terpaksa tolak Yang Berhormat. Terima kasih.

Tuan Mohamed Hanipa bin Maidin [Sepang]: Tuan Yang di-Pertua, Peraturan
Mesyuarat 2 berkaitan dengan seating arrangement. Kita tahu bahawa Yang Berhormat Pasir
Salak telah digantung. Jadi, adakah wajar beliau duduk di tempat UMNO? Sementara
digantung ini, kalau boleh campak tempat lain boleh tak? Itu pertama.

Kedua, mengenai petua daripada Tuan Yang di-Pertua yang mengatakan bahawa
Yang Berhormat Pekan masih lagi Ahli Parlimen. Oleh sebab dia masih Ahli Parlimen, saya
cadangkan sepatutnya kita membenarkan dia hadir ke Parlimen tetapi saya letak syarat mesti
bergari.

Tuan Yang di-Pertua: [/Ketawa]

Tuan Mohamed Hanipa bin Maidin [Sepang]: Akan tetapi dia boleh pakai baju
macam kita semua tetapi bergari. Kami hendak tengok semua, satu dunia hendak tengok
macam mana Ahli Parlimen bergari datang ke Parlimen. Minta dipertimbangkan. Sekian,
terima kasih.

Tuan Yang di-Pertua: Terima kasih. Saya belum mempunyai apa-apa notis daripada
Chief Whip untuk mengubah kerusi tempat duduk Yang Berhormat Pasir Salak. Maka, tempat
duduk Yang Berhormat Pasir Salak adalah kekal sehingga hari ini.

Kedua, mengenai Yang Berhormat Pekan. Saya ingin nyatakan sedikit pendirian
saya mengenai perkara ini. Sebenarnya tiap-tiap Ahli Parlimen berhak datang ke Parlimen

dan masuk ke Dewan Rakyat. Itu secara amnya. la tidak memerlukan kebenaran saya pun.
