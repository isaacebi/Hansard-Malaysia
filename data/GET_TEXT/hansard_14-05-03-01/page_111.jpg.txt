DR. 3.10.2022 106

sokongan khususnya penyelidik-penyelidik tempatan untuk membangunkan bidang ini di
Malaysia. Saya amat mengharapkan agar galakan dan sokongan ini akan diberikan secara
berterusan.

UTM adalah antara pelopor pembangunan teknologi tenaga boleh diperbaharui di
Malaysia. Selain daripada UTM, sebenarnya kita ada universiti lain seperti Universiti Malaysia
Terengganu, Universiti Malaya dan juga Universiti Pertahanan Nasional Malaysia untuk turut
melaksanakan penyelidikan ini. Jadi, saya yakin tenaga boleh baharu ini mampu membantu
daripada segi kewangan kepada negara berbanding dengan penggunaan bahan api fosil
seperti minyak dan juga gas. Kita juga harus ingat bahawa resap gas dan minyak kebangsaan
yang semakin berkurangan. Bekal yang terhad dan ketidaktentuan harga pasaran akan
membebankan sektor tenaga. Dengan pembangunan tenaga boleh baharu di Malaysia maka
akan memberi peluang pekerjaan kepada orang ramai untuk menceburkan diri dalam
teknologi baharu dan akan mengurangkan kadar pengangguran.

Tuan Yang di-Pertua, kesimpulannya tenaga boleh baharu merupakan salah satu
sumber tenaga yang perlu diberikan perhatian oleh kerajaan kerana ia lebih menguntungkan
negara daripada segi pengurangan kos pengimportan bahan api fosil dari luar negara. Jadi,
saya harap pindaan RUU ini bukan sahaja memberi manfaat yang besar buat rakyat tetapi
khususnya rakyat di Sabah. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Merbok. Seterusnya, saya jemput yang kedua terakhir Yang Berhormat Wangsa
Maju. Kemudian diikuti oleh Yang Berhormat Padang Serai. Sila Yang Berhormat Wangsa

Maju.

5.13 ptg.

Datin Paduka Dr. Tan Yee Kew [Wangsa Maju]: Tuan Yang di-Pertua, saya tiada
masalah tentang pindaan dibentangkan ini. Walau bagaimanapun, saya ingin menyentuh
sedikit dengan beberapa isu kelemahan kerajaan untuk mempromosikan penggunaan tenaga
boleh baharu. Masa kini kadar penggunaan tenaga boleh baharu boleh bagi menggantikan
bahan api fosil komersial di negara ini jauh daripada sasaran kita.

Tuan Yang di-Pertua, bagi mencapai sasaran kita, kita mestilah terlebih dahulu
mengatasi dua halangan utama iaitu pertama, pengeluaran upfront ataupun modal permulaan
yang besar. Sebagai contoh pemasangan sistem solar untuk kilang bersaiz sederhana
memerlukan sekurang-kurangnya RM150,000 dan akan mengambil masa kira-kira tujuh
tahun untuk pemilik kilang mendapatkan semula pelaburan modal awal mereka. Banyak PKS
tertarik dengan sistem feed-in tariff atau FiT dan sangat berminat untuk mengambil bahagian.
Akan tetapi, kos awal pemasangan menghalang mereka untuk beralih kepada sistem
tersebut. Saya ingin tahu apakah tindakan yang telah diambil oleh kerajaan untuk
mengurangkan kos upfront ini? Saya mencadangkan bagi solar panel dan semua peralatan

berkaitan dikecualikan duti import.
