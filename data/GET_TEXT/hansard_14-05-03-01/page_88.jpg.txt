DR. 3.10.2022 83

dapat dilaksanakan secara berkesan. Oleh sebab itu, saya merasakan bahawa hatta
daripada segi Bahasa Melayu pun, tadi kita ada dengar perkataan menghendap. Akan tetapi,
saya tengok di dalam kamus, dia kata stalking ini perkataan menguntip. Saya tidak pernah
dengar perkataan menguntip.

Saya tidak tahu apa menghendap ini, mungkin hanya sebahagian daripada stalking.
Stalking ini adalah satu gambaran yang lebih besar, adalah satu kesalahan yang agak berat
Yang di-Pertua. Oleh sebab stalker ini Yang di-Pertua, dia adalah orang-orang yang biasanya
saya rasa, orang-orang yang mungkin ada disabitkan kesalahan seperti committed rapist. Ini
lah orang-orang yang patut kita fokuskan. Oleh sebab kalau orang-orang sebegini kita biarkan
Yang di-Pertua, kita khuatir.

Walaupun, kita ada undang-undang berkenaan dengan stalking ini, tetapi kalau
undang-undang ini mungkin ada — sepertimana dikata oleh sesetengah dalam pembahas kita,
ada loopholes. Ada dipanggil lakuna yang menyebabkan ramai orang-orang yang boleh
menggunakan kelemahan itu, kelonggaran itu untuk mereka melakukan kesalahan. Jadi,
saya harap pihak Menteri dapat mungkin memberikan jawapan, bagaimana kita hendak
mengatasi kesalahan-kesalahan yang telah pun disabitkan bersalah di bawah seksyen 98A.
Sekian, terima kasih.

Dato’ Ramli bin Dato' Mohd Nor [Cameron Highlands]: Terima kasih Yang
Berhormat Sepang. Kalau ikut senarai ini, Yang Berhormat Hang Tuah Jaya. Dia tidak ada di
dalam Dewan. Jadi, saya memberi ruang kepada seorang, jika ada yang hendak berbahas.

Kalau tidak saya teruskan, Menteri menjawab. Jika tidak ada, Menteri, 20 minit menjawab.

3.52 ptg.

Timbalan Menteri di Jabatan Perdana Menteri (Parlimen dan Undang-undang)
[Datuk Wira Hajah Mas Ermieyati binti Samsudin]: Terima kasih Yang di-Pertua. Terlebih
dahulu saya ingin mengucapkan ribuan terima kasih dan juga mengambil kesempatan untuk
mengucapkan penghargaan kepada semua Ahli-ahli Yang Berhormat yang telah pun
mengambil bahagian dalam sesi perbahasan Rang Undang-undang Kanun Tatacara
Jenayah (Pindaan) 2022. Segala cadangan dan juga pandangan Ahli-ahli Yang Berhormat
amat dihargai dan juga akan diberikan perhatian sewajarnya.

Tuan Yang di-Pertua, terlebih dahulu saya ingin menjawab persoalan daripada Ahli
Yang Berhormat Batu Kawan sewaktu perbahasan Kanun Keseksaan (Pindaan) 2022
sebentar tadi. Begitu juga yang telah dibangkitkan Yang Berhormat Puchong tadi mengenai
cadangan untuk memanjangkan tempoh perintah perlindungan di bawah RUU ini. Untuk
makluman Ahli Yang Berhormat, perintah perlindungan di bawah peruntukan seksyen 98A(1)
Kanun Tatacara Jenayah yang diberikan kepada mangsa perlakuan menghendap akan
berkuat kuasa sehingga selesai penyiasatan dijalankan dan di bawah pindaan 507A atau
sehingga selesai prosiding jenayah di mahkamah.

Manakala, berdasarkan peruntukan seksyen 98(7), mahkamah memberikan kuasa

untuk perintah tambahan bagi melindungi mangsa supaya pelaku ini tidak berdekatan dengan
