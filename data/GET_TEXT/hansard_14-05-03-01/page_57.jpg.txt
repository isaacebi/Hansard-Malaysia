DR. 3.10.2022 52

Berhormat VK Liew yang pada tahun 2020 telah menghadiri satu perbincangan bersama
WAO di pejabat saya di KPWKM pada ketika itu. Saya percaya beliau pasti gembira untuk
melihat perkembangan rang undang-undang ini di Parlimen hari ini.

Mengapa RUU ini wajar disokong? Seperti yang dikatakan oleh pihak kerajaan, ia
memang sangat diperlukan untuk menghentikan aktiviti menghendap di Malaysia dan 1/3
rakyat Malaysia termasuk 39 peratus wanita pernah dihendap sampai rasa ketakutan atau
kecederaan. Ini menurut satu kajian tahun 2020. Kajian itu juga mendapati menghendap
memberi kesan negatif termasuk tidak dapat memberi tumpuan di tempat kerja, tidak boleh
atau tidak berasa selamat bersendirian di tempat awam dan tidak dapat hadir atau tidak
berasa selamat untuk hadir ke kelas. Oleh sebab itu saya percaya dengan adanya undang-
undang ini, golongan wanita di tempat kerja juga akan dipertingkatkan.

Menghendap juga boleh diikuti oleh kejadian lebih buruk termasuk kes bunuh dan
kebanyakan mangsa pembunuhan yang dilaporkan di Malaysia pernah dihendap sebelum
dibunuh. Itu sebab saya percaya undang-undang ini apabila ada siasatan oleh pihak polis
akan diambil secara lebih serius dan dengan sekali gus boleh mencegah kes pembunuhan
seperti ini.

Keduanya, menjadikan stalking jenayah telah mendapat sokongan secara
menyeluruh agensi kerajaan, masyarakat sivil, ahli akademik dan sokongan politik bipartisan.
Saya percaya tidak ada orang yang akan bangun membantah rang undang-undang ini.
Menjadikan sta/king satu jenayah telah menjadi norma antarabangsa dan cadangan yang
saya hendak kemukakan di sini mempunyai precedent dan contoh negara-negara yang telah
melaksanakan pindaan.

Jadi, seperti yang saya katakan saya menyokong rang undang-undang ini tetapi saya
lihat ada dua aspek yang perlu diperkukuhkan lagi dan saya meminta kerajaan kalau boleh
di peringkat jawatankuasa nanti untuk membawa pindaan ini.

Pertamanya adalah untuk meluaskan definisi stalking untuk merangkumi tingkah laku
berterusan, continuous dan cadangan Seksyen 507A, “Whoever repeatedly or continuously
by any act of harassment, intending to cause, or knowing or ought to know that the act is likely
to cause, distress, fear or alarm to any person of the person’s safety, commits an offence of
stalking.” Ini ada dua precedent.

Satu, Queensland’s Criminal Code Act dan Singapore’s Protection from Harassment
Act. Jika perkataan “continuous” ini tidak dimasukkan dalam pindaan, saya khuatir apakah
impak jika pindaan tidak dilaksanakan kalau rang undang-undang sedia ada ini diluluskan
hari ini tanpa perkataan “or continuously” saya risau banyak kes mungkin tidak dapat sampai
ke mahkamah.

Keduanya adalah untuk memastikan tambahan doxing ataupun merosakkan,
mengacau harta dan mengintip kepada senarai act of harassment. Saya bagi cadangan
untuk tambah pada (c), “entering or loitering at the place of residence or business of a person
or any other place frequented by the person.” Untuk (e), “publishing any statement or other

material by any means relating or purporting to relate to a person to purporting to originate
