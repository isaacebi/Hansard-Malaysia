DR. 3.10.2022 56

Saya akui Tuan Yang di-Pertua, semasa saya menjadi Timbalan Menteri Undang-
undang dahulu, memang kita ada cadangan untuk menggubal undang-undang ini tetapi kita
merasakan ketika itu berkemungkinan belum mencukupi stakeholders yang telah kita
hubungi. Sebab Tuan Yang di-Pertua, dalam kes yang melibatkan jenayah-jenayah seksual
ini, Tuan Yang di-Pertua, selalunya dalam banyak keadaan Tuan Yang di-Pertua, banyak
tertuduh terlepas kerana isu technicalities.

Sebagai contoh Tuan Yang di-Pertua, pernah berlaku di dalam Malaysia, Tuan Yang
di-Pertua, pernah seorang yang dituduh kes rogol bawah umur, walaupun ada evidence lain,
tetapi kerana kesilapan tidak bawa surat beranak untuk menunjukkan umur itu, akhirnya
terlepas.

Daripada segi undang-undang Tuan Yang di-Pertua, tidak boleh kita salahkan kalau
mereka terlepas sebab itu undang-undang membenarkan seseorang itu- Sebagai seorang
peguam, kita boleh bangkitkan apa sahaja pembelaan within the perimeters of the law. Akan
tetapi Tuan Yang di-Pertua, apabila mereka terlepas kerana benda itu, mungkin orang akan
salah faham, orang akan kata seolah-olah kita macam tidak keras terhadap undang-undang
ini.

Sebab itu saya kata sebelum kita buat undang-undang ini, perkataan-perkataan ini
saya tidak pasti, saya tanya kepada kerajaan, kenapakah kerajaan tidak menjadikan
kesalahan ini sebagai kesalahan strict liability di mana tidak perlu kita buktikan mens rea?
Akan tetapi di sini kita kata “intending” bermakna kita perlu buktikan mens rea. Kenapa tidak
jadikan kesalahan sebagai strict liability offence? Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Sepang. Seterusnya saya menjemput Yang Berhormat Pasir Gudang. Lima minit.

12.48 tgh.

Tuan Hassan bin Abdul Karim [Pasir Gudang]: Terima kasih Tuan Yang di-Pertua.
Terlebih dahulu saya ingin menyatakan memang menyokong pindaan rang undang-undang
ini, Akta 574, tentang kesalahan menghendap. Ini perkara yang baik. Kita lakukan pindaan
ini sebab ada tiga negara Komanwel telah disebut tadi. Jadi contoh yang baik eloklah
Malaysia sokong.

Kedua, dengan adanya undang-undang mencegah menghendap ini, kita menaikkan
tamadun masyarakat di Malaysia ini. Kita menjamin kehormatan terutama kaum wanita kita,
kanak-kanak dalam perkara ini.

Jadi saya melihat, saya bersetuju dengan Yang Berhormat Sepang tadi. Rang
undang-undang ini bagus tetapi kalau dibaca seksyen 507A itu, saya pun bimbang. Saya bagi
perbandingan begini. Antara rang undang-undang pindaan cegah menghendap ini dengan
Akta Hasutan 1948. Saya pernah dituduh di bawah Akta Hasutan. Hukumannya penjara.
01250

Di dalam Akta Hasutan yang berat itu, yang dibuat masa zaman kita belum merdeka

lagi, elemen niat (intention element) tidak ada dalam undang-undang itu, Akta Hasutan.
