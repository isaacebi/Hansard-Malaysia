DR. 3.10.2022 54

12.40 tgh.

Tuan Mohamed Hanipa bin Maidin [Sepang]: Terima kasih kepada Tuan Yang di-
Pertua kerana membenarkan saya turut serta dalam perbahasan ini. Sebelum saya mulakan
perbahasan ini, izinkan saya membangkitkan isu ini. Saya sudah melihat kepada kertas biru
ini.

Walaupun negara kita nampaknya cuba untuk memperkasakan bahasa Melayu
apabila Yang Berhormat Menteri berucap di luar negara dalam bahasa Melayu, Yang Amat
Berhormat Perdana Menteri baru-baru ini seperti Mat Kilau, berucap di PBB dalam bahasa
Melayu tetapi kita punya rang undang-undang ini masih lagi dalam bahasa Inggeris. Apa jadi
ini? Di manakah kerajaan letak peranan bahasa Melayu apabila rang undang-undang ini versi
Melayu dan bahasa Inggeris, dua-dua bahasa Inggeris? So, satu yang agak mengelirukan.
Patutnya satu versi dalam bahasa Melayu, memang bahasa Melayu tetapi versi bahasa
Melayu pun bahasa Inggeris, versi bahasa Inggeris, bahasa Inggeris. Itu pertamanya.

Jadi yang keduanya saya lihat perkataan stoking di sini. Tuan Yang di-Pertua, saya
memang setuju dengan pindaan ini, tidak ada masalah. Cumanya saya ingin mengatakan
bahawa saya mencadangkan — ini saya punya pandangan. Dalam undang-undang ini Tuan
Yang di-Pertua, ada dua elemen. Satu dipanggil mens rea, mental element. Satu lagi
dipanggil actus reus iaitu perbuatan jenayah itu sendiri.

Sekali lalu apabila kita lihat perundangan ini, seksyen 507, oleh sebab perkataan
“intending to cause, or knowing or ought to know that the act’, maknanya kes ini melibatkan
adanya unsur niat. Dalam undang-undang untuk makluman Tuan Yang di-Pertua, certain
kesalahan sepatutnya kita jadikan kesalahan strict liability iaitu kKesalahan yang lebih mudah
untuk dibuktikan kerana tidak perlu membuktikan niat.

So dalam kes ini, berdasarkan pengalaman saya sebagai peguam, bila ada
perkataan intending dan sebagainya, ia akan mengakibatkan kadangkala kes mungkin
banyak dilepaskan kerana kegagalan pihak pendakwa meletakkan perkataan itu di dalam
kertas pertuduhan. Sebab Tuan Yang di-Pertua, kita ini sepatutnya Tuan Yang di-Pertua,
apabila kita cakap undang-undang ini, jangan semasa kita menang sahaja kita rasa undang-
undang ini bagus. Akan tetapi apabila kita kalah, tidak boleh terima seperti pernah berlaku,
tahulah Tuan Yang di-Pertua ya.

Jadi saya rasa undang-undang ini Tuan Yang di-Pertua, kalau kita hendak
memastikan — memang undang-undang ini Tuan Yang di-Pertua, hakim di mahkamah dia
memutuskan keputusan berdasarkan undang-undang. Tidak timbul hakim ini — bagi saya
biased dan sebagainya sebab baru-baru ini saya dapati ada kekeliruan.

Sebagai contoh apabila seorang hakim di Mahkamah Persekutuan menolak
permohonan untuk kemukakan bukti baharu atas alasan adanya empat syarat yang perlu
dipatuhi tetapi ada seorang pemimpin daripada UMNO kata ini maknanya kita menolak atas
dasar teknikal. Saya tak faham dia faham atau tidak alasan teknikal atau tidak. Alasan teknikal

itu Tuan Yang di-Pertua, kalau contohnya kita ada kesalahan koma dan sebagainya. Itu
