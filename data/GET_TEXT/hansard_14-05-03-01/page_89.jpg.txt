DR. 3.10.2022 84

mangsa atau lain-lain perintah yang difikirkan sesuai bagi menjaga keselamatan mangsa
tersebut. Oleh yang demikian, berdasarkan peruntukan seksyen 98A(7) ini, tempoh perintah
perlindungan boleh dipanjangkan mengikut budi bicara pihak mahkamah.

Tuan Yang di-Pertua, Ahli Berhormat Padang Rengas juga telah membangkitkan
mengenai isu peruntukan subseksyen (3) untuk set aside perintah perlindungan. Alasan
untuk set aside ini adalah tertakluk kepada fakta kes dan juga budi bicara mahkamah dan
peruntukan ini adalah bertujuan untuk memberikan keadilan kepada kedua-dua belah pihak
supaya mangsa dan tertuduh diberikan keadilan sewajarnya.

Begitu juga dengan persoalan yang dibangkitkan oleh Yang Berhormat Petaling Jaya
sewaktu membahaskan Kanun Keseksaan petang tadi. Jawapan saya juga sebagaimana
yang telah turut dinyatakan oleh Yang Berhormat Puchong sebentar tadi kerana peruntukan
ini sebenarnya memberikan pertimbangan kepada mangsa dan pelaku secara seimbang.
Dan peruntukan yang serupa telah diperuntukkan sebagaimana di bawah seksyen 12B Akta
Keganasan Rumah tangga 1994.

Tuan Yang di-Pertua, Ahli Yang Berhormat Segambut, telah pun menyatakan tentang
protection order di bawah Pindaan 98A subseksyen (6) CPC dan 98A subseksyen (7) CPC
dan berapa lama kah protection order ini berkuat kuasa dan adakah ia selama mana
mahkamah tetapkan berdasarkan pertimbangan keselamatan mangsa.

Untuk makluman Yang Berhormat, protection order di bawah pindaan 98A
subseksyen (6) CPC dan juga subseksyen (7) CPC yang diberikan kepada mangsa stalking
akan berkuat kuasa sehingga selesai penyiasatan dijalankan. Di bawah Pindaan 507A atau
sehingga selesai prosiding jenayah di mahkamah.

Yang Berhormat Segambut juga bertanyakan adakah mahkamah mempunyai budi
bicara untuk melanjutkan perintah perlindungan ini jika dirasakan sesuai dan juga perlu
walaupun selepas perbicaraan ataupun selepas siasatan selesai dijalankan. Untuk makluman
Yang Berhormat, sebagaimana yang telah diperuntukkan di bawah pindaan 98A(1) perintah
perlindungan yang diberikan kepada mangsa stalking berkuat kuasa sebagaimana yang telah
saya sebutkan sebentar tadi hingga selesai siasatan dijalankan dan juga perbicaraan jenayah
di mahkamah.

Berdasarkan Pindaan 98A(7), mahkamah mempunyai kuasa untuk memberikan
perintah supaya perintah tambahan bagi melindungi mangsa supaya pelaku tidak lagi
berdekatan mangsa ataupun mengganggu mangsa dan juga lain-lain perintah yang difikirkan
sesuai bagi menjamin keselamatan mangsa tersebut.

Yang Berhormat Setiu juga telah pun...

Tuan Sivarasa Rasiah [Sungai Buloh]: Menteri, boleh tanya sedikit point yang
terakhir itu. Mungkin Yang Berhormat Segambut sebut dan saya pun sebut dalam
perbahasan. Peruntukan yang sedia ada berkata, perintah perlindungan itu sah sehingga
tamat perbicaraan (the trial). So, lepas bicara, mungkin dibebaskan, mungkin disabitkan ya.
Cadangan juga adalah ikut menggunakan contoh di Queensland Criminal Code Act dan juga

UK Protection from Harrasment Act dan kekalkan kuasa untuk mahkamah untuk memberi
