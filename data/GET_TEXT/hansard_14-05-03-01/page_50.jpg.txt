DR. 3.10.2022 45

Oleh sebab apabila — saya dapat maklumat bahawa dia telah pergi ke tempat-tempat
tertentu tidak bergari sedangkan dia adalah seorang banduan yang berbahaya. Kita mesti
gari dia, bukan sampai gari kaki lah. Gari tangan cukuplah.

Tuan Yang di-Pertua: Terima kasih Yang Berhormat. Baik, Yang Berhormat.

Tuan Sim Chee Keong [Bukit Mertajam]: Peraturan mesyuarat.

Tuan Yang di-Pertua: Yang Berhormat, /ast ya, last ya.

Tuan Sim Chee Keong [Bukit Mertajam]: Ya. Terima kasih, Tuan Yang di-Pertua.
Izinkan saya membawa Peraturan Mesyuarat 66(1), (2) dan (5) oleh kerana terlalu panjang
saya hanya bacakan tentang bacakan peruntukan (5) tetapi secara amnya ialah mengenai
Rang Undang-undang Perbekalan.

Tuan Yang di-Pertua: 66?

Tuan Sim Chee Keong [Bukit Mertajam]: Peruntukan Mesyuarat 66(1), (2) dan (5).
Saya bacakan peruntukan yang (5) itu tetapi secara amnya tadi saya sebut ialah mengenai
Rang Undang-undang Perbekalan. Jadi, Perkara Peruntukan 66(5) berbunyi, “Hendaklah
diuntukkan 20 hari selebih-lebihnya bagi membincangkan Rang Undang-undang Perbekalan
dan kedua-dua anggaran-anggaran biasa dan pembangunan dalam Jawatankuasa’.

Sebelum itu disebut pula perbahasan tentang rang undang-undang itu dalam sesi
Dewan ataupun Majlis. Jadi, tadi saya pun dengar petua Tuan Yang di-Pertua kepada Ketua
Pembangkang untuk membangkitkan usul kecemasan beliau ataupun emergency motion
beliau, dengan izin dalam perbahasan Rang Undang-undang Perbekalan. Perdana Menteri
mungkin akan menyebut tentang isu yang telah dibangkitkan oleh Yang Berhormat Ketua
Pembangkang.

Jadi, di sini dengan ura-ura bahawa mungkin Parlimen akan dibubarkan dan
sebagainya, bolehkah Tuan Yang di-Pertua dan Dewan ini memberi satu petua supaya
Perdana Menteri memberi jaminan agar kita dapat membincangkan ataupun membahaskan
Rang Undang-undang Perbekalan yang akan dibentangkan pada 7 Oktober ini sehingga
selesai sehingga diluluskan supaya kita bukan sahaja mematuhi peraturan mesyuarat Dewan
tetapi kita juga menghormati prosedur Dewan ini dalam membincangkan belanjawan negara
yang merupakan perkara yang penting terutamanya dalam keadaan pasca pandemik dan
dalam keadaan ekonomi yang agak perlahan dan kita menjangkakan akan ada recession
selepas ini.

Jadi, saya harap mungkin Tuan Yang di-Pertua, kita boleh minta Perdana Menteri
memberikan satu jaminan bahawa perbahasan belanjawan ataupun Rang Undang-undang
Perbekalan akan diteruskan seperti biasa sehingga tamat seluruh proses jawatankuasa dan
diluluskan oleh Dewan yang mulia ini dan juga Senat selepas ini. Terima kasih.

Tuan Yang di-Pertua: Terima kasih Yang Berhormat. Sebenarnya, alokasi itu,
allotment masa untuk dibahaskan pada peringkat jawatankuasa — pada peringkat dasar dan
juga jawatankuasa itu - pada peringkat dasar saya rasa diperuntukkan bahawa ia mesti

maksimum 13 hari kalau tidak silap saya. Saya yang allot masa itu.
