DR. 3.10.2022 95

Sudah dua, tiga kali saya bangkitkan. Saya tengok berita- saya tengok sekali lagi berita 23
Jun 2022. Singapura mengumumkan bahawa mereka akan mengimport elektrik hidro dari
Laos melalui grid Thailand dan Malaysia. Ini ialah Projek Integrasi Kuasa Laos — Thailand —
Malaysia — Singapura (LTMS) Power Integration Project (PIP).

Ini bermaksud bahawa Laos akan menggunakan grid Thailand dan grid Malaysia
untuk menjual TBB mereka ke Singapura. Tuan Yang di-Pertua, saya hendak menggunakan
sekali lagi menyeru kerajaan kerana kita perlu tahu peluang yang Malaysia lepaskan apabila
kerajaan membuat polisi untuk menghalang pengeksportan TBB ke Singapura.

Untuk makluman Dewan yang mulia ini, pada 25 Oktober 2021, Kerajaan Singapura
mengumumkan hasrat untuk mengimport sehingga empat gigawatt renewable energy TBB
berkarbon rendah menjelang 2035. Apakah bermaksud dengan ekonomi? la bermaksud
bahawa dengan empat gigawatt kita boleh menjana RM6 bilion dalam bentuk pelaburan hijau
dan 50,000 peluang pekerjaan. Kita melepaskan peluang ini dengan satu alasan yang saya
rasa tidak berapa munasabah. Saya telah pun ajukan soalan ini kepada kementerian. Apa
yang saya dapat jawapan adalah di mana kalau kita eksport TBB, akan menjadi penghalang
untuk Malaysia mencapai sasaran pengurangan karbon. Izinkan saya memberi satu statistik
di mana kenapa jawapan ini perlu dipertimbangkan semula.

Secara keseluruhannya di Malaysia, potensi tenaga solar, biotenaga dan hidro kuasa
kecil yang belum diterokai, masing-masing ialah 270 gigawatt, 3.6 gigawatt dan 2.5 gigawatt.
Sebagai perbandingan, kapasiti jana kuasa sedia ada di seluruh negara ialah 34.6 gigawatt.
la bermaksud, potensi solar sahaja boleh menjana lebih kurang lapan Malaysia sekarang.
Kita ada cukup TBB untuk kita mencapai sasaran pengurangan karbon dan mengeksport TBB
supaya kita boleh menumbuhkan ekonomi hijau di Malaysia dan mencipta lebih banyak
peluang pekerjaan.

Tuan Yang di-Pertua, Energy Market Authorities Singapura telah membuat sekali
RFP, mengeluarkan permintaan untuk cadangan RFP yang pertama pada 12 November 2021
untuk mengimport sehingga 1.2 gigawatt tenaga elektrik. Tarikh tutup penghantaran RFP
telah pun berlalu iaitu 14 Jun 2022. Pemain-pemain RE TBB yang berpangkalan di Malaysia
terlepas pusingan ini. Manakala RFP yang kedua telah dibuka pada suku kedua tahun ini.
Saya mendapat tahu bahawa EMA Singapura akan menerima RFP secara berterusan.

Dengan itu, Bakri sekali lagi menyeru kementerian untuk menimbang semula polisi
yang melarang pengeksportan TBB supaya pemain-pemain TBB yang berpangkalan di
Malaysia dapat menyertai RFP yang kedua serta kita boleh menerokai banyak lagi peluang
pengeksportan TBB daripada segi bio jisim, bio C&G ke negara-negara lain.

Apabila kita boleh menang bidaan, apabila kita boleh eksport lebih banyak TBB,
pemain RE boleh membuat lebih banyak pelaburan dan mencipta lebih banyak peluang
pekerjaan di Malaysia. Janganlah kita lepaskan peluang untuk menambah baik ekonomi
negara, terutamanya sekarang di mana ekonomi kita sangat-sangat memerlukan

perangsangan pascaCOVID-19.
