DR. 3.10.2022 60

Tambahan kepada itu, saya ingin cadangkan juga perkataan-perkataan seperti
“entering or loitering at the place of residence of business of a person or any other place
frequented by the person, publishing any statement or other material by any means relating
of purporting to relate to a person purporting to originated from a person, interfering with any
property in the possession of a person or anyone in whom that person is interested or
watching or spying on a person or anyone in whom that person is interested in any manner
or by any means’.

Pada masa yang sama, saya juga ingin mencadangkan agar kerajaan meneliti
pindaan dalam Kanun Tatacara Jenayah yang juga meliputi pemanjangan tempoh berkuat
kuasa perintah perlindungan dan juga cadangan-cadangan yang lain. Tuan Yang di-Pertua,
kita berada di sini hari ini untuk membahaskan pindaan ini kerana sudah datang satu masa
dan satu waktu apabila kita memerlukan peraturan ataupun undang-undang ini.

Saya harap Ahli-ahli Parlimen sebelah sana dan di sini akan menyokong pindaan
kepada Kanun Keseksaan ini agar kita boleh memastikan kita wujudkan satu persekitaran
atau suasana yang selamat. Bukan apabila seorang itu menjadi mangsa jenayah hendap,
bila membuat laporan polis, polis pun tidak tahu hendak buat apa memandangkan tidak ada
peruntukan dalam Kanun Keseksaan ini. Pada masa yang sama juga, saya mengucapkan
terima kasih kepada pihak Yang Berhormat Timbalan Menteri dan Menteri atas kesungguhan
untuk memastikan bahawa pindaan ini sampai ke Dewan Rakyat dan bukan sahaja atas
dokumen.

Saya harap PDRM akan memastikan anggota polis juga menerima latihan yang
sepatutnya agar mereka boleh menjalankan tanggungjawab mereka. Saya harap dalam
masa ini, dalam penggal ini, kita masih menjadi Ahli Parlimen, ini akan jadi satu realiti. Sekian,
terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Batu Kawan. Yang Berhormat, ada tiga lagi Ahli-ahli Yang Berhormat untuk
berbahas iaitu Yang Berhormat Hang Tuah Jaya, Yang Berhormat Petaling Jaya dan Yang
Berhormat Setiu. Akan tetapi jam telah menunjukkan pukul 1 dan kita akan berhenti rehat dan
disambung semula pada jam 2.30 petang. Terima kasih Ahli-ahli Yang Berhormat.

[Mesyuarat ditempohkan pada pukul 1.03 tengah hari]
01430
[Mesyuarat disambung semula pada pukul 2.30 petang]
[Dato' Ramli bin Dato' Mohd Nor (Cameron Highlands) mempengerusikan

Mesyuarat]

Dato’ Ramli bin Dato’ Mohd Nor [Cameron Highlands]: Bismillahi Rahmani
Rahim. Kita teruskan persidangan dengan perbahasan. Saya menjemput Yang Berhormat

Hang Tuah Jaya.
