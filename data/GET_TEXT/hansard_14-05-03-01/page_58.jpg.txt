DR. 3.10.2022 53

from a person. Untuk (f), “Interfering with any property in the possession of a person or
anyone in whom that person is interested” or (g), “Watching or spying on a person or anyone
in whom that person is interested in any means or by any means’.

Cadangan untuk menambah (e), (f), (g) dan pindaan (c) ini perlu untuk pastikan
perkara-perkara berikut. Perbuatan-perbuatan tersebut belum disenaraikan dalam kesalahan
stalking dan kerana tingkah laku stalkers sering melibatkan perbuatan-perbuatan doxxing
atau mengacau harta benda. Jika perbuatan ini dirangkumi dalam kesalahan stalking, ini
akan memudahkan proses laporan dan siasatan. Dengan itu mangsa dan pihak penguasa
tidak perlu membuka pelbagai siasatan kerana cadangan yang kita bawa ini adalah dalam
kesalahan Akta Komunikasi dan Multimedia.

Jadi walaupun dia adalah kesalahan sedia ada tetapi kalau tidak masukkan bersama,
nanti bila laporan polis dibuat oleh mangsa, kita kena tunggu dua kementerian untuk
bertindak. Satu KDN dan satu lagi Kementerian Komunikasi dan Multimedia. Jika semua
perbuatan pelaku dapat dianalisis bersama, ini akan memberi gambaran lebih menyeluruh
berkenaan stalking yang berlaku.

Akhir sekali, kelebihan membuka kes di bawah kesalahan stalking berbanding
kesalahan lain dalam Kanun Keseksaan atau Akta Komunikasi dan Multimedia, adalah
mangsa boleh mendapatkan protection order jika kita list-kan bersama. Saya faham mungkin
kerajaan akan kata ini adalah peringkat pertama kita luluskan dahulu dan kita akan bawa
cadangan ini dalam masa yang akan datang.

Akan tetapi kalau kita lihat keadaan politik dan senario hari ini, ada banyak undang-
undang yang mementingkan kebajikan dan keselamatan rakyat tidak dapat sampai ke
Parlimen kerana mainan politik. Jadi, isu kewarganegaraan satu. Kita kena tunggu lama,
tetapi masih tidak sampai sini dan setiap agensi ataupun badan yang kita pergi untuk merayu
mereka akan ‘tai chi’. Sekarang ini yang terbaru sampai Tuan Yang di-Pertua pun ‘tai chi’
kepada Majlis Diraja. Kata private members tidak boleh kerana ini di peringkat Majlis Diraja.

Jadi kalau kita tidak buat sekali gus, saya risau ini yang akan berlaku walaupun ada
undang-undang tetapi akan ada kes yang akan tercicir daripada rang undang-undang ini
tanpa pindaan. Jadi, saya mohon Yang Berhormat Timbalan Menteri pertimbangkan untuk
bawa sekali pindaan ini kerana apa yang saya telah bangkitkan di sini ialah suara NGO, WAO
khasnya kerana mereka telah banyak melihat kes-kes seperti ini dan saya pasti semua pihak
hendak kita lihat kejayaan dalam membawa kes-kes seperti ini ke mahkamah supaya perkara
ini tidak akan berlaku kepada anak-anak kita ataupun cucu-cucu kita.

01240

Jadi saya mohon segerakan pindaan, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Segambut. Seterusnya saya ingin menjemput— Yang Berhormat Tebrau belum
ada di Dewan. Saya jemput Yang Berhormat Sepang. Saya bagi tempoh masa lima minit.
Kalau hendak lebih beritahu. [Ketawa]
