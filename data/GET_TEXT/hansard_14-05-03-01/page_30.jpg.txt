DR. 3.10.2022 25

Tuan Syed Ibrahim bin Syed Noh [Ledang]: Soalan tambahan.

Puan Teo Nie Ching [Kulai]: Soalan tambahan Tuan Yang di-Pertua.

Tuan Syed Ibrahim bin Syed Noh [Ledang]: Tuan Yang di-Pertua, ringkas sahaja.

Puan Teo Nie Ching [Kulai]: Soalan tambahan satu lagi.

Timbalan Yang di-Pertua [Dato’ Mohd Rashid Hasnon]: Jawapan agak panjang
tadi diberikan. Saya hendak perdi...

Tuan Lim Lip Eng [Kepong]: Tidak ada jawapan.

Timbalan Yang di-Pertua [Dato’ Mohd Rashid Hasnon]: ... melompat kepada
soalan jawab lisan seterusnya saya ingin menjemput Yang Berhormat Tuan Mohamad bin
Sabu, Kota Raja. [Dewan riuh]

Puan Teo Nie Ching [Kulai]: Aiyo, hari pertama pun tidak bagi.

6. Tuan Haji Mohamad bin Sabu [Kota Raja] minta Menteri Luar Negeri menyatakan
adakah Malaysia kekal dengan Dasar Negara Berkecuali sebagaimana diamalkan sejak
zaman Tun Abdul Razak dan apakah sikap Malaysia terhadap usaha bersama Australia,
United Kingdom (UK) dan Amerika Syarikat (US) untuk mewujudkan Nuclear Powered
Submarine (AUKUS) di Australia yang melibatkan rantau ini.

Timbalan Menteri Luar Negeri [Dato’ Haji Kamarudin Jaffar]: Assalamualaikum
warahmatullahi wabarakatuh dan salam sejahtera. Terima kasih kepada Yang Berhormat
Kota Raja di atas soalan yang dikemukakan. Sebelum menjawab saya ingin mengucapkan
takziah kepada Yang Berhormat di atas pulangnya ke rahmatullah Naib Ketua Pemuda parti
Yang Berhormat semalam.

Yang Berhormat menanyakan berkaitan dengan hubungan berhubung pendirian
Malaysia terhadap dasar negara berkecuali dan kerjasama keselamatan tiga hala antara
Australia, United Kingdom dan Amerika Syarikat yang dikenali sebagai AUKUS.

Untuk makluman Yang Berhormat, semenjak penyertaan Malaysia sebagai negara
anggota Non-Aligned Movement (NAM) pada tahun 1970, Malaysia terus berpegang teguh
kepada 10 Prinsip Bandung 1955 yang merupakan penyataan politik yang mengandungi
prinsip-prinsip asas dalam usaha menggalakkan keamanan dan kerjasama antarabangsa.
Dasar Negara Berkecuali juga turut digariskan sebagai salah satu prinsip utama dalam
kerangka dasar luar negeri Malaysia, tumpuan dalam kesinambungan yang telah dilancarkan
pada tahun ini.

Pematuhan ke atas prinsip-prinsip ini adalah sangat penting bagi kepentingan negara
dan untuk Malaysia diterima sebagai sebuah negara yang mempunyai kredibiliti dan boleh
dipercayai.

Tuan Yang di-Pertua, seperti Yang Berhormat sedia maklum, penumbuhan AUKUS
melibatkan isu-isu keselamatan negara serta serantau. Oleh itu adalah tanggungjawab pihak
kerajaan bagi memastikan ia tidak mengancam keselamatan dan kedaulatan negara dan
rantau ini. Sebagaimana kenyataan Yang Amat Berhormat Perdana Menteri pada 18
September 2021 yang lalu, Malaysia telah menyuarakan kegusaran berhubung AUKUS yang

bakal memangkin ketegangan antara kuasa-kuasa lain terutamanya di rantau induk Pasifik
