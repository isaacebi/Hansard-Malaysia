DR. 3.10.2022 111

satu kolaborasi antara kerajaan Persekutuan Dewan Negara kerajaan negeri dalam
menjayakan perkara berkaitan TBB ini.

Yang Berhormat sahabat saya Yang Berhormat Parit Buntar mempersoalkan sejauh
mana kerajaan dapat memastikan kerangka tenaga boleh baharu ini yang lestari dan
konklusif. Saya ingin memaklumkan bahawa bagi memastikan kerangka TBB ini berbentuk
lestari dan inklusif, kerajaan telah menerbitkan dokumen yang bernama Malaysia Renewable
Energy Roadmap (MyRER) yang menetapkan hala tuju yang jelas dan strategik untuk
membolehkan pembangunan tenaga boleh baharu yang lestari yang inklusif melalui
pembangunan sumber-sumber tenaga boleh baharu, bukan sahaja solar tetapi biojisim,
biogas dan juga hidro kuasa kecil dan sebagainya.

21730

Yang Berhormat Kota Belud meminta dijelaskan mengenai garis masa (timeline)
yang jelas mengenai rancangan Kerajaan Negeri Sabah untuk mengambil alih sektor elektrik
ataupun khususnya Sabah Electricity Sdn. Bhd (SESB).

Untuk makluman Yang Berhormat, telah ada satu mesyuarat Pemandu yang
dipengerusikan bersama oleh saya sebagai Menteri Tenaga dan Sumber Asli dan juga Yang
Amat Berhormat Ketua Menteri Sabah mengenai penyerahan kuasa pembekalan elektrik
negeri Sabah dan juga SESB kepada Kerajaan Negeri Sabah. Baru sahaja diadakan pada
bulan Ogos 2022. Mesyuarat ini dihadiri oleh kementerian dan juga agensi pusat serta juga
agensi-agensi daripada Kerajaan Negeri Sabah.

Kementerian ini mengambil maklum akan pendirian terkini Kerajaan Sabah. Ini
pendirian Kerajaan Sabah berhubung dengan penyerahan kuasa ini yang mana setakat ini,
pembekalan elektrik Sabah dan SESB mencadangkan diadakan secara berfasa.

Fasa yang pertama ialah penyerahan kuasa kawal selia pembekalan elektrik Sabah
daripada segi kawal selia. Oleh sebab itulah kita perlu pinda Akta 726, akta SEDA tadi.

Fasa yang kedua ialah penyerahan SESB berdasarkan Pelan Transformasi SESB
yang dijangka mengambil masa selama tujuh tahun. Tujuh tahun itu selepas daripada tarikh
penyerahan. Jadi, tidak diserahkan 100 peratus. Ini adalah untuk menjamin bekalan tenaga
di Sabah ini tidak tergendala disebabkan tidak ada penyertaan daripada Kerajaan
Persekutuan. Dalam hubungan ini, kementerian bersama-sama dengan agensi pusat sedang
meneliti dan memperhalusi cadangan yang dikemukakan oleh Kerajaan Negeri Sabah ini.

Berhubung dengan — soalan Yang Berhormat mengenai isu kadar tarif elektrik
selepas pengambil alihan berlaku. Saya ingin memaklumkan bahawa, kerajaan telah
melaksanakan satu mekanisme yang bernama /ncentive-based Regulation (IBR) di Sabah
bermula pada Januari 2022. Inilah satu mekanisme yang mengawal supaya kadar tarif tidak
dapat dinaikkan sewenang-wenangnya oleh syarikat utiliti. Jikalau di Malaysia ini TNB, kalau
di Sabah SESB. Inilah mekanisme kawalan yang dikenakan yang dikaji setiap tiga tahun
yang mana kos penjanaannya disemak setiap enam bulan yang dipanggil mekanisme

Imbalance Cost Pass-Through (ICPT) itu dengan izin. Itu dinyatakan.
