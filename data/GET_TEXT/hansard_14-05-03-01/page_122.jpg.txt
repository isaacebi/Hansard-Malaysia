DR. 3.10.2022 117

Timbalan Menteri Tenaga dan Sumber Asli [Datuk Ali anak Biju]: Tuan Yang di-
Pertua, saya mohon menyokong usul ini.

Dato’ Ramli bin Dato’ Mohd Nor [Cameron Highlands]: Tunggu sebentar. Bagi
saya bercakap dahulu. Ada sesiapa yang menyokong?

Datuk Ali anak Biju: Tuan Yang di-Pertua, saya mohon menyokong usul ini.

Dato’ Ramli bin Dato’ Mohd Nor [Cameron Highlands]: Ahli-ahli Yang Berhormat,
masalah di hadapan Majlis ialah rang undang-undang bernama suatu akta untuk meminda
Akta Pihak Berkuasa Pembangunan Tenaga Lestari 2011 dibaca kali yang kedua sekarang
dan terbuka untuk dibahas.

Mengikut senarai yang ada pada saya, seramai lima orang Yang Berhormat akan
berucap, terdiri daripada Yang Berhormat Bakri, Yang Berhormat Parit Buntar, Yang
Berhormat Kangar, Yang Berhormat Permatang Pauh dan Yang Berhormat Padang Serai.

Dipersilakan Yang Berhormat Bakri membuka tirai.

5.53 ptg.

Puan Yeo Bee Yin [Bakri]: Terima kasih Tuan Yang di-Pertua kerana izinkan Bakri
untuk turut serta dalam perbahasan rang undang-undang ini.

Tuan Yang di-Pertua, baru-baru ini, saya telah menerima maklum balas daripada
pemain-pemain industri solar berkenaan dengan terdapatnya kelambatan dalam kelulusan
lesen dan permit yang diperlukan untuk projek Net Energy Metering (NEM) yang kadangkala
boleh mengambil masa enam bulan. Selain itu, ia mengambil lebih lama lagi untuk
mendapatkan kelulusan Green Investment Tax Allowance (GITA) yang boleh mengambil
masa sembilan bulan. la bermaksud bahawa untuk pemain industri yang telah pun mendapat
kontrak daripada syarikat-syarikat yang berminat untuk memasang solar atas bumbung,
mereka perlu menunggu sembilan bulan selepas itu, baru projek boleh start. Dalam sembilan
bulan ini, kadangkala syarikat akan tukar idea ataupun tukar keputusan mereka.

Oleh itu, saya rasa bahawa SEDA perlu mengambil satu _inisiatif untuk
menyelaraskan semua permohonan ini supaya kita boleh meringkaskan kerenah birokrasi
yang terlibat dalam permohonan NEM.

Jika boleh, saya nak cadangkan supaya Menteri ataupun Kementerian membuat satu
penyelarasan di mana setiap peringkat permohonan, kita letakkan KPI. Ini supaya kita tahu
bahawa di setiap permohonan, apakah eventually— akhirnya bila mereka akan dapat
kelulusan ataupun tidak lulus, tetapi sekurang-kurangnya kita ada KPI untuk kelulusan.

Untuk Green Investment Tax Allowance (GITA), saya memang tahu bahawa bukan
di bawah kementerian tetapi di MIDA dan juga MOF. Akan tetapi, kalau kita boleh, kita
membuat penyelarasan untuk menyenangkan birokrasi ini.

Tuan Yang di-Pertua, saya juga telah pun meneliti The Malaysia Renewable Energy
Roadmap (MyRER) dan ingin mendapatkan beberapa penjelasan. Kalau hari ini boleh

dijelaskan, jelaskan hari ini. Kalau tidak ada, secara bertulis pun boleh.
