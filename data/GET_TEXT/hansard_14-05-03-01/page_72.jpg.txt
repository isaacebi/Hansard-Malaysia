DR. 3.10.2022 67

Saya hendak betulkan sedikit, saya bukan kata tidak perlu kepada actus reus. Saya
rasa yang berhormat timbalan menteri mungkin tersilap memahami makna strict liability
bermakna kesalahan hanya memerlukan actus reus tanpa perlu membuktikan mens rea.
akan tetapi jawapan tadi kata, saya mengatakan tidak perlu buktikan mens rea, actus reus,
tidak betul itu. maknanya yang berhormat mungkin tersilap memahami elemen yang patut
ada dalam jenayah.

Kenapa saya mencadangkan itu? Oleh sebab Tuan Yang di-Pertua, berdasarkan
pengalaman, kita tidak mahu nanti mana-mana tertuduh yang dituduh di bawah akta, di
bawah seksyen ini, terlepas kerana isu teknikal. Jadi, saya mengharapkan bukanlah—
memang saya bersetuju, memang kita berlaku adil kepada kedua-dua pihak. Kalau kita kata
hendak berlaku adil kerana kita perlu adanya dua-dua bukti mens rea dan juga actus reus,
saya hendak tanya kepada yang berhormat timbalan menteri, yang berhormat timbalan
menteri sedar atau tidak dalam undang-undang negara kita, banyak undang-undang yang
memang kita telahpun kata orang itu pembuktian mens rea is dispense with dengan izin,
bermakna ada undang-undang yang kita boleh buat begitu.

Jadi, kenapa dalam undang-undang ini kita tidak mahu buat begitu, sedangkan
undang-undang begini kita mengharapkan mana-mana kesalahan offender ini kita boleh
dapatkan sabitan dalam keadaan, mungkin saya hendak tanya Yang Berhormat Timbalan
Menteri juga, adakah Yang Berhormat Timbalan Menteri merasakan bahawa dalam negara
kita, macam mana kita hendak memantau mereka yang contohnya, the convicted rapist. Oleh
sebab yang saya tahulah, minta maaf kalau saya salah, masih boleh betulkan, yang saya
ingat kita tidak ada lagi satu akta yang mewajibkan mana-mana convicted rapist ini
didaftarkan dalam undang-undang Criminal Registry Act. Dahulu ada cadangan hendak buat
undang-undang itu, tetapi tidak dilaksanakan.

Jadi, macam mana kita hendak memantau mereka yang memang convicted rapist,
katakan duduk di Kuala Lumpur, selepas itu pergi ke Melaka, tempat Yang Berhormat.
Sepatutnya mereka kena daftar di balai polis untuk polis memantau. Jadi, dalam keadaan
begitu, orang-orang macam ini yang kita patut kena tumpukan mereka ini mungkin — kata
orang potential stalker ini. Macam mana Yang Berhormat Timbalan Menteri, tolong jawab.

Datuk Wira Hajah Mas Ermieyati binti Samsudin: Okey, terima kasih Yang
Berhormat Sepang. Yang Berhormat Sepang, kita memahami tentang saranan yang telah
diberikan oleh Yang Berhormat Sepang itu tadi. Akan tetapi, kita tidak boleh menggunakan
Strict liability sewenang-sewenangnya termasuklah dalam akta untuk pindaan ini.

Oleh sebab, ia cukup dengan memberikan di bawah peruntukan sedia ada iaitu
dengan dapat membuktikan mens rea dan juga actus reus yang berlaku dalam perbuatan
dengan elemen-elemen yang telah pun dinyatakan di bawah pindaan tersebut.

Saya lihat perkara ini yang menjadi pembuktian— bukan hanya untuk kesalahan ini,
tetapi juga untuk pembuktian lain. Kalau kita tengok strict liability sebagaimana yang telah
disebut oleh Yang Berhormat mana tadi sebut, maknanya perbandingan yang disebutkan

dengan Akta Hasutan juga, ianya adalah berbeza.
