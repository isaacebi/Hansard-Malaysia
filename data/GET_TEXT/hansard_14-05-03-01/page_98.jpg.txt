DR. 3.10.2022 93

menjalankan tugas dengan baik. So, saya daripada pengalaman saya menjadi Menteri, saya
rasa Bakri boleh menjalankan tugas sebagai seorang Menteri tanpa ada kuasa ini.

Kalau boleh kita buatkan pindaan ini di mana kita spesifik untuk penyerahan kuasa
sahaja kepada Sabah dan bukan akta ini yang perlu dipinda tetapi Akta Bekalan Elektrik dan
Akta Suruhanjaya Tenaga yang perlu dipinda supaya kita me/imitkan kuasa Menteri untuk
penyerahan kuasa untuk pembekalan elektrik di Sabah sahaja.

Daripada segi dasar untuk tenaga boleh baharu (TBB) jika boleh Tuan Yang di-
Pertua, saya hendak bangkitkan beberapa perkara yang saya nampak ada perkembangan
TBB sekarang. Pertama adalah baru-baru ini pada 23 September 2022, Perdana Menteri dan
Menteri di Jabatan Perdana Menteri telah pun melancarkan Dasar Tenaga Negara 2022-
2040.

Saya tengok sasaran Dasar Tenaga Negara (DTN), terdapat tiga yang berkaitan
secara langsung atau tidak langsung dengan TBB. Pertama, meningkatkan penggunaan
electric vehicle (EV) kurang daripada satu peratus ke 35 peratus menjelang tahun 2040.
Kedua, jumlah kapasiti terpasang TBB dari 4.6 gigawatt ke 18.4 gigawatt. Ketiga, peratus
TBB dalam total primary energy share (TPES) iaitu campuran jumlah tenaga utama dari 7.2
peratus pada tahun 2018 ke 17 peratus menjelang tahun 2040.

Tiga lagi sasaran DTN juga di bawah bidang kuasa KeTSA. Dengan pendek kata,
enam daripada sembilan sasaran DTN adalah di bawah bidang kuasa KeTSA tetapi ini adalah
dilancarkan oleh Menteri di Jabatan Perdana Menteri (Ekonomi). Soalan pertama saya ialah
kepada Menteri ialah sama ada sejauh manakah KeTSA terlibat dalam merangka dasar ini?

Oleh sebab dalam perbahasan hari ini kita tumpu kepada TBB, saya ada beberapa
soalan untuk Menteri yang berkenaan dengan TBB dalam DTN. Pertama, untuk sasaran
jumlah terpasang TBB dan peratus TBB dalam TPES, berapakah pengurangan karbon yang
akan dicapai? Bakri sebenarnya sangat hairan bagaimanakah kerajaan boleh meletakkan
sasaran peratus TBB sebelum siap merangka strategi untuk mencapai pelepasan karbon
sifar bersih menjelang tahun 2050 iaitu net zero 2050 seperti yang diumumkan oleh Perdana
Menteri.

Ini adalah kerana hampir 80 peratus pengeluaran karbon adalah daripada sektor
tenaga. Bakri berpendapat bahawa sasaran TBB 17 peratus dalam TPES adalah tidak
mencukupi untuk kita mencapai sasaran net zero 2050. Jika kita merujuk kepada laporan
Shell Malaysia, Sky Scenario bertajuk, “The Tree, The Sky, The Sun” yang dilancarkan pada
6 Julai 2021.

Laporan ini menggariskan cara untuk Malaysia mencapai net zero 2065 iaitu 15 tahun
lebih lambat daripada sasaran yang kita buat hari ini. Dengan sasaran ini pun menjelang
2050, kadar pengelektrikan iaitu electrification rate daripada jumlah tenaga utama ialah 43
peratus di mana 50 peratus daripadanya tenaga utama adalah daripada TBB.

Dengan pendek kata, sasaran TBB yang diletakkan dalam DTN adalah jauh lebih
rendah daripada Sky Scenario yang sebenarnya sasarannya lebih lambat 15 tahun daripada

sasaran yang diumumkan oleh Perdana Menteri. How does the number adds up?
