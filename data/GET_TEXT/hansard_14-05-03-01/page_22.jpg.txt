DR. 3.10.2022 17

Pertamanya penglibatan Ahli-ahli Parlimen dan ADUN. Kita dapati bagi kawasan-
kawasan yang Ahli Parlimen daripada pembangkang, ia tidak dilibatkan dalam Jawatankuasa
Pengurusan Bencana Daerah ini. Jadi, saya percaya Yang Berhormat Menteri punya kuasa
untuk mengarahkan perkara itu tidak berlaku.

Kedua Yang Berhormat Menteri, tadi soalan sahabat saya Yang Berhormat Kota
Melaka tetapi saya hendak rephrase soalan itu. Ubah sedikit soalan. Bagaimana persiapan
Yang Amat Berhormat Perdana Menteri, Jabatan Perdana Menteri ataupun Jawatankuasa
Bencana ini sekiranya pilihan raya dibuat sewaktu banjir? Terima kasih.

Tuan Yang di-Pertua: Soalan kedua itu merupakan soalan spekulasi sebenarnya.
So, tidak boleh di dalam peraturan mesyuarat. Silakan Yang Berhormat.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Persiapan, Tuan Yang di-Pertua.

Datuk Mastura binti Tan Sri Dato’ Mohd Yazid: Terima kasih. Terima kasih Tuan
Yang di-Pertua. Terima kasih Yang Berhormat Kota Melaka tetapi saya tidak dapat menjawab
soalan kedua seperti yang diarahkan oleh Tuan Yang di-Pertua tetapi saya akan menjawab
soalan pertama, terima kasih.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Jawab sipi pun tidak apa.

Datuk Mastura binti Tan Sri Dato’ Mohd Yazid: Tuan Yang di-Pertua, Yang
Berhormat-Yang Berhormat, dari segi penglibatan Ahli Parlimen dan ADUN-ADUN, saya
difahamkan bahawa penglibatan MP-MP dan juga ADUN-ADUN ada juga dicadangkan untuk
dilibat sekali di peringkat Jawatankuasa Bencana Daerah. Saya sebenarnya bersetuju
dengan pandangan Yang Berhormat dan kita sedang melihat perkara ini dan sememangnya
ialah satu usaha dan pandangan yang amat praktikal dan saya jangka ia akan dijalankan
insya-Allah kalau...

Datuk Ignatius Dorell Leiking [Penampang]: Itu dibuat segera?

Datuk Mastura binti Tan Sri Dato’ Mohd Yazid: ...Maklumat-maklumat yang kita
perlukan daripada pemimpin-pemimpin akar umbi dan semestinya Ahli Parlimen dan ADUN-
ADUN yang mempunyai maklumat-maklumat yang terkini dan merasai hal-hal yang berlaku
di peringkat akar umbi. Terima kasih.

Datuk Dr. Shahruddin bin Md Salleh [Sri Gading]: Tuan Yang di-Pertua, satu lagi?

Tuan Yang di-Pertua: Yang Berhormat Tuan Loke Siew Fook. Silakan.

4. Tuan Loke Siew Fook [Seremban] minta Menteri Kanan Kerja Raya menyatakan
jangkaan tarikh siap projek Lebuh Raya Bertingkat Sungai Besi - Ulu Kelang (SUKE), Lebuh
Raya Bertingkat Damansara - Shah Alam (DASH), Lebuh Raya Bertingkat Setiawangsa -
Pantai (SPE) dan Lebuh Raya Lembah Klang Timur (EKVE) serta senaraikan kadar tol yang
akan dikenakan kepada semua jenis kelas kenderaan.

Menteri Kanan Kerja Raya [Dato’ Sri Haji Fadillah bin Yusof]: Bismillahi Rahmani
Rahim. Assalamualaikum warahmatullahi wabarakatuh Tuan Yang di-Pertua. Terima kasih

Yang Berhormat. Untuk makluman Ahli Yang Berhormat, Lebuh Raya Bertingkat Sungai
