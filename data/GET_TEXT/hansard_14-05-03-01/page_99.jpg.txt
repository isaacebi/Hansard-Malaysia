DR. 3.10.2022 94

Oleh itu Bakri ingin tahu bagaimanakah KeTSA menentukan sasaran ini? Adakah ia
berdasarkan sasaran pelepasan karbon ataupun sasaran ini adalah plucked from the sky or
an extrapolation of business as usual, dengan izin? Tambahan lagi, apakah kadar
pengelektrikan iaitu electrification rate kerana ini adalah diperlukan untuk menentukan
sasaran TBB dalam TPES.

Adalah penting KeTSA sudah ada angka ini kerana kementerian perlu merancang
strategi electrification, mengenal pasti potensi electrification subsektor tenaga seperti
pengangkutan industri dan sebagainya. Di samping itu, apakah penembusan solar dalam
grid dengan sasaran TBB ini kerana ini adalah sangat penting supaya kita ada rancangan
untuk mengukur grid mengikut cabaran intermittency solar, dengan izin.

Daripada segi TBB pula, salah satu pelan tindakan DTN berkenaan dengan TBB ialah
membuka daya tarikan solar teragih melalui P2P (peer-to-peer) dan Perjanjian Pembelian
Tenaga (PPA) MyRER.

1630

la boleh dicapai paling efektif dengan meminda Akta Bekalan Elektrik 1990
merangkumi Third Party Access Framework, di mana pihak ketiga boleh akses kepada grid
nasional. Adakah kementerian ada rancangan untuk membawa pindaan ini? Bila pindaan ini
akan dibentangkan di Parlimen? Daripada segi EV, kita memang tahu bahawa ini ialah
landskap teknologi EV berkembang dengan sangat cepat dan Bakri percaya ini ialah
permulaan pertumbuhan peningkatan mendadak untuk EV.

Ketika pandemik, kalau kita tengok pada tahun 2020, bilangan penjualan EV sedunia
meningkat 41 peratus berbanding dengan penjualan kereta sedunia yang mencatat
penurunan sebanyak 16 peratus. Sekarang, 18 daripada 20 pengeluar kenderaan terkemuka
di dunia memperluas portfolio mereka ke EV. Akan tetapi masalahnya ialah apakah yang kita
tengok- EV kita tidak seharusnya tengok daripada segi sebagai pengguna. Macam mana kita
memperluas penggunaan EV. Akan tetapi bagaimana kita menubuhkan ataupun satu industri
di Malaysia supaya Malaysia menjadi sebahagian daripada rantaian bekalan EV sedunia
(global supply chain of EV).

Bakri ingin tahu, apakah rancangan kerajaan dalam memperkembangkan industri
rantaian bekalan EV? Aspek specific EV yang di bawah tanggungjawab KETSA ialah
memperluas stesen pengecasan (charging station). Untuk mencapai 35 peratus EV,
rangkaian stesen pengecasan yang meluas adalah diperlukan. Apakah rancangan KETSA?
Bilakah pelan dan hala tuju akan diumumkan? Bagi saya, economy of scale boleh dicapai jika
rangkaian stesen pengecasan dirancang bersama dengan grid kebangsaan di bawah
Incentive-Based Regulation (IBR). Apakan pendirian Yang Berhormat Menteri? Apakah hala
tuju kementerian? Tuan Yang di-Pertua, izinkan saya sedikit masa lagi. Saya hendak
bangkitkan satu perkara sahaja untuk dasar TBB.

Timbalan Yang di-Pertua [Dato' Mohd Rashid Hasnon]: Minta rumuskan.

Puan Yeo Bee Yin [Bakri]: Satu lagi ialah isu- sekali lagi saya hendak bangkitkan

Yang Berhormat Menteri, kalau boleh timbangkan isu ini lagi iaitu isu pengeksportan TBB.
