DR. 3.10.2022 118

Saya sangat bersetuju dengan beberapa tindakan utama SEDA menjelang tahun
2025 dalam MyRER termasuk dengan memulakan program tender solar atas bumbung untuk
bangunan kerajaan, membolehkan perjanjian pembelian kuasa (PPA) melalui kerangka third-
party access, terokai kebolehlaksanaan tenaga bio dan terokai kemungkinan Bio-CNG dan
pembakaran biojisim, cofiring. Sebenarnya, idea ini bermula apabila kita masih lagi jadi
kerajaan dan saya sangat gembira bahawa idea ini diteruskan dalam MyRER ini.

Bakri ingin tahu, apakah perkembangan ketiga-tiga ini? Secara spesifiknya, bilakah
kerajaan akan membuka tender solar atas bumbung untuk bangunan kerajaan? Apakah saiz

‘

projek? Ini kerana saiz projek akan menentukan “.....ability’ projek tersebut. Sekali lagi,
apakah perancangan dengan pindaan undang-undang yang membenarkan third-party
access di grid nasional? Apakah perancangan dengan NEM untuk bioenergy? Adakah kita
sekarang merangka dasar NEM yang boleh bagi untuk Bio-CNG, cofiring untuk this bio-coal,
dengan izin?

Tuan Yang di-Pertua, Bakri juga ingin tahu, apakah perkembangan Waste-To-Energy
(WTE)? Berapa kuota yang telah pun dirancang untuk WTE untuk 10 tahun yang akan datang
dan apakah kadar Feed-In Tariff (FiT)? Ini kerana ini semua sangat penting untuk merancang
sama ada tabung TBB kita mencukupi ataupun kita memerlukan dana dari luar ataupun dana
tambahan.

Akhirnya, Bakri juga ingin mendapat maklum balas daripada kementerian, sama ada
SEDA akan diberi kuasa di bawah Akta Kecekapan dan Konservasi Tenaga (EECA) yang
harap-harap kementerian akan bentangkan di Parlimen tidak lama lagi untuk juga menjadi
badan urus setia kecekapan tenaga. Ini kerana saya tengok tenaga boleh baharu (TBB) dan
kecekapan tenaga kalau boleh kita urus setia dalam satu badan, ia akan create synergy dan
kita juga boleh mengurangkan kerenah birokrasi, mengurangkan banyak kos operasi yang
tidak diperlukan.

Itu sahaja yang saya hendak bangkitkan. Saya sekali lagi menyeru kerajaan untuk
memberi jaminan bahawa tidak akan menyalahgunakan kuasa daripada pindaan ini iaitu
kuasa Menteri untuk menggantung peruntukan akta ini.

Dato’ Ramli bin Dato’ Mohd Nor [Cameron Highlands]: Terima kasih, Yang
Berhormat Bakri. Dipersilakan Yang Berhormat Parit Buntar. Yang Berhormat Parit Buntar

tidak ada. Yang Berhormat Kangar.

5.58 ptg.

Tuan Noor Amin bin Ahmad [Kangar]: Bismillahi Rahmani Rahim. [Membaca
sepotong doa] Terima kasih Tuan Yang di-Pertua.

Saya maklum bahawa penyumbang terbesar kepada sasaran 31 peratus tenaga
boleh diperbaharui ini dijangka disumbangkan oleh pembukaan ladang solar. Ini diramalkan
oleh Fitch Solutions, sebuah syarikat luar negara, berdasarkan pembukaan projek LSS di
negara kita yang dijangka akan kick-start ataupun bermula pada tahun ini dan juga tahun

depan.
