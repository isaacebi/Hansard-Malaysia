DR. 3.10.2022 69

Puan Kasthuriraani a/p Patto [Batu Kawan]: Tuan Yang di-Pertua, sedikit. Soalan
tambahan. Kita dimaklumkan tahun lepas sebanyak RM13 juta telah diperuntukkan untuk
Bahagian D11 Bukit Aman tetapi sehingga kini masih tidak cukup lagi pegawai-pegawai
sebab RM13 juta itu diikat dengan 100 pegawai yang akan dilantik untuk membantu dalam
kes-kes jenayah dan sebagainya.

Tadi Yang Berhormat Timbalan Menteri katakan, pegawai-pegawai daripada D11
telah menjalani latihan. Saya ingin tahu berapa pegawai dari D11 telah menjalani latihan.
Selepas pelantikan tambahan 100 lagi pegawai selepas pengumuman Yang Berhormat
Menteri Kewangan tahun lepas RM13 juta itu, berapa ramai lagi akan dilatih dan adakah
mereka akan beroperasi daripada Bukit Aman ataupun akan berada di negeri-negeri seperti
apa yang disarankan oleh D11? Terima kasih.

Datuk Wira Hajah Mas Ermieyati binti Samsudin: Terima kasih Yang Berhormat
Batu Kawan. Yang itu luar bidang kuasa kami untuk menjawab soalan berapa ramai pegawai-
pegawai yang akan dilatih tetapi besar juga harapan kami supaya lebih ramai lagi pegawai-
pegawai yang dapat dilibatkan dalam latihan itu sebab ia nya sangat penting sekali terutama
sekali apabila kita mengelolakan kes seumpama ini.

Pengetahuan kepada anggota itu cukup amat diperlukan dan bukan hanya sekadar
mengambil nota ataupun aduan semata-mata tetapi tindakan selepas itu bagi melindungi
mangsa supaya tidak ada pihak yang teraniaya dengan hanya setakat aduan itu sahaja
diambil tetapi selepas itunya bagaimana yang harus kita lindungi dengan mengambil tindakan
kepada mereka Yang Berhormat. Jadi, sama-samalah kita doakan ke hari Jumaat ini
pembentangan bajet kalau dapat tambahkan lagi untuk semua pihak, terutama sekali bagi
kita mengatasi masalah jenayah ini daripada berlaku.

Tuan Yang di-Pertua, saya ingin meneruskan ucapan saya untuk jawapan persoalan
yang dibangkitkan oleh Yang Berhormat Hang Tuah Jaya, Yang Berhormat Setiu dan juga
Yang Berhormat Petaling Jaya, yang mana banyak yang membangkitkan tentang rang
undang-undang anti-stalking ini adakah meliputi kes-kes yang berlaku seperti contoh cyber
stalking.

Untuk makluman Ahli Yang Berhormat, senarai Act Of Harassment 507A(2)
sebenarnya adalah secara terbuka ia sangat luas. Jadi, frasa yang digunakan di dalam
Seksyen 507A(2)(a), subseksyen (b) dan subseksyen (d) adalah by any means yang
termasuk dalam apa-apa juga cara termasuklah cara di atas talian. Walau bagaimanapun,
masih ada ruang untuk rang undang-undang yang lebih spesifik kepada cyber stalking yang
boleh dilaksanakan oleh pihak Suruhanjaya Komunikasi dan Multimedia iaitu pihak MCMC.

Malah, sudah terdapat beberapa larangan di bawah Akta Komunikasi dan Multimedia
1998. Antaranya, di bawah seksyen 211 yang memperuntukkan larangan terhadap
penggunaan perkhidmatan aplikasi kandungan yang tidak senonoh, lucah, palsu,
mengancam atau bersifat offensive dengan niat untuk mengganggu, mendera atau mengugut

mana-mana pihak.
