DR. 3.10.2022 68

Tuan Yang di-Pertua, saya ingin meneruskan jawapan. Ahli Yang Berhormat Papar
telah membangkitkan mengenai kesalahan berulang. Kesalahan membocorkan data
peribadi. Adakah termasuk dalam rang undang-undang ini?

Statistik pelaporan stalking, berdasarkan jantina dan juga kebajikan serta beban kerja
pegawai Polis Diraja Malaysia (PDRM). Sebagaimana yang telah dimaklumkan tadi,
kesalahan berulang telah pun diambil kira dalam kesalahan stalking di bawah rang undang-
undang ini. Berhubung isu kesalahan membocorkan data peribadi, adalah tidak termasuk di
bawah undang-undang stalking di mana kesalahan tersebut adalah lebih menjurus kepada
satu kesalahan di bawah Akta Perlindungan Data Peribadi 2010 iaitu Akta 709.

Seterusnya, berkaitan dengan statistik pelaporan kes stalking. Setakat tiada
pelaporan yang direkodkan oleh pihak kerajaan terutamanya PDRM berkaitan dengan kes
stalking. Ini kerana sehingga kini, stalking bukanlah satu kesalahan jenayah.

Namun, menurut tinjauan WAO, pada tahun 2020, sebanyak 39 peratus orang wanita
dan sebanyak 32 peratus orang lelaki telah pun menjadi mangsa perbuatan stalking. Jadi,
ini bukan hanya bermakna mangsa itu hanya wanita semata-mata, tetapi yang menjadi
mangsanya, lelaki juga tidak turut ketinggalan. Sebagaimana yang telah dibuat tinjauan oleh
pihak WAO.

Berhubung dengan beban tugas kepada pihak PDRM setelah rang undang-undang
ini dikuatkuasakan. Rang undang-undang ini telah digubal melalui sesi libat urus dengan
pelbagai pihak termasuklah pihak PDRM, di mana pihak PDRM amat menyambut baik
menjadikan stalking sebagai kesalahan jenayah di bawah Kanun Keseksaan bagi
membolehkan aduan kepada stalking disiasat dan seterusnya dihukum.

#1500

Ini termasuklah pihak PDRM, di mana pihak PDRM amat menyambut baik
menjadikan stalking sebagai kesalahan jenayah di bawah Kanun Keseksaan bagi
membolehkan aduan kepada stalking disiasat dan seterusnya dihukum. Di samping itu juga,
menurut pihak PDRM kesalahan stalking sekiranya disiasat atau dihukum ia boleh
mengekang kepada perlakuan jenayah yang lebih serius seperti jenayah mencederakan dan
juga membunuh.

Tuan Yang di-Pertua, Ahli Yang Berhormat Batu Kawan juga telah membangkitkan
mengenai latihan kepada PDRM bagi menguruskan kes stalking sebagai mana yang telah
awal saya maklumkan pihak PDRM telah pun dilibatkan sejak daripada awal dalam
Jawatankuasa Anti-Stalking yang telah ditubuhkan di bawah Bahagian Hal Ehwal Undang-
undang (BHEUU) Jabatan Perdana Menteri.

Pihak PDM telah memaklumkan bahawa Bahagian D11 iaitu Siasatan Seksual
Wanita dan Kanak-kanak telah pun diberi latihan knusus untuk menguruskan kes jenayah
seksual wanita dan kanak-kanak termasuklah juga jenayah melibatkan stalking. Di samping
itu, latihan seperti ini juga boleh disediakan di bawah Institut Latihan Kehakiman dan juga
Perundangan iaitu (ILKAP).

Tuan Yang di-Pertua, ya.
