DR. 3.10.2022 128

penambahbaikan diadakan khususnya tempoh lantikan ahli lembaga
semasa menjalankan tugas di bawah APTQ 1986 ini. Wujudnya
pelantikan ahli silin ganti agar kuorum mesyuarat dipenuhi bagi
mendapatkan keputusan yang lebih cepat dan efektif. Selain itu
sebelum ini, lembaga tidak dilindungi dari apa jua tindakan semasa
menjalankan tugas serta tiada seksyen yang jelas untuk mereka
mengeluarkan apa jua arahan serta garis panduan bagi mengawal
selia akta ini. Lembaga juga diberi tanggungjawab bagi memastikan
kaedah penulisan yang ditentukan iaitu tulisan Rasm Uthmani dalam
penulisan teks Al-Quran di Malaysia. Maka, dengan pindaan ini
mampu memantapkan urusan pindaan lembaga.

Peruntukan Rang Undang-undang Percetakan Teks Al-Quran (Pindaan) 2022. Rang
Undang-undang Percetakan Al-Quran (Pindaan) 2022 ini mengandungi 22 fasal seperti
berikut;

Fasal 1 memperuntukkan bagi perkara yang berhubungan dengan tajuk ringkas akta
dan tarikh permulaan berkuat kuasa.

Fasal 2 bertujuan meminda seksyen 2 Akta 236 dengan memasukkan tulisan braille
selain tulisan bahasa Arab.

Fasal 3,4,6,16 dan 18 bertujuan untuk meminda seksyen 3, seksyen 6, seksyen 7
dan seksyen 15 dan seksyen 18 untuk memantapkan lembaga termasuk tempoh lantikan,
penetapan anggota silih ganti, tata kelola pengurusan lembaga serta kuasa lembaga adalah
untuk menolak mana-mana penulisan selain kaedah penulisan yang telah ditentukan
lembaga.

Fasal 5, 6, 7, 8, 9, 10, 11, 12, 13 dan 14 bertujuan untuk meningkatkan kadar denda
dengan meminda seksyen 5, seksyen 6, seksyen 7, seksyen 8, seksyen 9, seksyen 10,
seksyen 11, seksyen 13 dan seksyen 14. Seksyen ini adalah berkaitan meningkatkan kadar
denda dan penjara dari RM5,000 sehingga RM20,000 atau satu tahun ke lima tahun penjara
kepada denda tidak melebihi RM50,000 atau lima tahun penjara.

Fasal 15 bertujuan untuk memasukkan seksyen baharu 14A ke dalam Akta 326
berkenaan kuasa untuk menyiasat apa-apa kesalahan di bawah akta ini diberikan kepada
mana-mana pegawai awam yang diberi kuasa secara bertulis oleh Majlis Agama Islam
sesuatu negeri atau Wilayah Persekutuan.

Fasal 16 bertujuan meminda subseksyen 15(1) dengan memberi mahkamah kuasa
pelucuthakan sesuatu teks Al-Quran atau bahan Al-Quran jika tidak mengikut kaedah
penulisan yang ditentukan lembaga.

Fasal 17 bertujuan meminda seksyen 17 Akta 326 dengan meluaskan
penguatkuasaan dengan elemen menyita, menahan dan memeriksa semasa_ aktiviti

penguatkuasaan dilaksanakan.
