DR. 3.10.2022 37
USUL-USUL

MENANGGUHKAN PEMILIHAN
TIMBALAN YANG DI-PERTUA DEWAN RAKYAT

11.50 pg.

Menteri di Jabatan Perdana Menteri (Parlimen dan Undang-undang) [Dato Sri
Dr. Haji Wan Junaidi bin Tuanku Jaafar]: Bismillahi Rahmani Rahim. Assalamualaikum
warahmatullahi wabarakatuh. Tuan Yang di-Pertua,

“Bahawa menurut Peraturan Mesyuarat 90(2) dan dengan
persetujuan Tuan Yang di-Pertua, saya mengemukakan usul untuk
merentikan kuat kuasa Peraturan Mesyuarat 6 iaitu bagi menangguhkan
pemilihan Timbalan Yang di-Pertua Dewan Rakyat seperti perkara 1 yang
tertera dalam Aturan Urusan Mesyuarat dan Usul-usul hari ini ke Mesyuarat
yang akan datang.”

Tuan Yang di-Pertua: Ada yang menyokong?

Timbalan Menteri di Jabatan Perdana Menteri (Parlimen dan Undang-undang)
[Datuk Wira Hajah Mas Ermieyati binti Samsudin]: Saya sokong.

Tuan Yang di-Pertua: Terima kasih. Ahli-ahli Yang Berhormat, sekarang saya
kemukakan masalah kepada Majlis untuk diputuskan. Masalahnya ialah usul seperti yang
dikemukakan tadi hendaklah disetujukan.

[Usul dikemuka bagi diputuskan; dan disetujukan]

Tuan M. Kulasegaran [Ipoh Barat]: Tuan Yang di-Pertua, boleh saya dapat tahu
kenapa ia ditangguhkan setiap kali Parlimen bersidang? Penjelasan.

Tuan Yang di-Pertua: Kerana telah dipersetujui.

Tuan M. Kulasegaran [Ipoh Barat]: Tuan Yang di-Pertua, boleh saya dapat
penjelasan?

Tuan Yang di-Pertua: Tak perlu penjelasan, Yang Berhormat. Telah disetujui, Yang
Berhormat.

Dato Sri Dr. Haji Wan Junaidi bin Tuanku Jaafar: Itu tadi dah setuju dah.

Dato’ Mahfuz bin Haji Omar [Pokok Sena]: Kerana tidak ada kesepakatan.
[Ketawa]

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT
11.51 pg.

Menteri di Jabatan Perdana Menteri (Parlimen dan Undang-undang) [Dato Sri
Dr. Haji Wan Junaidi bin Tuanku Jaafar]: Tuan Yang di-Pertua,

“Bahawa mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan ditangguhkan
sehingga jam 7.30 malam dan selepas itu Majlis Mesyuarat akan
ditangguhkan sehingga jam 10.00 pagi, hari Selasa, 4 Oktober 2022.”

Tuan Yang di-Pertua: Ada yang menyokong?
