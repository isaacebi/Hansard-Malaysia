DR. 3.10.2022 120

membiayai pembinaan stesen ini. Kosnya agak besar bagi Kerajaan Negeri Perlis tetapi
mungkin lebih kecil bagi pihak persekutuan.

Saya pernah bercakap di Dewan ini beberapa kali dan saya harap Kerajaan
Persekutuan benar-benar dapat mempertimbangkan. Ini adalah sebab apabila adanya stesen
elektrik ini dia bukan sahaja membantu dalam aspek renewable energy tadi, tetapi ia juga
dapat membantu menarik pelabur-pelabur datang ke negeri Perlis kerana kita telah
mengkhususkan Lembah Chuping dalam Rancangan Malaysia Ke-11. Sehingga hari ini,
perkembangannya bagi saya sangat perlahan. Jadi saya minta Yang Berhormat Menteri
dapat mempertimbangkan tentang perkara ini. Biarlah Kerajaan Persekutuan yang lebih
banyak duit melabur dan seterusnya dapat membantu negeri Perlis.

Kedua ialah kekurangan kapasiti pembekal tempatan. Tadi sahabat saya Yang
Berhormat Wangsa Maju ada sebutkan, tentang bagaimana kos pemasangan solar di negara
kita yang agak tinggi kerana banyak bahan yang diperlukan perlu diimport. Semua tiga
masalah ini bagi saya ialah masalah structural terkait dengan pihak berkuasa yang dalam
kerangka untuk memperkenalkan tenaga lestari di negara kita. Jadi, walaupun saya
mengambil contoh di negeri Perlis saya percaya masalah yang sama juga ada di negeri-
negeri yang lain. Misalnya Sabah negeri yang luas, negeri yang banyak orang miskin, yang
jarak perjalanannya jauh pasti juga akan menghadapi masalah yang lebih kurang sama.

Dalam perbahasan yang sebelum ini saya ada membangkitkan pentingnya agenda
kelestarian melalui tenaga boleh baharu mengambil kira objektif pembangunan yang lebih
menyeluruh, khususnya usaha negara kita untuk maju dan sekali gus membasmi kemiskinan.
Dalam realiti yang lebih dekat dengan kehidupan rakyat tentulah tentang perbezaan harga
bagi produk hijau ataupun produk mesra alam yang biasanya lebih mahal daripada produk
lain. Ini terkait tadilah dengan pembekal yang mana ingin masuk membida ataupun orang
kata menjalankan projek-projek yang bertujuan sama membekalkan tenaga lestari.

Ini antara cabaran kenapa peralihan kepada produk mesra alam selalunya
mengambil masa yang lebih panjang. Jadi, sektor tenaga ini melibatkan pembiayaan yang
besar di mana ramai mungkin melihat peluang untuk menjana keuntungan. la bukanlah satu
kesalahan namun saya ingin mengingatkan Menteri dan kita semua di Dewan ini, bahawa
kita sebagai wakil rakyat apa yang lebih penting adalah kita memastikan keadilan terlaksana
bagi semua pihak bukan hanya kepada mereka yang mempunyai keupayaan kewangan yang
besar. Itu sahaja, sekian daripada saya. Sekian, terima kasih. Assalamualaikum.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Kangar. Dipersilakan Yang Berhormat Padang Serai. Yang Berhormat Permatang
Pauh tidak ada.

6.04 ptg.
Tuan Karupaiya a/l Mutusami [Padang Serai]: Terima kasih Tuan Yang di-Pertua.
Saya dengan rendah hati ingin membahas mengenai Rang Undang-undang Pihak Berkuasa

Perlembagaan Pembangunan Tenaga Lestari (Pindaan) 2022. RUU ini berfokus kepada
