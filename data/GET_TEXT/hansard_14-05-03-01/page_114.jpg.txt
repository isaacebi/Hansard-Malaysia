DR. 3.10.2022 109

apakah jaminan seksyen yang dipinda ini hanya digunakan untuk penyerahan kuasa di Sabah
sahaja. Dia kata tidak disalahgunakan. Kerajaan memberi jaminan bahawa peruntukan
pindaan ini adalah untuk memberi kuasa kepada Menteri bagi menggantung pemakaian akta
ini di negeri Sabah sahaja untuk tujuan ini kerana sebelum daripada akta ini telah pun
dikecualikan untuk penggunaan di Sarawak.

Akta ini sebagaimana saya sebutkan tadi adalah akta yang govern perkara-perkara
berkaitan dengan elektrik TBB ini di Semenanjung dan juga di Sabah sekarang ini. Apabila
Sabah ingin mengambil alih pengurusan elektrik termasuk TBB ini, maka akta ini
memperuntukkan ia digantung. Jadi, peruntukkan gantung itulah yang hendak dimasukkan
dalam akta ini. Itu sahaja.

Namun demikian bagi menjawab Yang Berhormat Bakri, bagi membolehkan
pergantungan dikuatkuasakan, Menteri perlu membuat satu perintah penggantungan akta ini
yang disiarkan di dalam warta sebagaimana sebelum ini kita buat untuk negeri Sarawak.
Kedua, Yang Berhormat Bakri juga bertanya peluang...

Tuan Noor Amin bin Ahmad [Kangar]: Yang Berhormat Menteri.

Datuk Seri Takiyuddin bin Hassan: ...Yang Malaysia terlepas kerana dasar tidak
mengeksport TBB...

Tuan Noor Amin bin Ahmad [Kangar]: Yang Berhormat Menteri berkaitan dengan
jawapan pertama.

Datuk Seri Takiyuddin bin Hassan: ...Umpamanya ke Singapura.

Tuan Noor Amin bin Ahmad [Kangar]: Berkaitan jawapan pertama tadi.

Datuk Seri Takiyuddin bin Hassan: Ya.

Tuan Noor Amin bin Ahmad [Kangar]: Tadi Yang Berhormat Menteri sebut tentang
Sabah sebelum ini kita sudah pengecualian kepada Sarawak. Di negara kita ini ada satu kes
yang cukup popular iaitu Empangan Bakun dahulu. Kita buat itu adalah untuk pembekalan
tenaga seluruh negara. Akan tetapi akhirnya kita tahu nasib dia hari ini kita tidak dapat
manfaat untuk seluruh negara. Jadi, adakah kesilapan yang sama akan berulang sekiranya
kita melaksanakan untuk Sabah pula?

Datuk Seri Takiyuddin bin Hassan: Terima kasih sahabat saya Yang Berhormat
Kangar. Jadi kalau itu memang merupakan perkara yang terkandung dalam akta ini. Ini
merupakan dasar negara dan apabila ia dipindahkan kuasa elektrik ini ke negeri-negeri, dia
masih lagi merupakan dasar nasional.

Sebagai contohnya apabila TBB ini tidak boleh dieksport ke negara luar, ia terpakai
juga kepada negeri yang tidak menggunakan akta TBB ini. Umpamanya Sarawak dan
selepas ini ke Sabah. Itu jelas. Jadi, tidak berlakulah apa ini— berlakunya kerugian kepada
negara apabila perbekalan ini dikawal oleh negeri dan sebagainya.

Okey, untuk TBB yang dikatakan terlepas peluang industry players di Malaysia
kerana tidak ada dasar, tidak dijual PBB ini. Saya ingin menyatakan bahawa sebenarnya

dalam negara ini keperluan negara kita sendiri kepada sumber TBB ini masih tidak
