DR. 3.10.2022 38

Timbalan Menteri di Jabatan Perdana Menteri (Parlimen dan Undang-undang)
[Datuk Wira Hajah Mas Ermieyati binti Samsudin]: Tuan Yang di-Pertua, saya menyokong.

Tuan Yang di-Pertua: Terima kasih, Yang Berhormat. Ahli-ahli Yang Berhormat,
sekarang saya kemukakan masalah kepada Majlis untuk diputuskan. Masalahnya ialah usul
seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

USUL

MELANJUTKAN TEMPOH PEMBENTANGAN PENYATA JAWATANKUASA
PILIHAN KHAS MENIMBANG RANG UNDANG-UNDANG KAWALAN
PRODUK TEMBAKAU DAN MEROKOK 2022

11.53 pg.

Menteri Kesihatan [Tuan Khairy Jamaluddin Abu Bakar]: Assalamualaikum
warahmatullahi wabarakatuh.

Tuan Yang di-Pertua, saya mohon mencadangkan:

“Bahawa Majlis ini mengambil ketetapan bahawa Jawatankuasa Pilihan Khas
Menimbang Rang Undang-undang melalui ketetapan yang dibuat oleh Majlis
pada hari Selasa, 2 Ogos 2022, hendaklah meneliti Rang Undang-undang
Kawalan Produk Tembakau dan Merokok 2022 dengan membentangkan
suatu Penyata yang mengandungi cadangan penambahbaikan kepada rang
undang-undang tersebut kepada Dewan ini tidak melebihi tarikh hari pertama
persidangan Mesyuarat Ketiga, Penggal Kelima, Parlimen Keempat Belas;

“Bahawa Jawatankuasa Pilihan Khas menimbang Rang Undang-undang
memerlukan lebih masa bagi membolehkan Jawatankuasa ini meneliti isu-isu
yang menjadi perhatian awam dengan lebih menyeluruh dan mendalam
sebelum menyedia dan membentangkan Penyatanya kepada Dewan ini; dan

“Bahawa Majlis membuat ketetapan melanjutkan tarikh bagi Jawatankuasa
Pilihan Khas ini membentangkan suatu Penyata yang mengandungi cadangan
penambahbaikan kepada rang undang-undang tersebut kepada Dewan ini
tidak lewat daripada hari Khamis, 6 Oktober 2022.”

Terima kasih.

Tuan Yang di-Pertua: Terima kasih. Ada yang menyokong usul ini?

Timbalan Menteri Kesihatan | [Dato’ Dr. Haji Noor Azmi bin Ghazali]: Tuan Yang
di-Pertua, saya menyokong.

Tuan Yang di-Pertua: Terima kasih. Saya rasa tidak perlu dibahaskan ya. Kalau
begitu, maka Ahli-ahli Yang Berhormat, sekarang saya kemukakan masalah kepada Majlis
untuk diputuskan. Masalahnya ialah bahawa usul seperti yang dikemukakan oleh Yang
Berhormat Menteri Kesihatan di bawah nombor 2 dalam Aturan Urusan-urusan Mesyuarat
dan Usul-usul hari ini hendaklah disetujukan.

[Usul dikemuka bagi diputuskan; dan disetujukan]

Tuan Yang di-Pertua: Sila, Yang Berhormat Ketua Pembangkang.

Dato’ Seri Anwar bin Ibrahim [Port Dickson]: Tuan Yang di-Pertua, pada 26

September 2022, saya telah menulis kepada Yang Amat Berhormat Perdana Menteri dan
