DR. 3.10.2022 40

kejatuhan parah mata wang negara yang telah menjejaskan kehidupan rakyat

dan isu ini teramat memberi kesan kepada rakyat dan negara.”

Itu usul yang difailkan.

Saya dapati bahawa usul tersebut tidak perlu disegerakan, Yang Berhormat, kerana
sebab-sebab yang telah saya nyatakan kepada Yang Berhormat melalui surat saya yang
bertarikh hari ini. Antara lainnya ialah kerana persoalan tersebut telah pun dibincangkan di
dalam Dewan ini amat banyak kali sebenarnya. Lapan kali sebenarnya, Yang Berhormat.
Termasuklah juga usul tergempar yang difailkan oleh Yang Berhormat Pulai, kalau tidak silap
saya.

1200

Malah pada hari ini pun, terdapat dua soalan yang mendekati perkara yang dinaikkan
oleh usul tersebut yang telah dijawab secara panjang lebar. Saya telah memberi lapan soalan
untuk diajukan kepada Yang Berhormat Menteri Ekonomi pada pagi tadi dibincangkan
selama 45 minit lebih kurang. Esok pun ada lagi satu soalan Yang Berhormat.

Malah seperti Yang Berhormat kata tadi, Yang Berhormat memang amat peka
terhadap apa yang mungkin saya katakan, sesi ini ialah sesi bajet di mana kita akan
membincangkan bajet selama 23 hari di peringkat dasar dan peringkat jawatankuasa, insya-
Allah. Saya pasti isu ini akan diperdebatkan, akan dibahaskan oleh semua Ahli Parlimen dan
akan dijawab oleh Yang Berhormat Menteri-menteri yang berkaitan. Oleh itu, saya terpaksa
menolak usul tersebut Yang Berhormat. Terima kasih.

Dato’ Seri Anwar bin Ibrahim [Port Dickson]: Tuan Yang di-Pertua, saya sudah
jelaskan, belanjawan pada pengertiannya adalah unjuran pendapatan dan belanjawan tahun
depan. [Disampuk] Itu pertama. Walaupun Tuan Yang di-Pertua seperti biasa lazim tahu, Ahli-
ahli Yang Berhormat akan memanfaatkan waktu itu membahaskan keadaan kini dan juga
masa depan. Baik.

Kedua, saya hendak jelaskan di sini, jawapan-jawapan yang dalam sesi soal jawab
itu memberi ruang kepada Menteri memberi kuliah kenyataan tetapi tidak ada perbahasan.
Ada soalan tambahan sedikit tetapi sangat terbatas. Isu seperti kejatuhan Ringgit,
umpamanya dijawab perang Ukraine-Rusia yang berlaku di seluruh dunia. Itu tidak menjawab
permasalahan harga barang makanan yang meningkat kerana kejatuhan nilai ringgit.

Kedua, dalam soal ini juga dalam kos sara hidup itu permasalahan sekarang, bukan
untuk dibahaskan sebulan lagi. Jadi, kita minta beberapa pendekatan baharu oleh kerajaan
supaya dapat meyakinkan ada langkah-langkah yang segera. Kita tidak boleh pandang
ringan apabila jawapan Menteri kita akan tambah beberapa peruntukan. la tidak lihat bahawa
penambahan itu tidak dapat menyelesaikan permasalahan hidup harian rakyat.

Jadi yang saya tekankan supaya beri keutamaan, ada urgency masalah. Masalah
apa lagi yang dihadapi oleh rakyat sekarang? Masalah kos sara hidup. Jadi, lebih utama
daripada semua yang lain. Jadi, kalau itu tidak boleh dibahaskan, saya bimbang akan
dipertikaikan peranan Parlimen ini. Begitu juga kejatuhan ringgit. Penyelesaian yang dijawab

oleh Menteri itu soal tindakan terbaru. Keyakinan kepada sistem menyebabkan ringgit itu
