DR. 3.10.2022 28

Sekali lagi saya harap bahawa kerajaan kita juga akan kekal dengan pendirian itu
dan kita akan memainkan peranan kita masing-masing untuk memastikan bahawa
penglibatan negara asing dalam bentuk ketenteraan dalam wilayah kita ini akan kita lakukan
sebagai mana Yang Berhormat Jerlun maklumkan tadi sebagai satu negara dan juga sebagai
kumpulan negara ASEAN.

Ini juga suatu daripada pendirian dan usaha kita yang bermula daripada awal lagi
bahawa kita berpaksikan kepada ASEAN sebagai prinsip kita iaitu konsep dengan izin
ASEAN centrality ini untuk menangani cabaran yang pelbagai yang datang daripada kuasa
besar di Barat ataupun di Timur. Itu kekal pendirian kita dan saya yakin bahawa kerajaan
akan mengekalkan siapa sekali pun yang mengambil alih kerajaan, akan mengekalkan
pendirian untuk menjamin kemerdekaan Malaysia yang berprinsip ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Pertanyaan seterusnya saya ingin menjemput Yang Berhormat
Dato' Sri Richard Riot anak Jaem.

7. Dato’ Sri Richard Riot anak Jaem [Serian] minta Menteri Komunikasi dan
Multimedia menyatakan komitmen kementerian untuk memastikan liputan jalur lebar yang
menyeluruh dan stabil di kawasan-kawasan pedalaman Sarawak dapat direalisasikan.

Timbalan Menteri Komunikasi dan Multimedia [Datuk Zahidi bin Zainul Abidin]:
Terima kasih Tuan Yang di-Pertua. Assalamualaikum dan salam Keluarga Malaysia. Saya
mohon untuk menjawab pertanyaan Yang Berhormat Serian bersekali dengan pertanyaan
yang dikemukakan Yang Berhormat Betong nombor soalan tujuh pada 2 November 2022.

Kerajaan komited dalam memastikan jalur lebar menyeluruh di seluruh negara
termasuk di kawasan pendalaman di negeri Sarawak di bawah Pelan Jalinan Digital Negara
(JENDELA) fasa satu inisiatif yang telah sedang dijalankan di Sarawak dan Parlimen Serian
serta Parlimen Betong setakat suku kedua 2022 adalah seperti berikut:

(i) Serian- tapak menara baru perancangan 25, siap dua;

(ii) naik taraf stesen pemancar- perancangan 92, siap 83;

(iii) premis tersedia gentian optik Serian- 1,267, siap 2,061;

(iv) Betong, tapak menara baru- perancangan 23, belum ada yang siap;

(v) naik taraf stesen pemancar- perancangan 75, siap 71; dan

(vi) premis tersedia genting optik- perancangan 1,201, siap 1,052.

Kerajaan telah mempercepat penyediaan perkhidmatan jalur lebar melalui teknologi
satelit daripada JENDELA fasa dua ke fasa satu dengan keseluruhan 523 lokasi telah siap
dipasang di seluruh pendalaman negeri Sarawak yang memberi manfaat kepada penduduk
kawasan pendalaman.

Untuk makluman Ahli Yang Berhormat juga, peratusan liputan 4G di kawasan

berpenduduk di negeri Sarawak telah meningkat kepada 82.84 peratus pada suku kedua
