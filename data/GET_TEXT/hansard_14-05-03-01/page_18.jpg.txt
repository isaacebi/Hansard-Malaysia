DR. 3.10.2022 13

menangani isu ini dengan memperkenalkan beberapa dasar termasuklah umpamanya untuk
mengurangkan jurang antara Wilayah Sabah, Sarawak dengan Semenanjung.

Langkah-langkah telah dilaksanakan dengan menyediakan peruntukan lebih kepada
Sabah dan Sarawak, sebagai contoh. Selain itu, kita juga perlu tingkatkan usaha-usaha
reformasi, transformasi struktural termasuklah ekonomi, termasuklah pelaburan berkualiti,
menyediakan peluang pekerjaan yang lebih banyak. Pendidikan adalah satu perkara yang
penting untuk kita mengurangkan jurang pendapatan antara yang kaya dengan miskin.

Mengenai minyak masak, kita sedang menanganinya. Bekalan tadi, kita tahu kadang-
kadang ada isu tetapi perkara ini sedang dalam perhatian kerajaan. Langkah-langkah telah
diambil untuk mengurangkan masalah ini. Terima kasih Tuan Yang di-Pertua.

Tuan Yang di-Pertua: Ya, Yang Berhormat Pontian.

01040

Datuk Seri Haji Anmad bin Haji Maslan [Pontian]: Apabila yang perlu ialah rakyat
yang berpendapatan tinggi. Bukan hanya sekadar negara berpendapatan tinggi Yang
Berhormat Menteri. Maka kemahiran tinggi, pendidikan tinggi adalah penting dan satu lagi
ialah usahawan yang berdaya saing. Kita tahu kita ada banyak mengimport barang makanan.
Apa salahnya kalau rakyat menjadi usahawan tani. Kita juga ingin menuju kepada e-dagang.
Apa salahnya jika rakyat menjadi usahawan online. Setakat mana usaha-usaha untuk
mendapatkan rakyat berpendapatan tinggi ini dilakukan secara bersungguh-sungguh oleh
kerajaan?

Dato’ Sri Mustapa bin Mohamed: Terima kasih Yang Berhormat Pontian. Tuan
Yang di-Pertua, memang matlamat kita ialah untuk menjadikan Malaysia sebuah negara
berpendapatan tinggi. Negara itu maksudnya rakyatlah.

Mengikut perkiraan terkini, gap antara pendapatan kita dengan pendapatan untuk
mencapai taraf tinggi tersebut ialah 16 peratus. Maka, kita ada masa tiga empat tahun ini
perlu melaksanakan langkah-langkah untuk meningkatkan pendapatan rakyat Malaysia
supaya jurang itu dapat dipenuhi dan kita dapat capai taraf negara dan rakyat pendapatan
tinggi. Betul, e-dagang sedang rancak dilaksanakan, tingkatkan kemahiran TVET dan lain-
lain, pelaburan berkualiti tinggi dengan gaji lebih tinggi. Kita perlu laksanakan dengan lebih
tegas lagi.

Ini juga ada berkaitan dengan delivery ataupun sistem penyampaian. Dasar yang
cantik atas kertas mengenai TVET untuk kita rapatkan jurang antara keperluan industri
dengan yang dibekalkan oleh institusi pendidikan kita. Maka, priority kita untuk membentang
ini ialah untuk mewujudkan peluang pekerjaan yang berkualiti, pelaburan yang berkualiti,
kemahiran yang berkualiti, e-dagang dan lain-lain. Insya-Allah ini akan diperhebatkan dalam
tiga tahun- apa ada dalam baki, dalam Rancangan Malaysia Ke-12 dan juga bajet tahunan
termasuk Bajet 2023. Terima kasih Yang Berhormat Pontian, terima kasih Tuan Yang di-
Pertua.
