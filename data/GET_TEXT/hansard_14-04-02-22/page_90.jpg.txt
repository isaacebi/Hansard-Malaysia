DR. 30.11.2021 84

terhadap pemulihan ekonomi dan kelangsungan perniagaan kecil dan mikro dan juga
informal.

Usahawan-usahawan generasi muda kerana mereka masih mengalami
kesukaran untuk memulangkan modal yang terjejas sepanjang dua tahun ini.
Sebarang ketidakpastian dalam pasaran juga akan menyebabkan keyakinan
pengguna yang rendah dan juga kuasa membeli yang lemah terus mengekang
pertumbuhan ekonomi.

Menurut soal selidik telah dijalankan oleh pejabat saya, Tuan Pengerusi.
Jikalau kerajaan mengumumkan lockdown sekali lagi, 81 peratus perniagaan kecil
dan mikro hanya boleh bertahan kurang daripada tiga bulan atau kurang berdasarkan
simpanan yang sedia ada. Walaupun ramai yang pernah memohon pinjaman dari
bank-bank tetapi seramai 60 peratus permohonan telah ditolak akibat mereka gagal
membuktikan perniagaan mempunyai aliran tunai ataupun cashflow yang kuat dan
pendapatan yang mencukupi.

Kita mesti memahami bahawa pedagang-pedagang ataupun perniagaan-
perniagaan kecil, mikro dan juga sederhana yang baru ditubuhkan tidak mempunyai
simpanan kewangan seperti GLC atau korporat-korporat besar. Ini membuat mereka
lebih rentan ataupun vulnerable untuk menutup perniagaan jikalau gelombang
COVID-19 baharu tercetus di Malaysia. Hal ini seterusnya mengakibatkan lebih
ramai kehilangan pekerjaan dan tidak mampu untuk membayar pinjaman bank.
Akhirnya mereka terpaksa bergantung kepada along dan juga lebih ramai orang
terjerumus dalam kemiskinan.

Saya ada satu pandangan, saya minta Yang Berhormat Menteri menjawab
isu ini iaitu saya menyeru pihak kementerian agar memainkan peranan yang penting
untuk menolong peniaga-peniaga kecil, informal dan juga sederhana serta
usahawan-usahawan generasi muda dengan membentuk satu- dana kecemasan
MEDAC.

Dana kecemasan- MEDAC di bawah payung atau umbrella- bawah
pembangunan ekosistem keusahawanan yang boleh diguna pakai untuk bantu
usahawan-usahawan mikro dan kecil dalam keadaan kecemasan. Bukan kita tunggu
sampai mereka gulung tikar dan selepas itu kita fikir apa kita boleh buat. So, saya
minta bagi pihak kerajaan untuk membentuk satu- dana kecemasan di bawah
pembangunan ekosistem keusahawanan.

Selain itu juga saya minta pihak kerajaan memberi kelonggaran kepada
mereka khususnya peniaga-peniaga kecil dan informal untuk mendapat pinjaman
atau bantuan kewangan bagi membayar hutang tertunggak sewa premis, bil-bil

elektrik dan sebagainya dalam masa paling kritikal ini.
