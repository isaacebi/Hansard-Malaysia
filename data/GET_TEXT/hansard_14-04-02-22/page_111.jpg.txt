DR. 30.11.2021 105

memastikan ada cukup ventilasi ataupun pengudaraan di tempat kerja untuk
kurangkan penularan COVID-19.

Apakah cara-cara kerajaan membantu majikan untuk menambah baik sistem
pengudaraan selain daripada penyediaan garis panduan. Apakah penyediaan garis
panduan yang ada dapat mengurangkan kadar jangkitan dan penularan COVID-19
di kalangan pekerja terutama di sektor perkilangan dan sektor pekerjaan yang
melibatkan pekerja yang ramai dan sesak.

Ketujuh dalam Butiran yang sama, apakah tindakan yang diambil oleh
Jabatan Keselamatan dan Kesihatan Pekerjaan untuk mencegah penularan
pandemik COVID-19 di tempat kerja. Merujuk kepada data bermula 1 April 2021
sehingga 26 Mei 2021 sahaja, sebanyak 286 kluster tempat kerja telah dilaporkan
dengan jumlah 17,087 kes. Kelapan, sejauh mana tahap kesihatan mental pekerja
dan majikan yang berdepan dengan tekanan kesan pandemik COVID-19 dan apakah
tindakan kementerian dalam menangani isu ini. Akhirnya yang kesembilan ialah
merujuk kepada Buku Bajet 2022. Di bawah kerangka Keberhasilan Kementerian
Outcome 2, decent work. Apakah justifikasi sasaran Kadar Kemalangan Pekerjaan
2021 dan 2022 lebih tinggi daripada pencapaian sebenar Kadar Kemalangan
Pekerjaan 2022?

Tuan Pengerusi, saya ingin menyentuh Butiran Maksud B.45 Butiran 020000
— Pembangunan Modal Insan. Saya ingin bertanya apakah polisi yang diambil oleh
pihak kementerian terhadap pekerja Muslim yang bekerja di kedai-kedai serbaneka
yang menjual arak? Ini jelas memberi tekanan dan tidak menghormati hak sebagai
Muslim kepada mereka. Di sana terdapat hukum yang jelas di mana sepuluh
golongan yang terlibat dengan arak akan dilaknat oleh Allah SWT.

Selain daripada itu, terdapat rungutan daripada pekerja wanita Muslimah di
sektor perhotelan yang mana mereka tidak dibenarkan bertudung, memakai skirt
yang pendek dan tidak bersesuaian sebagai seorang Muslimah ataupun wanita
Muslimah. Saya sangat berharap perkara ini diberikan perhatian yang serius oleh
pihak kementerian.

Isu yang terakhir ,Tuan Pengerusi ialah Maksud P.46, Butiran 04700 Institut
Latihan Perindustrian (ILP), Selangor. Walaupun saya hendak sebut isu ini di Kuala
Krai tetapi saya cari Butiran ini tidak ada. Akan tetapi saya rujuk kepada Butiran ini
untuk menarik perhatian kementerian. Di Kuala Krai, terdapat sebidang tanah yang
dicadangkan untuk pembinaan Institut Latihan Perindustrian (ILP).

Saya ini menanyakan apakah status terkini cadangan pembinaan ILP
tersebut kerana pengambilan tanah telah pun dibuat lebih daripada 10 tahun. Saya

masih mengharapkan cadangan pembinaan ini akan dapat diteruskan
