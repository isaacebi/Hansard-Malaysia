DR. 30.11.2021 4

masalah ini boleh diselesaikan. Bagi saya, ini hanya boleh diselesaikan sekiranya
ada pendekatan supaya apa keluarga tidak besar, anak-anaknya dapat dijaga, dapat
pendidikan. Jadi, dia memerlukan satu pelan tindakan yang menyeluruh untuk
selesaikan masalah ini.

Timbalan Yang di-Pertua [Dato' Mohd Rashid Hasnon]: Soalannya Yang
Berhormat Tebrau, soalannya.

Tuan Steven Choong Shiau Yoon [Tebrau]: Adakah setuju dan akan
laksanakan.

Timbalan Yang di-Pertua [Dato’ Mohd Rashid Hasnon]: Sila.

Dato’ Sri Mustapa bin Mohamed: Terima kasih Tuan Yang di-Pertua.
Terima kasih Yang Berhormat Tebrau. Memang ramai juga isi rumah yang miskin
tegar ini terdiri daripada ahli-ahli keluarga yang OKU. Untuk itu kerajaan
menyediakan peruntukan di bawah Jabatan Kebajikan Masyarakat. Mereka yang
terlantar, yang pendapatannya kurang daripada RM1,169 pendapatan keluarga.

Jadi, itu pendekatan untuk memastikan mereka dapat menangani kos
kehidupan seharian. Maknanya ia akan dibantu oleh Jabatan Kebajikan Masyarakat.
Itu satu bentuk bantuan. Akan diteruskan peruntukannya ialah kira-kira RM2 bilion
tahun depan, yang melibatkan kira-kira 400 ribu buah keluarga individu Malaysia.
Mereka ini termasuklah OKU tadi.

Jadi, berkaitan dengan seorang yang bekerja dalam keluarga OKU yang
gajinya gaji minimum, ini satu masalah tetapi saya hendak tegaskan sekali lagi
bahawa miskin tegar bermakna pendapatannya RM1,169 bagi keluarga empat
orang, suami isteri dan dua anak. Itu ikut definisi.

Miskin tegar bermakna pendapatan yang diterima itu cukup hanya untuk
membeli makanan dan keperluan asas, pakaian dan lain-lain. Miskin itu adalah satu
golongan yang lain, yang pendapatannya di bawah RM2,208 di peringkat nasional.
Jadi yang kerajaan berjanji untuk hapuskan ialah miskin tegar dan sudah pasti kita
tidak boleh berjanji hendak menghapuskan kemiskinan secara keseluruhan.

Jadi bagi menjawab soalan Yang Berhormat Tebrau tadi, bagi OKU itu,
bantuan yang berasingan daripada program ini. Program ini khusus_ untuk
membangunkan sosioekonomi, pendidikan, kesihatan yang melibatkan mereka yang
produktif. Produktif bermakna mereka dalam lingkungan usia tertentu dan mereka
ada kudrat untuk bekerja. Bagi OKU dan mereka terlantar, kerajaan menyediakan
bantuan di bawah Jabatan Kebajikan Masyarakat. Insya-Allah, kepentingan mereka
juga tetap terbela, terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Menteri.

Tuan Haji Ahmad bin Hassan [Papar]: /[Bangun]
