DR. 30.11.2021 69

sumbangan kerana mereka baru mula untuk hendak menjinakkan diri dengan
keusahawanan ini.

Berkenaan dengan ekosistem keusahawanan ini, saya lihat iaitu bahawa
daripada segi pinjaman, kita lihat sememang dia mempunyai ekosistem dia iaitu
bahawa kalau di peringkat bawah sekali ada pinjaman yang dikatakan pinjaman
Amanah Ikhtiar ya iaitu diberikan pinjaman kepada usahawan-usahawan kecil
sehingga jumlah RM30,000.

Kemudian, kalau mereka berjaya dalam perniagaan mereka dan mereka
ingin meningkatkan dia punya business dia, maka dia naik, dia mungkin boleh minta
pinjaman, dia boleh pergi kepada TEKUN yang saya difahamkan oleh Kementerian
Pembangunan Usahawan dan Koperasi iaitu pinjaman boleh dibuat hingga ke
RM100,000 tidak silap sayalah. Ya, RM100,000 hingga ke mungkin RM10 juta, kalau
tidak silap saya.

Jadi seterusnya dia akan meningkat kalau mereka berjaya, maka mereka
boleh mengambil pinjaman pula daripada SME Bank. Jadi kita lihat iaitu bahawa dia
ada ekosistem dia di mana pinjaman boleh diberikan kepada bumiputera. Saya telah
mendengar ucapan yang dibuat oleh Yang Berhormat Sepanggar sebentar tadi iaitu
bahawa kadangkala kita punya dana-dana ini, dia ada yang diletak di bawah
kementerian yang lain iaitu kalau dia sudah meningkat— kalaulah kata dia sudah
meningkat hingga boleh perniagaannya baik dan dia kalau mahu membuat pinjaman
RM10 juta ke atas, maka di bawah Kementerian Pembangunan Usahawan dan
Koperasi ini, dia sudah tidak ada sudah bank yang seterusnya untuk membantu
mereka.

Yang ada ialah PUNB dan sebagaimana disebut oleh Yang Berhormat
Sepanggar tadi kalau— oleh kerana dana ini diletak di berbagai-bagai kementerian,
maka progress seseorang peniaga itu sehingga dia sudah naik dan minta pinjaman
RM10 juta, dia terpaksa pergi ke kementerian yang lain, minta kepada PUNB di
bawah Jabatan Perdana Menteri dan PUNB tidak mempunyai rekod kejayaan orang
yang mahu meminjam wang RM10 juta ke atas. Jadi, sebab itu dia terbantut di situ
dan perniagaannya itu tidak boleh berkembang.

Jadi, saya ingin mencadangkan iaitu bahawa untuk mempunyai
kesinambungan ini, jadi kalau boleh iaitu bawah PUNB yang sekarang ini terletak di
bawah Jabatan Perdana Menteri semestinya kalau boleh dihantarkan kepada
Kementerian Pembangunan Usahawan dan Koperasi. Ini kerana walaupun dia
diletak di bawah Jabatan Perdana Menteri, kita semua sedia maklum iaitu bahawa
tidak ada seorang Menteri yang diberi kuasa untuk monitor PUNB ini sehinggakan

dia menjadi begitu bebas sekali.
