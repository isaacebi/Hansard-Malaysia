DR. 30.11.2021 29

Bagi tujuan ini, kerajaan telah menyediakan jaminan sehingga 50 peratus
daripada jumlah had pembiayaan sebanyak RM1 bilion. Setakat ini, kita belum ada
pelan tindakan untuk blacklist syarikat kredit. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri. Soalan tambahan pertama, sila Yang Berhormat Batu
Kawan.

Puan Kasthuriraani a/p Patto [Batu Kawan]: Terima kasih Tuan Yang di-
Pertua. Terima kasih Yang Berhormat Timbalan Menteri di atas jawapan tadi. Saya
membawa rintihan daripada Pertubuhan Pengusaha Bas Bumiputra Malaysia, Tuan
Che Ibrahim Che Ismail dan Sekretariat Gabungan Bas Malaysia, Tiaga.

Untuk makluman Yang Berhormat Timbalan Menteri, salah satu industri yang
amat terkesan dengan Perintah Kawalan Pergerakan adalah pengusaha bas
termasuk bas sekolah dan teksi. Namun tiada jaringan keselamatan yang
menyeluruh disediakan oleh pihak kerajaan, termasuk semua kementerian yang
terlibat. Syarikat kredit yang memberi pinjaman kepada pengusaha bas menghantar
notis semasa PKP, sampai ada yang diheret ke mahkamah. Sehingga kini, hampir
30 peratus pengusaha mikro kecil dan sederhana “gulung tikar’.

Isu pangkalnya Yang Berhormat Timbalan Menteri, adalah daripada 22
syarikat kredit yang berdaftar dan juga yang tidak berdaftar, hanya tujuh yang terlibat
dalam skim rehabilitasi kerajaan. Sebanyak 650 syarikat bas yang telah menerima
pinjaman sehingga 70 peratus daripada syarikat kredit ini. Banyak pengusaha bas
dan teksi tidak menikmati skim rehabilitasi ini. Maka ingin saya tanya, jika kerajaan
akan bantu menyediakan skim pinjaman daripada pihak kerajaan untuk membantu
pengusaha kecil ini untuk membantu mereka melangsaikan hutang.

Tuan Yang di-Pertua, sedikit lagi. Kita mahu Keluarga Malaysia ini termasuk
dan melindungi semua. Bukan sahaja syarikat-syarikat yang besar, tetapi syarikat-
syarikat pengusaha bas yang kecil juga. Saya faham dan saya tahu isu pengusaha
bas ini merentas beberapa kementerian.

Akan tetapi Kementerian Kewangan adalah custodian peruntukan kewangan,
bantuan kewangan dan saya harap perkara ini boleh dibawa ke Kabinet supaya
semua kementerian yang terlibat dapat memberikan satu jaminan keselamatan atau
satu jaringan keselamatan, a social security untuk pengusaha bas ini. Mohon ulasan
daripada pihak kementerian. Terima kasih.

Timbalan Yang di-Pertua [Dato’ Mohd Rashid Hasnon]: Silakan Yang
Berhormat Timbalan Menteri. Satu minit.

Tuan Haji Yamani Hafez bin Musa: Terima kasih Tuan Yang di-Pertua.
Terima kasih kepada Yang Berhormat Batu Kawan di atas keprihatinan kepada

semua pengusaha teksi dan bas. Mungkin saya boleh berkongsi juga dengan Ahli
