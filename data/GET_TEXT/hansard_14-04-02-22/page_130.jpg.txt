DR. 30.11.2021 124

01710

Saya juga ingin mendapatkan perincian, mengapakah pekerja tempatan tidak
berminat untuk bekerja di sektor perladangan sawit setelah pelbagai program yang
telah dibuat oleh kerajaan bersama-sama dengan syarikat perladangan? Berapa
jumlah kos pengambilan seorang pekerja asing termasuk kos penginapan, visa dan
lain-lain berbanding dengan pengambilan seorang pekerja tempatan. Apakah
kelebihan-kelebihan yang ditawarkan kepada pekerja tempatan?

Terakhir, dalam butiran ini apakah status terkini Program Rekaliberasi
Tenaga Kerja yang dibuat oleh kerajaan bagi menjadi penyelesaian jangka pendek
masalah kekurangan buruh tenaga kerja di ladang-ladang sawit di seluruh negara?

Seterusnya Butiran 040600 — Majlis Perundingan Gaji Negara (MPGN) yang
diperuntukkan RM950 ribu bagi tahun 2022 iaitu jumlah yang sama pada tahun 2021.
Apakah dapatan kajian impak dan kajian semula Perintah Gaji Minimum 2020 yang
dibuat oleh Jawatankuasa Teknikal Perundingan Negara kepada MPTGN? Apakah
syor-syor yang diberikan mengenai liputan gaji minimum? Saya juga ingin tahu
apakah kaedah terkini yang diguna pakai bagi menetapkan gaji minimum di Sabah
memandangkan majoriti daerah miskin adalah terdapat di Sabah?

Terakhir, Butiran 040800 — Program Latihan Kemahiran. Sebanyak RM3.4
juta diperuntukkan pada tahun hadapan berbanding tahun lalu, tahun ini RM3.5 juta.
Saya ingin penjelasan tentang berapakah jumlah syarikat swasta yang mengambil
peranan dalam memberikan bantuan dan program berbentuk latihan kepada mereka
yang hilang pekerjaan khususnya syarikat-syarikat yang telah mendapat keuntungan
besar semasa tempoh COVID-19 ini?

Saya juga ingin tahu, sepanjang tempoh COVID-19 sehingga ke hari ini
industri manakah yang paling terkesan dan industri manakah yang masih banyak
menawarkan pekerjaan? Adakah latihan dan program-program baharu yang
ditawarkan oleh kementerian yang berbeza dengan program-program sebelum ini
khususnya dalam Parlimen mendepani realiti pekerjaan normal baharu. Sekian,
terima kasih Tuan Pengerusi.

Tuan Pengerusi: Terima kasih Yang Berhormat Kalabakan. Yang

Berhormat Dungun, silakan.

5.12 ptg.

Tuan Haji Wan Hassan bin Mohd Ramli [Dungun]: Assalamualaikum
warahmatullahi wabarakatuh. Terima kasih Tuan Pengerusi.

Butiran 020100 — Pembangunan Tenaga Manusia. Peruntukan dikurangkan
untuk tahun 2022. Daripada maksud sebahagian daripada Pembangunan Industri

4.0 ialah melibatkan internet of things dan melibatkan juga penggunaan robot
