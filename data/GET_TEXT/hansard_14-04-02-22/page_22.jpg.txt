DR. 30.11.2021 16

Tuan Cha Kee Chin [Rasah]: Nanti Yang Berhormat Pasir Mas pun jadi
penasihat.

Tuan Ahmad Fadhli bin Shaari [Pasir Mas]: Saya punya soalan ialah
adakah ada pemantauan dari sudut rantaian penawaran harga daripada pemborong
kepada peruncit dan sebagainya. Dari sudut rantaian penawaran itu memberi kesan
dari sudut domino effect, itu yang penting.

Yang Berhormat Menteri, saya dengar tadi ucapan bagaimana kerajaan akan
melaksanakan harga Keluarga Malaysia dua kali sebulan. Dua kali sebulan tidak
cukup Menteri. Tidak ada orang beli barangan basah dua kali sebulan. Saya minta
supaya dinaikkan sebanyak dua kali— paling tidak, dua kali seminggu kerana ini
merupakan isu rakyat dan rakyat sedang merungut di bawah sana. Ini bukan isu
politik.

Ya, kita boleh sebut BN — barang naik tetapi kalau dalam bahasa Inggeris PH
— price hike. \ni bukan isu politik.

Tuan Cha Kee Chin [Rasah]: Ya, barang naik.

Tuan Ahmad Fadhli bin Shaari [Pasir Mas]: Tetapi ini isu rakyat dan rakyat
sedang merungut. Terima kasih Yang Berhormat Menteri.

Tuan Cha Kee Chin [Rasah]: Zaman PH tidak naik.

Dr. Maszlee bin Malik [Simpang Renggam]: Bawa dalam Kabinet lah.

Dato Sri Alexander Nanta Linggi: Terima kasih Yang Berhormat.

Datuk Seri Mohd Redzuan bin Md Yusof [Alor Gajah]: Satu.

Tuan Lim Guan Eng [Bagan]: PH lagi baik. Tidak ada harga naik macam
ini.

Dato Sri Alexander Nanta Linggi: Yang Berhormat, memang Jualan
Keluarga Malaysia ini kita bermula dengan dua kali sebulan dan kita akan melihat
keperluannya. Jadi, saya menyambut baiklah bagi pihak KPDNHEP saranan
daripada Yang Berhormat tentang hal ini ya, cadangan.

Kedua, rantaian memang kita pantau. Sebab itu pernah saya jelaskan walau
di media ataupun di dalam Dewan yang mulia ini, iaitu kita tidak boleh tengok kepada
harga yang dijual runcit kerana kita perlu memahami seluruh rantaiannya dari farm
gate.

1040

Oleh sebab itu kami telah beberapa kali membuat sesi libat urus sebelum ini
dan esok Persatuan Penternak pula akan berjumpa dengan saya dan kementerian
KPDNHEP. Untuk yang terkini, bagaimana boleh membantu mereka. Cadangan
daripada pihak mereka ini untuk memohon daripada kerajaan bukan sekadar subsidi
makanan ayam, oleh sebab kos operasi bukan hanya dalam makanan ayam tetapi

ada faktor yang lain seperti buruh dan sebagainya.
