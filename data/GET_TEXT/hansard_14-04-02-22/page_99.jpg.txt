DR. 30.11.2021 93

bagaimana hendak membantu mereka yang terjejas, yang kena berhenti kerja,
siswazah, golongan belia, golongan Asnaf dan golongan kurang upaya. Ini
semuanya memang ada dalam perancangan kita dan untuk itu dalam tempoh tiga
bulan ini kita cuba melihat apakah kita mampu mencapai seperti mana yang kita
rancang dan juga hari ini telah pun diluahkan oleh rakan-rakan Ahli Parlimen pada
hari ini.

Untuk tempoh yang saya nyatakan tadi, golongan yang hilang pekerjaan,
belia, graduan ini, sasaran kita, kita hendak dalam lebih 2,975 tetapi alhamdulillah,
kita capai lebih daripada itu. Kita boleh capai sehingga 3,667 orang golongan
mereka-mereka yang terlibat ini mendapat bantuan daripada kementerian.

Isu yang ketiga yang juga saya tengok tadi, yang ramai bercakap ialah
bagaimana hendak memperkukuhkan daya tahan Perusahaan Mikro Kecil dan
Sederhana (PMKS) melalui adaptasi teknologi. Tadi ramai cakap sekarang ini
digitalisasi, online dan sebagainya, ini memang dalam perhatian kementerian. Oleh
itu, kita cuba buat percubaan dalam tempoh tiga bulan ini. kita agih-agihkan kepada
agensi-agensi yang berkenaan maka alhamdulillah. Kita target kita hendak capai
seramai 8,680 orang peserta, hari ini kita dapat capai seramai 8,594 orang, hampir
tercapai tiga perkara ini.

Begitu juga tadi, ramai yang bercakap bagaimana kita hendak membuat
penyelarasan, saya tidak nafikan, saya masuk kementerian ini sahaja, saya tengok
ada sebanyak 11 buah agensi. Bukannya mudah kita hendak selaraskan sebanyak
11 buah agensi di bawah satu kementerian, itu baru satu kementerian. Kita juga tahu
bahawa di kementerian-kementerian lain juga terlibat mengenai melahirkan
usahawan-usahawan tani, MAFI pun ada program, Kementerian Pengajian Tinggi
juga ada program, MOSTI juga ada program, semua ada program.

Oleh sebab itulah, kami di kementerian telah pun berusaha untuk kita
selaraskan. Kita telah membuat beberapa MoU dengan beberapa buah kementerian
untuk kita bekerjasama di antara satu sama lain. Saya bagi contoh, tadi ramai yang
bercakap termasuk juga ada yang menyebut bagaimana nasib usahawan-usahawan
ini. Kursus, kursus, kursus, apakah kesudahannya?

Maka kita buat dasar yang baharu, setiap usahawan yang mengikuti kursus
di bawah kementerian ini, kita kena pastikan bahawa habis sahaja kursus, no more
bagi sijil. Bagi sijil tetapi mesti dipastikan untuk mendapatkan pinjaman daripada
pihak agensi kita. Jikalau ada geran sebagai contoh, kita ada satu program di bawah
INSKEN, kita buat program, habis kursus kita bagi geran sebanyak RM15,000. Akan
tetapi kalau sebanyak RM15,000 ini tidak cukup, dia hendakkan sebanyak
RM100,000 maka kita telah minta, hendak pinjam sebanyak RM100,000 ini boleh
pinjam dengan TEKUN.
