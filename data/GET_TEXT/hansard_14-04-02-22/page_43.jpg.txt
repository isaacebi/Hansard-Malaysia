DR. 30.11.2021 37

Datuk Seri Mohd Redzuan bin Md Yusof [Alor Gajah] : Terima kasih Tuan
Yang di-Pertua. Soalan saya tadi kita sebutkan isu pagi tadi. Isu bekalan dan
permintaan. Adakah SOP yang belum diselaraskan ini akan ditambah baik untuk
memastikan antara sebab harga barangan terutamanya hasil pertanian itu meningkat
dari antara 30 ke 200 peratus. Apakah Menteri Pertanian bekerjasama dengan
KPDNHEP untuk menyelesaikan masalah ini secara keseluruhan sekiranya SOP
PKP tadi menghalang pembekalan dari pusat-pusat penghasilan barang pertanian.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Alor Gajah. Sila, Timbalan Menteri.

Datuk Seri Haji Ahmad bin Hamzah: Terima kasih Tuan Yang di-Pertua.
Kita menghormati apa juga peraturan SOP yang telah digariskan oleh MKN dan juga
kerajaan bagi memastikan supaya penularan COVID-19 ini dapat terus dibendung.
Apa pun, walaupun kita menghadapi satu rintangan bukan sahaja tentang
pergerakan dan pembekalan. Kita juga menghadapi rintangan tentang pekerja-
pekerja yang berkurangan kerana kebanyakan daripada pekerja-pekerja asing ini
tidak boleh dibenarkan masuk.

Bagaimanapun, Tuan Yang di-Pertua, atas usaha yang saya sebut tadi,
bahawa kita telah dapat memasarkan semua produk pertanian dengan kerjasama
daripada pihak MKN dan juga pihak polis walaupun sebenarnya pergerakan ini begitu
perlahan sekali tetapi kita telah dapat memastikan kelancaran pembekalan bagi
semua outlet kita, bukan sahaja dari pasar-pasar yang telah dibenarkan
pembukaannya, bahkan daripada PST-PST kita seluruh negara.

Bermakna daripada FAMA sebanyak 63 PST. Daripada LPP, sebanyak 40.
Daripada LKIM, kita ada 92. Jadi inilah sebenarnya outlet-outlet yang telah
memberikan perkhidmatan yang cukup efisien sekali walaupun kita menghadapi
rintangan tentang PKP. Terima kasih Tuan Yang di-Pertua.

#1130

Timbalan Yang di-Pertua [Dato’ Mohd Rashid Hasnon]: Terima kasih

Yang Berhormat Timbalan Menteri. Pertanyaan jawab lisan seterusnya, saya jemput

Yang Berhormat Dungun.

7. Tuan Haji Wan Hassan bin Mohd Ramli [Dungun] minta Menteri
Komunikasi dan Multimedia menyatakan langkah membendung adegan seksual dan
kandungan berkaitan lesbian, gay, biseksual dan transgender (LGBT) dalam
program yang disiarkan menerusi perkhidmatan penstriman atas talian seperti
Netflix.
