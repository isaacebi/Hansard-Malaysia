DR. 30.11.2021 82

TEKUN diberi peluang yang lebih luas kepada golongan belia yang hilang pekerjaan
atau mereka yang gulung tikar dalam perniagaan bagi memulakan perniagaan yang
baharu.

Di samping itu, TEKUN juga perlu memastikan bahawa golongan ini benar-
benar mendapat faedah daripada pembiayaan yang diberikan kerana kita ingin
memastikan bahawa mereka ini boleh berjaya.
= 1510

Justeru, adalah penting untuk kita memastikan setiap daripada mereka
mengoptimumkan potensi dan bakat yang dimiliki dengan bimbingan serta motivasi
berterusan.

Di Parlimen Papar misalnya, ramai daripada kami yang mengusahakan
bidang-bidang pertanian dan industri-industri berkaitan makanan. Apa yang kami
kekurangan merupakan bimbingan, galakan serta bantuan bagi memajukan
perusahaan kami kepada satu tahap yang lebih tinggi. Saya melihat bahawa TEKUN
harus memainkan peranan dalam membantu pengusaha kecil kKhususnya di dalam
bidang pertanian dalam mengeluarkan produk hiliran dan tidak lagi bergantung
kepada perniagaan secara tradisional.

Jadi, saya memohon agar agensi ini dapat mempermudah permohonan dan
kalau boleh jumlah permohonan dapat dipertingkatkan daripada RM50 ribu kepada
RM100 ribu. Terima kasih, Papar mohon mengundur diri.

Tuan Pengerusi: Terima kasih Yang Berhormat Papar. Yang Berhormat

Libaran.

3.11 ptg.

Datuk Zakaria bin Mohd. Edris @ Tubau [Libaran]: Terima kasih Tuan
Pengerusi. Bismillahi Rahmani Rahim. Assalamualaikum warahmatullahi
wabarakatuh. Salam Keluarga Malaysia. Bagi Butiran 020200 — Pembangunan
Ekosistem Keusahawanan. Kita sedia maklum bahawa sejak pandemik COVID-19
melanda negara pada tahun lalu ternyata memberikan kesan secara tidak langsung
kepada kemerosotan fungsi ekonomi negara serta golongan peniaga Malaysia
terutama di negeri Sabah. Banyak sektor peniagaan yang terjejas.

Usahawan perusahaan kecil dan sederhana (PKS) turut menerima tempias.
Apa lagi perniagaan, mereka tidak dapat beroperasi seperti biasa dan ada yang
terpaksa tutup dan atau gulung tikar. Oleh sebab itu, meskipun sektor perniagaan
mula mendapat kelonggaran ketika PKP Bersyarat (PKPB) dan PKP Pemulihan
(PKPP) diperkenalkan. Namun, tetap menyukarkan jua menyusahkan sektor

berkenaan melakukan perancangan dalam jangka masa panjang.
