DR. 30.11.2021 49

148. Premis tersedia gantian optik, perancangan 9,144 dan siap 7,653. Secara
umumnya pelaksanaan kesemua inisiatif JENDELA telah bermula sejak September
2020 dan inisiatif di dalam perancangan akan siap secara berperingkat sehingga
penghujung tahun 2022.

Untuk makluman Yang Berhormat juga, peratusan liputan 4G di kawasan
berpenduduk di Terengganu telah meningkat kepada 94.71 peratus pada suku ketiga
2021 berbanding 93.68 peratus sebelum pelaksanaan JENDELA pada suku ketiga
2020. Manakala di Parlimen Kemaman pula, peratusan liputan jalur lebar 4G telah
meningkat kepada 94.61 peratus berbanding 84.78 peratus sebelum pelaksanaan
JENDELA. Terima kasih.

Dato’ Sri Azalina Othman Said [Pengerang]: Soalan tambahan pertama.

Tuan Che Alias bin Hamid [Kemaman]: Terima kasih Yang Berhormat
Timbalan Menteri di atas jawapan yang diberikan tadi. Mengikut penggunaan
teknologi 5G berpotensi membantu meningkatkan keluaran KDNK Malaysia
sebanyak lima peratus atau bersamaan RM122 bilion menjelang tahun 2030. Oleh
itu soalan tambahan saya, sejauh manakah pembinaan pencawang 4G yang
dibangunkan di Kemaman melalui JENDELA ini dilengkapi dengan ketersediaan
daripada aspek teknikal untuk memancarkan rangkaian 5G yang dijangkakan
digunakan penghujung tahun 2022 ini? Mohon penjelasan Yang Berhormat Timbalan
Menteri.

Datuk Zahidi bin Zainul Abidin: Terima kasih Yang Berhormat Kemaman.
Sekarang ini kebanyakan tower pemancar dan sebagainya antaranya adalah
daripada MCMC dan juga daripada syarikat te/co termasuk Telekom, Maxis dan juga
Digi dan sebagainya. Yang Berhormat Kemaman tanya 5G, 5G ini adalah di Digital
Nasional Berhad (DNB), syarikat baharu. Dia tidak ada tower, tidak ada pemancar.
Dia baru hendak buat.

Jadi, kalau Yang Berhormat tanya pemancar yang sedia ada itu bergantung
kepada adakah DNB ini hendak bincang dengan telco yang sedia ada untuk
membuat 5G ini. Jadi maknanya, kita — 5G ini syarikat baharu. la tidak masuk, bukan
dengan MCMC, dia tidak jumpa MCMC. Dia buat syarikat baharu. MCMC pun tidak
tahu. Kita bagi spektrum sahaja dekat dia. Jadi 5G ini, maknanya Yang Berhormat
Kemaman kena tanya Kementerian Kewangan. Okey, terima kasih.

Tuan Ahmad Fahmi bin Mohamed Fadzil [Lembah Pantai]: Lembah
Pantai.

Dato’ Sri Azalina Othman Said [Pengerang]: Yang Berhormat Padang

Serai.
