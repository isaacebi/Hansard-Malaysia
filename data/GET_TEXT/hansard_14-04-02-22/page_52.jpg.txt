DR. 30.11.2021 46

perniagaan perkhidmatan feri yang baharu di mana feri-feri baharu jenis water bus
dan vehicle transporter bakal digunakan bermula penghujung tahun 2022 secara
berperingkat.

Sehubungan dengan itu, semasa tempoh peralihan atau interim ini, operasi
perkhidmatan feri Pulau Pinang adalah menggunakan feri yang disewa oleh pihak
PPSB bagi membawa penumpang, pejalan kaki dan penumpang dengan kenderaan
beroda dua, motosikal dan basikal.

Penyelenggaraan feri-feri sewaan tersebut dilaksanakan secara berjadual
seperti berikut:

(i) penyelenggaraan dilakukan_ sekali sebulan untuk  feri

penumpang pejalan kaki; dan

(ii) penyelenggaraan dilaksanakan selepas tamat operasi pada

jam 10 malam setiap hari bagi feri kenderaan beroda dua.

Dengan pengenalan perkhidmatan feri baharu yang bakal dilaksanakan,
Kerajaan Persekutuan akan memastikan operasi perkhidmatan feri Pulau Pinang
kekal relevan dan memenuhi kehendak pengguna.

Kerajaan Persekutuan turut memberi jaminan bahawa operasi perkhidmatan
feri Pulau Pinang akan diteruskan tanpa sebarang halangan demi kesejahteraan
rakyat Malaysia dan rakyat Pulau Pinang secara khususnya. Sekian, terima kasih.

Dato’ Sri Azalina Othman Said [Pengerang]: Soalan tambahan pertama.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua
terima kasih. Saya ingin tanya soalan tambahan apakah yang berlaku kepada geran
RM30 juta yang telah pun diserahkan kepada Penang Port ketika mantan Menteri
Kewangan yang juga merupakan mantan Ketua Menteri Pulau Pinang Yang
Berhormat Bagan?

Geran itu diberikan ke Penang Port sebagai salah satu syarat untuk
perkhidmatan feri diteruskan. Saya bertanya soalan ini kerana feri Pulau Pinang
merupakan satu ikon di mana ia menjadi tarikan kepada pelancong-pelancong dari
luar negara dan juga dalam negeri.

So, saya ingin tanya apakah yang berlaku kepada geran RM30 juta yang
telah pun diserahkan kepada Penang Port sebagai syarat untuk meneruskan dengan
perkhidmatan feri yang sedia ada? Terima kasih.

Dato’ Sri Azalina Othman Said [Pengerang]: Yang Berhormat Timbalan
Menteri.

Dato’ Henry Sum Agong: Tuan Yang di-Pertua, Yang Berhormat Jelutong.
Saya tidak ada maklumat ini di tangan saya dan saya akan memberi jawapan secara

bertulis. Sekian, terima kasih.
