DR. 30.11.2021 142

untuk meningkatkan dan juga mengarusperdana TVET ini seperti mana yang
dihasratkan oleh negara kita.

Kedua, berapakah sasaran pelajar yang akan dihasilkan melalui peruntukan
tahun 2022 ini? Mohon kementerian memperincikan jumlah sasaran pelatih yang
dihasilkan daripada pecahan bidang yang ditawarkan.

Seterusnya, apa pelan dan rancangan kementerian bagi memperkasakan
program TVET melalui sokongan program apprentice, dengan izin, di syarikat-
syarikat terpilih terutamanya yang melibatkan industri pembuatan?

Saya juga ingin bertanya, apa dapatan yang diputuskan dalam Jawatankuasa
Pemerkasaan Pendidikan TVET bagi menghasilkan impak positif dalam
melaksanakan pemerkasaan TVET ini yang telah ditubuhkan di bawah Kementerian
Pendidikan pada tahun 2019 yang lalu memandangkan isu iaitu isu pertindihan
melibatkan beberapa kementerian termasuk KSM sendiri, Kementerian Pendidikan,
Kementerian Pertanian dan Industri Makanan, Kementerian Belia dan Sukan, KPLB
dan Kementerian Pembangunan Wanita, Keluarga dan Masyarakat.

01810

Dalam engagement latihan TVET, berapakah jumlah syarikat sendirian yang
telah membuat perjanjian ataupun MOU dengan pihak kementerian bagi
mengelakkan percanggahan ataupun mismatch, dengan izin, antara keperluan
industri dengan keperluan pekerja yang dihasilkan? la juga termasuk kolaborasi
antara pusat pengajian TVET dengan pihak industri melalui konsep teaching factory,
dengan izin, menambah pembabitan industri ke dalam industri berkenaan di dalam
pelbagai bidang.

Seterusnya, saya mohon penjelasan, bagaimanakah langkah-langkah dan
ruang promosi dan pemasaran bagi mengubah stigma masyarakat yang
sebahagiannya masih mengatakan bahawa pelajaran pendidikan TVET merupakan
pendidikan kelas kedua? Nampaknya persepsi yang negatif ini masih berterusan
apabila didapati masih ramai pelajar di peringkat sekolah menengah tidak berminat
menyambung pelajaran ke peringkat diploma ataupun sijil di bawah program TVET
dalam pelbagai bidang khususnya bidang teknologi.

Seterusnya, Butiran 030200 — Keselamatan dan Kesihatan Pekerjaan. Isu
SOP berkenaan COVID-19. Kita sedia maklum apabila gelombang pandemik
melanda negara kita, ramai pekerja telah mendapat impak besar terutamanya
melibatkan kesihatan dan kebajikan. Yang kedua, isu vaksin di kalangan pekerja.
Sejauh manakah pemantauan pihak kementerian terhadap golongan pekerja yang
tidak divaksin? Apakah langkah konsultasi yang dipelopori pihak kementerian bagi
memberi penerangan dan keyakinan di antara pekerja dan majikan berkaitan isu

vaksin ini?
