DR. 30.11.2021 99

Tan Sri Noh bin Haji Omar: Ya.

Tuan Charles Anthony Santiago [Klang]: Terima kasih Tuan Pengerusi.
Tadi saya telah membuat satu cadangan untuk menubuhkan satu — dana kecemasan
kementerian untuk menolong peniaga-peniaga kecil dan sederhana dan juga
informal yang boleh menggunakan fasiliti seperti dana kecemasan kalau kita ada
masalah MCO yang kedua, ketiga dan sebagainya.

Saya takut seperti Delta baru ini yang kita dapati mungkin akan berleluasa
dan peniaga-peniaga kita akan menghadapi masalah. So, kita ada dana kecemasan
tersedia untuk tolong, bukan selepas tutup kedai. Terima kasih.

Tuan Pengerusi [Dato' Mohd Rashid Hasnon]: Terima kasih Yang
Berhormat Klang.

Tan Sri Noh bin Haji Omar: Terima kasih Yang Berhormat Klang.
Pandangan Yang Berhormat, saya ambil kira. Kita akan tambah baik dengan apa
yang kita sedang buat.

Sepertimana yang saya nyatakan tadi, ada yang membangkit mengenai
birokrasi. Saya memang bersetuju bahawa dalam keadaan susah ini, luar biasa,
saya telah meminta kementerian saya di bawah, agensi, hanya agensi-agensi di
bawah kementerian saya sahaja yang saya boleh arah yang mendapat pembiayaan
daripada kerajaan, tolong kurangkan birokrasi ini. Bukan sahaja setakat birokrasi
biasa tetapi CTOS dan CCRIS juga jangan diambil kira untuk kita hendak
mempercepatkan hendak menolong usahawan-usahawan ini.

Usahawan juga ada skim dipanggil SPIN. Ini pun yang kita beri kepada
usahawan-usahawan informal ini pun jangan dikenakan apa-apa interest. Free of
charge, tidak ada caj apa-apa.
=1600

Ini kita sedang buat dan juga pandangan Yang Berhormat Klang. Ini kita akan
ambil kira kerana dalam peruntukan dibangkit oleh ramai yang bangkitkan tadi iaitu
TEKUN kita dapat RM200 juta tahun depan dan RM25 juta itu memang khusus untuk
usahawan-usahawan daripada kaum India. Usahawan India ini memang ada
peruntukan. Tahun ini kita bagi lebih daripada peruntukan. Kita dapat RM20 juta
tetapi kita bagi RM23 juta. Tahun depan kita dapat RM25 juta kita akan bantu
golongan-golongan usahawan...

Tuan Charles Anthony Santiago [Klang]: Untuk peniaga-peniaga India,
adakah dana itu akan ditingkatkan lagi daripada RM25 juta hingga RM35 juta begitu?

Tan Sri Noh bin Haji Omar: Peruntukan yang kita akan dapat sebagai
contoh, macam tahun ini kita dapat RM20 tetapi kita belanja lebih. TEKUN gunakan
duit dalaman daripada peruntukan. Yang terakhir RM23 juta. Tahun depan RM25
juta. Mungkin apabila kita tengok bila sampai masa, mungkin TEKUN boleh guna
