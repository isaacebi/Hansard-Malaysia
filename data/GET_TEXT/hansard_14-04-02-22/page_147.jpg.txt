DR. 30.11.2021 141

mewujudkan peluang pekerjaan atau menyokong inisiatif mewujudkan peluang
pekerjaan.

Memandangkan kebanyakan majikan langsung tidak akan berminat untuk
menanggung gaji sebanyak 80 peratus dan juga 70 peratus apabila majoriti majikan
masih bergelut untuk pulih dalam krisis ekonomi. Ramai masih mengalami aliran
tunai yang ketat, hutang, sewa, bil elektrik dan juga utiliti yang tidak dibayar. Jadi,
sekarang kita akan lebih membebankan peniaga-peniaga ini dan saya cadangkan
kepada kerajaan supaya mengulang kaji konsep JaminKerja.

Sebenarnya kerajaan perlu mempertimbangkan untuk menggunakan konsep
asal JaminKerja dengan membayar subsidi gaji bulanan sebanyak RM1,500 seorang
pekerja kepada majikan yang mengupah golongan penganggur selama 12 bulan.
Inisiatif ini dibuka kepada SME, NGOs, civil society organizations termasuk dengan
badan-badan profesional yang hendak menggunakan khidmat mereka.

Soalan saya kepada Yang Berhormat Menteri ialah adakah kerajaan bersedia
untuk menukar konsep yang diamalkan iaitu jangan kita memindahkan beban
kerajaan kepada pihak peniaga pada masa ini sebab peniaga-peniaga sekarang di
burden oleh increase in cost. Sekarang kita hendak wujudkan pekerjaan untuk
kepentingan rakyat Malaysia supaya kita dapat beri suntikan kepada ekonomi.
Sekian, terima kasih.

Tuan Pengerusi: Terima kasih Yang Berhormat Klang. Akhir sekali Yang

Berhormat Sik, silakan.

6.08 ptg.

Tuan Ahmad Tarmizi bin Sulaiman [Sik]: Assalamualaikum warahmatullahi
wabarakatuh. Bismillahi Rahmani Rahim.

Tuan Pengerusi: Waalaikumsalam.

Tuan Ahmad Tarmizi bin Sulaiman [Sik]: Terima kasih Tuan Pengerusi.
Saya terus Butiran 020000 — Pembangunan Modal Insan. Dalam butiran ini, program
Technical and Vocational Education and Training (TVET) dengan izin, merupakan
program paling utama dalam pembangunan modal insan. Namun demikian, Bajet
2022 dalam peruntukan program ini untuk mengarusperdanakan TVET berlaku
pengurangan sebanyak RM58.25 juta. Program TVET ini amat sukar dilaksanakan
kerana ia perlu dilakukan dalam tempoh yang tertentu. Begitu juga dalam peralatan
yang berasaskan teknologi yang memerlukan penyelenggaraan berkala bagi tujuan
meningkatkan kemahiran.

Persoalan saya, apabila peruntukan ini dikurangkan dan kebanyakan

keadaan ini akan menjejaskan pengajian TVET ini maka apakah pelan kerajaan
