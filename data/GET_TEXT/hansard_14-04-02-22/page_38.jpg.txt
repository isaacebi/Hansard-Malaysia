DR. 30.11.2021 32

soalan saya bertanya kenapa elaun ada perbezaan? Kalau Semenanjung ke
Sarawak atau Sabah, elaunnya lain dan lagi tinggi. Kalau Sarawak ataupun Sabah
ke Semenanjung, elaunnya rendah. Kenapakah ada perbezaan? Itu satu. Saya rasa
tadi belum jawab jelas. Kita minta kenapa tidak boleh selaraskan supaya sama.

lsu kedua, ada pening kepala punya iaitu orang memohon hendak transfer
katakan di Semenanjung hendak transfer balik pergi Sabah. Saya rasa pun ada
berlaku di Sarawak dan ini masalah orang sudah kahwin. Bila dia minta hendak balik,
minta setahun, dua tahun, tiga tahun, sampai lima tahun pun tidak lulus. Akhir sekali,
mereka cerai. Inilah orang punya keluarga, dia marah. Ini saya hendak tanya Yang
Berhormat Menteri, bolehkah kementerian ambil serius perkara ini, tengok tujuan
terutama sekali mereka sudah kahwin ataupun ada yang sudah ada anak tetapi tidak
beri lulus. Inilah saya minta Yang Berhormat Menteri lihat dan bagi satu jawapan
yang jelas kepada cikgu-cikgu semua.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Bintulu. Sila.

Datuk Dr. Mohd Radzi bin Md. Jidin: Terima kasih Yang Berhormat Bintulu.
Untuk elaun tadi sebenarnya seperti mana saya sebut tadi bahawa ini adalah di
bawah Jabatan Perkhidmatan Awam. Mereka dah ada jadual elaun untuk
pergerakan daripada Semenanjung ke Sarawak, Sarawak ke Semenanjung dan
sebagainya. Sekiranya Yang Berhormat Bintulu sebut tadi elaun ke Sarawak lebih
tinggi dan ke Semenanjung lebih rendah, saya semak tadi katanya berbeza. Ada
elaun yang ke Semenanjung itu lebih tinggi berbanding dengan ke Sarawak. Jadi ia
ada pekeliling yang detail yang menjelaskan satu persatu berdasarkan lokasi dan
sebagainya.

Untuk menjawab soalan yang kedua berkaitan dengan pertukaran guru.
Izinkan saya Tuan Yang di-Pertua, ambil masa sedikit. Ini perkara yang selalu
dibangkitkan. Perkara berkaitan dengan pertukaran guru ini bukan perkara baharu.
Perkara ini telah berlarutan sekian lama. Jadi sebab itu apabila kita lihat, kita cuba
kaji apakah sebenarnya yang berlaku. Jadi sebab itu saya sebut tadi, antaranya ialah
Surat Pekeliling Ikhtisas yang menjadi asas pertukaran guru ini yang digunakan
selama ini adalah yang dikeluarkan pada tahun 1975 dan yang satu lagi pada tahun
1978. Ini terlalu lama. Tahun 1975 ini saya pun belum lahir.

Apa yang kita buat adalah kita keluarkan dan kita kaji semua masalah yang
ada, kita keluarkan satu surat pekeliling baharu dengan garis panduan baharu. Apa
yang berlaku sebelum ini biasanya pertukaran guru dibuat selama ini di peringkat
kementerian, dibuat secara berasingan dengan penempatan guru.

Jadi yang buat penempatan guru, dia akan tempatkan guru baharu, yang buat

pertukaran, dia akan buat pertukaran guru. Jadi disebabkan ini, jumlah yang boleh
