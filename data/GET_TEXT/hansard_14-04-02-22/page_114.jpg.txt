DR. 30.11.2021 108

Saya rasa kita perlu ada satu sistem dan satu formula untuk kita rungkaikan
dan pastikan sekiranya majikan itu telah melakukan jenayah ataupun penindasan
terhadap pekerja-pekerja asing, maka tindakan undang-undang harus diambil. Akan
tetapi sekiranya pekerja asing ini melarikan diri kerana mendapat offer yang lebih
baik ataupun termakan dengan umpan ejen-ejen yang lain, maka perlu ada satu
jaringan untuk pastikan mereka ini tidak lenyap begitu sahaja. Ini kerana majikan
melabur banyak duit untuk membawa pekerja asing ini masuk.

Maka, ingin saya cadangkan, melihat kepada negara-negara yang lain, satu

sistem seolah-olah mirip sistem KWSP. Di mana ada caruman kecil daripada majikan
dan caruman lebih sedikit daripada pekerja asing ini dicarum dalam satu- akaun.
Bukan diberi kepada majikan semata-mata, kita tidak tahu kalau majikan itu akan lari,
lingkup ataupun “gulung tikar’, ataupun diberikan kepada ejen.
Sama nasib dengan majikan, ejen pun boleh lari, maka saya cadangkan kalau ada
satu rancangan untuk kerajaan mengikut model negara lain. Buka akaun macam
EPF untuk pekerja asing ini supaya mereka ini terikat. Bila habis tempoh masa
bekerja, visa itu tiga tahun, maka pekerja asing itu akan ada simpanan sedikit untuk
mereka...

Tuan Pengerusi [Dato’ Mohd Rashid Hasnon]: Masa sudah tamat Yang
Berhormat. Terima kasih. Baik.

Puan Kasthuriraani a/p Patto [Batu Kawan]: ...Dan mereka juga tidak akan
melarikan diri. Saya harap dengan ini kita juga dapat melihat kepada isu-isu yang
lain. Sedikit lagi, Tuan Pengerusi. Isu ejen-ejen yang membuli dan juga seolah-olah
macam warlords. Mereka ada- mereka katakan, “Kamu tak boleh buat laporan
terhadap saya. Saya ada hubungan atau connection- kabel, dengan orang-orang
besar’. Jadi, saya harap sebagai Menteri, Menteri Sumber Manusia akan bawa isu
ini untuk wujudkan satu persefahaman di antara cross ministry dengan KDN,
KPDNHEP dan kementerian yang lain untuk pastikan hak pekerja-pekerja asing ini
juga dipelihara.

Pada masa yang sama, hak-hak pekerja tempatan juga diberikan
kepentingan yang sama. Sekian, terima kasih.

Tuan Pengerusi [Dato’ Mohd Rashid Hasnon]: Terima kasih Yang
Berhormat Batu Kawan. Saya kena cari sebelah sini, nanti kita akan masukkan Yang

Berhormat Ipoh Barat. Sekarang saya jemput Yang Berhormat Setiu.

4.22 ptg.
Tuan Shaharizukirnain bin Abd Kadir [Setiu]: Assa/amualaikum

warahmatullahi wabarakatuh... [Membaca sepotong ayat Al-Quran]
