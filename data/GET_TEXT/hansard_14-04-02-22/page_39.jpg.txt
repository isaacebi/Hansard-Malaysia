DR. 30.11.2021 33

bertukar ini tidak ramai. Jadi sebab itu dalam pendekatan baharu ini, kita laksanakan
penempatan ini selaras sekali dengan pertukaran. Jadi kita boleh memaksimumkan
jumlah pertukaran.

Dalam konteks ini juga, memang yang berjauhan tadi, kita sebut kategori guru
yang berjauhan dengan pasangan. Ini merupakan satu kategori yang diberikan
keutamaan. Namun begitu, dalam konteks tertentu guru ini ingin kembali ke negeri
yang mana opsyen mata pelajarannya dah terlalu lebih, terlalu ramai melebihi
keperluan di negeri tersebut.

Maka tindakan terbaik yang kita boleh laksanakan dalam konteks tersebut
adalah untuk menawarkan negeri yang terdekat. Sebaik-baiknya kita cuba cari dalam
negeri yang terdekat dan daerah yang terdekat dengan kawasan asal ataupun
kawasan tempat tinggal guru tersebut.

Jadi dalam konteks ini, kita membuat satu perubahan baharu dalam konteks
pertukaran guru untuk memahami apa yang disebut oleh Yang Berhormat Bintulu
tadi bahawa perkara ini telah lama berlarutan. /Insya-Allah bagi sedikit masa kita
dapat selesaikan perkara ini secara lebih menyeluruh. Terima kasih Tuan Yang di-
Pertua.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Hang Tuah Jaya.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Menteri. Soalan tambahan kedua, sila Yang Berhormat Hang Tuah
Jaya.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Terima kasih Tuan Yang di-Pertua dan Yang Berhormat Menteri Kanan
Pendidikan. Selain daripada isu elaun guru ini, antaranya yang penting juga untuk
saya tarik perhatian Yang Berhormat Menteri ialah tentang peruntukan untuk
membaiki keadaan sekolah-sekolah yang uzur terutamanya di kawasan-kawasan
bandar.

Jadi, pihak sekolah membuat aduan kepada saya kerana mereka juga perlu
cari peruntukan sendiri. Boleh atau tidak ada satu pemantauan yang jelas daripada
kementerian, sekolah-sekolah yang memerlukan, which is in dire need dengan izin
Yang Berhormat Menteri, boleh kita berikan keutamaan. Ini saya ingat perkara yang
pentinglah dalam keadaan kita berdepan dengan krisis pandemik ini.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Hang Tuah Jaya. Sila Yang Berhormat Menteri.

Datuk Dr. Mohd Radzi bin Md Jidin: Terima kasih Yang Berhormat Hang
Tuah Jaya. Ya, seperti mana Yang Berhormat sebutkan tadi bahawa kita tahu ada

sekolah-sekolah yang amat memerlukan. Dalam konteks kementerian, inilah yang
