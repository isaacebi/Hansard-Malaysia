DR. 30.11.2021 59

Koperasi Kebangsaan Malaysia Berhad (ANGKASA) sebanyak 10,000 buah masjid
dan surau di seluruh negara didapati berpotensi untuk menubuhkan koperasi kariah.

Ini berdasarkan statistik semasa terhadap 6,300 buah masjid dan 17,000
buah surau yang menjadi tumpuan orang Islam untuk beribadah serta menjalankan
kegiatan kemasyarakatan. Walau bagaimanapun, daripada bilangan tersebut hanya
500 buah sahaja yang menubuhkan koperasi kariah masjid sebagai pemangkin
pembangunan ekonomi orang Islam. Soalan saya apakah perancangan kementerian
untuk menggalakkan dan mewujudkan lebih banyak koperasi di masjid ataupun
surau? Berapakah sasaran bilangan koperasi kariah masjid baharu yang akan
ditubuhkan pada tahun 2022?

Kementerian perlu mengambil peluang untuk menggalakkan kariah masjid
dan surau menubuhkan koperasi sendiri supaya dapat menjadi ejen pengeluar serta
pengedar produk halal kepada rakyat Malaysia. Koperasi kariah masjid dan surau
boleh dijadikan sebagai outlet dalam bidang peruncitan dan pemborongan produk
halal keluaran bumiputera dan IKS.

Sekian sahaja terima kasih. Saya harap pandangan dan persoalan, cadangan
dibangkitkan sebentar tadi dapat diberi perhatian dan tindakan kementerian
selanjutnya. Terima kasih, assalamualaikum.

Tuan Pengerusi [Dato’ Sri Azalina Othman Said]: Yang Berhormat Pokok

Sena.

12.28 tgh.

Dato’ Mahfuz bin Haji Omar [Pokok Sena]: Terima kasih, Tuan Pengerusi.
Kepala B.26 Butiran 020500 — Perbadanan Perusahaan Kecil dan Sederhana
Malaysia (SME Corp. Malaysia). Saya ingin mendapatkan penjelasan kerana dalam
bulan Jun yang lalu ada kenyataan yang dibuat oleh bekas Menteri Pembangunan
Usahawan, yang sekarang ini Menteri Hal Ehwal Undang-undang. Beliau
menyatakan bahawa hampir 90 peratus IKS khususnya Perusahaan Mikro, Kecil dan
Sederhana (PMKS) dan juga informal bakal gulung tikar.

Jadi, saya hendak dapatkan penjelasan berapakah yang telah dikenal pasti
oleh pihak kementerian bahawa dalam kalangan 90 peratus itu yang benar-benar
gulung tikar ataupun mereka telah berjaya dibangkitkan semula untuk meneruskan
usahawan mereka? Berapa pula dalam kalangan mereka itu yang telah diisytiharkan
sebagai muflis?

Kedua, Butiran 020000 — Pembangunan Usahawan. Saya ingin mendapatkan
penjelasan, apakah pelan strategik yang dilakukan oleh pihak kementerian untuk
menyelaraskan program pembangunan usahawan dengan pelbagai kementerian ini?

Ini kerana, saya lihat bahawa ada juga kementerian-kementerian lain, contoh seperti
