DR. 30.11.2021 2

pada 8 November yang lalu dan beberapa buah negeri sudah pun menubuhkan unit
khusus ini.

Bagi melaksanakan program ini, pangkalan data kemiskinan yang bersepadu
dan berpusat iaitu eKasih akan digunakan. Unit Penyelarasan dan Pelaksanaan
(ICU) JPM sedang membuat pemutihan ke atas data ini. Usaha basmi miskin tegar
akan diterajui bersama oleh EPU dan ICU serta dilaksanakan secara berfasa.

Tuan Yang di-Pertua, cadangan jadual melaksanakan fasa pertama adalah
seperti berikut:

(i) pertengahan bulan Disember 2021, senarai kira-kira 50

lokaliti seluruh negara akan dikenal pasti oleh ICU;

(ii) penghujung tahun 2021, senarai lokaliti akan diverifikasi

dengan kerjasama kerajaan negeri;

(iii) Januari 2022, program strategi akan dirangka berdasarkan

keperluan mengikut kesesuaian lokaliti masing-masing;

(iv) Februari 2022, pembentangan strategi dan Program Basmi

Miskin Tegar fasa pertama akan dibentangkan kepada
Jemaah Menteri; dan

(v) Mac 2025, program ini akan mula dilaksanakan di 50 lokaliti

terpilih.

Pelaksanaan pendekatan baharu ini akan dipantau setiap tiga bulan sekali
bagi memastikan intervensi yang berkesan sekiranya pencapaian kurang
memuaskan. Selain daripada 50 lokaliti yang terpilih ini, program sedia ada bagi
kelompok dan keluarga miskin lain di seluruh negara akan diteruskan. Dengan
pendekatan secara keseluruhan negara dan bersepadu serta holistik, kerajaan
beriltizam agar miskin tegar akan dapat dihapuskan menjelang tahun 2025 seperti
yang disasarkan di bawah Rancangan Malaysia Ke-12. Terima kasih Tuan Yang di-
Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri. Soalan tambahan pertama, sila.

Tuan Chang Lih Kang [Tanjong Malim]: Terima kasih Yang Berhormat
Menteri, terima kasih Tuan Yang di-Pertua. Soalan tambahan saya adalah apakah
pendekatan kerajaan yang boleh menjamin program pembasmian kemiskinan ini
dapat memanfaatkan semua warga miskin tanpa mengira kaum, jantina seperti yang
dinyatakan dalam dokumen RMKe-12. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Tanjong Malim. Sila Yang Berhormat Menteri.

Dato’ Sri Mustapa bin Mohamed: Isunya sama ada pendekatan ini akan

berkesan. Kedua, sama ada ia akan meliputi semua kaum di negara kita. Mengenai
