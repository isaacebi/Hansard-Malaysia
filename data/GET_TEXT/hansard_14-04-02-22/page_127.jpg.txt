DR. 30.11.2021 121

#1700

[Tuan Yang di-Pertua mempengerusikan Jawatankuasa]

Setiawangsa ingin bertanya, apa ukuran kejayaan program ini, dan apakah
perancangan jangka masa panjang untuk memastikan pekerja-pekerja yang
dilahirkan merupakan pekerja yang mahir dan produktif?

Terakhir, Setiawangsa ingin menyentuh Butiran 030400 — Perhubungan
Perburuhan di bawah Pengurusan Perburuhan Negara, Kod 10000 tentang soal
perhambaan moden. Saya ingin mengucapkan tahniah kepada pihak kerajaan
kerana telah memenuhi piawai Pertubuhan Buruh Antarabangsa (ILO) untuk
mengelak perhambaan moden ataupun yang kita panggil buruh paksa ataupun buruh
kanak-kanak.

Dalam Laporan Pemerdagangan Manusia 2021, Malaysia masih lagi berada
pada tahap paling rendah iaitu tahap tiga. Jadi, Setiawangsa ingin menyarankan agar
Malaysia mengikut arus pembangunan perundangan perburuhan dalam perkara ini
dan semua pihak sama ada kerajaan, GLC dan pihak swasta mengikut panduan
yang disediakan oleh pihak kementerian dan juga ILO.

Tuan Pengerusi: Terima kasih Yang Berhormat Setiawangsa. Yang

Berhormat Kuala Langat, sila.

5.01 ptg.

Dato’ Dr. Xavier Jayakumar a/l Arulanandam [Kuala Langat]: Terima
kasih Tuan Pengerusi. Saya hendak refer ke Kod 20000 — Perkhidmatan dan
Bekalan.

Tuan Pengerusi, isu pekerja asing di dalam negara kita sudah bincang lama
dan lama sekali. Tapi saya nampak sampai sekarang kita tidak ada satu
penyelesaian atas isu ini. Daripada 252 buah syarikat yang saya dapat, kekurangan
pekerja ialah 22 ribu. Ini oleh FMM yang ada membership sampai 3,500 buah
syarikat di dalam negara kita.

Kita ialah satu-satu negara di mana pembinaan ataupun manufacturing
sector memberi 23 peratus kepada GDP negara kita di dalam tahun 2020. Akan
tetapi, dengan kekurangan pekerja, kita telah menurun 44 peratus dengan pekerja
asing, produktiviti kita pun mengurang. Itu bermakna percukaian kepada kerajaan
ataupun GDP kita akan turun.

Memang orang kita tidak suka bekerja dalam kerja 3D iaitu dangerous, dirty
and difficult. \Ini akan ada impak yang besar kepada sektor pembinaan ataupun

manufacturing dan supply chain di dalam negara kita. Kita ialah sebuah negara di
