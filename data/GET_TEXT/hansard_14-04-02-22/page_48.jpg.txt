DR. 30.11.2021 42

perbandingan di antara kenderaan petrol dan diesel. Tadi jawapan ini kalau minta
saya baca semua peraturan ini, kita boleh baca tetapi apakah asas dan formula yang
digunakan untuk menetapkan cukai jalan untuk kenderaan diesel. Apakah formula
dan asas yang ditetapkan oleh kerajaan untuk menentukan cukai jalan bagi
kenderaan petrol? Kalau boleh saya dapat perbandingan itu secara bertulis.

Inilah soalan...

Dato’ Sri Azalina Othman Said [Pengerang]: Yang Berhormat, ini soalan
lisan. Yang Berhormat ada hak pada soalan pertama dan satu soalan tambahan.
Yang Berhormat sudah melebihi soalan.

Dato’ Ngeh Koo Ham [Beruas]: Akan tetapi tidak jawab saya. Soalan saya...

Dato’ Sri Azalina Othman Said [Pengerang]: Yang Berhormat betul. Kalau
Yang Berhormat tidak puas hati, Yang Berhormat boleh maklumkan kepada Tuan
Yang di-Pertua bahawa Yang Berhormat Timbalan Menteri tidak menjawab soalan.

Dato’ Ngeh Koo Ham [Beruas]: Memang tadi tidak dijawab.

Dato’ Sri Azalina Othman Said [Pengerang]: Kalau Yang Berhormat
hendak berbahas hari ini, kita tidak akan selesai.

Dato’ Ngeh Koo Ham [Beruas]: Saya memohonlah kalau boleh bagi
jawapan...

Dato’ Sri Azalina Othman Said [Pengerang]: Terpulang kepada Yang
Berhormat.

Dato’ Ngeh Koo Ham [Beruas]: ...Rakyat minta daripada saya.

Dato’ Sri Azalina Othman Said [Pengerang]: Kita ada peraturan, Yang
Berhormat.

Dato’ Ngeh Koo Ham [Beruas]: Betul. Jadi...

Dato’ Sri Azalina Othman Said [Pengerang]: Soalan tambahan kedua dari
blok kerajaan. Ada?... [Merujuk kepada blok kerajaan] Kalau tidak, saya buka kepada
blok pembangkang. Silakan Yang Berhormat Pokok Sena.

Dato’ Mahfuz bin Haji Omar [Pokok Sena]: Baik, terima kasih Tuan Yang
di-Pertua. Saya hendak tanya berkaitan dengan cukai jalan ini. Soal isu cukai jalan
iaitu hak orang yang membayar cukai jalan. Adakah hak orang yang membayar cukai
jalan ini dia boleh buat sewenang-wenangnya? Khususnya, sekarang ini saya
nampak Tuan Yang di-Pertua iaitu ramai orang yang menggunakan lampu biru.

Lampu biru itu supaya orang yang berada di hadapan jalan itu boleh
mengelak. Jadi, adakah semua orang boleh guna? Hatta, kita kerajaan sendiri pun
yang bukan Yang Berhormat Menteri sahaja pun guna lampu biru ini. Jadi, adakah
kami pula berhak mengelak daripada tergesa-gesanya orang-orang ini untuk

memberikan laluan kepada mereka?
