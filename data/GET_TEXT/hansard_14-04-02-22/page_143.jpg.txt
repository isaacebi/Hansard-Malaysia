DR. 30.11.2021 137

5.52 ptg.

Dato’ Ngeh Koo Ham [Beruas]: Terima kasih Tuan Pengerusi kerana
membenarkan saya membahaskan Kementerian Sumber Manusia di Peringkat
Jawatankuasa. Saya merujuk pada Butiran 030100 — Tenaga Kerja di bawah tajuk
Pengurusan Perburuhan Negara.

Tuan Pengerusi, dua Yang Berhormat Menteri yang merupakan Menteri yang
menyumbangkan besar kepada masalah bekalan tenaga kerja ialah Menteri Sumber
Manusia dan Menteri Dalam Negeri. Mereka ini pun merupakan penyumbang utama
kepada harga barangan yang naik di negara kita, sungguhpun ada sebab-sebab lain
kenaikan harga barang.

Tuan Pengerusi, kita tahu masalah kekurangan tenaga kerja ini sudah
berlarutan bertahun-tahun. Kedua-dua Yang Berhormat Menteri ini bukanlah baharu
sahaja jadi Menteri. Mereka sudah jadi Menteri lebih kurang dua tahun, sejak Yang
Berhormat Pagoh menjadi Perdana Menteri. Kedua-dua Yang Berhormat Menteri
Sumber Manusia dan Menteri Dalam Negeri.

Mereka macam tidak ada perancangan, tidak ada hala tuju. Mereka berdolak-
dalik. Saya bagi satu contoh, Program Pemutihan telah diumumkan sejak November
2020. Akan tetapi, ia tidak difikirkan dengan baik dan syarat-syarat yang ditetapkan
adalah macam dengan niat hendak menggagalkan rancangan pemutihan.

Kenapakah saya kata begitu? Oleh sebab dua syarat yang ditetapkan bulan
November 2020 ialah satu, sesiapa yang hendak menggaji Pekerja Asing Tanpa Izin
(PATI) hanya boleh dapat daripada Depoh Imigresen. Apabila mendapat pekerja
Depoh Imigresen ini, majikan mesti membayar kos untuk membawa balik seorang
lagi ke negara asal. Manakah satu- majikan hendak menggunakan wang begitu
banyak tanpa mengetahui siapakah pekerja yang akan digajinya?

Kumpulan kedua yang boleh dibuat pemutihan dikatakan mesti lah pekerja
yang sedia ada. Kalau seseorang itu PATI, bagaimanakah majikan boleh
menunjukkan orang itu sedang bekerja dengan dia? Jadi dua syarat ini tidak masuk
akal.

Saya hendak tanya Yang Berhormat Menteri Dalam Negeri dan juga Menteri
Sumber Manusia, adakah seperti yang dinyatakan oleh Yang Berhormat Bukit
Bendera tadi, amalan memberi special permit atau special approval kepada
beberapa orang perseorangan untuk menguntungkan mereka, masih diamalkan.
Kalau tidak, kenapa begitu susah untuk kedua-dua Yang Berhormat Menteri ini
membuat satu keputusan bagaimana membuat sesuatu program pemutihan secara
senang

Tuan Pengerusi, daripada 1 Julai tahun ini sampai akhir tahun ini dikatakan

sisa minyak akan bertukar di mana Kementerian Sumber Manusia akan
