DR. 30.11.2021 17

Jadi, mereka cadang kepada kerajaan, kepada KPDNHEP dan MAFI supaya
mereka dibantu dengan cara softloan. Ini permohonan yang diminta oleh mereka.
Inilah yang disediakan oleh kerajaan sekarang untuk mereka mendapatkan softloan
bagi mengurangkan kos operasi. Selepas mereka dapat kurangkan kos operasi di
farm gate, saya akan letakkan harga had maksimum di peringkat farm gate, selepas
itu harga borong dan barulah kita boleh letak harga runcit.

Jadi kalau kita tidak memahaminya ini, memang kita tidak boleh buat. Jadi,
jangan risau, Yang Berhormat. Walaupun saya baru di kementerian ini, perkara ini
sudah lama berlaku dan _ pegawai-pegawai dekat sana _ sangat-sangat
berpengalaman. Jadi, ini bukan perkara baru, masalah ini.

Tuan Lim Guan Eng [Bagan]: Akan tetapi tidak pernah naik setinggi macam
ini. So, itu kena serius.

Dato Sri Alexander Nanta Linggi: Betul, betul.

Tuan Lim Guan Eng [Bagan]: This is almost a national crisis.

Dato Sri Alexander Nanta Linggi: Ya, betul.

Tuan Lim Guan Eng [Bagan]: Saya harap, kalau boleh minta Perdana
Menteri buatlah satu majlis khas untuk kawal dan lihat macam mana kita boleh kawal
harga ini.

Tuan Mohamad bin Sabu [Kota Raja]: Tidak boleh, Yang Amat Berhormat
Perdana Menteri hendak lantik penasihat 10 orang lagi. [Ketawa]

Dato Sri Alexander Nanta Linggi: Boleh. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Menteri. Masa telah cukup.

Tuan Haji Akmal Nasrullah bin Mohd Nasir [Johor Bahru]: Tuan Yang di-
Pertua, satu lagi soalan.

Datuk Seri Mohd Redzuan bin Md Yusof [Alor Gajah]: Sedikit sahaja, Tuan
Yang di-Pertua.

Tuan Haji Akmal Nasrullah bin Mohd Nasir [Johor Bahru]: Jawapan Yang
Berhormat Menteri tadi agak merisaukan... [Pembesar suara dimatikan]

Timbalan Yang di-Pertua [Dato' Mohd Rashid Hasnon]: Ahli-ahli Yang
Berhormat, saya perlu terus, maka dengan ini tamatlah sesi pertanyaan-pertanyaan
jawab Menteri.

Dato’ Seri Anwar bin Ibrahim [Port Dickson]: Tuan Yang di-Pertua, ini
point of emergency. Rakyat sekarang semua tunggu, kita bukan hendak dengar
perancangan. Sekarang ini hendak selesai macam mana? [Dewan riuh]

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Port Dickson.
