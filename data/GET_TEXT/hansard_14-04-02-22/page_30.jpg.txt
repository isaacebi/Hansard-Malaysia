DR. 30.11.2021 24

Timbalan Yang di-Pertua [Dato’ Mohd Rashid Hasnon]: Pertanyaan telah
dijawab Yang Berhormat Menteri. Pertanyaan seterusnya, saya ingin menjemput
Yang Berhormat Dato’ Haji Ahmad Nazlan bin Idris, Yang Berhormat Jerantut.

Dato’ Haji Ahmad Nazlan bin Idris [Jerantut]: Assalamualaikum
warahmatullahi wabarakatuh, terima kasih Tuan Yang di-Pertua. Izinkan saya
menyampaikan serangkap pantun.

Harga barangan naik menggila,
Rakyat terhimpit tidak terhingga,

Tuan Yang di-Pertua sentiasa mesra bila-bila,
Soalan Jerantut nombor tiga.

3. Dato’ Haji Ahmad Nazlan bin Idris [Jerantut] minta Menteri Pelancongan,
Seni dan Budaya menyatakan jenis bantuan yang diberikan kepada pengusaha
pusat pelancongan yang terkesan dengan masalah wabak COVID-19 agar mereka
boleh membuka kembali perniagaan mereka.

Timbalan Menteri Pelancongan, Seni dan Budaya [Datuk Seri Dr.
Santhara]: Terima kasih Yang Berhormat Jerantut atas pertanyaan tersebut. Tuan
Yang di-Pertua, sebelum saya meneruskan jawapan, izinkan saya untuk menjawab
soalan Yang Berhormat Jerantut ini bersekali dengan pertanyaan Yang Berhormat
Padang Serai, nombor 15 pada hari ini kerana ia turut menyentuh perkara yang
sama.
Tuan Yang di-Pertua, kerajaan telah melaksanakan beberapa_ pakej
rangsangan ekonomi seperti:
(i) PENJANA iaitu pada bulan Jun 2020;
(ii) PEMERKASA pada 17 Mac 2021;
(iii) PEMULIH pada 28 Jun 2021; dan
(iv) PEMERKASA Plus pada 31 Mei 2021.
Yang bertujuan untuk memulihkan ekonomi dan memastikan kesinambungan
perniagaan sambil membekalkan pekerjaan terutamanya kepada rakyat Malaysia.
Antara bantuan khas yang diberikan kepada industri pelancongan terjejas akibat
daripada pandemik COVID-19 adalah seperti berikut:
(i) bantuan khas one-off sebanyak RM3,000 kepada agensi
pelancongan yang berdaftar dan berlesen dengan MOTAC
iaitu lebih daripada 3,000 syarikat pengendalian, pelancongan
berlesen termasuklah syarikat-syarikat MM2H iaitu hampir 700
agen MM2H yang mempunyai lesen inbound di bawah
MOTAC;

(ii) bantuan kewangan one-off RM500 kepada pemandu

pelancong di Semenanjung Malaysia dan Sarawak, manakala
