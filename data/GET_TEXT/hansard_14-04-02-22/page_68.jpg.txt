DR. 30.11.2021 62

antara punca yang menyebabkan mungkin kegagalan para peniaga bumiputera
khususnya untuk terus bersaing dengan dalam industri perniagaan.

Seperkara lagi, saya mendapat rungutan daripada usahawan. Apabila
mereka membuat urusan dengan agensi-agensi di bawah kementerian dalam usaha
mendapatkan pinjaman ataupun apa sahaja kemudahan untuk membantu
perniagaan mereka, banyak sangat kerenah birokrasinya. Tidak mudah untuk
mereka mendapat pinjaman. Tidak mudah untuk mereka mendapatkan kemudahan-
kemudahan yang disediakan oleh kerajaan.

Dasar kerajaan sudah bagus sudah. Akan tetapi, di peringkat pelaksanaan
ada perkara-perkara yang menghalang para usahawan kita mendapatkan
kemudahan ini. Jadi, apakah tindakan yang dibuat oleh kementerian dalam
membantu para usahawan terutamanya selepas era COVID-19 ini.

Jadi, saya harap Yang Berhormat Menteri yang memang bersemangat untuk
membantu para usahawan ini, datang kali kedua ke kementerian ini setelah kerajaan
kita bertukar dahulu. Harap ada usaha-usaha yang lebih konkrit diberikan dalam
membantu para usahawan kita.

Tuan Pengerusi, seperkara lagi saya meminta kementerian memberikan
statistik pendaftaran syarikat sejak tahun 2020. Syarikat baharu maksud saya.
Apakah usaha-usaha kementerian bagi membantu para usahawan baharu ini agar
mereka ada semangat daya saing yang tinggi dalam industri ini. Sekali gus
menjadikan keusahawanan sebagai kerjaya utama mereka.

Saya juga ingin mencadangkan kepada kementerian agar dapat
melaksanakan satu modul latihan keusahawanan yang lengkap dan komprehensif
bermula daripada semangat keusahawanan pun diterapkan dalam diri para
usahawan selain daripada perkara-perkara lain yang membantu mereka.

Perkara yang seterusnya Tuan Pengerusi, Butiran 030000 — Pembangunan
Koperasi. Koperasi ditubuhkan dalam negara kita dah lama. Hampir sedekad yang
lalu. Akan tetapi, akhir-akhir ini apabila wabak COVID-19 melanda negara turut
menjejaskan sektor koperasi. Kita dapat lihat pendapatan koperasi ini menurun
sebanyak RM4.34 bilion.

Jadi, merupakan satu kerugian pada saya. Pada Julai lalu, kerajaan juga
telah memperkenalkan Pelan Intervensi Pemulihan Ekonomi Koperasi dengan
peruntukan sebanyak RM20 juta sebagai galakan memulih dan mengerakkan
kembali sektor koperasi dalam negara kita.

Saya amat menyokong. Cuma, saya ingin bertanya berapa banyak kah
bilangan koperasi yang telah dapat dibantu dan apakah yang berlaku kepada

koperasi-koperasi yang sedang tidur ini, Yang Berhormat Menteri. Apakah usaha
