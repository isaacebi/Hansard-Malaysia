DR. 30.11.2021 30

Yang Berhormat Batu Kawan. Memang betul, bukan tujuh tetapi lapan pembiaya
yang terlibat dalam skim rehabilitasi sewa beli teksi dan bas ini.
01110

Pada 17 November 2021 baru-baru ini, kita juga bersetuju untuk
memanjangkan lagi Skim Rehabilitasi Sewa Beli Bas dan Teksi yang pada asalnya
tamat pada 31 Disember 2021 dilanjutkan sehingga keseluruhan had jaminan
pembiayaan habis digunakan. Kalau kita tengok statistik sehingga 31 Oktober 2021,
ia menunjukkan daripada RM1 bilion peruntukan skim BTHPRS hanya RM505 juta
sahaja atau bersamaan 1,462 akaun peminjam telah digunakan. Ini bermaksud
masih ada lagi baki peruntukan sebanyak RM495 juta peruntukan jaminan untuk
dimanfaatkan oleh pengusaha bas dan teksi. Pembiaya yang terlibat memang betul
cuma ada lapan. Saya namakan sekarang iaitu:

(i) ORIX Credit Malaysia Berhad;

(ii) ORIX Leasing Malaysia Berhad;

(iii) ORIX Auto Leasing Malaysia Berhad;

(iv) Hap Seng Credit;

(v) Hitachi Capital Malaysia Sdn. Bhd.;

(vi) Scania Credit Malaysia Sdn. Bhd.;

(vii) Pac Lease Berhad; dan

(viii)  SMFL Hire Purchase Malaysia Sdn. Bhd.

Saya ambil maklum yang ada 22kan? Kita cuma ada lapan dan kita akan
cuba bincang dengan pihak kementerian bagaimana kita boleh memperbaiki dan
meluaskan agar tidak banyak pengusaha bas tertinggal daripada skim bantuan ini.
Terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Timbalan Menteri. Soalan tambahan seterusnya. Tidak ada. Saya

terus menjemput Yang Berhormat Bintulu.

5. Dato’ Seri Tiong King Sing [Bintulu] minta Menteri Kanan Pendidikan
menyatakan:

(a) apakah  langkah-langkah_ kerajaan dalam  mengatasi
kepincangan masalah elaun guru yang berasal dari Sabah
dan Sarawak yang bertugas di Semenanjung Malaysia; dan

(b) apakah dasar terkini dan langkah-langkah kerajaan dalam
usaha penempatan semula guru berasal dari Sarawak yang
bertugas di Semenanjung Malaysia agar ditempatkan semula
di Sarawak.
