DR. 30.11.2021 131

yang menjadi dasar kementerian yang diperkenalkan sejak beberapa Rancangan
Malaysia sebelum ini. Soalan saya, adakah dasar pembekuan pengambilan pekerja
asing baharu dari semua negara sumber ke Malaysia akan diteruskan sehingga
Disember 2022? Sejauh mana surat aku janji majikan dilaksanakan, melibatkan
majikan-majikan di pelbagai sektor bagi memastikan pengawalan_ terhadap
kemasukan, penggajian serta penghantaran pulang pekerja. Berapa peratus
majikan yang terlibat dalam menandatangani surat aku janji tersebut setakat ini
mengikut sektor? Apakah di sana wujud kes-kes perlanggaran aku janji oleh para
majikan? Apakah tindakan kementerian terhadap majikan yang tidak mematuhi aku
janji yang ditetapkan ini? Saya juga ingin mengetahui mengenai exit policy
penggajian pekerja asing dengan pelan latihan kemahiran kepada pekerja tempatan.
Soalan saya, berapa jumlah pekerja tempatan yang sedang mengikuti latihan
kemahiran tersebut? Apakah ada inisiatif lain bagi menyokong penggajian pekerja
tempatan, khususnya dalam bidang 3D iaitu dirty, difficult and dangerous?

Tuan Pengerusi, seterusnya Butiran 030300 — Hal Ehwal Kesatuan Sekerja.
Saya menyokong pandangan supaya kementerian memberikan tumpuan terhadap
pindaan Akta Kerja 1995 (Akta 265) bagi menyenaraikan pekerja ekonomi gig
meliputi e-hailing dan p-hailing supaya mereka turut dilindungi di bawah Akta 266 ini.
Justeru, sejauh manakah pendirian kementerian terhadap perkataan ini? Saya
percaya perkara ini juga penting untuk diteliti dengan mendalam meskipun kerajaan
telah menyediakan pelbagai skim perlindungan kepada golongan pekerja ekonomi
gig ini.

Seterusnya, Butiran 041000 — Program Hal Ehwal Kesatuan Sekerja. Saya
ingin bertanya, apakah bentuk program yang akan dibangunkan kementerian di
bawah butiran ini, sejajar peningkatan peruntukan kepada RM2.6 juta pada tahun
2022? Apakah langkah kementerian untuk memperkukuhkan peranan Kesatuan
Sekerja dalam negara dan bentuk sokongan yang disediakan kementerian bagi
menggalakkan penubuhan kumpulan dan Kesatuan Sekerja di tempat kerja masing-
masing?

Selain itu, saya juga ingin bertanya mengenai pembelaan kepada golongan
wanita, khususnya melibatkan kes-kes gangguan seksual di tempat kerja bagi
memastikan perlindungan kepada wanita sentiasa terjamin serta hak-hak mereka
untuk melaksanakan tuntutan agama seperti hak menutup aurat dan sebagainya
dijamin oleh majikan. Terima kasih Tuan Pengerusi.

Tuan Pengerusi: Terima kasih Yang Berhormat Tumpat. Yang Berhormat

Bukit Bendera, silakan.
