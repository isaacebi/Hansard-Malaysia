DR. 30.11.2021 34

akan berada dalam senarai teratas keutamaan penyelenggaraan untuk sekolah-
sekolah kita.

Kita ada 10,000 buah sekolah, yang mana yang amat memerlukan ini akan
diletakkan di sebelah atas bagi memastikan isu-isu © yang memerlukan
penyelenggaraan segera. Ada yang bumbung tercabut, bumbung rosak, kalau tidak
dibaiki tidak dapat digunakan dan sebagainya. Ini merupakan antara perkara-perkara
yang diberikan keutamaan segera supaya murid-murid dapat belajar dalam
persekitaran yang selamat dan kondusif. Terima kasih.

01120

Timbalan Yang di-Pertua [Dato’ Mohd Rashid Hasnon]: Terima kasih.

Pertanyaan jawab lisan seterusnya saya ingin menjemput Yang Berhormat Dr.

Azman bin Ismail, Kuala Kedah.

6. Dr. Azman bin Ismail [Kuala Kedah] minta Menteri Pertanian dan Industri
Makanan menyatakan langkah-langkah yang telah diambil oleh kementerian untuk
mengatasi masalah khusus hasil-hasil pertanian yang tidak dapat dituai atau dijual
kerana PKP dan PKPD.

Timbalan Menteri Pertanian dan Industri Makanan | [Datuk Seri Haji
Ahmad bin Hamzah]: Bismillahi Rahmani Rahim. Terima kasih Tuan Yang di-
Pertua. Untuk maklumat Yang Berhormat, jadian hasil pertanian tidak dapat dituai
dan dijual dalam tempoh PKP dan juga PKPD secara khususnya berlaku disebabkan
oleh beberapa faktor seperti berikut.

(i) limitasi bilangan tenaga kerja yang dibenarkan bekerja di
ladang serta penutupan pintu sempadan bagi kemasukan
pekerja asing;

(ii) masalah pengedaran yang terjejas disebabkan oleh gangguan
perkhidmatan logistik dan kawalan pergerakan; dan

(iii) penurunan permintaan daripada sektor hospitaliti dan juga
perkhidmatan seperti restoran, hotel, sekolah, universiti dan
juga kilang.

Bagi mengatasi isu ini, MAFI telah melaksanakan beberapa_ inisiatif

termasuklah:

(i) pembukaan pasar segar terkawal dengan SOP yang ketat;

(ii) bantuan khidmat pemasaran;

(iii) pengukuhan jualan dalam talian;

(iv) penyediaan insentif pemasaran; dan

(v) pembangunan infrastruktur logistik dan juga pemasaran.
