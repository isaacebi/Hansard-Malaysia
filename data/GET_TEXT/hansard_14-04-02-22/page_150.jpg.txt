DR. 30.11.2021 144

saya sahaja. Ramai di antara Ahli Parlimen. /f you have given us earlier, many of
the issue will be not raise now. Please help us.

Tuan Pengerusi: Jawapan bertulis kalau tidak sempatlah, Yang Berhormat.

6.14 ptg.

Menteri Sumber Manusia [Datuk Seri M. Saravanan]: Terima kasih, Tuan
Pengerusi. Saya ambil maklum apa yang dibangkitkan oleh Yang Berhormat Ipoh
Barat. Tuan Pengerusi, selamat petang, salam sejahtera dan salam keluarga
Malaysia.

Tuan Pengerusi, saya ingin merakamkan setinggi-tinggi penghargaan dan
ucapan terima kasih kepada Ahli-ahli Yang Berhormat yang mengambil bahagian
bagi sesi perbahasan Rang Undang-undang Perbekalan 2022  peringkat
Jawatankuasa Kementerian Sumber Manusia pada hari ini.

Dalam ucapan Bajet 2022 oleh Yang Berhormat Menteri Kewangan,
Kementerian Sumber Manusia telah diluluskan peruntukan bagi tahun 2022
berjumlah RM1,292.42 juta iaitu RM835.67 juta di bawah peruntukan belanjawan
mengurus dan RM456.75 juta di bawah peruntukan pembangunan. Secara
umumnya, peruntukan yang diluluskan bertambah sebanyak RM4.1 juta iaitu 0.32
peratus berbanding peruntukan tahun 2021 yang diluluskan sebanyak RM1.288
bilion.

Untuk tahun 2022, peruntukan mengurus berjumlah RM835.67 juta telah
diluluskan berbanding dengan peruntukan tahun 2021 berjumlah RM832.8 juta.
Secara umumnya, peruntukan tahun 2022 adalah bertambah sebanyak RM11.8 juta
ataupun 1.43 peratus. Untuk tahun 2020, peruntukan pembangunan berjumlah
RM456.7 juta yang telah diluluskan berbanding dengan peruntukan 2021 berjumlah
RM464.5 juta. Secara umumnya, peruntukan tahun 2022 adalah berkurangan
sebanyak RM7.7 juta ataupun 1.67 peratus.

Tuan Pengerusi, seramai 22 orang Ahli Yang Berhormat telah
membangkitkan persoalan berkaitan isu dan cadangan berkaitan Kementerian
Sumber Manusia sepanjang sesi perbahasan kali ini. Saya akan memberi maklum
balas dalam masa yang ditetapkan oleh Tuan Pengerusi. Pada masa yang sama,
saya ingin merakamkan ribuan terima kasih dan setinggi-tinggi penghargaan atas
keprihatinan Ahli-ahli Yang Berhormat terhadap isu tenaga buruh di negara ini. Ada
juga pandangan berbentuk soalan dan ada juga berbentuk cadangan. Ada juga
cadangan-cadangan untuk penambahbaikan untuk Kementerian Sumber Manusia.

Segala cadangan dan pandangan oleh Ahli-ahli Yang Berhormat akan
diterima secara terbuka dan saya bagi jaminan kita akan mengkaji secara mendalam.

Yang baik akan kita mengikuti kehendak Ahli-ahli Yang Berhormat.
