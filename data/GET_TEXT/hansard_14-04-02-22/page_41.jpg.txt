DR. 30.11.2021 35

Pasar segar terkawal (PST) telah diaktifkan apabila PKP mula dilaksanakan
bagi memastikan supaya bekalan produk pertanian dapat sampai kepada pengguna.
Pembukaan PST dengan pematuhan terhadap SOP yang ketat telah dapat
menyediakan ruang pasaran kepada para pengeluar pertanian terus kepada
pengguna.

Bermula 30 Mac sehingga 30 Ogos tahun 2021, pelaksanaan PST ini telah
dapat memasarkan sebanyak 140,823 metrik tan hasil pertanian pelbagai jenis
dengan nilai jualan sebanyak RM198.1 juta di seluruh negara. Agensi-agensi
pemasaran MAFI turut membantu peserta pertanian yang menghadapi masalah
dalam memasarkan hasil pertanian melalui Program Khidmat Pemasaran MAFI
(Ladang Kontrak 2.0).

Agensi-agensi pemasaran MAFI telah membantu untuk mengaturkan
pasaran petani dengan segmen pasaran seperti pasar raya, kedai runcit, kilang
pemprosesan dan juga pemborong. Sehingga 31 Oktober tahun 2021, seramai 1,424
orang petani telah dibantu melalui program ini dengan nilai jualan sebanyak RM109
juta.

Melalui program ini juga sebanyak 959 forward agreement telah
ditandatangani antara peserta program dengan FAMA dan juga LPP yang
melibatkan 14,439 metrik tan tanaman dengan nilai sebanyak RM19.72 juta. MAFI
juga menyedari trend terkini pengguna yang telah beralih kepada pembelian melalui
kedai-kedai maya ataupun platform e-dagang.

Sehubungan itu, semenjak tahun 2020, MAFI telah menggiatkan usaha untuk
memperkukuhkan pemasaran produk pertanian melalui platform e-dagang sebagai
saluran pemasaran alternatif kepada para petani. Bagi tujuan ini, beberapa program
kerjasama dengan pihak industri telah dilaksanakan. Antaranya termasuklah
kerjasama dengan Shopee, Lazada, AirAsia Farm, Grab, Foodpanda serta beberapa
platform digital baharu seperti e-Agro.

Dalam masa yang sama, MAFI juga menggalakkan para petani untuk
memasarkan semua hasil pertanian menggunakan platform e-dagang Agro Bazar
Online (ABO) yang telah ditambah baik. Petani yang berminat untuk menyertai ABO
ini akan diberikan latihan dan juga menguruskan transaksi jualan atas talian. Maka,
sehingga 31 Oktober tahun 2021, seramai 6,107 orang usahawan telah berdaftar di
platform ABO ini dengan transaksi jualan sebanyak RM9.1 juta. Terima kasih Tuan
Yang di-Pertua.

Timbalan Yang di-Pertua [Dato’ Mohd Rashid Hasnon]: Baik. Sila, soalan
tambahan pertama.

Dr. Azman bin Ismail [Kuala Kedah]: Ya, terima kasih Tuan Yang di-Pertua.

Terima kasih Yang Berhormat Menteri. Saya hargai penjelasan dan jawapan Yang
