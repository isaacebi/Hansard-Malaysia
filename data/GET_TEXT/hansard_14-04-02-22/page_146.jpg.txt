DR. 30.11.2021 140

Seterusnya, saya juga mahu kementerian membuat kajian atas pekerja yang
sering kali mengambil cuti dan memberi alasan-alasan yang tidak munasabah.
Akibat pengambilan cuti, production di kilang terganggu dan kilang-kilang yang sukar
mengambil pekerja asing sebab pekerja tempatan tidak aktif dan sentiasa beri
masalah seperti sakit dan sebagainya. Ini mengganggu produktiviti. Setiap
produktiviti mesti dilengkapkan setiap bulan.

Kalau mereka tidak dapat atasi, mereka kena bayar denda dan sebagainya.
Itulah sebab mereka suka mengambil pekerja-pekerja asing. Jadi, bagaimana pihak
kementerian mendidik pekerja-pekerja tempatan agar mereka tidak membuat
sedemikian dan mereka sentiasa rajin pergi kerja dan sentiasa memberi produktiviti
kepada kilang tersebut, perlu beri jawapan. Memberi alasan dan menjalankan tugas
kerajaan yang telah diamanahkan oleh rakyat kepada anda semua.

Saya mohon untuk kerajaan mempertimbangkan semua persoalan yang
dibangkitkan oleh saya dan saya akan menunggu jawapan daripada kerajaan. Nandri
Yang Berhormat Menteri. Terima kasih Tuan Pengerusi.

Tuan Pengerusi: Terima kasih Yang Berhormat Padang Serai. Yang

Berhormat Klang dah ada, silakan.

6.04 ptg.

Tuan Charles Anthony Santiago [Klang]: Terima kasih Tuan Pengerusi.
Saya terus ke Butiran 030100 — Tenaga Kerja. Saya fokus kepada JaminKerja yang
telah dikemukakan oleh Yang Berhormat Menteri Kewangan pada bajet tetapi saya
fokus di bawah SOCSO.

Tuan Pengerusi, menurut Levy Economics Institute, jaminan pekerjaan ialah
pillhan awam untuk pekerjaan di mana ia merupakan program yang dibiayai oleh
Kerajaan Persekutuan. Tujuan adalah untuk memberi peluang pekerjaan kepada
mereka yang bersedia dan berhasrat bekerja dengan gaji yang berpatutan. Itu fokus
job guarantee ataupun jaminan kerja. Akan tetapi di Malaysia, kita mengamalkan
konsep yang lain iaitu pendekatan kerajaan dalam Skim JaminKerja sekarang adalah
untuk menyediakan subsidi sebanyak 20 peratus gaji bulanan pekerja untuk enam
bulan pertama dan 30 peratus gaji bulanan pekerja untuk enam bulan yang
seterusnya.

Pendekatan ini akan membebankan peniaga kerana ini akan meningkatkan
kos operasi perniagaan dalam masa di mana peniaga-peniaga terdesak. Sekarang
secara tidak langsung, kerajaan telah memindahkan tanggungjawabnya kepada
sektor swasta pada waktu krisis. Ini adalah tidak adil kepada peniaga-peniaga yang
masih mengalami kesukaran. Kerajaan harus menyedari bahawa kejayaan jaminan

kerja atau job guarantee bergantung sepenuhnya kepada keupayaan kerajaan untuk
