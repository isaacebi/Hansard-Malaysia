DR. 30.11.2021 64

Seterusnya ialah Butiran 020500 — Perbadanan Perusahaan Kecil dan
Sederhana Malaysia (SME Corp. Malaysia). Kita melihat terdapat banyak produk
perusahaan mikro kecil dan sederhana, berkualiti tinggi yang berpotensi untuk
dipasarkan ke luar negara. Melalui peruntukan sebanyak RM33 juta di bawah butiran
ini, adakah terdapat sebarang bentuk ruang dan peluang yang disediakan oleh
kementerian, knususnya untuk pengusaha PMKS untuk memasarkan produk mereka
ke luar negara?

Apatah lagi PMKS ini yang berada di kawasan luar bandar. Apakah bentuk
platform yang akan disediakan untuk masyarakat Bumiputera, khususnya
pengusaha PKS untuk mengeksport produk mereka ke luar negara? Sejauh mana
penekanan kementerian terhadap usaha untuk mengembangkan serta memasarkan
produk-produk halal PKS ke luar negara memandangkan eksport produk halal
mempunyai potensi yang cukup besar.

Seterusnya, Butiran 30000 — Tabung Ekonomi Kumpulan Usaha Niaga
(TEKUN). Kita sedia maklum bahawa TEKUN Nasional berperanan untuk
menyediakan kemudahan pembiayaan secara mudah dan cepat kepada Bumiputera
untuk memulakan dan memajukan perniagaan. Saya melihat butiran ini, kerajaan
telah memperuntukkan sebanyak RM225 juta kepada Tabung Ekonomi Kumpulan
Usaha Niaga (TEKUN) Nasional.

Kita amat menyambut baik terhadap peruntukan yang agak besar ini.
Cumanya, saya ingin mengetahui adakah terdapat sebarang permasalahan yang
dihadapi oleh TEKUN Nasional dalam mendapatkan kembali pembayaran pinjaman
sepanjang tempoh pelaksanaan PKP? Apakah peranan yang telah dimainkan oleh
TEKUN Nasional kepada para peniaga yang terkesan akibat daripada pelaksanaan
PKP yang lalu?

Seterusnya, Butiran 040300 — Pembangunan Kapasiti Kontraktor. Menerusi
butiran ini, saya melihat terdapat penurunan peruntukan RM1.5 juta pada tahun 2020
kepada RM1 juta pada tahun 2021. Saya pohon penjelasan, mengapakah berlaku
pengurangan peruntukan kepada butiran ini?

Saya ingin mengetahui, adakah pengurangan peruntukan ini akan
menjejaskan usaha untuk menambah bilangan kontraktor Bumiputera baru?
Bagaimana pula kementerian akan memastikan kontraktor Bumiputera, terutamanya
generasi muda turut diberi peluang untuk lebih aktif dalam mengendalikan projek
kerajaan? Apakah terdapat sebarang jaminan oleh kementerian untuk memberikan
keutamaan kepada kontraktor Bumiputera dalam projek kerajaan?

Jadi akhir sekali, Butiran 19530 — Program Peningkatan dan Pembangunan
PKS. Berapa jumlah sasaran pengusaha perusahaan kecil dan sederhana (PKS)

yang akan dibantu melalui Program Peningkatan dan Pembangunan PKS ini,
