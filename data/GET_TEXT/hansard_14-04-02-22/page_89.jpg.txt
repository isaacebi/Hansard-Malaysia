DR. 30.11.2021 83

Maka hakikatnya bantuan yang disalurkan haruslah dapat membantu kepada
usahawan dalam mempersiapkan diri serta produk masing-masing supaya ia bersifat
berdaya upaya, berdaya saing dan juga inovatif dalam pasaran terutama dalam
platform jualan secara online untuk memperkasakan lagi usahawan di Malaysia.
Mohon kerajaan terutama pijak kementerian, dapat menambah baik masalah
tersebut demi membantu rakyat yang terjejas.

Seterusnya bagi Butiran 020300 — Pembangunan Francais dan Vendor.
Untuk makluman Dewan yang mulia ini, pertumbuhan industri francais negara
semakin berkembang pada tahun 2016 dan juga mampu membaiki ekonomi
usahawan yang menceburi diri. Potensi industri francais sangat besar. Kita juga
faham kehendak menurut laporan tahunan perniagaan francais, nilai jualan
sebanyak RM8.66 bilion pada tahun 2016 dan telah melonjak pula kepada RM13.3
bilion pada tahun 2019.

Rakyat terutamanya para peniaga mengharapkan supaya kemudahan seperti
ini mendapat memanfaatkan sepenuhnya. Bagaimana kementerian dapat
menyalurukan kemudahan ini kepada para peniaga yang memerlukan supaya ramai
lagi generasi muda ini dapat berkecimpung bersama-sama memajukan diri dalam
perniagaan. Sekian, Tuan Pengerusi.

Tuan Pengerusi: Terima kasih Yang Berhormat Libaran.

Datuk Zakaria bin Mohd. Edris @ Tubau [Libaran]: Tuan Pengerusi.

Tuan Pengerusi: Terima kasih Yang Berhormat Libaran.

Silakan Yang Berhormat Klang.

3.14 ptg.

Tuan Charles Anthony Santiago [Klang]: Terima kasih Tuan Pengerusi.
Saya terus pada Butiran 020200 — Pembangunan Ekosistem Keusahawanan.

The World Health Organization dan Kementerian Kesihatan Malaysia telah
membuat satu amaran kepada rakyat jelata di Malaysia untuk sedia menghadapi
gelombang yang keempat COVID-19 akibat ancaman varian baharu iaitu varian
Omicron. Beberapa buah negara seperti Israel dan Jepun telah menjalankan full
lockdown. Walaupun kerajaan telah mengenakan sekatan sementara terhadap
negara-negara tertentu yang berisiko, namun kita juga harus bersiap sedia untuk
menghadapi gelombang baharu dan Perintah Kawalan Pergerakan.

Selain ancaman Varian Omicron, doktor- barisan hadapan di Hospital Sungai
Buloh juga memberi amaran mengenai kemungkinan gelombang baharu COVID-19
pada bulan Disember. Hal ini, rawatan biasa dan juga unit rawatan rapi untuk pesakit
COVID-19 di hospital itu semakin meningkat dengan pesakit kategori 4 dan kategori

5. Sudah pastinya ancaman-ancaman yang saya nyatakan memberi kesan buruk
