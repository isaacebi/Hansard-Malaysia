DR. 30.11.2021 75

Butiran 020200 — Pembangunan Ekosistem Keusahawanan. Ekosistem
merupakan satu kaedah yang mampu menggerakkan dalam memastikan usahawan-
usahawan mampu membangun dan mengembangkan. Antara cara yang boleh
digerakkan adalah dengan menurunkan kos pengusaha kecil seperti pengecualian
cukai tertentu dalam memberi nafas untuk tempoh tertentu. Kerajaan telah
memperuntukkan sebanyak RM2.1 juta kepada pembangunan_ ekosistem
keusahawanan ini. Cuma apa yang menarik perhatian saya ialah apa langkah dalam
membangunkan ekosistem? Apakah ekosistem bagi kerajaan yang baik dalam
membantu usahawan ini berkembang?

Satu persoalan yang saya ingin bangkitkan adalah apakah langkah kerajaan
dalam membantu usahawan yang muflis semasa pandemik? Mereka ini perlu
dibantu agar mampu membangkit kembali dalam kehidupan. Berdasarkan kajian
saya, mereka ini telah kehilangan aset mereka dan menyukarkan mereka untuk mula
balik kerana memerlukan modal yang besar. Mohon kerajaan untuk
mempertimbangkan untuk membina satu polisi yang membolehkan mereka
mendapat pinjaman perniagaan dalam jaminan kerajaan.

Butiran 040400 — Tabung Ekonomi Kumpulan Usahawan Niaga (TEKUN
Nasional). Saya amat tertarik apabila melihat Belanjawan 2022 di bawah butiran
TEKUN Nasional dengan Butiran 040400. Sebelum ini kerajaan_ telah
memperuntukkan RM1 juta kepada TEKUN. Akan tetapi untuk tahun 2022,
peruntukan kepada TEKUN adalah kosong. Bagi saya ini merupakan satu perkara
yang mencurigakan kepada saya.

TEKUN merupakan agensi yang ditugaskan oleh kerajaan dalam membantu
perniagaan secara mudah kepada rakyat terutama bumiputera. Akan tetapi dengan
peruntukan yang kosong ini adakah bermaksud kerajaan rasa kebajikan pengusaha
bumiputera sudah tidak penting kepada kerajaan?

Tuan Pengerusi, saya bukan bumiputera tetapi saya mewakili semua kaum
di kawasan Parlimen Padang Serai untuk membela nasib golongan miskin terutama
kaum bumiputera. Saya mohon penjelasan daripada kerajaan mengenai perkara ini.
Saya percaya bahawa rakyat di luar mahu penjelasan kerajaan mengenai perkara
ini. Saya berharap setiap soalan yang saya bangkitkan, saya ingin diberi perhatian
yang serius oleh kerajaan. Terima kasih Tuan Pengerusi.

01450
Tuan Pengerusi: Terima kasih, Yang Berhormat Padang Serai. Yang

Berhormat Alor Gajah, silakan.
