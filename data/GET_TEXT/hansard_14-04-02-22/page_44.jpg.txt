DR. 30.11.2021 38

Menteri Komunikasi dan Multimedia [Tan Sri Datuk Seri Panglima Haji
Annuar bin Haji Musa]: Bismillahi Rahmani Rahim, Assalamualaikum
warahmatullahi wabarakatuh. Terima kasih kepada Yang Berhormat yang
mengemukakan soalan. Soalan ini satu soalan yang sangat relevan sekali.

Seperti mana Yang Berhormat sedia maklum, di bawah Akta Komunikasi dan
Multimedia 1998, knususnya seksyen 233 telah memperuntukkan bahawa kesalahan
bagi penggunaan tidak wajar kemudahan rangkaian atau perkhidmatan rangkaian
dan lain-lain, membuat, mewujud, meminta, memulakan penghantaran kandungan
lucah, sumbang, yang palsu, yang mengancam dan jelek sifatnya adalah
dianggapkan satu kesalahan yang boleh didenda sehingga RM50,000 atau penjara
selama tidak melebihi satu tahun.

Untuk makluman Yang Berhormat, bagi kandungan-kandungan terutamanya
laman web, penyekatan akses telah pun dilakukan. Sehingga September 2021, lebih
daripada 4,000 laman, khususnya laman-laman pornografi yang telah diambil
tindakan dan disekat oleh MCMC. Masalahnya merujuk kepada soalan Yang
Berhormat, saya mengakui kita menghadapi kesulitan, terutamanya bagi
perkhidmatan penstriman ataupun streaming atas talian, termasuk Nef?flix.

Netflix merupakan satu perkhidmatan media over the top, dengan izin, iaitu
perkhidmatan media streaming dengan kandungan data, maklumat dan multimedia
yang berjalan melalui rangkaian internet dan berpangkalan di luar negara. Banyak
program ataupun perkhidmatan yang serupa dengan Netflix yang di bawah kategori
over the top yang kawalannya bukan sahaja negara kita, juga dengan negara lain,
ada menghadapi kesukaran untuk mengawal sepenuhnya, Yang Berhormat.

Walaupun demikian, ada langkah-langkah tertentu yang dijalankan. Bagi
dalam negara kita, Netflix secara umumnya menggunakan beberapa kaedah
penarafan untuk memberikan panduan kepada pengguna, bila mereka secara
voluntary hendak menggunakan apa yang ditayangkan iaitu kategori yang sesuai
dengan kanak-kanak berumur tujuh tahun ke atas, remaja berumur 13 tahun ke atas
dan dewasa berumur 16 tahun dan 18 tahun ke atas.

Selain daripada itu, Netflix juga turut menyediakan perkhidmatan parental
contro! untuk mengawal, terutamanya anak-anak dengan menentukan kata laluan
yang tertentu supaya dapat protect daripada anak-anak pada kategori umur yang
tidak wajar menonton filem-filem yang tidak bersesuaian dengan mereka.

Akan tetapi semuanya ini adalah memerlukan kepada pendekatan kendali
diri. Ini kerana kita tidak mempunyai too/s sepenuhnya dan mereka tidak termasuk
dalam kategori tayangan-tayangan yang dilesenkan di bawah akta kita sedia ada
iaitu semua streaming yang di bawah kategori over the top (OTT) yang berpangkalan

dari luar negara yang menggunakan akses internet.
