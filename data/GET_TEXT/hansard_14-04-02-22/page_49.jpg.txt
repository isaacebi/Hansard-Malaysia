DR. 30.11.2021 43

Dato’ Henry Sum Agong: Terima kasih, Yang Berhormat. Sebenarnya
kegunaan lampu biru ini haruslah mengikut peraturan yang dibenarkan. Jadi, mana-
mana pihak yang tidak perlu pakai, tiada mempunyai hak untuk menggunakan lampu
biru, jangan pula digunakan. Jadi...

Dato’ Mahfuz bin Haji Omar [Pokok Sena]: Kalau yang kerajaan, siapakah
sahaja yang berhak?

Dato’ Haji Salim Sharif [Jempol]: PH pun gunakan dahulu. PH pun pernah
gunakan.

Dato’ Henry Sum Agong: Itulah. Hanya dibenarkan kepada pihak yang
dibenarkan sahaja. Sekian, terima kasih.

Dato’ Sri Azalina Othman Said [Pengerang]: Yang Berhormat Kuala Nerus.

9. Dato’ Dr. Mohd Khairuddin bin Aman Razali [Kuala Nerus] minta Menteri
Kewangan menyatakan, rancangan kerajaan mengatasi pengurangan kutipan hasil
cukai dan pada masa yang sama memberi peluang kepada syarikat atau individu
yang terjejas akibat pandemik untuk kembali bangkit.

Timbalan Menteri Kewangan Il [Tuan Haji Yamani Hafez bin Musa]:
Terima kasih, Tuan Yang di-Pertua. Untuk makluman Yang Berhormat Kuala Nerus,
penelitian yang berterusan sedang dijalankan kerajaan bagi mengatasi pengurangan
kutipan hasil cukai, di samping juga mengambil usaha berterusan untuk
menstrukturkan sistem pencukaian yang lebih seimbang, adil dan saksama dalam
usaha meningkatkan hasil negara.

Di samping itu, pelbagai inisiatif pencukaian turut disediakan oleh kerajaan
khusus kepada syarikat atau individu yang terjejas akibat pandemik COVID-19 di
bawah pelbagai pakej bantuan dan rangsangan semenjak hampir 18 bulan lepas.

Selain itu, kerajaan juga telah mengumumkan langkah-langkah cukai yang
disasarkan untuk membantu syarikat dan individu yang terjejas untuk kembali
bangkit seperti berikut. Bagi langkah cukai untuk syarikat:

(i) menangguhkan bayaran ansuran cukai pendapatan bagi

PMKS selama enam bulan sehingga 30 Jun 2022;

(ii) mengecualikan duit setem ke atas perjanjian pinjaman
pembiayaan bagi pembiayaan antara rakan setara atau peer-
to-peer lending (P2P);

(iii) melanjutkan pengecualian duti setem ke atas perjanjian
penstrukturan semula atau penjadualan semula bagi pinjaman
atau pembiayaan;

(iv) melanjutkan rebat cukai bagi penubuhan entiti baharu PMKS;

(v) melanjutkan elaun pelaburan semula tambahan; dan
