DR. 30.11.2021 67

kementerian ingin menyediakan program-program intervensi bagi memulihkan
semula perniagaan SME dan koperasi mengikut norma baharu dan peredaran
teknologi terkini.

Justeru, saya mohon kerajaan jelaskan apakah strategi yang akan diguna
pakai bagi memastikan usahawan-usahawan kecil dan sederhana serta koperasi
khususnya di kawasan-kawasan luar bandar di Sabah yang memiliki keterbatasan
dari segi ketersambungan jalur lebar dapat dibimbing sebaiknya dengan sumber
sedia ada, sekali gus dapat memanfaatkan perkembangan teknologi digital.

Butiran 020500 — Perbadanan Perusahaan Kecil dan Sederhana Malaysia
(SME Corp. Malaysia) sebanyak RM33 juta dan Butiran 030000 — Pembangunan
Koperasi sebanyak RM89 juta. Apakah peranan kementerian dalam mewujudkan
lebih banyak bidang-bidang baru yang berasaskan new economy dan digital
economy di Sabah khususnya kepada usahawan bumiputera yang banyak terlibat
dengan industri tradisional seperti makanan dan kraf tangan.

Seterusnya, mengenai pelaksanaan bantuan dan pinjaman yang disediakan
oleh kerajaan bagi membantu SME. Tuan Pengerusi, semasa kita mendengar
bantuan-bantuan yang diumumkan di dalam Belanjawan 2020 semuanya nampak
mudanh. Berbilion-bilion disediakan, moratorium dari enam hingga 18 bulan, pinjaman
kosong peratus dan sebagainya. Ini semuanya diuruskan oleh pelbagai kementerian
dan agensi kerajaan. Namun, terdapat pelbagai tanda tanya.

Pertama, bagi memberikan gambaran jelas kepada SME dan bakal-bakal
usahawan mengenai bantuan-bantuan yang disediakan oleh kerajaan, kenapa tidak
semua bantuan dan pinjaman yang disediakan kepada SME diletakkan di bawah
satu kementerian sahaja. Contohnya bantuan berkenaan ekonomi digital, KKM yang
menguruskannya.

Pembiayaan kepada bumiputera, JPM yang uruskannya dan pelbagai lagi
bantuan bagi usahawan-usahawan SME. Jadi saya mohon pendapat Yang
Berhormat Menteri adakah lebih mudah _ sekiranya kementerian ini yang
menguruskan semua pembiayaan ini.

Kedua, kita semua tahu bukan mudah pembiayaan atau pinjaman yang
disediakan oleh kerajaan untuk diluluskan. Jadi saya mohon kementerian jelaskan
apakah perbezaan permohonan pembiayaan sebelum pandemik dan sewaktu
pandemik. Bagaimanakah proses kelulusan pinjaman dan lebih mudah dan lebih
pantas diberikan?

Persoalan-persoalan ini amat penting Tuan  Pengerusi kerana
ketidakmampuan SME meluluskan perniagaan mereka akan menyebabkan lebih

ramai penganggur dilahirkan khususnya di Sabah yang semuanya sudah maklum
