DR. 30.11.2021 54

Kepala B.26 [Jadual] —
Kepala P.26 [Anggaran Pembangunan 2022] —

Tuan Pengerusi [Dato’ Sri Azalina Othman Said]: Ahli-ahli Yang
Berhormat, Kepala Bekalan B.26 dan Kepala Pembangunan P.26 di bawah
Kementerian Pembangunan Usahawan dan Koperasi terbuka untuk dibahas.

Setiap pembahas lima minit. Saya akan sebut nama. Yang Berhormat
Jempol, Yang Berhormat Teluk Intan, Yang Berhormat Jerantut, Yang Berhormat
Parit, Yang Berhormat Pokok Sena, Yang Berhormat Kemaman, Yang Berhormat
Sepanggar, Yang Berhormat Padang Rengas, Yang Berhormat Batu Gajah, Yang
Berhormat Dungun, Yang Berhormat Padang Serai, Yang Berhormat Alor Gajah,
Yang Berhormat Lumut, Yang Berhormat Bachok, Yang Berhormat Papar, Yang
Berhormat Libaran, Yang Berhormat Klang, Yang Berhormat Tumpat, Yang
Berhormat Hang Tuah Jaya dan Yang Berhormat Tampin.

Saya menjemput Yang Berhormat Jempol. Tidak ada? Sekarang saya jemput

Yang Berhormat Teluk Intan.

12.12 tgh.

Tuan Nga Kor Ming [Teluk Intan]: Terima kasih Tuan Pengerusi yang
budiman kerana izinkan saya bangun untuk membahaskan belanjawan Kementerian
Pembangunan Usahawan dan Koperasi peringkat Jawatankuasa.

Tuan Pengerusi, saya ingin bangkitkan lima perkara. Pertama, saya bangun
di bawah Kepala B.26 Butiran 040000 — Program Khusus. Saya ingin bertanya
kepada Yang Berhormat Menteri, ada peningkatan lima kali ganda dalam
pembayaran emolumen kakitangan kontrak daripada RM381,000 menjadi RM1.5
juta. Mengapa ada kenaikan mendadak yang begitu melonjak? Saya rasa perlu
penjelasan.

Perkara kedua, saya sedar di mana pembangunan kementerian ini adalah
sangat penting kerana visinya adalah menjadikan keusahawanan dan koperasi
sebagai satu agenda utama negara dan misi kementerian juga sangat penting kerana
ia mewujudkan satu ekosistem keusahawanan dan koperasi yang holistik dan
kondusif untuk menyokong agenda pembangunan usahawan negara yang inklusif,
seimbang dan mampan.

Tuan Pengerusi, saya juga rasa bangga kerana Menteri ada duduk di dalam
Dewan untuk dengar perbahasan. Saya ingin bertanya kepada Yang Berhormat

Menteri. Pertama ini, saya bangun di bawah perkara kedua adalah P.26 iaitu
