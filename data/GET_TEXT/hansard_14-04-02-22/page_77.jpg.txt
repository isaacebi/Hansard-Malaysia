DR. 30.11.2021 71

Dengan ini kita menyambung perbahasan di Peringkat Jawatankuasa
Kementerian Pembangunan Usahawan dan Koperasi. Saya menjemput Yang

Berhormat Batu Gajah. Silakan.

2.34 ptg.

Tuan Sivakumar Varatharaju Naidu [Batu Gajah]: Terima kasih Tuan
Pengerusi. B.26, Butiran 00601 — Dana Pembangunan dan Pembiayaan PKS.
Banyak daripada kalangan Perusahaan Mikro Kecil dan Sederhana (PMKS) amat
terjejas akibat pandemik COVID-19 di seluruh negara.

Saya mengucapkan tahniah kepada pihak Kementerian Pembangunan
Usahawan dan Koperasi kerana prihatin mendengar rintihan dan rungutan daripada
usahawan-usahawan PMKS yang terjejas melalui satu dialog yang diadakan dengan
59 Dewan Perniagaan dan Persatuan PKS baru-baru ini.

Pertemuan ini melibatkan 34 memorandum dan 42 isu keusahawanan yang
perlu mendapat perhatian kerajaan. Menteri telah berjanji akan membawa masalah-
masalah yang dihadapi oleh PMKS dalam Mesyuarat Kabinet supaya perhatian
diberikan oleh kementerian-kementerian dan agensi-agensi kerajaan yang lain turut
terlibat. Setakat ini, apakah isu-isu yang telah dibangkitkan dalam Mesyuarat
Kabinet? Apakah penyelesaian yang telah dikenal pasti? Mohon perincian Menteri
dalam hal ini.

Tuan Pengerusi, Perintah Kawalan Pergerakan telah memberikan tekanan
kewangan yang besar kepada peniaga dan ini telah memaksa lebih daripada 30 ribu
PKS “gulung tikar’. Saya juga terbaca semasa PKP 2.0, keadaan lebih buruk
sehingga 2/3 perniagaan kecil telah ditutup. Ini adalah anggaran yang dibuat oleh
Malaysian Retail Sales Association dan saya tidak tahu sama ada statistik ini adalah
benar ataupun tidak? Saya mohon penjelasan daripada Menteri.

Jadi, saya juga ingin tahu tentang rental relief-fund yang dicadangkan untuk
membantu  peniaga-peniaga__kecil. Apakah  pendirian kerajaan dalam
memperuntukkan dana khas bagi tujuan tersebut? Berapakah jumlah yang telah
ditentukan melalui belanjawan ini bagi membantu mereka yang terkesan daripada
masalah penyewaan ini? Apakah bentuk-bentuk bantuan dan tailor-made strategy
yang sesuai untuk dilaksanakan dalam menangani hal ini? Bilakah bantuan-bantuan
ini akan disalurkan oleh kerajaan?

Butiran 040400 — TEKUN Nasional. Tuan Pengerusi, sejak beberapa tahun
yang lalu, kerajaan memperuntukkan pinjaman TEKUN sebanyak RM20 juta kepada
usahawan kaum India. Walau bagaimanapun, jumlah peruntukan telah ditambah

melebihi RM20 juta pada tahun 2020. Begitu juga dimaklumkan bahawa jumlah
