DR. 30.11.2021 91

Kalau kita tengok apa yang berlaku dalam ASN, ASB dan sebagainya. Dia
ada had dan /imitnya. Jadi, kalau kita berikan peluang kali ini dalam konteks Bank
Rakyat 2.0, saya yakin dan percaya rakyat kita boleh merancang. Tuan Pengerusi,
anak-anak hendak pergi sekolah. Tuan Pengerusi, mungkin cucu Tuan Pengerusi
masih kecil lagi. Walaupun Tuan Pengerusi umur muda tetapi kita boleh rancang
untuk meletakkan duit. Bilamana kita letakkan sekarang setiap bulan- tidak perlu bagi
15 ,13 atau 14 peratus, 10 peratus a/hamdulillah, rakyat sudah begitu gembira.

Kalau lah Tuan Pengerusi letak RM100 ribu, dapat faedah 10 peratus satu
tahun. Kalau RM100 ribu dengan faedah 10 peratus, dapat RM10 ribu. Katalah untuk
tempoh 15 tahun cucu Tuan Pengerusi sudah besar hendak masuk universiti, duit itu
sudah memadai untuk kita membiayai cucu belajar ke universiti.

Jadi ini satu peluang keemasan. Yang Berhormat Menteri, ini merupakan
peluang keemasan Yang Berhormat Menteri. Allah berikan Yang Berhormat Menteri
datang balik ke kementerian ini buat kali kedua. Jadi, saya harap legasi Yang
Berhormat Menteri daripada Tanjong Karang yang hebat dan bijaksana ini dapat kita
melaksanakan Bank Rakyat 2.0 untuk rakyat mendapat manfaat. Kalau kita tengok,
ambil contoh inisiatif dari Bank Rakyat yang sentiasa mengambil langkah proaktif
dan menyeluruh bagi menyediakan kemudahan kewangan kepada komuniti
usahawan mikro dan PKS daripada pelbagai sektor ekonomi.

Jadi, saya yakin dan percaya kalau kita tengok track record yang ada pada
Bank Rakyat ini sangat signifikan untuk kita memulakan Bank Rakyat 2.0,
khususnya. Saya yakin dan percaya RM6 bilion saham boleh dihimpunkan, dan
dikumpulkan kalau diberi ruang kepada seluruh rakyat di negara kita kerana selepas
pandemik COVID-19 ini, Tuan Pengerusi, perniagaan pun orang takut. Orang nak
simpan duit pun takut. Letak dekat Tabung Haji dua peratus pun belum tentu dapat
lagi.

Jadi, kalau lah Bank Rakyat 2.0 bayar zakat dan sebagainya, insya-Allah
ramai lagi orang boleh datang letak duit. Akan tetapi saya minta janganlah bagi
kepada orang kaya-kaya, Tuan Pengerusi. Bagi dekat orang kaya-kaya RM6 bilion
ini tidak sampai dua bulan, sudah habis penuh dah. Itu sebab saya syorkan demi
Keluarga Malaysia, demi kemakmuran negara tercinta ini, sebanyak 60 peratus itu
diberikan kepada golongan B40 dan M40. Bagi mereka itu dahulu, 40 peratus itu,
Tuan Pengerusi, Menteri dan Bank Rakyat, fikirkanlah hendak bagi kepada semua
orang agar dapat terlibat dalam Bank Rakyat 2.0 ini.

Jadi, itulah yang penting. Saya akan tunggu jawapan daripada Yang
Berhormat Menteri. Saya harap Yang Berhormat Menteri boleh memberi jawapan
gembira kepada seluruh rakyat, demi Keluarga Malaysia, demi Kestabilan dan

Kemakmuran yang dilancarkan oleh Yang Amat Berhormat Perdana Menteri baru-
