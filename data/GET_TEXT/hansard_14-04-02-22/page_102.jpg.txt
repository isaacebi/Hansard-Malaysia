DR. 30.11.2021 96

Dato’ Haji Salim Sharif [Jempol]: Tadi macam tidak terjawab soalan saya
tadi. Di mana SME Bank ini tidak berperanan seperti bank. Apa yang menjadi isu
ialah kadar faedah yang dikenakan itu lebih tinggi dengan bank komersial.

Oleh sebab pihak Bank Negara tidak membenarkan mewujudkan
menawarkan saving dan current account, sudah pasti sumber kewangan ini tidak
dapat diperoleh. Jadi, adakah tindakan meminda SME Bank ini menjadi bank
komersial khas untuk usahawan? Ini kerana apa penawaran yang diberi adalah lebih
tinggi. Itu maksud saya.

Tuan Pengerusi [Dato' Mohd Rashid Hasnon]: Terima kasih Yang
Berhormat Jempol.

Dato’ Haji Salim Sharif [Jempol]: Jadi, apakah keputusan kementerian
tentang isu ini yang sudah lama berpanjangan?

Tan Sri Noh bin Haji Omar: Terima kasih.

Dato’ Haji Salim Sharif [Jempol]: Kelonggaran bersama dengan bank. Ini
bank tapi tidak berperanan seperti bank.

Tan Sri Noh bin Haji Omar: Saya setuju dengan pandangan Yang
Berhormat Jempol. /nsya-Allah, kita akan mengambil perhatian. Sebagaimana yang
saya nyatakan tadi bahawa SME Bank ini dia terpaksa dia mendapat pinjaman
daripada pihak lain untuk pengurusan bank ini. Jadi, kalau disusun semula betul-
betul untuk membantu usahawan dan mendapat sumbangan daripada pihak
kerajaan, mungkin apa yang diharapkan oleh Yang Berhormat Jempol itu akan
tercapai. Saya akan ambil perhatian cadangan daripada Yang Berhormat Jempol.

Yang Berhormat Kemaman membangkitkan Sistem BLESS yang dapat
memudahkan kebolehan pencapaian rakyat untuk membuat permohonan lesen, juga
menyemak status permohonan dan mendapat kelulusan tanpa perlu hadir secara
fizikal ke premis pihak berkuasa. Tadi juga ada disebut bagaimana Sistem BLESS
ini kadang-kadang dia pun rosak dan sebagainya. Ini kita akan ambil perhatian ya.

Yang Berhormat dari Kemaman juga membangkitkan mengenai progress
penubuhan Universiti Keusahawanan Koperasi Malaysia. Ini, untuk makluman,
bahawa proses penubuhan dalam peringkat akhir ya. Kita sedang memenuhi syarat-
syarat yang dikenakan oleh Jabatan Pendidikan Tinggi di bawah KPT dan insya-
Allah, kita cuba usahakan dengan secepat mungkin dan mungkin sebelum bulan
Julai tahun depan ataupun secepat-cepatnya pada bulan Mac, kita akan cuba
tubuhkan Universiti Keusahawanan Koperasi Malaysia.

Mengenai francais, tadi pun ramai yang membangkitkan mengenai bantuan
yang diberi kerana kita terjejas mengenai sistem francais. Sehingga kini, terdapat 24
akaun usahawan francais dengan nilai RM2.1 juta membuat- dia telah pun mendapat

bantuan daripada Pernas. Pernas juga menyediakan pelbagai bentuk bantuan dan
