DR. 30.11.2021 7

01020
Masih ada empat buah sekolah yang masih belum mencapai 90 peratus atas sebab-
sebab tertentu. Jadi kita sedang usahakan.

Untuk murid-murid lain, bagi menjawab soalan Ahli Yang Berhormat Kuala
Krai tadi. Untuk murid-murid lain, kita sedang bekerjasama rapat dengan
Kementerian Kesihatan untuk melihat kohort manakah yang boleh dimasukkan
berikutnya tanpa penggiliran. Tentang jangka masa itu, kalau sebaiknya kami di
peringkat kementerian, inginkan mereka kembali ke sekolah tanpa penggiliran
secepat mungkin. Namun begitu, kita sentiasa ambil kira faktor kesihatan dan
berbincang dengan pihak Kementerian Kesihatan, terutamanya dalam konteks
varian baharu COVID-19.

Jadi, kita sentiasa memantau dari hari ke hari. Namun, pelaksanaan kita telah
mula dengan murid kelas peperiksaan, di mana sekolah mereka 90 peratus telah
divaksinkan dan alhamdulillah nampak ia berjalan dengan baik. Jadi, kita akan terus
memantau sebelum kita maklumkan langkah berikutnya. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri. Soalan tambahan kedua, saya jemput Yang Berhormat
Rasah.

Tuan Cha Kee Chin [Rasah]: Terima kasih Tuan Yang di-Pertua atas
peluang yang diberikan. Saya meneliti jawapan daripada Yang Berhormat Menteri
Kanan Pendidikan ketika menjawab soalan asal dan soalan tambahan. Memang kita
tahu KPM telah memberikan pelbagai usaha dalam pembukaan sekolah ini. Cuma
saya hendak beri pandangan sedikit.

Untuk menghapuskan penggiliran untuk kebanyakan kelas yang
dilaksanakan ketika ini, boleh atau tidak saya cadangkan paling awal pun kita tunggu
sehingga pembukaan sesi persekolahan yang baharu pada 20 Mac.

Oleh sebab walaupun kes turun, semalam kes harian yang paling rendah
dalam masa enam bulan, satu petanda yang menggalakkan. Akan tetapi saya rasa
masih banyak yang perlu dilakukan, khasnya untuk murid-murid sekolah rendah
sebab mereka masih belum divaksin, kecuali budak Tahun 6.

Soalan tambahan saya yang kedua adalah, apa kos tambahan yang terlibat
untuk pengoperasian semula sekolah ini, khususnya selepas Yang Berhormat
Menteri KKM mengatakan bahawa 10 peratus murid yang hadir ke sekolah perlu
menjalani ujian saliva test setiap minggu.

Jadi kos itu, apakah ia akan ditanggung sepenuhnya oleh KPM ataupun
sebahagian sahaja? Oleh sebab saya dimaklumkan, memang KPM ada bagi fest kit
itu kepada sekolah. Cuma saya tengok jumlah itu mungkin untuk setakat dua tiga

minggu ini, sebelum cuti sekolah itu, boleh. Bagaimana dengan bulan Januari,
