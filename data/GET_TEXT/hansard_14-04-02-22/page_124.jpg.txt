DR. 30.11.2021 118

01650

Adakah kerajaan bersedia untuk menggantikan tenaga buruh seperti sektor
perladangan kepada pembangunan tenaga teknologi secara artificial intelligent
technology yang menggunakan mesin untuk melakukan tugasan seperti di negara
maju daripada segi perladangan, pertanian, perkilangan serta perkhidmatan
khususnya restoran-restoran dan medan selera yang memerlukan ramai tenaga
manusia. Walaupun kerajaan ingin ambil langkah-langkah sedemikian, ini akan
mengambil masa sekurang-kurangnya tiga hingga lima tahun dalam proses menuju
ke arah menggantikan buruh.

Kerajaan harus meneruskan program pengambilan pekerja asing dan
mengurangkan secara berperingkat. Kalau tidak, majikan tetap akan mengambil
pendatang tanpa izin. Kalau tidak, mereka tidak boleh berniaga. Maka saya tidak
linat ini akan menyelesaikan masalah PATI tetapi menggalakkan lebih ramai PATI
datang ke negara kita. Kalau kita tidak menangani isu dengan baik walaupun kita
hendak mengurangkan kebergantungan kepada pekerja asing tetapi sebelum itu kita
mesti ada langkah-langkah untuk menyelesaikan masalah ini.

Butiran yang seterusnya adalah Butiran 020200. Tuan Pengerusi, di bawah
Rancangan Malaysia Kedua Belas, kerajaan akan memberi tumpuan kepada
sembilan bidang utama dan salah satu adalah memperkukuhkan pemangkin
pertumbuhan ekonomi. Agenda MyDIGITAL dan diikuti dengan Dasar IR 4.0 negara
yang digariskan dalam RMKe-12. Langkah mempercepat penggunaan teknologi dan
inovasi akan ditumpukan kepada pendigitalan dan teknologi termaju termasuk
teknologi IR 4.0. Oleh yang demikian, adakah rakyat kita sudah mencapai tahap
kemahiran dan cekap serta memenuhi jawatan dalam sektor digital? Adakah
kerajaan yakin dengan pelan tindakan yang disediakan akan menambah peluang
pekerjaan yang berkemahiran?

Tuan Pengerusi, kerajaan juga seharusnya membantu usahawan dalam tiga
sektor utama yang merupakan industri yang berintensifkan buruh. Bagi
menggerakkan penggunaan teknologi IR 4.0 di mana teknologi IR 4.0 adalah
keupayaan kuasa pemprosesan yang tinggi dan disokong dengan keupayaan
penstoran digital yang memacu kepada penghasilan produk berteknologi tinggi. Oleh
yang demikian, sekiranya kerajaan mentransformasikan penggunaan teknologi
tinggi, ia dapat menyelesaikan permasalahan atau isu daripada segi kelulusan permit
pekerja asing daripada tiga sektor utama iaitu sektor perladangan, perkhidmatan dan
perkilangan kerana tiada keperluan kepada pekerja-pekerja lagi.

Bagi menjayakan perkara tersebut, kerajaan seharusnya menggalakkan
pelabur-pelabur untuk membuat pelaburan bagi membangunkan teknologi IR 4.0 di

dalam negara. Selain dapat mengurangkan kos operasi, mewujudkan lebih banyak
