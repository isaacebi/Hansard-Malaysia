DR. 30.11.2021 133

Empat orang individu ini telah disebut dalam PAC Report dan mereka tidak
menjawab apa-apa. Saya ingin bertanya kepada Kementerian Sumber Manusia
berdasarkan skandal special approvals yang dibongkarkan PAC, apakah langkah
tambahan Kementerian Sumber Manusia untuk mengetatkan kelulusan terhadap
pekerja asing ini? Di samping itu juga, saya ingin menanyakan apakah strategi kita
untuk mengurangkan kebergantungan kepada pekerja asing.

01740

Saya faham bahawa beberapa sektor perlu pekerja asing sebagai sektor
perladangan terutamanya. Akan tetapi juga saya memandangkan bahawa terdapat
perlu juga menjaga kebajikan orang awam dan juga perlu menganjak daripada
mengurangkan kebergantungan terhadap pekerja asing. Terima kasih Tuan
Pengerusi.

Tuan Pengerusi: Terima kasih Yang Berhormat Bukit Bendera. Yang

Berhormat Permatang Pauh.

5.40 ptg.

Puan Nurul Izzah binti Anwar [Permatang Pauh]: Assalamualaikum
warahmatullahi wabarakatuh, salam hormat. Terima kasih Tuan Pengerusi. Saya
rujuk kepada Butiran 030000 — Pengurusan Perburuhan Negara dan juga Butiran
030100 — Tenaga Kerja. Tuan Pengerusi dan Yang Berhormat Menteri, saya
semalam sempat menghadiri sesi yang dianjurkan oleh MTUC bersama beberapa
Ahli Parlimen di sini di mana mereka mendapat pembentangan oleh agensi di
bahawa kementerian JTKSM Semenanjung Malaysia. Akan tetapi dibangkitkan
bahawa mereka tidak diberi sesalinan rang undang-undang pindaan Akta Kerja
1995. Sebagaimana yang kita tahu Tuan Pengerusi, menjelang Disember tahun ini,
kita— menjelang beberapa hari lagi kita akan sampai ke peringkat bacaan kedua.
Selalunya bacaan kedua ini tidak akan ada ruang untuk kita terima pakai perubahan.

Jadi persoalan saya ini mungkin dilihat tidak begitu adil dan terbuka dalam
proses bagi melibatkan kesatuan sekerja termasuklah pihak-pihak lain. Walaupun
saya rasa kementerian berusaha untuk memasukan peruntukan baharu berhubung
waktu kerja yang fleksibel, cadangan pengurangan waktu kerja mingguan bagi
wanita supaya apabila bekerja shif malam, majikan diperingatkan untuk
menyediakan pengangkutan bagi yang layak dan mempunyai dana yang sepatutnya.
Akan tetapi secara sistematik ia tidak melindungi pekerja secara khusus.

Maka persoalan saya kalau dilihat dgn cuti bersalin. Saya rasa 90 hari ini
diraikan, tetapi kita masih lagi terkebelakang 98 hari ini sebagaimana dilaksanakan
di Korea Selatan, Turki, Jepun yang mana semua lebih daripada 12 minggu cuti

bersalin berbayar. Persoalannya adakah kementerian akan beri ruang untuk
