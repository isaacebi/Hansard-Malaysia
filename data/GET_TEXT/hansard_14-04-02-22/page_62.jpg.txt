DR. 30.11.2021 56

Laporan Bank Dunia menunjukkan di mana negara kita kehilangan bakat 1.2
juta orang dan antaranya 350,000 adalah golongan profesional yang menelan kos
pendidikan berjuta-juta ringgit untuk kita mendidik tetapi akhirnya negara kira hilang
bakat tersebut yang perlu kita kaji semula.

Bayangkan jika anak-anak muda kita di bawah semangat Keluarga Malaysia,
mereka semuanya adalah saudara mara kita, bayangkan Menteri, jika mereka
semua kembali ke tanah air kita bekerja menyumbang kepada pembangunan
negara, saya rasa Malaysia bukan sahaja akan menjadi the little tiger of Asian, malah
kita boleh jadi the dragon of Asia.

Ini memerlukan pimpinan yang berwawasan jauh, berpandangan jauh dan
kita haruslah mempunyai sifat berlapang dada memastikan supaya anak-anak muda
kita kembali ke negara kita untuk terus menyumbang kepada pembangunan negara.

Perkara terakhir yang saya ingin bangkitkan. Sebenarnya baru-baru ini kita
berasa teruja apabila kita linat ASEAN mempunyai 12 buah syarikat unicorn. Unicorn
bermaksud syarikat yang mempunyai nilai pasaran melebihi USD1 bilion. ASEAN
ada 12. Memandangkan Menteri di sini, saya hendak kongsikan laporan ini.

Sebenarnya Unicorn in ASEAN, Singapura ada enam iaitu:

(i) SEA Garena;

(ii) Razer,

(iii) Trax Image Recognition;

(iv) Grab— Grab sekarang syarikat Singapura;

(v) Lazada; dan

(vi) PatSnap.

Indonesia ada empat iaitu:

(i) Gojek;

(ii) Traveloka;

(iii) Tokopedia; dan

(iv) Bukalapak.

Filipina ada satu iaitu Revolution Precrafted. Vietnam ada satu iaitu VNG
Corporation. Daripada 12 syarikat unicorn, Malaysia K-O-S-O-N-G, kosong. Satu
pun unicorn tidak ada di Malaysia. Yang ada Grab pun sekarang ini dicuri ataupun
diculik ataupun ditarik oleh Singapura. Mengapa kita ada syarikat unicorn tetapi kita
tidak dapat kekalkan syarikat unicorn negara kita?

01220

Grab ini dijangka bernilai dan akan disenaraikan di Nasdaq New York bernilai
USD 40 bilion. Yang Berhormat Menteri, USD 40 bilion. Bayangkan syarikat ini jika
ia bertapak di Malaysia bayar cukai kepada kerajaan, bayar cukai kepada hasil

negara kita, berapakah hasil yang kita akan dapat?
