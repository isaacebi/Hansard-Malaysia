DR. 30.11.2021 61

Akhir sekali ialah Butiran 040400 — Tabung Ekonomi Kumpulan Usaha Niaga
(TEKUN Nasional). Saya ingin mendapatkan penjelasan daripada Yang Berhormat,
apakah kita ada satu garis matlamat untuk hendak capai tahap mana mereka yang
terlibat dalam TEKUN ini supaya mereka mesti bergerak lebih maju ke hadapan.

Bukan hanya berada pada keadaan yang seperti biasa. Jadi, kita kena ada
satu garis berapa tahun selepas daripada mereka mendapat pinjaman TEKUN.
Mereka boleh diangkat atau dinaiktarafkan untuk menjadi usahawan yang lebih baik
pada satu-satu masa. Terima kasih.

Tuan Pengerusi [Dato’ Sri Azalina Othman Said]: Yang Berhormat

Jerantut.

12.33 tgh.

Dato’ Haji Ahmad Nazlan bin Idris [Jerantut]: Terima kasih Tuan
Pengerusi. Terima kasih dan tahniah kepada Yang Berhormat Menteri kerana turut
hadir mendengar perbahasan Ahli-ahli Parlimen mengenai kementerian ini.

Tuan Pengerusi, saya terus kepada Butiran 020200 — Pembangunan
Ekosistem Keusahawanan. Dasar Keusahawanan Nasional (DKN 2030) bagi
mewujudkan ekosistem keusahawanan yang holistik dan kondusif bagi menyokong
agenda pembangunan ekonomi negara yang inklusif, seimbang dan mampan
merupakan satu usaha yang terbaik.

Selaras dengan itu, segala program dan aktiviti pembangunan usahawan
haruslah selari supaya dapat membentuk masyarakat Malaysia yang berfikiran dan
berbudaya keusahawanan terutama di kalangan bumiputera, di samping mampu
meningkatkan bilangan usahawan yang berkualiti, berdaya maju, berdaya tahan,
berfikiran global dan kompetitif.

Persoalan saya, apakah usaha-usaha khusus dijalankan terutamanya
kepada usahawan-usahawan bumiputera supaya nanti kita bila tersenarai mereka
yang terkaya di Malaysia contohnya baru-baru ini lahirnya 10 usahawan terkaya di
Malaysia, tidak ada satu orang pun usahawan bumiputera. Ini menggambarkan
kegagalan kita dalam membangun usahawan-usahawan bumiputera khususnya.
Masuk ke-20 terkaya hanya ada seorang dan dua orang India yang selebihnya kaum
Cina. Di mana silapnya Dasar Keusahawanan Negara kita.

Tuan Pengerusi, saya juga ingin bertanya berapa peratuskah premis
perniagaan milik kaum bumiputera yang ada di bandar-bandar utama dan juga
kawasan-kawasan strategik perniagaan lain yang di seluruh negara ini. Apakah
strategi yang diusahakan oleh pihak kementerian dalam menangani kekurangan

premis-premis perniagaan ini. Ini kerana kita tahu kekurangan premis perniagaan ini
