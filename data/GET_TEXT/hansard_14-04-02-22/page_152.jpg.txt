DR. 30.11.2021 146

saya boleh bawa masuk pekerja asing sesuka hati. Maka, setelah kita mengkaji
secara mendalam, kini kita telah memperkenalkan satu SOP baharu melalui MKN
dan Kabinet di mana 32,000 pekerja asing akan dibawa masuk ke dalam negara ini
sebagai peringkat pertama untuk melihat sama ada mereka sempat comply dengan
SOP yang sedia ada dan sebagainya.

01820

Ini Tuan Pengerusi, antara isu pengangguran, isu krisis ekonomi, isu krisis
kesihatan dan vaksin. Maka hari ini kita telah membenarkan pekerja asing di
peringkat awal untuk sektor perladangan.

Kedua, isu yang dibangkitkan oleh...

Dato’ Ngeh Koo Ham [Beruas]: Yang Berhormat Menteri boleh tanya?
Tentang pemutihan. Tadi dikatakan, tidak boleh membawa pekerja asing dari luar
negara. Akan tetapi pemutihan sejak November 2020 sampai hari ini...

Datuk Seri M. Saravanan: Yang Berhormat, saya akan jawab. Sabar,
sabar...

Dato’ Ngeh Koo Ham [Beruas]: Masih belum selesai, kenapakah begitu
lama?

Datuk Seri M. Saravanan: Saya ada jawapan. Yang Berhormat sabarlah,
tunggu saya jawab.

Dato’ Ngeh Koo Ham [Beruas]: Okey, bagi jawapan.

Datuk Seri M. Saravanan: Yang Berhormat patut sabar sedikit, ini my floor.
Bagi saya jawab. Tuan Pengerusi, tiada sebarang pemutihan berlaku. Saya tidak
tahu mana Yang Berhormat dapat maklumat mengenai pemutihan. Setelah kita
mengambil kerjasama pelbagai langkah untuk memastikan warga tempatan dapat
peluang kerja dan sebagainya, akhirnya sebelum kita membenarkan pekerja asing,
kita telah membuat satu program baharu iaitu rekalibrasi, bukan pemutihan...

Dato’ Ngeh Koo Ham [Beruas]: Rekalibrasi itu pemutihan...

Tuan Pengerusi: Yang Berhormat, tolong.

Datuk Seri M. Saravanan: Dengar dahulu Yang Berhormat, dengar
dahululah. Kalau tidak puas baru soal balik.

Dato’ Ngeh Koo Ham [Beruas]: Okey. Oleh sebab itu, tadi kata tidak ada
pemutihan. Itu memeranjatkan. Rekalibrasi itu ada mereka untuk pulang balik, ada
untuk pemutihan...

Tuan Pengerusi: Tunggu, tunggu Yang Berhormat Menteri bagi penerangan
dahulu.

[Sistem pembesar suara dimatikan]

Datuk Seri M. Saravanan: Mana ada— Tuan Pengerusi, pemutihan lain dan

rekalibrasi lain. Pemutihan itu menghalalkan yang haram. Akan tetapi, dalam
