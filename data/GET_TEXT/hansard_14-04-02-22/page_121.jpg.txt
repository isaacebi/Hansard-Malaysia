DR. 30.11.2021 115

memperluaskan kewujudan program pendidikan seumpamanya_ ini bagi
menggalakkan lebih ramai pekerja dan majikan menyertainya bagi membangunkan
pekerja dan majikan yang celik mengenai hak-hak mereka sebagai seorang pekerja
dan juga sebagai majikan?

Seterusnya yang terakhir Tuan Pengerusi, di bawah Butiran 041000 —
Program Hal Ehwal Kesatuan Sekerja. Saya mohon perincian pihak kementerian
mengenai pertambahan peruntukan tahunan pada tahun 2022 lebih sekali ganda
berbanding dengan tahun 2021 iaitu sebanyak RM2.6 juta, manakala, RM1.1 juta
pada tahun sebelum ini.

Saya mohon penjelasan kementerian, apakah bentuk program hal ehwal
kesatuan sekerja sehingga melibatkan peruntukan sekali ganda lebih besar pada
tahun 2022? Sekian, terima kasih.

Tuan Pengerusi [Dato' Mohd Rashid Hasnon]: — Terima kasih, Yang

Berhormat Kemaman. Seterunya, saya menjemput Yang Berhormat Pokok Sena.

4.41 ptg.

Dato’ Mahfuz bin Haji Omar [Pokok Sena]: Terima kasih, Tuan Pengerusi.
B.46 Butiran 020000 — Pembangunan Modal Insan. Dalam buku besar TVET ini,
dalam prestasi outcome program iaitu pengarusperdanaan TVET. Di tulis di sini
peratusan lepasan sekolah memasuki TVET pada tahun 2020 iaitu pencapaian
sebenar 20.50 peratus. Tahun 2021 disebut di sini sasaran ialah 15 peratus.

Saya hendak tahu berapa pencapaian yang sebenarnya tahun 2021 sehingga
kini? Ini sebab dilihat untuk tahun 2022 sasaran ialah 18 peratus. Begitu juga
dengan peratusan peningkatan tenaga pengajar TVET yang dilatih semula (reskilling
dan upskilling) iaitu pada tahun 2020, pencapaian sebenar ialah 34 peratus. Tahun
2021 sasaran ialah 15 peratus. Jadi berapa peratus sebenarnya yang telah diberikan
latihan semula dan sasaran untuk tahun hadapan itu, 15 peratus?

Saya hendak timbulkan ini ialah kerana saya melihat bahawa pertama sekali
dalam pembangunan modal insan ini, bajet agak menurun berbanding dengan tahun
2021. Sedangkan saya lihat bahawa program TVET ini harus diberikan perhatian
apabila tercatat soal outcome pengarusperdanaan TVET— kita harus
mengarusperdanakan TVET dan ini seharusnya diberikan tumpuan yang lebih
serius.

Apa yang membimbangkan saya ialah dalam beberapa bulan sudah, ada
satu kenyataan telah pun disebut bahawa lebih kurang 16 buah pusat bertauliah yang
berdaftar di bawah JPK ini telah pun ditutup kerana ia tidak boleh beroperasi akibat
daripada PKP. Diberitahu juga 179 pusat bertauliah pula nyawa-nyawa ikan. Jadi

apakah langkah-langkah yang diambil untuk membantu pusat-pusat bertauliah ini?
