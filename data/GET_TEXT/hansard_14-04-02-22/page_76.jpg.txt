DR. 30.11.2021 70

Saya difahamkan iaitu kadangkala pinjaman ini kalau hendak minta pun
menjangkau sampai enam bulan permohonannya. Kemudian, kalau dilulus pun
sekali untuk hendak melepaskan wang itu, makan lagi enam bulan lagi. Dalam
perniagaan, time is an essence, Tuan Pengerusi.

Saya faham waktu sudah habis. Cuma akhir ucapan saya ini saya mahu kalau
boleh diberikan pertimbangan iaitu bahawa PUNB ini diletak di bawah Kementerian
Pembangunan Usahawan dan Koperasi supaya ada daripada segi ekosistem
pinjaman ini dia ada kesinambungan dari bawah sampailah kepada peringkat yang
tertinggi. Tuan Pengerusi, terima kasih.

Dato’ Sri Azalina Othman Said [Pengerang]: Ahli-ahli Yang Berhormat,
Majlis bersidang semula sebagai Majlis Mesyuarat.

[Majlis Mesyuarat bersidang semula]

[Dato' Sri Azalina Othman Said (Pengerang) mempengerusikan Mesyuarat]

Dato’ Sri Azalina Othman Said [Pengerang]: Ahli-ahli Yang Berhormat,
Mesyuarat ditangguhkan dan akan disambung semula jam 2.30 petang nanti. Terima
kasih.

[Mesyuarat ditempohkan pada pukul 1.00 tengah hari]

01430
[Mesyuarat disambung semula pada pukul 2.32 petang]
[Majlis bersidang dalam Jawatankuasa]

[Tuan Yang di-Pertua mempengerusikan Jawatankuasa]

2.32 ptg.

Tuan Pengerusi: Assalamualaikum, salam sejahtera semua. Sebelum kita
menyambung perbahasan di Peringkat Jawatankuasa bagi Kementerian
Pembangunan Usahawan dan Koperasi, saya ingin membuat sedikit makluman.

Ahli-ahli Yang Berhormat, mengikut Jadual Giliran Kementerian di Peringkat
Jawatankuasa Rang Undang-undang Perbekalan 2022 yang telah diedarkan
sebelum ini, giliran Kementerian Pembangunan Luar Bandar adalah pada hari
Khamis, 2 Disember 2021.

Walau bagaimanapun, bagi membolehkan Ahli-ahli Yang Berhormat
mempunyai masa pada hari Khamis untuk pulang ke kawasan masing-masing, maka
saya telah membuat keputusan bahawa perbahasan di Peringkat Jawatankuasa
Kementerian Pembangunan Luar Bandar diawalkan ke hari esok, iaitu selepas
Kementerian Sains, Teknologi dan Inovasi dan Kementerian Pengangkutan.
Sekiranya perbahasan Kementerian Pembangunan Luar Bandar tidak selesai pada

hari esok, maka ia akan disambung ke hari Khamis, 2 Disember 2021. Terima kasih.
