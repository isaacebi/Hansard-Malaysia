DR. 30.11.2021 9

malah laporan Cable News Network (CNN) pada 5 November lepas, turut memetik
kenaikan harga makanan dunia melonjak sehingga 30 peratus dalam tahun ini.

Tuan Yang di-Pertua dan Yang Berhormat Bagan, KPDNHEP sentiasa siap
siaga dalam menangani isu kenaikan harga barang ini dan akan terus mengambil
tindakan mengikut peruntukan undang-undang di bawah bidang kuasa kementerian.
KPDNHEP turut terus komited untuk menggerakkan 2,200 orang penguat kuasa
sedia ada bagi memastikan tidak berlakunya aktiviti pencatutan harga dan peniaga
kekal menjalankan perniagaan secara beretika di seluruh negara.

Tuan Yang di-Pertua, saya kongsi di sini beberapa langkah proaktif yang
digerakkan oleh KPDNHEP adalah seperti berikut:

(i) bagi memastikan kenaikan harga barangan disebabkan
ketidakcukupan atau ketidakberadaan barangan dalam
pasaran, kementerian akan  terus menguatkuasakan
peruntukan di bawah Akta Kawalan Bekalan 1991;

(ii) bagi menangani aktiviti mengambil untung yang _ tidak
munasabah, kementerian menguatkuasakan peruntukan di
bawah Akta Kawalan Harga dan Antipencatutan 2011. Di pihak
pengguna pula, sekiranya berlaku pengenaan harga yang tidak
munasabah, hak pengguna dibela di bawah Akta Perlindungan
Pengguna 1999; dan

(iii) KPDNHEP terus menggerakkan lebih 1,000 orang pegawai
pemantau harga (PPH) secara harian untuk memantau harga
480 item di 1,500 buah premis seluruh negara untuk
memastikan pergerakan harga berlaku pada situasi yang
munasabah.

Kenaikan harga barangan juga sering berlaku menjelang musim perayaan.

Dalam hubungan ini, kementerian akan memanjangkan tempoh dan memulakan
pelaksanaan Skim Kawalan Harga Maksimum Musim Perayaan (SKHMP) lebih awal
menjelang perayaan Krismas bulan Disember ini. Tarikh pelaksanaan Skim Kawalan
Harga ini akan diumumkan oleh pihak KPDNHEP dalam tempoh terdekat.

Saya ingin memberikan amaran di sini agar tiada pihak yang cuba untuk
menaikkan harga lebih awal sebab mendengar kita akan kenakan Skim Harga
Kawalan Musim Perayaan yang kita letak lebih awal. Jangan mengambil
kesempatan. Kementerian tidak akan teragak-agak untuk mengambil tindakan
kepada mereka yang cuba mengambil kesempatan untuk menaikkan harga kerana
kenyataan awal saya ini.

Tuan Yang di-Pertua, kementerian akan melaksanakan Program Jualan

Keluarga Malaysia bermula 4 Disember 2021 ini dalam beberapa hari lagi, di mana
