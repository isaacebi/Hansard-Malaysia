DR. 30.11.2021 126

Tuan Pengerusi: Terima kasih Yang Berhormat Dungun. Yang Berhormat

Kepong. Silakan.

5.17 ptg.

Tuan Lim Lip Eng [Kepong]: Terima kasih Tuan Pengerusi. Butiran 041100
— RM700 ribu, Butiran 041200 — Perkhidmatan Bekalan Makanan Bermasak di
Institut Latihan KSM berjumlah RM54 juta dan Butiran 050100 — Harta Modal
berjumlah RM633,400. Ketiga-tiga butiran ini tahun ini tiada tetapi tahun depan diberi
peruntukan. Saya hendak tahu tujuan ketiga-tiga butiran ini? Mengapa tahun ini tidak
ada, tahun depan diberikan? Juga, tempat dan tarikh ketiga-tiga program ini
dilakukan?

Seterusnya saya merujuk kepada Butiran 030000 — Pengurusan Perburuhan
Negara. Saya hendak ambil kesempatan ini untuk menyentuh isu berkenaan
kebenaran bekerja bagi pemegang kad UNHCR atau golongan pelarian. Mereka ini
lari dari negara asal atas sebab peperangan yang berpanjangan, penganiayaan
daripada kerajaan sendiri atau banyak lagi alasan.

Ini pula bertentangan dengan kepercayaan sesetengah individu dan ahli
politik Malaysia yang beranggapan mereka ini datang ke negara kita untuk mencuri
kerja-kerja yang sedia ada. Isu pelarian ini tidak boleh lagi di-passing game di antara
Kementerian Sumber Manusia dan pihak Imigresen atau Kementerian dalam Negeri.
Mereka ini sudah lama berada di Malaysia. Ini bukan lagi hal Imigresen. Mereka
sudah berada di sini. Ada yang sudah dua- generasi di kalangan kita dan masih
memegang status tidak dibenarkan bekerja.

Kalau mereka tidak bekerja dan mencari duit, bagaimana mereka mahu
teruskan hidup. Ada yang terpaksa melakukan kerja secara senyap-senyap dan
mengambil upah yang sedikit. Selagi mereka ini tidak dibenarkan untuk bekerja di
sisi undang-undang, selagi itulah wujud anasir-anasir keji yang akan mengambil
kesempatan ke atas mereka. Bukan kita tidak pernah dengar cerita berkenaan
golongan pelarian diseksa oleh majikan sendiri. Ada yang diberi makan sehari sekali,
dipaksa bekerja dari pagi sehingga malam tanpa bayaran dan ada juga yang dipukul
ibarat hamba.

01720

Apakah mereka ini bukan manusia seperti kita juga? Untuk pengetahuan
Dewan yang mulia ini, ini bukan isu yang baru. Pada tahun 2017, Timbalan Perdana
Menteri, Yang Berhormat Bagan Datuk pada ketika itu pernah mengusulkan projek
perintis kebenaran bekerja agar mereka ini dibenarkan untuk bekerja.

Akan tetapi program tersebut hilang tanpa khabar. Di waktu pemerintahan

PH, wujudnya usaha-usaha untuk mereformasi undang-undang negara agar mereka
