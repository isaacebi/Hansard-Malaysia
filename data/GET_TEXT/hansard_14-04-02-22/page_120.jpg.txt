DR. 30.11.2021 114

Oleh itu, adakah kerajaan berhasrat untuk melaksanakan inisiatif-inisiatif
tertentu yang lebih kompetitif bagi membantu para kontraktor dalam usaha menarik
lebih ramai warga tempatan untuk menyertai industri ini?

Seterusnya yang ketiga, saya ingin menyentuh mengenai waktu kerja
fleksibel. Saya telah meneliti jawapan kementerian berhubung dengan cadangan
waktu kerja fleksibel bagi golongan wanita. laitu dengan memasukkan cadangan
pengurangan waktu kerja mingguan bagi wanita dalam pindaan Akta Kerja 1955.
Saya amat bersetuju dengan peruntukan baharu tersebut kerana ia berpandangan
di sana terdapat keutamaan untuk para wanita mengimbangkan antara kerjaya dan
juga keluarga. Namun, sejauh manakah komitmen pihak kerajaan untuk
menguatkuasakan pindaan akta ini agar majikan sektor swasta turut mematuhinya?

Seterusnya Tuan Pengerusi, saya ingin menyentuh mengenai hasil kajian gaji
minimum yang telah dilaksanakan oleh Jawatankuasa Teknikal Perundingan Gaji
Negara (JTPGN) di bawah Butiran 040600 — Majlis Perundingan Gaji Negara.
Adakah kajian tersebut telah selesai dibentangkan sepenuhnya kepada MPGN?
Sekiranya telah dibentangkan, apa penilaian MPGN terhadap kajian tersebut dan
sejauh manakah komitmen kerajaan untuk segera mengumumkan suatu paras gaji
minimum baharu bagi meringankan beban rakyat yang kini terbeban ekoran dengan
peningkatan barangan keperluan asas dalam jumlah yang agak besar pada hari ini.

Seterusnya Tuan Pengerusi, kita maklum bahawa kerajaan perlu melihat
kerangka ekosistem yang lebih menyeluruh dalam soal pengajian ini termasuklah
aspek keupayaan majikan untuk membayar gaji pekerja. Namun, had gaji minimum
pada ketika ini merupakan nilai yang sama untuk gaji asas kira-kira 10 atau ke-15
tahun yang lepas. Sedangkan inflasi yang berlaku saban tahun meningkatkan harga
dan menurunkan nilai wang tersebut. Lalu kuasa beli rakyat semakin menurun dan
memberi kesan yang amat besar terhadap beban hidup rakyat.

1640

Oleh itu, saya mohon penjelasan kerajaan mengenai langkah-langkah jangka
panjang kerajaan bagi menambah baik kitaran ekonomi ini agar gaji minimum yang
diterima pekerja mampu menampung kos sara hidup yang semakin tinggi hari ini
terutama bagi rakyat yang menetap di kawasan-kawasan bandar.

Seterusnya, Tuan Pengerusi di bawah Butiran 041100 — Program
Perburuhan. Saya ingin menyentuh mengenai pendidikan perburuhan sebagai salah
satu mekanisme yang dilaksanakan ke arah membina warga pekerja dan majikan
yang bermaklumat dan berpengetahuan tentang undang-undang perburuhan negara
melalui program-program berbentuk dialog industri, ceramah dan juga seminar.

Soalan saya, sejauh manakah program pendidikan perburuhan _ ini

dilaksanakan di negara ini? Apakah inisiatif yang diambil oleh kerajaan bagi
