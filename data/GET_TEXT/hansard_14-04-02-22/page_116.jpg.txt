DR. 30.11.2021 110

Justeru, hubungan baik antara majikan dan pekerja mampu menangani
masalah ini secara efektif. Oleh itu, apakah langkah kerajaan bagi mengharmonikan
hubungan antara majikan dan kerajaan? Sehingga kini, sejauh mana kempen nilai-
nilai murni seperti saling menghormati telah dijalankan bagi memupuk hubungan
yang baik antara kedua-dua belah pihak, sekali gus merancakkan lagi pertumbuhan
ekonomi negara?

Selain itu, Butiran 041000 — Program Hal Ehwal Kesatuan Sekerja. Saya
mohon penjelasan daripada pihak kementerian berhubung butiran ini. Apakah bentuk
program? Adakah ia nya kesinambungan dengan Butiran 030300 — Hal Ehwal
Kesatuan Sekerja?

Butiran seterusnya ialah Butiran 030100 — Tenaga Kerja. Umum mengetahui
sektor swasta merupakan salah satu sektor terpenting kepada pertumbuhan
ekonomi Malaysia. Majikan, pekerja di sektor ini perlu diberi perhatian. Seperti yang
sedia maklum, baru-baru ini kerajaan telah memperkenalkan aplikasi digital, Skim
MyEZ Cover iaitu pembelian takaful insurans kenderaan secara ansuran tanpa
faedah serta patuh syariah.

Namun begitu, skim ini hanya diberikan kepada penjawat awam serta
golongan sasar daripada sektor swasta. Soalan saya, kenapakah skim ini tidak
diperluaskan lagi kepada semua pekerja daripada semua sektor swasta supaya kita
dapat menikmati kemudahan ini secara holistik tanpa membezakan pekerja kerajaan
mahupun swasta? Sekian, Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang

Berhormat Setiu. Sekarang saya jemput Yang Berhormat Ipoh Barat.

4.27 ptg.

Tuan M. Kulasegaran [Ipoh Barat]: Terima kasih Tuan Pengerusi. Ini
030000 — Pengurusan Perburuhan Negara. Kita tahu negara kita tenat kerana tidak
cukup pekerja asing sekarang. Kita perlu satu polisi yang serius, yang perlu
dilipatgandakan supaya fast track membawa mereka ke negara ini.

Saya tidak tahu apa yang dibuat oleh Kementerian Dalam Negeri
sebenarnya. Yang Berhormat, saya tahu Yang Berhormat sedang usaha. Akan tetapi
kita perlu satu inisiatif dan satu polisi yang terdekat supaya membawa mereka,
memberikan kebenaran supaya mereka bekerja di sini dengan seberapa segera.
Akan tetapi jangan lupa, membenarkan mereka bekerja adalah satu tetapi macam
mana kita hendak mengatasi buruh paksa?

Saya difahamkan, setiap pekerja mungkin dia kena di antara RM6,000 ke
RM10 ribu sebelum mereka masuk kerja dalam negara. Buruh paksa ini menjadi

suatu perkara yang besar, Tuan Pengerusi. Di mana kita terpaksa menghadapi
