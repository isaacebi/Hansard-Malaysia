DR. 30.11.2021 113

Berhormat Menteri jawab semasa bila ditanya soalan tetapi dalam buku ini tidak
disenaraikan. Saya harap Yang Berhormat akan membuat satu inisiatif. There must
be correction. So that we played a part of check and balance, Tuan Pengerusi.

Tuan Pengerusi [Dato’ Mohd Rashid Hasnon]: Baik.

Tuan M. Kulasegaran [Ipoh Barat]: Juga dengan HRDF. Juta-juta diagihkan
untuk training tetapi difahamkan Finance Ministry mengatakan pada dasarnya. Akan
tetapi dalam buku ini tidak dinyatakan di kementerian dan wang itu digunakan oleh
kementerian. Saya tidak mahu esok hari Yang Berhormat disiasat oleh agensi-agensi
katakan wang telah diagihkan di sini dan Yang Berhormat apa hendak kata Tidak
tahu? Tidak boleh. Buku ini tidak nyatakan berapa diagihkan, macam mana ia
digunakan dan apa untuk- apa benefitsnya? Terima kasih Tuan Pengerusi.

Tuan Pengerusi [Dato' Mohd Rashid Hasnon]: Terima kasih Yang

Berhormat Ipoh Barat. Seterusnya, saya jemput Yang Berhormat Kemaman.

4.35 ptg.

Tuan Che Alias bin Hamid [Kemaman]: Assalamualaikum warahmatullahi
wabarakatuh dan salam sejahtera. Terima kasih Tuan Pengerusi memberi
kesempatan untuk saya bersama dalam membahaskan di Peringkat Jawatankuasa
Kementerian Sumber Manusia.

Tuan Pengerusi, di bawah Butiran 030100 — Tenaga Kerja. Saya ingin
menyentuh beberapa isu yang berkaitan. Pertama, isu kekurangan kerja kira-kira 75
ribu orang pekerja di ladang sawit telah menjejaskan produktiviti pengeluaran minyak
sawit mentah yang disasarkan sebanyak 20 juta tan metrik pada tahun ini. Isu ini
susulan pembekuan pengambilan pekerja asing sejak Perintah Kawalan Pergerakan
yang pertama tahun lepas. Justeru, adakah perancangan drastik daripada pihak
kerajaan kementerian khususnya, bagi memastikan isu ini dapat diselesaikan
dengan kadar segera?

Seterusnya kedua, selain sektor perladangan, sektor pembinaan turut
mengalami kekurangan tenaga kerja yang serius susulan tidak ramai pekerja warga
tempatan yang berminat untuk bekerja dalam sektor 3D iaitu industri yang kotor,
bahaya dan sukar. Hal ini menyebabkan terdapat beberapa projek besar kendalian
kerajaan turut tergendala ekoran kontraktor yang bergantung pada pekerja warga
asing bagi kerja-kerja dalam kategori tersebut menghadapi kesukaran untuk
menepati jadual pembinaan meskipun sektor pembinaan merupakan antara sektor
terawal yang dibenarkan beroperasi sepenuhnya dalam fasa pemulihan pandemik
COVID-19.
