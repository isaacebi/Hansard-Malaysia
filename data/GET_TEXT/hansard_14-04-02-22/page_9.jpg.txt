DR. 30.11.2021 3

soalan yang kedua iaitu sama ada ia akan meliputi semua kaum, seperti yang telah
saya tegaskan tadi, kemiskinan tidak mengenali etnik ataupun lokaliti. Ada miskin di
bandar, ada miskin di luar bandar. Orang Cina miskin, orang India miskin pun ada
dan sudah pasti yang paling besar ialah bumiputera.

Mengikut perangkaan daripada ICU, miskin tegar di kalangan orang Cina di
negara kita ialah 7,689 keluarga dan masyarakat India seramai 11,290 keluarga.
Kalau lihat di angka-angka bagi Mualim, Mualim ini sebahagian daripada Tanjong
Malim. Saya difahamkan oleh Yang Berhormat, Tanjong Malim mempunyai dua DO.

Salah satunya di Mualim. Angka yang saya ada untuk Mualim tentang miskin
tegar tidaklah begitu ramai. Akan tetapi, bagi Parlimen— saya pun ada angka-angka
bagi Parlimen Tanjong Malim. Angka-angka ini akan disemak oleh pihak ICU.
Umpamanya, miskin tegar di bandar dalam Parlimen Tanjong Malim ialah 290
keluarga, luar bandar ialah sebanyak 599 keluarga.

Jadi, ini jumlah miskin tegar. Saya nak tekankan, kerajaan tidak dapat atau
tak mampu nak hapuskan kemiskinan sama sekali. Dasar kita adalah untuk
hapuskan miskin tegar. Jadi, di Parlimen Tanjong Malim terdapat kira-kira 889
keluarga isi rumah miskin tegar dan sekali lagi saya nak tegas bahawa pendekatan
baharu ini yang pertama, pendekatan holistik yang melibatkan semua _ pihak
termasuk Kerajaan Pusat, kerajaan negeri dan termasuklah NGO melalui SCO.
Kedua ialah ia bukan sahaja melibatkan pendekatan ekonomi, keusahawanan tetapi
juga pendekatan holistik, bermaksud pendekatan selain daripada ekonomi
termasuklah pendidikan dan juga kesihatan. Terima kasih Tuan Yang di-Pertua.
01010

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Menteri. Soalan tambahan yang kedua, saya jemput Yang
Berhormat Tebrau.

Tuan Steven Choong Shiau Yoon [Tebrau]: Terima kasih Tuan Yang di-
Pertua. Terima kasih juga kepada Yang Berhormat Menteri Ekonomi yang menjawab
soalan dari Yang Berhormat Tanjong Malim ya. Soalan tambahan saya, adalah latar
belakangnya. Saya dapati di kawasan saya, tetapi saya fikir ini bukan khusus di
kawasan saya. Golongan yang miskin tegar dia datang dari keluarga yang ada anak
OKU atau ramai anak-anak, ya. Jadi, hanya seorang yang akan kerja tetapi mereka
punya kerja adalah buruh di kilang atau ladang. Memandangkan gaji minimum
sekarang hanya RM1,200. Walaupun mereka kerja OT pun tidak akan melebihi
RM1,500 atau RM1,800.

Jadi, saya nampak ini ada satu income trap untuk orang yang miskin ini
dengan keluarga besar dan juga ada anak OKU. Jadi, macam mana dengan

perancangan di dalam RMKe-12 boleh bawa mereka keluar dari income trap supaya
