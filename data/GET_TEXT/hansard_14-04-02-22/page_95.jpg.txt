DR. 30.11.2021 89

Butiran 020200 — Pembangunan Ekosistem Keusahawanan di mana
peruntukan telah ditingkatkan daripada RM1 juta kepada RM2 juta. Namun, bagi
saya peruntukkan ini tidak mencukupi untuk membina ekosistem keusahawanan
yang tinggi dan mampu berdaya saing. Sebagaimana kita sedia maklum, ekosistem
keusahawanan amat penting bagi membina minat, kecenderungan dan menjana
kecintaan pemikiran keusahawanan di kalangan masyarakat, knususnya mereka
yang berhasrat untuk memperkukuhkan gerak kerja keusahawanan mereka secara
aktif bagi meningkatkan pendapatan. Kerana itu, peruntukan yang diberikan itu,
adakah ia mencukupi atau bagaimana?

Persekitaran yang mendorong keusahawanan harus diterjemahkan dalam
pelbagai ruang dan bentuk. Aspek yang paling penting adalah pendidikan yang
mendorong kepada nilai keusahawanan itu sendiri. Kerana itu, kerajaan wajar
menerapkan nilai keusahawanan ini pada peringkat yang lebih sesuai dalam sistem
pendidikan negara, sama ada di peringkat menengah ataupun institusi pendidikan
tinggi agar jiwa keusahawanan ini tertancap dalam jiwa warga negara kita.

Bagaimana negara mewujudkan ekosistem keusahawanan yang boleh
menarik minat warga negara di luar negara untuk pulang bagi melaksanakan apa
yang telah mereka usahakan yang menyumbang kepada pembangunan negara.

Saya juga ingin menyentuh Butiran 050200 — Dasar Baharu yang ini berkaitan
dengan penjaja dan peniaga kecil. Peruntukan yang diberikan sejumlah RM827 ribu.
Adakah peruntukkan itu dapat membantu para pekerja kecil, lebih-lebih lagi ketika
berhadapan dengan pasca wabak COVID-19 yang amat terkesan dan terjejas
sehingga ramai di kalangan mereka menutup perniagaan?

Soalnya, berapa jumlah yang akan diberikan kepada para peniaga kecil ini
yang terkesan dalam mendepani perniagaan. Apakah peruntukan yang diberikan itu
dalam bentuk pinjaman ataupun geran? Apakah pemberian itu akan dapat
menyelesaikan masalah perniagaan mereka?

Akhir sekali, Butiran 90000 — Skim Latihan Siswazah dalam _ bidang
keusahawanan yang mana peruntukan ditingkatkan daripada RM2 juta kepada RM5
juta. Ini mencerminkan kesungguhan kerajaan dalam meningkatkan penglibatan
para siswazah untuk terlibat dengan keusahawanan.

Namun, adakah peruntukan yang diberikan itu mencukupi dalam mendepani
sejumlah 202,400 orang siswazah yang menganggur pada tahun 2020 dan seramai
778,800 orang penganggur yang ada di negara ini. Adakah usaha yang dilakukan
oleh kerajaan dalam mengadaptasi golongan ini dapat dipupuk nilai keusahawanan
agar mereka juga tidak terus tercicir daripada pembangunan negara.

Justeru, kerajaan harus mempunyai komitmen yang tinggi di dalam

memastikan setiap warga mampu melaksanakan kerja yang boleh menyumbang
