DR. 30.11.2021 28

Seterusnya adalah kepada komuniti Mah Meri, one-off RM200 ribu. Ini
melibatkan sebanyak RM85 juta. Seterusnya kita beri kepada Geran Padanan
Pembaikan Hotel Bajet ataupun inap desa berdaftar, maka telah diperuntukkan
sebanyak RM30 juta. Geran Sepadan Pelancongan Seni Budaya dan juga syarikat
swasta bagi NGO, bagi menganjurkan program dan juga acara bersama sebanyak
RM5O0 juta.

Dana galakan bagi mempromosikan serta menggalakkan pelancong
domestik iaitu baucar diskaun dan juga rebat RM20 juta, promosi dan juga
pengiklanan sebanyak RM30 juta. Dana sokongan dan juga promosi pubilisiti
penggiat pelancongan sebanyak RM2 juta. Penganjuran acara dan juga menyokong
perkembangan pelancongan Islam sebanyak RM65 juta.

Ini sekali gus akan membolehkan MOTAC untuk terus memainkan peranan
yang penting dalam mempromosi dan juga menyumbang kepada tambah baiknya
pelancong dan seterusnya kepada pemulihan ekonomi negara pasca COVID-19.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri. Sudah panjang jawapannya. Saya teruskan dengan

menjemput seterusnya Yang Berhormat Puan Kasthuriraani a/p Patto, Batu Kawan.

4. Puan Kasthuriraani a/p Patto [Batu Kawan] minta Menteri Kewangan
menyatakan apakah jenis bantuan geran, one off atau pinjaman kepada pengusaha
bas sekolah dalam tempoh pandemik COVID-19 dan pasca COVID-19 dan apakah
pelan tindakan untuk ‘blacklist’ syarikat kredit yang menghantui mereka yang tidak
dapat membayar pinjaman yang diambil disebabkan pandemik ini.

Timbalan Menteri Kewangan Il [Tuan Haji Yamani Hafez bin Musa]:
Bismillahi Rahmani Rahim. Assalamualaikum warahmatullahi wabarakatuh dan
selamat pagi. Terima kasih Tuan Yang di-Pertua. Untuk makluman Ahli Yang
Berhormat Batu Kawan, skim rehabilitasi sewa beli bas dan teksi telah diumumkan
oleh Yang Amat Berhormat Perdana Menteri, pada Januari 2021 sebagai satu inisiatif
dibawah Pakej Bantuan Perlindungan Ekonomi dan Rakyat Malaysia atau lebih
dikenali sebagai PERMAI bagi membantu pengusaha bas dan teksi yang terjejas
akibat pandemik COVID-19.

Di bawah skim ini, pengusaha teksi dan bas iaitu termasuk bas persiaran, bas
ekspres dan bas sekolah boleh memohon untuk menstruktur semula pinjaman bagi
pembelian bas dan teksi mereka. Dengan moratorium yang diberikan selama 12
bulan dan bayaran balik bulanan yang lebih rendah daripada syarikat-syarikat kredit

sebagai pembiaya.
