DR. 30.11.2021 100

peruntukan dalaman sepertimana yang dilakukan pada tahun ini lebih daripada
peruntukan yang kita dapat.

Kita akan cuba membantu usahawan-usahawan kerana kita amat memahami
masalah-masalah usahawan di luar sana yang kita sedia maklum bahawa
usahawan-usahawan yang sedang terjejas ini bukannya mudah. Ini kerana itulah tadi
ada disebut fasal tindakan undang-undang. Saya juga hendak maklumkan, saya
telah memberikan arahan kepada agensi-agensi di bawah kementerian saya. No
legal action can be taken. Tidak boleh ambil tindakan undang-undang. Ini bukan
masanya kita nak ambil tindakan undang-undang kepada usahawan. Hendak bagi
bankrap kah nak “gulung tikar’ kah. No way, stop. Tunggu. Lepas enam bulan nanti
baru tindakan ini kita baru boleh buat...

Tuan Charles Anthony Santiago [Klang]: Tahniah Yang Berhormat
Menteri.

Tan Sri Noh bin Haji Omar: Ini kerana kita faham masalah yang sedang
dihadapi oleh rakyat. Begitu juga dengan moratorium. Kita tengok— Saya hanya boleh
bantu kes kementerian saya. Sebagai contoh UDA, ia ada 888 buah premis
perniagaan. Kita tahu ada yang tidak mampu untuk berniaga di situ. Kita
bekerjasama dengan agensi yang lain. Kalau hendak berniaga, hendak mula
berniaga, dia boleh pinjam dengan TEKUN di bawah kementerian kita supaya boleh
mula berniaga.

Ertinya MEDAC di bawah agensi-agensi yang sedia ada, kami akan cuba
sedaya upaya untuk memastikan bahawa usahawan yang sedang menghadapi
masalah ini akan dapat meneruskan perniagaan kerana kita juga faham kerana fasa
yang pertama — COVID-19 mungkin sudah berkurangan. Berkurangan maksudnya,
dulu PKP, sekarang ini sudah boleh rentas sempadan dah hidup macam biasa. So
now, fasa yang kedua bagi saya ialah perkembangan ekonomi iaitu membantu
usahawan-usahawan. Ini memang dalam perhatian kita. Dan untuk akhirnya. Ya,
masa sudah habis...

Tuan Pengerusi [Dato' Mohd Rashid Hasnon]: Yang Berhormat Menteri
masa sudah tamat.

Dato’ Haji Salim Sharif [Jempol]: Sedikit sahaja, sedikit sahaja. Ini tentang
fi francais. Kawalan francais tadi tidak dijawab kerana membebankan francais
daripada francaisor. Jadi, apakah tindakan peraturan seperti yang saya sebutkan tadi
yang brand yang ada di dalam pasaran ini. Apakah tindakan kementerian bagi
memberi peluang dan menyekat fi yang terlalu mahal, membebankan usahawan?

Tan Sri Noh bin Haji Omar: Terima kasih. Itu yang saya katakan tadi apabila
ada dua buah kementerian ini yang juga francais aktanya, pendaftarannya di bawah

kementerian lain. Perlaksanaannya di bawah kementerian saya. Macam contoh,
