DR. 30.11.2021 73

Peluang kedua harus diberi kepada mereka dalam keadaan kita kekurangan
tenaga kerja, golongan ini boleh dijadikan sebagai satu tenaga kerja baharu. Mereka
juga perlu dilatih menjadi usahawan baharu. Sering kali majikan tidak mahu
menerima golongan ini kerana adanya rekod jenayah.

01440

Pada masa yang sama, mereka juga sukar untuk menerima pinjaman
daripada mana-mana pihak. Oleh yang demikian, pihak kementerian harus
merangka dasar yang efektif untuk membantu golongan ini daripada segi kewangan
dan tunjuk ajar supaya mereka boleh menjadi usahawan yang boleh menyara diri
dan keluarga masing-masing. Pendekatan ini akan memberi imej baharu kepada
mereka dan pada masa yang sama menghalang mereka kembali kepada jalan yang
salah. Masyarakat juga boleh menerima mereka sebagai seorang yang kembali ke
jalan yang betul.

Jadi, saya mohon supaya satu dana khas diperuntukkan oleh kementerian ini
untuk membantu golongan ini supaya mereka juga boleh menjadi usahawan baharu.
Sekian, terima kasih.

Tuan Pengerusi: Terima kasih Yang Berhormat Batu Gajah. Silakan Yang

Berhormat Dungun.

2.40 ptg.

Tuan Haji Wan Hassan bin Mohd Ramli [Dungun]: Assalamualaikum
warahmatullahi wabarakatuh, terima kasih Tuan Pengerusi. Butiran 010300 —
Teknologi Maklumat. Peruntukan dikurangkan bagi tujuan teknologi maklumat iaitu
kepada RM8,545,000 pada tahun 2022. Di kala kita sedang menuju ke arah
pendigitalan 5G dalam masa terdekat ini. Apatah lagi dalam Revolusi Industri 4.0,
komponen penting ialah internet of things dengan izin. Soalan saya, apakah
pengurusan penyelarasan, pelaksanaan dan pemantauan pembangunan dalam
peruntukan yang lebih kecil ini akan dapat dilaksanakan oleh kementerian?

Butiran 020100 — Dasar dan Hubungan Antarabangsa. Yang pertamanya
soalannya, sejauh manakah penggubalan dasar, strategi, pelan tindakan dan
program bagi pembangunan dan pemerkasaan usahawan di peringkat nasional dan
global telah dilaksanakan sehingga kini? Kedua, sehingga kini apakah jaringan
kerjasama yang telah terbentuk di antara Kerajaan Malaysia dan pertubuhan
antarabangsa yang berkaitan bagi mempertingkatkan peluang perniagaan
usahawan-usahawan di negara kita?

Butiran 020200 — Pembangunan Ekosistem Keusahawanan. Pertama,
bagaimana keadaan atau tahap ekosistem keusahawanan di negara kita pada masa

ini? Kedua, apakah contoh-contoh bentuk latihan yang telah diberi pada masa ini dan
