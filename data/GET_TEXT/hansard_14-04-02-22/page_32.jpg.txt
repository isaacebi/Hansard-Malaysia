DR. 30.11.2021 26

(iv) Program Strategik Memperkasa Rakyat dan Ekonomi
(PEMERKASA) sebanyak RM5.25 juta telah diperuntukkan
dan juga beberapa pakej yang lain.

Kesemuanya kerajaan telah membelanjakan hampir lebih daripada RM50
juta. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri. Sila Yang Berhormat Jerantut. Soalan tambahan.
01100

Dato’ Haji Ahmad Nazlan bin Idris [Jerantut]: Terima kasih Tuan Yang di-
Pertua. Terima kasih Yang Berhormat Menteri di atas jawapan tadi. Kita tahu yang
industri perhotelan mengalami kehilangan pendapatan lebih kurang RM11.5 bilion
tahun lepas.

Jadi, adakah kerajaan bersedia untuk mengurangkan cukai pendapatan
ataupun menghapuskan cukai untuk tahun hadapan? Apakah perancangan MOTAC
bagi membangunkan segmen ekopelancongan negara, terutamanya di negeri
Pahang dan khususnya bagi Parlimen Jerantut sendiri? Terima kasih Tuan Yang di-
Pertua.

Timbalan Yang di-Pertua [Dato’ Mohd Rashid Hasnon]: Sila Yang
Berhormat Timbalan Menteri, menjawab satu minit.

Datuk Seri Dr. Santhara: la ada dua soalan. Pertamanya ialah mengenai
cukai dan juga sebagainya. Saya rasa itu haruslah dijawab oleh Kementerian
Kewangan kerana ia melibatkan cukai pendapatan dan juga sebagainya. Akan tetapi
seperti yang telah saya nyatakan sehingga 31 Disember 2021, ada beberapa bentuk
cukai yang kita telah wave seperti yang telah saya bacakan tadi.

Soalan kedua adalah mengenai ekopelancongan dan juga sebagainya. Di
bawah Tourism Malaysia, kita memang sedia membantu dan juga mempromosikan
Tourism Malaysia. Akan tetapi di bawah bahagian yang sama, terdapat juga
beberapa skim infrastruktur yang boleh mereka mohon, contohnya di bawah skim
infrastruktur pelancongan yang diuruskan oleh Bank Pembangunan Malaysia Berhad
yang mereka bolehlah, contohnya pembelian tanah, membina bangunan, mesin dan
juga sebagainya. Ataupun modal kerja bagi syarikat ataupun kerja-kerja pengubahan
ataupun menaik taraf untuk facality ekopelancongan.

Keduanya, ianya juga bermula daripada RM20 juta sehingga ke RM100 juta
ataupun sehingga 80 peratus daripada jumlah kos projek tersebut. Terdapat juga
tabung khas pelancongan yang diuruskan oleh Small and Medium Enterprises
Development Bank Berhad iaitu yang menawarkan pembiayaan dalam bentuk modal

kerja untuk pengusaha-pengusaha ekopelancongan yang kecil dan sederhana.
