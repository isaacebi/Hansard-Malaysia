DR. 30.11.2021 88

Saya masih ingat lagi di dalam Dewan ini, Menteri yang lama telah menyatakan
bahawa untuk pemberian TEKUN ini, ia tidak akan ada lagi masalah birokrasi.

Jadi, saya ingin tanya kepada Yang Berhormat Menteri, apakah itu pendirian
kementerian sekarang? Kalau dulu, saya masih ingat lagi dalam Dewan disebut,
kalau dulu 20 tapisan, sekarang mungkin empat atau lima sudah pun boleh
diluluskan. Jadi, apakah perkara ini diteruskan ataupun ada tambah baik? Misalnya,
daripada segi online dan sebagainya, boleh disegerakan, diluluskan kalau jumlahnya
kecil. Kita tahu dalam keadaan sekarang, kita memperuntukkan belanja yang cukup
besar, bertujuan untuk membantu usahawan-usahawan kita di luar, terutama yang
baru ingin berjinak-jinak dalam perniagaan ini untuk membantu mereka
mendapatkan modal.

Seterusnya ialah berkait tentang Institut Keusahawanan Negara (INSKEN)
yang saya lihat daripada dahulu ada pertambahan daripada RM32 juta kalau tidak
silap saya kepada RM80 juta. Saya ingin tanya, apakah fokus ataupun hala tuju
Institut Keusahawanan Negara ini? Oleh kerana kita tahu ada pelbagai institut yang
untuk membina usahawan ini. Jadi, kita mahu ada kerjasama antara kementerian.

Kita tahu di bawah Kementerian Pengajian Tinggi ada juga keusahawanan,
di bawah kementerian-kementerian yang lain pun ada juga aspek keusahawanan.
Jadi, bagaimana kementerian Yang Berhormat Menteri ini mungkin boleh diunjurkan
ataupun dibangunkan satu centre, satu pusat agar boleh kita koordinat, aturkan
program-program pembangunan usahawan agar ia lebih efektif dan berkesan.
Terima kasih Tuan Pengerusi.

Tuan Pengerusi: Terima kasih Yang Berhormat Hang Tuah Jaya. Yang

Berhormat Tampin.

3.29 ptg.

Datuk Dr. Hasan bin Bahrom [Tampin]: Terima kasih Tuan Pengerusi.
Bismillahi Rahmani Rahim. Butiran 26, Butiran 020000 — Pembangunan Usahawan,
di mana peruntukan yang diberikan kurang daripada RM1 juta dari tahun 2021.
Mengapakah_ peruntukan_ ini dikurangkan? Apakah soal pembangunan
keusahawanan ini hampir selesai diusahakan oleh kementerian ataupun negara
telah mempunyai tahap keusahawanan di kalangan masyarakat di negara ini telah
mencapai matlamat yang telah ditentukan?

01530

Adakah kementerian lain yang mengendalikan urusan keusahawanan ini.
Kalau ada, bagaimana kerjasama dan penyelarasan dilakukan untuk tidak berlaku
pertindihan tanggungjawab antara kementerian-kementerian yang melaksanakan

usaha-usaha keusahawanan ini.
