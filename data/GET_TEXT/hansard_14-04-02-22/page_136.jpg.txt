DR. 30.11.2021 130

Jadi kita hendakkan mereka ini juga mendapat ruang untuk bersekali dengan
pelajar-pelajar yang dalam proses kemahiran TVET dan mereka juga ada tabungan
yang berlebihan untuk mereka memberikan sedikit ruang keselesaan hidup, Tuan
Pengerusi. Jadi saya minta kementerian benar-benar memberikan peningkatan
seperti mana yang telah pun dimaklumkan. Saya sebenarnya dalam proses ini. Ingat
cukup masa, rupanya ada masa seminit lagi.

21730

Apa yang saya nampak ialah sekarang ini kementerian harus memberikan
tumpuan dalam segi pembangunan modal insan. Kita tahu bahawa kementerian
berusaha, kita tahu tetapi sebenarnya dalam proses kita hendak memberikan
manfaat kepada kelebihan, baru kita keluarkan pindaan Akta Kerja. Kita bagi banyak
maklumat. Saya berasa sedikit terganggu sebab akhirnya Akta Kerja ini sudah
merangkumi satu era yang luar biasa.

Akan tetapi dalam masa yang sama, kebergantungan banyak ayat-ayat
tergantung yang macam contractor labor dan sebagainya itu perlu Yang Berhormat
Menteri kaji semula sebab ia memberikan kesan untuk pekerja-pekerja ini dizalimi
oleh majikan-majikan. Apa yang sudah adapun mereka sudah zalim, tambah yang
tidak ada, lagi zalim. Jadi, jangan ada argument untuk di bahas di Parlimen supaya
pekerja menjadi mangsa seterusnya. Terima kasih, Tuan Pengerusi. Tepat di 1.50
saat. Terima kasih.

Tuan Pengerusi: Terima kasih, tepat sekali Yang Berhormat. Yang

Berhormat Tumpat, silakan.

5.31 ptg.

Dato’ Haji Che Abdullah bin Mat Nawi [Tumpat]: Terima kasih Tuan
Pengerusi. Saya ingin menyentuh Butiran 020200 — Pembangunan Kemahiran dan
Pengiktirafan. Pelbagai bentuk pelan sokongan telah disediakan oleh kerajaan
kepada golongan yang bekerja sendiri. Antaranya ialah inisiatif perlindungan
keselamatan sosial pekerjaan sendiri bagi orang bekerja sendiri (OBS). Saya
difahamkan seramai 13,000 OBS telah dilindungi di bawah Program PENJANA Gig,
manakala yang selebihnya dilindungi di bawah Skim Perlindungan Persendirian.
Soalan saya, apakah kedua-dua skim perlindungan ini akan diteruskan pada tahun
hadapan dan diperluaskan kepada lebih ramai golongan OBS? Saya juga ingin
bertanya, adakah skim ini juga melindungi golongan OKU yang bekerja sendiri? Jika
ya, berapa peratus golongan OKU yang menerima perlindungan tersebut? Apakah
inisiatif kementerian bagi menggalakkan OKU menyertai skim perlindungan ini?

Seterusnya Tuan Pengerusi, Butiran 030100 — Tenaga Kerja. Dalam konteks

rancangan kementerian untuk mengurangkan kebergantungan kepada pekerja asing
