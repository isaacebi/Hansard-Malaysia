DR. 30.11.2021 52

orang kampung bila banjir atap hilang, tidak ada tempat hendak duduk, kamu kena
jawab kepada mereka kenapa Parlimen-parlimen lain jauh lebih penting dari Muar.

Kenapa mereka perlu dihukum kerana tidak menyokong kerajaan? This is
wrong and blatantly wrong. Mana keadilannya apabila Ahli Parlimen kerajaan boleh
dapat RM3.8 juta hingga ke RM65 juta, Ahli Parlimen Pakatan Harapan pun diberikan
peruntukan. Tahun depan RM3.8 juta. Akan tetapi bagi Muar, kosong Ringgit
Malaysia.

Kalau kita mahu cetuskan budaya politik yang baharu, jangan kita
diskriminasi ikut sokongan politik. Oleh sebab itu saya berharap boleh dirayu
keputusan ini kerana jawapan yang diberikan tidak betul.

Dato’ Sri Azalina Othman Said [Pengerang]: Yang Berhormat...

Dr. Maszlee bin Malik [Simpang Renggam]: Tuan Yang di-Pertua...

Dato’ Sri Azalina Othman Said [Pengerang]: Yang Berhormat. Sekejap,
nanti Yang Berhormat Simpang Renggam. Satu satu. Yang Berhormat saya
memahami frustasi Yang Berhormat. Saya pun tidak nampak surat yang dijawab oleh
Tuan Yang di-Pertua.

Akan tetapi daripada peraturan, saya mencadangkan kepada Yang
Berhormat untuk merayu kepada Tuan Yang di-Pertua sebab saya hanya mengganti
di bawah Peraturan Mesyuarat 73. Saya tidak terlibat dalam proses penerimaan
ataupun penolakan. Jadi, saya minta maaf. Saya terpaksa jalankan tugas untuk
menyambung perbahasan untuk belanjawan.

01210

Dr. Maszlee bin Malik [Simpang Renggam]: Tuan Yang di-Pertua.

Dato’ Sri Azalina Othman Said [Pengerang]: Di bawah mana, Yang
Berhormat Simpang Renggam?

Tuan Syed Saddiq bin Syed Abdul Rahman [Muar]: Cuma saya hendak
maklumkan dekat dalam Dewan ini bahawa saya akan failkan rayuan.

Dato’ Sri Azalina Othman Said [Pengerang]: Ya lah, untuk rekodkan
bantahan.

Dr. Maszlee bin Malik [Simpang Renggam]: Tuan Yang di-Pertua. Saya
merujuk kepada...

Dato’ Sri Azalina Othman Said [Pengerang]: Bawah mana, Yang
Berhormat Simpang Renggam?

Dr. Maszlee bin Malik [Simpang Renggam]: Ya, merujuk kepada peraturan
yang sama. Jikalau kes Yang Berhormat Muar, beliau bukan daripada PH, beliau
tidak terlibat dalam menandatangani. Akan tetapi, kes saya agak pelik sedikit. Saya

sedari dulu daripada PH dan baru-baru ini telah masuk menyertai Parti Keadilan
