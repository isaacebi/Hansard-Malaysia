DR. 30.11.2021 68

bahawa kadar pengangguran kami adalah kedua tertinggi. Malah golongan belia
menganggur paling ramai adalah di negeri Sabah.

Saya juga ingin tahu sama ada kementerian ingin menyediakan skim bantuan
khusus kepada mereka yang telah diberhentikan kerja akibat COVID-19 untuk
bangkit semula menjadi usahawan.

Apakah pendekatan dan strategi yang diambil kementerian bagi mengenal
pasti mereka yang berpotensi dan bakat mereka di dalam jenis perniagaan tersebut
khususnya kepada golongan belia luar bandar. Mereka berminat untuk berniaga dan
bila mereka sudah mulakan perniagaan, tidak ramai yang berjaya. Apakah
sebenarnya punca yang dikenal pasti dan bagaimanakah kementerian dapat
membantu mereka untuk bangkit semula?

Golongan SME pula yang sudah berada di ambang “gulung tikar’. Apakah
usaha kerajaan untuk memastikan mereka tidak gulung tikar kerana jika mereka
gulung tikar, pekerja mereka juga akan kehilangan pekerjaan? Jadi, apakah
mekanisme kementerian untuk menyelamatkan mereka?

Terakhir Tuan Pengerusi, sejauh manakah SME Corporation berjaya
membantu usahawan di negara kita beralih ke arah pendigitalan. Berapa ramaikah
SME yang telah beralih ke perniagaan dalam talian dari tahun 2020 sehingga
sekarang dan bantuan khusus bagi tujuan ini?

Seperti yang kementerian sedia maklum, masih terdapat SME yang
mempunyai masalah untuk menambah baik operasi perniagaan daripada
pengkomputeran kepada digitalisasi. Kos bagi pembangunan teknologi, infrastruktur
dan kemahiran pengurusan digital dalam operasi syarikat adalah tinggi dan apakah
peranan yang boleh dimainkan oleh kementerian untuk membantu mereka. Sekian
dan terima kasih.

Dato’ Sri Azalina Othman Said [Pengerang]: Yang Berhormat Padang

Rengas.

12.54 tgh.

Dato’ Seri Mohamed Nazri bin Abdul Aziz [Padang Rengas]: Tuan
Pengerusi, saya rujuk kepada Butiran 020200 — Pembangunan Ekosistem
Keusahawanan dan juga Butiran 020300 — Pembangunan Francais dan Vendor.
Tuan Pengerusi, pertama sekali saya hendak ucapkan tahniah kepada Yang Amat
Berhormat Perdana Menteri kerana telah mengembalikan semula Kementerian
Pembangunan Usahawan dan dicantumkan dengan koperasi.

Sepertimana kita semua dimaklumkan iaitu bahawa kementerian ini adalah
sangat penting terutamanya dalam usaha kita untuk hendak membangunkan

usahawan-usahawan bumiputera di tanah air kita ini yang masih memerlukan lagi
