DR. 30.11.2021 63

yang kita buat supaya mereka ini tersedar dan pulih seterusnya bergerak kembali
dalam landasan perniagaan mereka.

Saya ingin bertanya juga, apakah peranan yang boleh dimainkan oleh
koperasi-koperasi kita dalam membantu menangani kenaikan harga barangan yang
begitu menggila sekarang ini? Jadi, kita harap dengan adanya pendekatan koperasi
ini sedikit sebanyak dapat meredakan kenaikan harga barangan pasaran. Tuan
Pengerusi, terima kasih atas kebenaran yang diberikan kepada saya. Terima kasih.

Tuan Pengerusi [Dato’ Sri Azalina Othman Said]: Yang Berhormat Parit.

12.38 tgh.

Dato’ Mohd Nizar bin Haji Zakaria ([Parit]: Assalamualaikum
warahmatullahi wabarakatuh. Salam sejahtera. Terima kasih Tuan Pengerusi kerana
memberi ruang kepada saya untuk turut berbahas. Saya terus sahaja kepada Butiran
020200 — Pembangunan Ekosistem Keusahawanan. Pandemik COVID-19 telah
memberi kesan yang besar kepada usahawan terutamanya usahawan Perusahaan
Mikro Kecil dan Sederhana (PMKS) sehingga ada yang terpaksa gulung tikar.

Saya melihat para usahawan perlu bersedia ke arah perubahan digitalisasi
perniagaan bagi mengatasi masalah ini. Justeru itu, melalui peruntukan sebanyak
RM2.1 juta di bawah butiran ini, apakah usaha-usaha yang telah dilaksanakan bagi
membantu khususnya para usahawan untuk beralih dari perniagaan fizikal kepada
perniagaan dalam bentuk talian dan apa yang lebih penting adalah bagaimana
kementerian akan memastikan tidak ada satu pun usahawan PMKS ini yang tercicir
daripada perubahan digitalisasi perniagaan ini terutamanya usahawan PMKS di luar
bandar.

01240

Seterusnya, Butiran 020300 — Pembangunan Francais dan Vendor.
Berdasarkan Laporan Tahunan Perniagaan Francais, nilai jualan tahunan industri
francais bagi tahun 2018 dan 2019 bertambah daripada RM10 bilion kepada RM13.3
bilion. Saya melihat industri francais dapat membantu usahawan_kecil
membangunkan perniagaan mereka ke peringkat yang lebih tinggi.

Saya melihat menerusi butiran ini, kerajaan telah pun memperuntukkan
sebanyak RM3.79 juta. Saya ingin mengetahui apakah usaha yang akan
dilaksanakan oleh kementerian dalam melahirkan lebih ramai usahawan francais?
Apakah bentuk bantuan yang akan diberikan kepada usahawan kecil untuk
mentransformasikan perniagaan mereka kepada francais supaya mampu berdaya
saing dengan jenama besar dan kemudian dikembangkan ke peringkat global?
Sehingga_ kini, berapakah jumlah usahawan_ kecil yang telah berjaya

mengembangkan perniagaan mereka kepada francais ini?
