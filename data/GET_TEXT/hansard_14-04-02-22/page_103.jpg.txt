DR. 30.11.2021 97

skim perbelanjaan seperti program RECURVE yang menawarkan dana tambahan
kepada usahawan francais.

Dato’ Haji Salim Sharif [Jempol]: Yang Berhormat Menteri, sedikit lagi tidak
terjawab. Pertindihnan Pernas dengan Kementerian KPDNHEP dengan MEDAC. Ini
ada dua kementerian untuk menjaga francais ini.

Tan Sri Noh bin Haji Omar: Terima kasih. Memang benar, Tuan Pengerusi,
sekarang ini ada dua kementerian jaga satu program. Di mana di bawah francais ini,
pentadbirannya di bawah MEDAC tetapi aktanya di bawah Kementerian Hal Ehwal
Pengguna. Jadi, saya dengan Yang Berhormat Menteri Hal Ehwal Pengguna dengan
KSU telah mengadakan mesyuarat, kita cuba susun, selaraskan.

Walau bagaimanapun, saya nampak apa juga yang kita buat, kalau satu
program dua kementerian jaga, tidak boleh jadi. Sama ada Kementerian
Pembangunan Usahawan ambil jaga 100 percent ataupun saya sebagai Yang
Berhormat Menteri, / don’t mind, kalau Kementerian Hal Ehwal Pengguna hendak
ambil francais, ambillah asalkan rakyat lebih mudah. Daripada kita berebut untuk
apa? Nanti sana tidak kena, sini yang dikejar tidak dapat, yang dikendong berciciran.

Jadi, saya terbuka. Ini francais ini memang ada dua ‘tauke’ yang jaga. Saya
tidak apa, asalkan kepentingan rakyat, hendak ambil, ambillah. Saya rela
lepaskanlah francais ini kepada Kementerian Hal Ehwal Pengguna kalau betul-betul
mereka hendak, tetapi, apa juga, bagi saya, ialah mesti jaga kepentingan rakyat.

Begitu juga Yang Berhormat Padang Rengas ada menimbulkan mengenai
PUNB. Memang betul, PUNB memang pada dasarnya daripada segi undang-
undangnya memang di bawah Jabatan Perdana Menteri kerana PUNB ini ditubuhkan
di bawah Yayasan Pelaburan Bumiputera. Di bawah Yayasan Pelaburan
Bumiputera ini ada dua- anak. Satu PNB dan satu PUNB. Memang di bawah Yang
Amat Berhormat Perdana Menteri.

Akan tetapi, oleh sebab kita hendak menyelaraskan daripada segi
pentadbirannya kerana PUNB ini dia boleh bagi pinjam minimum RM100 ribu dan
maksimum RM10 juta dan kita juga macam Yang Berhormat Padang Rengas kata,
kita hendak selaraskan hendak pinjam lebih RM100- Amanah Ikhtiar, sebagai
contoh, pun diletak di bawah kementerian saya secara pentadbiran.

Ini kerana dua-dua agensi ini, Amanah Ikhtiar dan juga PUNB ini, memang
mereka ini ada peraturan mereka sendiri tetapi kita dengan kebenaran Yang Amat
Berhormat Perdana Menteri, meletakkan kedua-dua Amanah Ikhtiar dengan PUNB
ini di bawah kementerian ini supaya kita dapat selaraskan untuk kita hendak
membantu usahawan-usahawan ini.

Yang Berhormat Sepanggar mengenai digital, saya sudah sebut tadi.
