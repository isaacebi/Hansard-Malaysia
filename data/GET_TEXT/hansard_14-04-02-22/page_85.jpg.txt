DR. 30.11.2021 79

01500

Akhirnya, saya ingin menyentuh tentang Butiran 050100 — Business
Licensing Electronic Support System (BLESS) secara- ini electronic support system
ini, Tuan Pengerusi. Saya baru cuba tengok dalam websitenya hari ini. Hari ini dia
kata, line telefonnya down.

Jadi, untuk pendaftaran baharu business licensing ini tergantung. Ini sistem
elektronik kita ini ya. Jadi, diharapkan kementerian melihat bahawa perkara-perkara
sebegini yang sepatutnya memudahkan usahawan-usahawan tidak terjejas kerana
masalah-masalah teknikal yang sepatutnya tidak berlaku. Terima kasih Tuan
Pengerusi.

Tuan Pengerusi: Terima kasih Yang Berhormat Lumut. Dipersilakan Yang

Berhormat Bachok.

2.59 ptg.

Tuan Nik Mohamad Abduh bin Nik Abdul Aziz [Bachok]: Terima kasih
Tuan Pengerusi. Assalamualaikum warahmatullahi wabarakatuh.... [Membaca
sepotong ayat al-Quran].

Saya terus kepada Butiran 040500 -— Institut Keusahawanan Negara
(INSKEN). Kita sedia maklum impak yang dihadapi oleh golongan usahawan
berdepan dengan pandemik yang melanda negara dan saya secara peribadi
menyokong langkah kementerian yang direncanakan melalui Institut Keusahawanan
Negara (INSKEN) dalam menyokong golongan usahawan yang terlibat akibat
pandemik ini.

Dalam perkara ini, saya ingin memohon penjelasan lanjut daripada
kementerian mengenai inisiatif INSKEN e-BizClinic yang memberi tumpuan untuk
mengadakan konsultasi perniagaan kepada golongan usahawan supaya ia dapat
dilaksanakan secara seimbang kepada usahawan di bandar dan luar bandar, serta
berapa peratus kah daripadanya melibatkan usahawan di Parlimen Bachok?

Adakah kementerian bercadang untuk mempromosi inisiatif ini kepada
usahawan luar bandar supaya mereka juga dapat turut serta mendapatkan
konsultasi perniagaan tersebut. Saya juga ingin bertanya apakah _inisiatif
kementerian bagi menyokong usahawan khususnya di bawah INSKEN ini, akan turut
mengambil kira konsultasi pengurusan kewangan atau cashflow perniagaan kepada
golongan usahawan ini selain aspek pembangunan perniagaan dan sebagainya.

Butiran 020300 — Pembangunan Francais dan Vendor. Saya difahamkan
kementerian telah melancarkan program pembiayaan keusahawanan francais belia
di bawah Perbadanan Nasional Berhad (PERNAS). Saya ingin penjelasan

kementerian mengenai penyertaan terkini golongan belia dalam program ini.
