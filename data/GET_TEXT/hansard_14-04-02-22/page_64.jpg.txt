DR. 30.11.2021 58

Butiran 020300 — Pembangunan Francais dan Vendor. Sejak MEDEC
ditubuhkan pada tahun 2018 peruntukan dan peranan untuk membangunkan
francais telah bertindih antara MEDEC dan juga KPDNHEP. Saya difahamkan hal
berkaitan dengan pentadbiran PERNAS diletakkan di bawah MEDAC. Manakala bagi
perkara dalam program penting untuk ditetapkan di bawah program KPDNHEP.

Soalan saya, apakah menerusi mekanisme ini dapat memberi sumbangan
yang lebih baik dan nilai positif terhadap pembangunan industri francais negara.
Peranan dua kementerian dalam satu agensi kerajaan telah menimbulkan
kecelaruan kerana sebarang pelaporan dan tindakan memerlukan pengesahan
daripada kedua-dua kementerian terlebih dahulu. Perkara ini merupakan contoh
birokrasi yang perlu dibetulkan dengan segera kerana ia boleh merencatkan
kelancaran PERNAS dan seterusnya merugikan usahawan.

Mengambil kira semangat Keluarga Malaysia dalam tempoh 100 hari untuk
membuktikan pencapaian Kabinet kerajaan. Saya mohon supaya perkara ini
distrukturkan semula. MSaya mencadangkan agar bahagian francais dikembalikan
kepada tempat asal penubuhan pada 8 Mei 1999 yang lalu iaitu di bawah
tanggungjawab MEDAC.

Berkaitan pembangunan francais — apakah peranan kementerian untuk
memperkasakan agensi PERNAS agar dapat meningkatkan bilangan usahawan
bumiputera. Berpandukan klausa 19, Akta Francais 1998, adakah kementerian
bercadang untuk memperkenalkan sekatan bagi mengawal francaisor daripada terus
mengenakan kadar fi yang tinggi yang melampau terhadap para usahawan.

Hal ini kerana kadar fi yang dikenakan oleh francaisor adalah tidak
munasabah dan membebankan usahawan yang menjadi peniaga francais
sedangkan kos sebenarnya adalah tidak tinggi. Apakah tindakan kementerian
terhadap francaisor yang mendaftar fi melebihi kadar pasaran seperti mana tertakluk
dalam justifikasi pendaftaran francais. Ini berhubung dengan francaisor ataupun
francaisi untuk tindakan menawar peluang perniagaan francais kepada usahawan-
usahawan lain yang hari ini tidak dibuka contohnya, seperti FamilyMart, Starbucks
dan lain-lain.

Apakah pelan kementerian bagi membolehkan usahawan untuk membuka
perniagaan francais tersebut? Hal ini kerana produk yang ditawarkan mendapat
permintaan yang tinggi.

Butiran 13001 — Suruhanjaya Koperasi Malaysia:Pembangunan Perniagaan.
Pada tahun lalu sektor koperasi negara telah mencatatkan perolehan sebanyak
RM41.45  bilion meskipun berdepan dengan cabaran pandemik COVID-19.
Perolehan disumbangkan oleh 14,629 buah koperasi yang telah meningkatkan kadar

KDNK negara menerusi pelbagai aktiviti ekonomi. Menerusi Presiden Angkatan
