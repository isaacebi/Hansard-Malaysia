DR. 30.11.2021 86

Perniagaan oleh kerajaan? Saya juga ingin bertanya, apakah kementerian
menyediakan suatu mekanisme pemantauan bagi memantau golongan alumni TUBE
ini sama ada masih berada dalam sektor keusahawanan atau sebaliknya serta
apakah rancangan kementerian untuk menjadikan golongan alumni ini sebagai ikon
keusahawanan TUBE pada masa akan datang. Ini juga sebagai benchmark kepada
kejayaan yang dicapai di bawah Program TUBE ini.

Tuan Pengerusi, saya juga ingin menyentuh Butiran 050200 — Penjaja dan
Peniaga Kecil. Saya ingin bertanya apakah fokus aktiviti di bawah butiran penjaja
dan peniaga kecil ini kerana butiran ini merupakan program baharu bagi tahun
hadapan. Apakah ada mekanisme khusus yang disediakan oleh kementerian bagi
penyaluran peruntukan ini kepada penjaja dan peniaga kecil? Saya juga ingin tahu
apakah inisiatif yang diberikan tumpuan bagi menyokong golongan penjaja kecil di
bawah butiran ini.

Seterusnya Tuan Pengerusi, Butiran 30000 — Tabung Ekonomi Kumpulan
Usaha Niaga (TEKUN). Peruntukan di bawah TEKUN telah ditingkatkan kepada
RM225 juta pada tahun hadapan. Saya ingin bertanya, berapakah jumlah
pembiayaan tanpa caj telah disalurkan kepada PMKS bagi tahun ini dan berapa pula
sasaran pembiayaan yang ditetapkan bagi tahun hadapan? Saya juga ingin
bertanya, berapa peratus daripada golongan PMKS yang menerima pembiayaan
atau pinjaman daripada TEKUN yang mengalami non-performing loan sepanjang
tahun ini? Sekian, terima kasih.

Tuan Pengerusi: Terima kasih Yang Berhormat Tumpat. Yang Berhormat

Hang Tuah Jaya.

3.23 ptg.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Assalamualaikum warahmatullahi wabarakatuh. Terima kasih Tuan
Pengerusi atas peluang yang diberikan. Saya merujuk terus kepada Butiran 030000
- Pembangunan Koperasi. Saya ingin mengajak kementerian untuk Yang Berhormat
Menteri kepada Rancangan Malaysia Ke-12 yang telah pun kita luluskan di dalam
Dewan ini.

Di mana di dalam Rancangan Malaysia Ke-12 ini dalam aspek melonjakkan
pertumbuhan industri strategik dan berimpak tinggi serta perusahaan mikro kecil dan
sederhana. Di situ terdapat satu strategi yang menyatakan akan menggalakkan
penyertaan inklusif melalui perusahaan mikro kecil dan sederhana, koperasi dan
persatuan berasaskan pertanian.

Jadi, saya ingin tanya kepada kementerian, kita sekarang berdepan dengan

keadaan harga barang naik, sayur pun naik dan sebagainya. Sudah pastilah strategi
