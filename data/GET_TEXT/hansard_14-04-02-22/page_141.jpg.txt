DR. 30.11.2021 135

kedaulatan dan sekuriti undang-undang termasuk dalam negara kita, our own
policies space. Akhir kata apabila kita menjamin keselamatan negara, ia bermula
dengan jaminan kepada pekerja. Saya berharap diberi ruang oleh kementerian untuk
mengambil kira pandangan sebelum kita sampai ke peringkat akhir tanpa paksaan
menerusi perjanjian CPTPP. Terima kasih Tuan Pengerusi.

Tuan Pengerusi: Terima kasih Yang Berhormat Permatang Pauh. Yang

Berhormat Sepang tidak ada ya. Yang Berhormat Sungai Buloh. Silakan.

5.46 ptg.

Tuan Sivarasa Rasiah [Sungai Buloh]: Terima kasih Tuan Pengerusi
kerana memberi saya ruang untuk membahas dalam peringkat Jawatankuasa. Saya
rujuk kepada Butiran 030000 — Pengurusan Perburuhan Negara khususnya Butiran
030100 — Tenaga Kerja dan Butiran 030200 — Keselamatan dan Kesihatan
Pekerjaan.

Secara khususnya Tuan Pengerusi, saya ingin merujuk kepada satu kes
tertentu yang telah mencemarkan imej negara kita di ruang dunia. Kes yang
melibatkan satu syarikat berhad dengan izin, limited public listed company yang
bernama ATA IMS Berhad yang sekarang tajuk siasatan di peringkat Amerika
Syarikat untuk amalan buruh paksa ataupun dengan izin forced labor.

Saya faham dalam pindaan yang kita akan buat di Dewan ini dalam beberapa
minggu lagi, pindaan kepada Akta Kerja kita akan juga bincang isu buruh paksa atau
forced labor. Akan tetapi saya bawa kes ini sebab ada beberapa aspek yang sangat
merisaukan di mana dituduh NGO activist yang menyiasat kes ini dan bongkarkan
kes ini kepada Amerika Syarikat kepada badan kastam di sana yang sekarang
mungkin akan melarang produk-produk daripada syarikat itu iaitu produk elektronik
yang digunakan di vacuum cleaner, dengan izin. Certain parts of it digunakan.

Akan melarang pengimport barang-barang itu sebab amalan buruh paksa
dan syarikat UK bernama Dyson— Dyson adalah masyhur atau well known dengan
izin, untuk membuat vacuum cleaner yang high standard. Syarikat ini membekalkan
beberapa parts dari vacuum cleaner itu kepada Dyson dan Dyson pun sekarang
selepas mendengar laporan terperinci tentang amalan buruh paksa oleh syarikat ini,
telah berhentikan kontrak mereka dengan syarikat ini baru beberapa hari dahulu.
Bermaksud tuduhan atau dakwaan atas amalan buruh paksa ini memang ada asas
sehingga Dyson pun risau tentang imej dan reputasi mereka sehingga mereka tidak
kisah kesan ekonomi, diberhentikan.

Aspek yang saya hendak bangkitkan ialah ada juga aduan oleh badan yang
mula-mula membongkarkan isu ini, semua perkara ini telah dirujuk daripada bulan

April tahun ini kepada sumber manusia. Akan tetapi mereka atas rekod sudah
