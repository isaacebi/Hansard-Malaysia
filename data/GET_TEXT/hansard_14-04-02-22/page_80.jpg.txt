DR. 30.11.2021 74

akan datang di bawah butiran ini? Ketiga, adakah pembiayaan yang telah diberikan
kepada usahawan mengikut prinsip pematuhan syariah?

Seterusnya Butiran 040400 — Tabung Ekonomi Kumpulan Usaha Niaga
(TEKUN Nasional). Pertama, mengapakah peruntukan tahun 2022 ditiadakan
berbanding pada tahun ini yang diberi peruntukan sebanyak RM1 juta. Kedua,
sehingga kini berapakah peratusan pembayaran balik oleh usahawan terhadap
TEKUN Nasional? Ketiga, apakah bentuk-bentuk bantuan yang diberi kepada
usahawan-usahawan bagi tahun 2022 setelah ketiadaan peruntukan di bawah
Butiran 040400 ini?

Seterusnya Butiran 30000. Butiran ini diberi peruntukan RM225 juta. Apakah
perbezaan di antara butiran ini dengan Butiran 040400, kerana kedua-duanya di
bawah tajuk yang sama iaitu Tabung Ekonomi Kumpulan Usaha Niaga (TEKUN
Nasional).

Seterusnya ialah berkait dengan Butiran 020400 — Pusat Khidmat Kontraktor.
Bolehkah dinyatakan sehingga kini pelan pemerkasaan kontraktor dan usahawan,
khususnya bumiputera dalam industri binaan telah dapat dilaksanakan? Kedua,
apakah bentuk latihan yang disediakan bagi melahirkan kontraktor dan usahawan
binaan bumiputera yang berkualiti dan tulen kerana kita selalu kedengaran bahawa
banyak projek yang dikelolakan oleh mereka mempunyai masalah dari segi kualiti.
Terima kasih Tuan Pengerusi.

Tuan Pengerusi: Terima kasih Yang Berhormat Dungun. Yang Berhormat

Padang Serai.

2.45 ptg.

Tuan Karupaiya a/l Mutusami [Padang Serai]: Terima kasih Tuan
Pengerusi. Butiran 020100 — Dasar dan Hubungan Antarabangsa. Saya merupakan
seorang yang percaya dalam pembangunan syarikat kecil di dalam negara. Syarikat
kecil ini mesti ditarik untuk melibatkan dalam pasaran antarabangsa agar mereka
mampu belajar dan mengembangkan perniagaan untuk menjadi lebih baik. Dalam
belanjawan, kerajaan telah memperuntukkan sebanyak RM5.2 juta untuk dasar dan
hubungan antarabangsa.

Saya menyokong apa-apa langkah yang digerakkan oleh kerajaan. Akan
tetapi persoalan yang ingin saya bangkitkan apakah dasar antarabangsa yang
pernah digerakkan oleh kerajaan yang memanfaatkan usahawan tempatan? Saya
percaya setiap polisi yang digerakkan oleh kerajaan mesti bersifat inklusif dan
memberi kebaikan kepada rakyat yang menjadi fokus utama kerajaan. Saya mohon

penjelasan mengenai perkara ini.
