DR. 30.11.2021 55

Program Skim Latihan Siswazah dan juga program PPP dan PFI yang menelan
belanja RM20 juta pada tahun hadapan.

Saya ingin bertanya kepada Yang Berhormat Menteri, Skim Latihan
Siswazah ini berapa yang sebenarnya diperuntukkan untuk siswazah kita ini,
graduan universiti, mengikuti perkembangan terkini iaitu industrial revolution 4.0?

Dalam pembangunan ini, berapakah yang diperuntukkan untuk mendidik
mereka menguasai skil digital infrastructure. Kedua, data storage dan cloud data
centre. Ketiga, industrial automation and robots. Keempat, industrial additive
manufacturing. Kelima, internet of things. Keenam, smart factories dan ketujuh,
digital twins? Berapakah peruntukan sebenarnya disediakan? Supaya negara kita
berada di kadar yang kompetitif berbanding dengan negara-negara lain knususnya
negara serantau.

Perkara ketiga saya ingin bangkitkan iaitu Butiran 00601. Sebanyak RM55
juta untuk Dana Pembangunan dan Pembiayaan PKS. Dalam butiran tersebut, saya
juga ingin bertanya kepada Yang Berhormat Menteri di mana baru-baru ini sekiranya
kita lihat laporan United Nations Conference on Trade and Development, tahun lepas
walaupun waktu pandemik tetapi jumlah pelaburan FDI yang masuk ke ASEAN
masih berjumlah USD137 bilion. Akan tetapi, saya berasa amat sedih sekali kerana
Malaysia kini berada di kedudukan yang tercorot dan merosot dengan begitu dahsyat
sekali.

Dahulu kita di negara ASEAN, kita hanya ketinggalan jika dibandingkan
dengan Singapura. Akan tetapi kini, di mana kedudukan FDI yang masuk ke ASEAN,
kita telah kalah kepada bukan sahaja Singapura, malah kita kalah kepada Indonesia,
Vietnam, dan juga Filipina. Daripada jumlah USD137 bilion pelaburan, hanya 2.55
peratus sahaja ataupun USD3.5 bilion yang masuk ke negara kita.

Ini bermaksud kementerian ini memainkan peranan yang penting untuk
mewujudkan satu ekosistem yang kondusif tetapi daripada jumlah pelaburan yang
masuk ke ASEAN, terbukti di mana pelabur-pelabur asing telah menggunakan duit
mereka untuk mengundi tidak melabur di tanah air kita yang tercinta ini. Saya rasa
perkara ini perlu diberikan satu pandangan yang cukup berat supaya Malaysia kekal
sebagai satu destinasi pelaburan yang dinampak sebagai center of excellence dan
juga center of investment dalam aspek keusahawanan.

Perkara yang seterusnya saya ingin bangkitkan adalah di mana kita sekarang
ini telah pun luluskan RM80 juta untuk Institut Keusahawanan Negara di bawah
Butiran 96000. Saya hendak tanya. Sebenarnya mengikut laporan Bank Dunia, atas
Dasar Ekonomi Baru yang tidak saintifik dan telah pun ketinggalan zaman dan tidak
mengikut keperluan dan juga keupayaan sebaliknya mengikut warna_kullit,

menjadikan Malaysia mengalami krisis brain drain.
