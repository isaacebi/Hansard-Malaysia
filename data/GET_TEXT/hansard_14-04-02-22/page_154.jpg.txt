DR. 30.11.2021 148

sebagainya untuk pastikan mereka letak pasport dan sebagainya. Tambahan pula
kita dalam usaha mengambil langkah-langkah untuk mengatasi isu ini dengan
memperkenalkan e-Wages iaitu apabila pekerja ini tidak dibayar gaji dalam masa
tertentu, Kementerian Sumber Manusia akan tahu.

Kedua, way forward adalah kita akan melaksanakan Centralized Labor
Quarters (CLQ) yang akan dipantau oleh Kementerian Sumber Manusia dan
Kementerian Dalam Negeri. Ini adalah langkah-langkah sedang dijalankan...

Tuan Sivarasa Rasiah [Sungai Buloh]: Penjelasan sedikit...

Datuk Seri M. Saravanan: Seterusnya...

Tuan Sivarasa Rasiah [Sungai Buloh]: Penjelasan ringkas, ringkas sahaja
Yang Berhormat.

Datuk Seri M. Saravanan: Isu yang dibangkitkan oleh Yang Berhormat
Sungai Buloh mengenai syarikat yang telah diambil tindakan oleh pihak Dyson.

Tuan Pengerusi, kebetulannya apabila Yang Berhormat sebut kita tidak ambil
tindakan itu tidak benar. Saya boleh hantar dokumen-dokumen. Kementerian
Sumber Manusia melalui Jabatan Tenaga Kerja— kita telah menerima aduan
sebelum ini dan telah mengambil tindakan dan kertas siasatan telah pun dibuka dan
tawaran compound telah pun dihantar kepada mereka. Akan tetapi, sehingga kini,
mereka belum membayar kompaun, maka kita akan mendakwa mereka di
mahkamah. Ini adalah kedudukan sebenar.

Isu yang baru-baru dikatakan ini ada two sides of story Tuan Pengerusi.
Pertama, apabila saya sendiri baca melalui social media bahawa syarikat yang
daripada Amerika telah membatalkan kontrak yang diberikan kepada— ataupun
Dyson telah membatalkan kontrak yang diberikan kepada syarikat tersebut. Apabila
kita telah terima maklumat awal daripada syarikat sendiri bahawa mereka yang
membatalkan kontrak ini sebab kekurangan pekerja. There are two different stories.
Maka, Jabatan Tenaga Kerja Semenanjung Malaysia sedang mengkaji sama ada
yang mana betul. Sama ada kontrak itu dibatalkan oleh pihak Dyson ataupun pihak
syarikat telah— tidak menerima kontrak tersebut kerana kekurangan pekerja. Ini
satu isu yang besar Tuan Pengerusi.

Walau bagaimanapun Tuan Pengerusi, Kementerian Sumber Manusia
sedang mengambil pelbagai langkah. Ini seperti mana yang dibangkitkan oleh Yang
Berhormat Beruas, tiada sebarang special approval Tuan Pengerusi. Kalau kita lihat
zaman sebelum ini, ejen-ejen hanya 10 buah ejen sahaja yang dikeluarkan dari
Bangladesh untuk membawa pekerja asing.

Saya telah memperluaskan daripada segi membawa masuk pekerja asing
supaya tidak orang memonopoli pekerja-pekerja asing. Ini adalah langkah-langkah...

Tuan M. Kulasegaran [Ipoh Barat]: Yang Berhormat...
