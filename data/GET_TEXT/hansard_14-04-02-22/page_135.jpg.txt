DR. 30.11.2021 129

Kedua, saya ingin menyinggung Butiran 030300 — Hal Ehwal Kesatuan
Sekerja bersekali dengan Butiran 041000 — Program Hal Ehwal Kesatuan Sekerja,
dalam RM2.6 juta peruntukan. Saya hendak tanya, sekarang ini kita ada lapan
peratus sahaja dalam seluruh 14 juta pekerja ini, ada lapan peratus sahaja yang
berkesatuan.

Apakah langkah kementerian untuk memastikan yang selebih 92 peratus itu
dapat meraikan dan menjadi kesatuan supaya mereka juga mendapat hak dalam
perjanjian bersama yang membolehkan lebih baik daripada Akta Pekerja 1955.
Ketiga, tanpa melengah waktu saya ingin merujuk kepada Butiran 030500 —
Mahkamah Perusahaan. Mahkamah Perusahaan, Tuan Pengerusi, kita tidak ada
Mahkamah Tinggi. Lepas Mahkamah Perusahaan, kena pergi ke Mahkamah Tinggi.
Mahkamah Tinggi di luar, banyak masalah kerana Hakim-hakim Yang Arif dia tidak
begitu arif dalam soal pekerjaan.

Jadi saya minta supaya langkah seterusnya ialah Mahkamah Tinggi
Perusahaan yang membolehkan Hakim-hakim itu yang arif tentang pekerjaan dan
sebelum pergi ke Mahkamah Rayuan ataupun Persekutuan.

Seterusnya Butiran 040200 — Emolumen Kakitangan Kontrak, RM2.3 juta.
Saya hendak minta penjelasan daripada Yang Berhormat Menteri, kontrak ini macam
mana ini. Kontrak ini. Adakah kontrak ini bertahun-tahun atau kontrak ini berlarutan,
berpanjangan sehingga sebelum 15 tahun untuk mereka ditetapkan. Saya hendak
tahu RM2.3 juta daripada mana terbitnya.

Seterusnya tanpa melengahkan waktu, Butiran 040800 — Program Latihan
Kemahiran berjumlah RM3.4 juta dan juga bersekali dengan Butiran 020000 —
Pembangunan Modal Insan. Dalam rangkuman dua ini, banyak mengajar kita ketika
kita dalam proses pandemik ini, Tuan Pengerusi.

Kita tengok banyak sangat hampir ratusan ribu orang pekerja yang telah
kehilangan pekerjaan. TVET ini, boleh atau tidak diperlebar kepada mereka yang
dibuang kerja, yang sudah tidak ada— umur sudah 45 tahun ini, sudah celaru hendak
kerja apa. Jadi mereka ini perlu diberi ruang untuk masa depan yang lebih baik
daripada apa yang ada semasa mereka bertugas dan pandemik berlaku.

Di samping itu juga Tuan Pengerusi, Skim Insurans Pekerja (SIP) ini. Apakah
kementerian berperancangan untuk menambah baik atau memberikan inisiatif yang
baharu atau memberikan ruang penambahan daripada pencarum, pekerja dan juga
majikan atau majikan sedikit penambahan, untuk kita rungkaikan longgokan dana
yang setahun hampir RM1 bilion lebih itu untuk kita memanfaatkan kepada mereka
yang ‘di-renti kerja sentara-kan’ atau dalam bahasa Inggeris dengan _izin,

retrenchment.
