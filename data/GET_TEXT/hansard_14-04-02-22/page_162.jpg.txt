DR. 30.11.2021 156

Manusia sentiasa bekerjasama dengan kesatuan sekerja dan majikan melalui
Mesyuarat Majlis Perundingan Buruh Kebangsaan (NLAC). Memastikan kesatuan
pekerja mahir dalam melaksanakan perundingan kolektif agar mendapat faedah
yang lebih baik. Mesyuarat Majlis Perundingan Gaji Negara (MPGN).

Seterusnya, Yang Berhormat Dungun juga telah membangkitkan,
mewajibkan majikan sedia suasana perburuhan yang kondusif. Tuan Yang di-Pertua,
melalui penguatkuasaan undang-undang, pemeriksaan berkanun, promosi dan
pendidikan perburuhan, pindaan undang-undang selaras dengan kehendak
komprehensif dan progresif Trans-Pacific Partnership Agreement (TPPA), dengan
izin, standard antarabangsa.

Yang Berhormat juga telah membangkitkan Jabatan Pembangunan
Kemahiran kerjasama dengan IPT untuk selaraskan kokurikulum. Kementerian
melalui Jabatan Pembangunan Kemahiran menggalakkan IPT untuk mengguna
Standard Kemahiran Pekerjaan Kebangsaan (NOSS) yang dibangunkan oleh
industri bersama JPK sebagai kurikulum latihan yang menjurus kepada kompetensi
pekerja. Seterusnya, setakat ini kementerian sedang menyelaras perkara yang
memandangkan bidang kuasa berkaitan dengan latihan TVET adalah rentas
kementerian. Bentuk-bentuk latihan TVET yang dilaksanakan oleh Kementerian
Sumber Manusia adalah sistem latihan berdasarkan pusat bertauliah iaitu program
latihan sepenuh masa. Kedua, Sistem Latihan Dual Nasional (SLDN). Ketiga,
pengiktirafan pencapaian terdahulu program latihan modular jangka pendek dan
seminar dan webinar.

Tuan Yang di-Pertua, Kementerian Sumber Manusia juga memberikan
keutamaan ke atas isu berhubung dengan peluang-peluang pekerjaan bagi pekerja
tempatan. Antaranya seperti berikut:

(i) portal MyFutureJobs sebagai platform perkhidmatan

pekerjaan negara yang membuat padanan pekerjaan. Setakat
31 Oktober 2021, sebanyak 259,478 orang pencari pekerjaan
telah berjaya ditempatkan;

(ii) program temu duga terbuka secara dalam talian dan fizikal

secara mingguan di semua Pejabat PERKESO serta program
kerjaya di peringkat negeri, sehingga 31 Oktober 2021
sebanyak 2,300 aktiviti sebegini telah dilaksanakan;

(iii) insentif Malaysianization bagi tujuan pengetahuan pekerja

asing dengan pekerja tempatan; dan

(iv) kerjasama dengan Kementerian Pembangunan Luar Bandar

dan Suruhanjaya Komunikasi dan Multimedia dalam

menyediakan pusat satelit MyFutureJobs.
