DR. 30.11.2021 106

memandangkan Kuala Krai merupakan antara daerah yang masih belum mempunyai
institusi pengajian tinggi.

Sekiranya— Institusi Pengajian Lanjutan dan juga Pengajian Tinggi.
Sekurang-kurangnya dapat — sekurang-kurangnya dengan pembinaan ILP ini akan
dapat menaikkan nilai hartanah sekitar dan manfaatnya adalah kepada warga
tempatan.

Tuan Pengerusi, itu sahaja ucapan saya. Terima kasih. Wassalamalaikum
warahmatullahi wabarakatuh.

Tuan Pengerusi [Dato’ Mohd Rashid Hasnon]: Waalaikumsalam
warahmatullah. Terima kasih Yang Berhormat Kuala Krai. Sekarang saya jemput
Yang Berhormat Ipoh Barat. Sila Yang Berhormat Ipoh Barat. /t is your turn now.

Tuan M. Kulasegaran [Ipoh Barat]: Tuan Pengerusi, saya diarahkan oleh
kawan saya bahawa diberi peluang kepada Yang Berhormat Batu Kawan dahulu
selepas itu saya.

Tuan Pengerusi [Dato’ Mohd Rashid Hasnon]: Boleh. Saya boleh beri
kepada Yang Berhormat Batu Kawan sekarang. Saya jemput Yang Berhormat Batu

Kawan atas permintaan untuk berucap awal. Sila, Yang Berhormat Batu Kawan.

4.15 ptg.

Puan Kasthuriraani a/p Patto [Batu Kawan]: Terima kasih Tuan Pengerusi
di atas kebenaran dan juga desakan daripada Yang Berhormat Seputeh untuk saya
membahas. Juga Yang Berhormat Ipoh Barat, kebenaran daripada Yang Berhormat
Ipoh Barat untuk saya mengambil bahagian dalam perbahasan Jawatankuasa
Kementerian Sumber Manusia yang berjumlah RM1.29 bilion.

Tuan Pengerusi saya mulakan dengan Butiran 04300 — Institut Latihan
Perindustrian Nibong Tebal, Pulau Pinang. Saya nampak ada penurunan peruntukan
daripada RM2.14 juta sehingga RM500,000. Saya ingin tahu kenapa dan di mana
potongan tersebut.

Beralih kepada Butiran 08300 — Projek Membina Enam Pejabat Tenaga Kerja
Baharu. Saya nampak ada peningkatan daripada RM15.2 juta kepada RM27.5 juta.
Anggaran kos RM4.5 juta untuk setiap pembinaan bangunan baharu, saya ingin tahu
di manakah pembinaan enam buah pejabat Tenaga Kerja baharu ini dan adakah
negeri Pulau Pinang tersenarai untuk menerima satu pejabat baharu.

Seterusnya saya menyentuh Butiran 04110 — Program Perburuhan. Tuan
Pengerusi saya ingin bangkitkan dua isu mengenai Program Perburuhan ini. Satu
adalah isu kemasukan pekerja asing dan kedua adalah isu pekerja asing yang lari.
Hari ini kita linat dengan berita yang kita baca mengenai isu kemasukan pekerja

asing yang melalui banyak ejen. Sekurang-kurangnya 20 lebih ejen yang terlibat
