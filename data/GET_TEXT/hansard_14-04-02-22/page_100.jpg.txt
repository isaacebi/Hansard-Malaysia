DR. 30.11.2021 94

Jadi, itulah di antara yang kita sedang rancang. Kita cuba hendak
menyelaraskan peranan ini dan juga ramai juga yang bercakap mengenai peranan
koperasi. Memang betul, saya memang bersetuju bahawa koperasi ini mesti kita
pertingkatkan. Pada hari ini kita letak selaras dengan IKS. Pada hari ini kita lihat
usahawan-usahawan kita dan dividen-dividen, kalau kita lihat dividen koperasi Tuan
Pengerusi, lebih banyak daripada simpanan dari bank.

Jadi, oleh sebab itu saya dengar tadi ramai yang bercakap masalah koperasi,
memang mengenai perkembangan koperasi, termasuklah koperasi masjid yang
disebut tadi, memang dalam perancangan kita. Jadi oleh itu, saya cubalah jawab
semampu yang boleh, masa pun sudah tidak ada, kecuali Yang Berhormat Teluk
Intan ada bangkitkan mengenai kehilangan bakat atau brain drain.

Saya hendak nyatakan bahawa INSKEN memainkan peranan bahawa dalam
peserta INSKEN, termasuk juga ada rakyat di luar negara juga mengikuti kursus yang
ada bersama INSKEN. Begitu juga dengan menggalakkan pelaburan dan juga
mewujudkan ekosistem yang menyeluruh. SME Corp. telah pun memainkan peranan
dengan memperuntukkan sebanyak RM65 juta untuk kita meningkatkan strategi dan
juga syarikat berprestasi tinggi untuk kita angkat ke peringkat yang lebih tinggi.

Begitu juga kita ada beberapa skim iaitu di bawah SME Corp. Kita ada
dipanggil — ada peruntukan sebanyak RM55 juta untuk program BAP atau
Peningkatan Kapasiti dan Keupayaan PKS. Kita juga ada program BEEP dan dengan
adanya program-program ini, daripada angka yang kita lihat pada hari ini kita ada
lebih kurang 502 PMKS telah menerima manfaatnya.

Begitu juga mengenai unicorn. Tadi unicorn dibangkitkan oleh Yang
Berhormat Teluk Intan, yang ini kita kena update dengan MOSTI. Bila MOSTI ini
kena tanya sedikit, untuk Unicorn tetapi untuk makluman, yang kita dapat daripada
MOSTI bahawa syarat-syarat untuk melahirkan syarikat unicorn adalah di bawah
MOSTI. MOSTI menyasarkan sebanyak lima buah syarikat unicorn untuk tempoh
lima tahun.

Mengenai perbelanjaan yang dibangkitkan tadi iaitu bagi perbelanjaan
kakitangan kontrak yang telah meningkat daripada 381,000 orang mengapa tahun
meningkat sampai1.5 juta orang? Saya hendak maklumkan bahawa dalam skim
kontrak ini ada dua, satu kontrak yang biasa, yang mesti dapat kelulusan dari
Jabatan Perkhidmatan Awam, satu lagi dipanggil kontrak MySTEP. MySTEP ini ada
dua, tahun lepas kita asingkan bajet ini, MySTEP lain, kontrak biasa lain. Akan tetapi
kali ini kita gabungkan sebab itulah dia meningkat nampak sampai 1.5 juta.

Yang Berhormat Jempol bangkit mengenai kadar faedah tinggi SME Bank,

kenapa tinggi sangat?
