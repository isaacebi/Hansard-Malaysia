DR. 30.11.2021 92

baru ini. Dengan kesungguhan Yang Amat Berhormat Perdana Menteri, Dato’ Sri
Ismail Sabri bin Yaakob daripada Bera.

Saya harap kementerian, Menteri-menteri semuanya dapat mengangkat
Keluarga Malaysia ini untuk memastikan walk the talk, apa yang disebut oleh Yang
Amat Berhormat Perdana Menteri, Menteri-menteri ini dapat melaksanakan.

Saya juga ingin mengucapkan syabas dan tahniah kepada semua Menteri.
Saya difahamkan semuanya markah penuh 100 hari. A/hamdulillah. Saya harap
mereka dapat mencapai kecemerlangan selepas ini. Lakukan perkara-perkara yang
semua Ahli Parlimen dalam Dewan yang mulia ini, Dewan Rakyat ini, kawan sebelah
sana, kami di sebelah sini bercakap, bersuara, tolong laksanakan.

01540

Tuan Pengerusi [Dato’ Mohd Rashid Hasnon]: Terima kasih Yang
Berhormat Baling.

Datuk Seri Panglima Abdul Azeez bin Abdul Rahim [Baling]: Saya
percaya Yang Berhormat Menteri Tanjong Karang, you are the man, walk the talk.
Terima kasih Tuan Pengerusi. Assalamualaikum warahmatullahi wabarakatuh.

Tuan Khalid bin Abd Samad [Shah Alam]: Bodek nombor satu.

Tuan Pengerusi [Dato’ Mohd Rashid Hasnon]: Terima kasih Yang
Berhormat Baling. Ahli-ahli Yang Berhormat, seramai 22 orang Ahli-ahli Yang
Berhormat telah berbahas, sekarang saya jemput Yang Berhormat Menteri untuk

menjawab, selama 20 minit.

3.41 ptg.

Menteri Pembangunan Usahawan dan Koperasi [Tan Sri Noh bin Haji
Omar]: Terima kasih Tuan Pengerusi, yang bercakap seramai 22 orang, hendak
jawab 20 minit. Saya cubalah, cuba jawab semampu yang boleh.

Akan tetapi, saya ingin mengucapkan terima kasih banyak kepada semua
Ahli-ahli Parlimen yang telah mengambil bahagian dan kesimpulan yang saya dengar
daripada mula sehingga akhir dengan teliti, maka ia selaras sebenarnya dengan apa
yang sedang dirancang oleh pihak kementerian.

Pertama, pada dasarnya semua bercakap mengenai bagaimana hendak
memulihkan usahawan dan juga koperasi yang terjejas dalam waktu pandemik
COVID-19 ini dan bagaimanakah bantuan-bantuan ini, hendak dibantu mereka ini.
Untuk makluman, ini memang prioriti kita yang pertama.

Pada hari ini dalam tempoh tiga bulan ini, kita punya sasaran hendak bantu
dan memulihkan usahawan yang terjejas, koperasi yang terjejas ini, target kita hanya
sebanyak 188,345 tetapi a/hamdulillah, kita telah capai lebih iaitu sehingga 220,241.

Begitu juga kita merancang, sebagaimana Yang Berhormat bercakap tadi,
