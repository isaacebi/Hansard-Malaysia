DR. 30.11.2021 107

dalam urusan untuk membawa pekerja asing masuk ke negara kita untuk bekerja
dalam pelbagai sektor. Ini bukan expat ya, ini adalah biasanya pekerja-pekerja dalam
sektor-sektor pembinaan, sektor-sektor F&B, sektor domestic worker dan
sebagainya.

Kita tahu Malaysia juga antara negara yang tidak terkecuali daripada isu salah
guna kuasa, isu rasuah, isu hak asasi manusia, terutama sekali penindasan hak-hak
pekerja asing yang masuk ke negara kita. Saya ingin tahu di sini, apakah status
pengambilan pekerja domestik atau domestic workers terutama sekali daripada
Indonesia. Saya faham ada rundingan di antara negara kita dengan negara
Indonesia.

Akan tetapi saya juga mendapat tahu bahawa kos untuk memohon domestic
worker ini untuk membantu wanita yang harus keluar untuk bekerja ataupun
membantu untuk menguruskan rumah mereka ini, meningkat daripada kos
sebelumnya. Saya faham bahawa peningkatan ini amat tinggi. Saya rasa pada di
kala pandemik COVID-19 ini, satu peningkatan yang tidak justified dengan izin, akan
terus membebani terutama sekali wanita yang mahu masuk ke dalam alam
pekerjaan.

Saya rasa adalah sedikit ironik bila Kementerian Sumber Manusia mahu
menggalakkan lebih ramai wanita untuk masuk balik ke dalam alam pekerjaan. Akan
tetapi tiada kuasa atau tiada budi bicara atau kuasa rundingan untuk cap harga atau
kos untuk membawa domestic worker ini ke dalam negara kita. With every increasing
amount of this cost, you deter one female from going back to the workforce.

Maka saya mohon bahawa pihak Kementerian Sumber Manusia bersama
dengan KDN yang dikatakan gatekeeper untuk membawa masuk pekerja asing ini,
akan meletakkan kepentingan rakyat ahead of kepentingan ejen untuk memastikan
bahawa hanya ejen-ejen yang terpilih, ejen-ejen yang tidak mempunyai kepentingan
mereka sendiri, turut serta dalam usaha kerajaan untuk membawa pekerja asing ini
masuk.

Kedua adalah isu pekerja asing yang lari. Tuan Pengerusi kita tahu banyak
agensi, banyak majikan mengalami masalah pekerja yang lari. Sebab-sebab
mengapa pekerja asing ini lari adalah banyak. Banyak pekerja asing ini menjadi
mangsa penindasan. Mereka dibuli, mereka diganggu. They are harrased dan hak-
hak mereka sebagai pekerja, bukan sahaja pekerja asing tetapi pekerja di Malaysia
ini tidak dilindungi.

1620

Maka, dia terus dicabuli dan terus dianiaya. So, ramai pekerja asing ini

melarikan diri. Bila pekerja asing ini melarikan diri, maka majikan akan dikenakan levi

oleh KDN, sama ada salah majikan atau tidak.
