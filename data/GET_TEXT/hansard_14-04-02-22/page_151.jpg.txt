DR. 30.11.2021 145

Tuan Pengerusi, saya ucapkan terima kasih atas nasihat Tuan Pengerusi
supaya saya bermula dengan Yang Berhormat Sungai Buloh di mana isu ini
berkaitan imej negara. Maka, saya ada juga— bukan sahaja Yang Berhormat Sungai
Buloh— Yang Berhormat Beruas, Yang Berhormat Ipoh Barat dan juga Yang
Berhormat Kuala Langat telah membangkitkan mengenai isu kekurangan pekerja
asing. Sehinggakan Yang Berhormat Beruas menyatakan bahawa inilah puncanya
kenaikan harga ataupun salah satu punca kenaikan harga.

Walau bagaimanapun, saya ucapkan ribuan terima kasihlah. Tiba-tiba pihak
sebelah sana mengambil pendirian supaya membenarkan ataupun mempercepatkan
pekerja asing. Ini satu perubahan yang cukup berkesan sebab sebelum ini, kita lihat
pihak sebelah sana yang menghalang daripada membawa pekerja asing dan
sebagainya dengan pelbagai tuduhan dan fitnah. Walau bagaimanapun, saya setuju
dengan pandangan Yang Berhormat. Hari ini negara memang menghadapi
kekurangan pekerja. There is a huge shortage of labour force, Tuan Pengerusi.

Pada masa yang sama, kita lihat— sebagai Menteri Sumber Manusia, saya
tidak boleh mengikut sesuka hati untuk membawa pekerja asing apabila negara
sedang menghadapi krisis ekonomi dan juga pengangguran dengan kadar 5.3
peratus. Cuba bayang, Tuan Pengerusi, dalam keadaan warga Malaysia
menghadapi pengangguran 5.3 peratus, dan saya sebagai Menteri Sumber Manusia
membawa masuk pekerja asing. Mungkin kita akan boleh jadi Menteri yang
unpopular kerana tidak mengatasi masalah pengangguran.

Maka, di peringkat awal, walaupun kita sudah kekurangan pekerja asing, kita
telah memberi peluang ini kepada warga-warga tempatan sebagai kerajaan yang
prihatin. Saya telah memaksa majikan sehingga mereka mengiklankan di
MyYFutureJobs di bawah Kementerian Sumber Manusia. Itu isu yang pertama. Saya
telah mengambil pelbagai langkah supaya peluang-peluang ini terus diberikan
kepada warga tempatan. Itu yang pertama.

Kedua, Tuan Pengerusi, kita lihat kes COVID-19 meningkat dan sempadan-
sempadan seluruh dunia telah ditutup. Maka, sukar untuk membawa masuk pekerja
asing. Ketiga, kebanyakan negara-negara sumber seperti Indonesia, Bangladesh,
India dan sebagainya adalah di zon merah. Bagaimana saya boleh bawa pekerja
asing masuk dalam negara dalam keadaan ini? Ini adalah puncanya. Dan isu
keempat, kita tiada sebarang SOP. Kelima, tiada lagi vaksin. Kita masih lagi
berusaha melahirkan vaksin.

Dalam keadaan ini, memang sukar untuk membawa masuk pekerja asing.
Baru-baru ini apabila negara kita mencapai 80 peratus lebih rakyat divaksinkan dan
kita ada SOP baharu, baru-baru ini Kabinet telah meluluskan untuk membawa masuk

pekerja asing mengikut keperluan semasa. Ini satu proses, Tuan Pengerusi. Bukan
