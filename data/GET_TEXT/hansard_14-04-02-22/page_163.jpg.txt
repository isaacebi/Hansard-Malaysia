DR. 30.11.2021 157

Tuan Yang di-Pertua, Yang Berhormat Jerai juga telah membangkitkan
beberapa isu. Pada masa ini, pekerja yang bekerja sendiri dilindungi di bawah Akta
Keselamatan Sosial Pekerjaan (Akta 789), termasuk pekerja gig. Setakat 26
November 2021, seramai 347,578 Orang Bekerja Sendiri (OBS) aktif berdaftar
dengan PERKESO. Daripada jumlah itu, 210,240 orang adalah di bawah sektor
penghantar barang p-hailing. Sehingga 19 November 2021, sebanyak 8,890 sesi
libat urus di seluruh negara telah dilaksanakan bagi menggalakkan orang bekerja
sendiri, termasuk pekerja gig berdaftar dan mencarum dengan PERKSEO supaya
mereka dilindungi di bawah six scheme keselamatan.

Walau bagaimanapun, kita lihat baru-baru ini ada satu keputusan telah dibuat
di United Kingdom, di mana pekerja gig juga harus dikenali sebagai pekerja normal.
Sekarang ini Kementerian Sumber Manusia sedang mengkaji keputusan itu supaya
kita melahirkan satu perlindungan baharu untuk memastikan kita memperkenalkan
pekerja gig ini sebagai pekerja biasa. Kita linat mungkin gig ekonomi akan menjadi
satu budaya, kita belum pasti lagi. Mungkin kita akan hidup dengan keadaan COVID-
19 dan sebagainya dan gig ekonomi akan menjadi satu hala tuju.

Kita lihat Tuan Yang di-Pertua, walaupun ada juga pihak-pihak meragui sama
ada Laporan Kementerian Sumber Manusia betul atau tidak apabila kita
mengurangkan- sempat mengurangkan kadar pengangguran daripada 5.3 peratus
kepada 4.8 peratus dalam masa krisis ekonomi dan krisis kesihatan. Kebetulannya
kita berjaya mengurangkan kadar pengangguran kerana penglibatan golongan belia
dalam sektor gig ekonomi. Salah satu sebab apabila ada juga beberapa orang pilot
yang sanggup membawa GrabCar dan sebagainya. Ini salah satu contoh kenapa kita
sempat mengurangkan kadar pengangguran. Maka, kerajaan akan terus mengkaji
secara mendalam untuk memberi perlindungan yang sewajarnya kepada mereka
yang terlibat dalam gig ekonomi.

Dengan ini Tuan Yang di-Pertua, yang lain selain daripada ini saya akan
memberi secara bertulis dalam masa terdekat seperti mana dibangkitkan oleh Yang
Berhormat Ipoh Barat. Saya akan pastikan Kementerian Sumber Manusia memberi
semua jawapan secara bertulis dalam masa seminggu. Sekian, terima kasih Tuan
Yang di-Pertua.

Tuan Pengerusi: Terima kasih Yang Berhormat Menteri. Yang Berhormat
semua, masalah ialah bahawa wang sejumlah RM835,666,800 untuk Kepala B.46
Anggaran Perbelanjaan Mengurus 2022 jadi sebahagian daripada Jadual hendaklah
disetujukan.

[Masalah dikemuka bagi diputuskan, dan disetujukan]

[Kepala B.46 diperintah jadi sebahagian daripada Jadual]
