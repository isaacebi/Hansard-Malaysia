DR. 30.11.2021 23

saya difahamkan memang sudah ada tapak yang telah dikhususkan untuk
pembinaan sekolah. Saya harap kementerian akan segera melaksanakan perkara
ini.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Kangar. Sila Yang Berhormat Menteri.

Datuk Dr. Mohd Radzi bin Md. Jidin: Terima kasih Yang Berhormat Kangar.
Berkaitan dengan keadaan_ sekolah, itu adalah di bawah_peruntukan
penyelenggaraan yang kita sentiasa memantau bagi memastikan bangunan sekolah
itu selamat untuk anak-anak kita. Berkaitan dengan keperluan di Perlis, sepertimana
saya sebut tadi, jika ada keperluan berdasarkan dengan unjuran yang dibuat maka
kita akan mengambil langkah yang sewajarnya. Terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan
kedua, saya ingin menjemput Yang Berhormat Papar.

Tuan Haji Ahmad bin Hassan [Papar]: Terima kasih Tuan Yang di-Pertua.
Masalah yang dihadapi oleh Yang Berhormat Kangar sama dengan masalah yang
dihadapi oleh daerah Papar di mana sekolah rendahnya, sekolah menengahnya
memang sudah ada. Akan tetapi murid tahun demi tahun bertambah tetapi sekolah
masih lagi tidak bertambah. Jadi, ada juga sekolah-sekolah yang mengadakan dua
sesi, pagi dan petang. Ini menunjukkan sekolah itu tidak cukup bilik darjah.

Jadi, saya ingin mengajukan kepada Yang Berhormat Menteri, kalau boleh
bagilah penambahan sekolah atau kalau tidak pun, kalau boleh bagilah peruntukan
untuk membaik pulih sekolah-sekolah yang mana rosak, darjah-darjah yang rosak
supaya kita dapat gunakan darjah-darjah ini untuk kegunaan pelajar-pelajar. Terima
kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Papar, sila Yang Berhormat Menteri.

Datuk Dr. Mohd Radzi bin Md. Jidin: Terima kasih Yang Berhormat Papar.
Saya ambil maklum apa yang dibangkitkan oleh Yang Berhormat. Sepertimana yang
saya jelaskan kepada Yang Berhormat Kangar tadi, kita memang lihat keadaan dan
keperluan. Sekiranya terdapat keperluan kita akan susun ikut priority yang mana
akan mendapat tumpuan terlebih dahulu khususnya sekolah di kawasan yang terlalu
padat. Sebagai contoh, ada sekolah di kawasan terlalu padat, ini kita cuba selesaikan
dan kita lihat juga tentang penyelenggaraan sekolah-sekolah yang _perlu
diselenggarakan, kita akan cuba selenggarakan sebaik mungkin.

Tuan Haji Ahmad bin Hassan [Papar]: Yang Berhormat Menteri,
terutamanya Sekolah SK Kinarut.

Tuan Steven Choong Shiau Yoon [Tebrau]: Tuan Yang di-Pertua, tidak ada

soalan daripada pihak kerajaan. Soalan daripada pihak kerajaan tidak ada?
