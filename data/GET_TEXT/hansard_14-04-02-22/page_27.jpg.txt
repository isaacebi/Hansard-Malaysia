DR. 30.11.2021 21

masa kini, kita mendapati ramai warga emas tidak mampu membayar caj perubatan
bila mereka di wad bagi mendapatkan rawatan penyakit atas pelbagai sebab. Adakah
kerajaan bercadang untuk mewujudkan satu tabung bagi menyerap kos rawatan bagi
pesakit-pesakit warga emas yang tidak mampu membayar. Terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Bukit Bintang. Sila, Yang Berhormat Timbalan Menteri.

Dato’ Hajah Siti Zailah binti Mohd Yusoff: Terima kasih Yang Berhormat
Bukit Bintang di atas soalan yang dikemukakan. Sebagaimana yang saya sebutkan
tadi, kerajaan telah mewujudkan satu Jawatankuasa Kerja Bantuan Sosial di bawah
Majlis Perlindungan Sosial Malaysia (MySPC). Kita melihat di antara empat
jawatankuasa yang ditubuhkan ialah untuk melihat tentang bantuan-bantuan yang
kita sediakan, juga berkaitan dengan insurans sosial. Begitu juga dengan keperluan-
keperluan dan data-data yang berkaitan dengan keperluan yang melibatkan bantuan
termasuk juga warga emas.

Sebagaimana yang saya sebutkan tadi juga, kita telah menyediakan untuk
golongan B40 iaitu Skim MySalam dan sekiranya mereka yang tidak berkemampuan
ini, maknanya menghadapi masalah kehidupan, di bawah JKM, kita menyediakan
bantuan bulanan.
=1050

Jadi, saya berharap supaya perkara ini diuar-uarkan. Saya mohon kerjasama
daripada semua Ahli Yang Berhormat supaya menyampaikan perkara ini kepada
pihak agensi kerajaan yang berkaitan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri. Pertanyaan seterusnya, saya ingin menjemput Yang

Berhormat Tuan Noor Amin bin Ahmad, Yang Berhormat Kangar.

2. Tuan Noor Amin bin Ahmad [Kangar] minta Menteri Kanan Pendidikan
menyatakan berapa unjuran pertambahan pelajar bagi sekolah rendah dan
menengah di negeri Perlis, knususnya di kawasan Parlimen Kangar, sepanjang
RMKe-12 dan nyatakan rancangan kementerian tentang keperluan pertambahan
kelas bagi menampung peningkatan jumlah pelajar ini.

Menteri Kanan Pendidikan [Datuk Dr. Mohd Radzi bin Md. Jidin]: Terima
kasih Tuan Yang di-Pertua. Kementerian Pendidikan Malaysia (KPM) _ ingin
memaklumkan bahawa enrolmen murid di Perlis sehingga 30 Jun 2021 adalah
seramai 24,175 orang di sekolah rendah dan 19,541 orang di sekolah menengah.
Khusus bagi Parlimen Kangar, enrolmen murid adalah seramai 10,231 orang di

sekolah rendah dan 8,829 orang di sekolah menengah.
