DR. 30.11.2021 136

berkata langsung tidak ada apa-apa jawapan atau tindak balas. Saya hendak tanya
kepada kerajaan, pertama, betul ke aduan ini diterima dakwaan tentang amalan
buruh paksa yang melibatkan bukan golongan kecil, ini syarikat besar. Berapa ribu
orang pekerja digajikan di sana yang mana separuh adalah pekerja asing dan
separuh adalah pekerja tempatan. Jadi ini terlibat dua-dua golongan.

Ada juga tuduhan— sesuatu ialah dari segi tindakan kerajaan. Aduan dia
adalah kerajaan kita tidak buat apa-apa tindakan, tiada siasatan yang mereka tahu.
Hanya badan-badan atau di luar negara contoh US Customs ambil minat dan
sekarang sudah buka siasatan yang mungkin akan mengakibatkan pemberhentian
import macam dibuat untuk sarung tangan, rubber gloves sudah dihalang oleh US.
= 1750

Satu lagi tuduhan yang juga merisaukan ialah penglibatan PDRM. Ada
tuduhan, walaupun saya tahu ia tidak kena mengena dengan Kementerian Sumber
Manusia, ada tuduhan juga. Pegawai di syarikat ini telah membawa seorang pekerja
Bangladesh, yang bernama Kumar Limbu ke balai polis. Dia dituduh membongkar
mengenai butiran buruh paksa yang berlaku di dalam syarikat itu. Ini tuduhan yang
dibuat terhadap dia, dan dia telah dipukul oleh polis dan sebagainya.

Jadi semua ini telah dibawa ke ruang dunia sekarang. Dyson telah mengambil
tindakan dengan berhentikan kontrak. US Customs sekarang buat siasatan terperinci
dan kita belum tahulah apa tindakan daripada Amerika Syarikat. Akan tetapi kalau
ikut keputusan mereka untuk graft factories, ada kesan serius kepada ekonomi kita
sebab ini bukan syarikat kecil. Jadi saya minta jawapan daripada kerajaan, apakah
tindakan dalam kes ini? Kes ini bukan kes terpencil, ini kita tahu.

Walaupun buruh paksa ini bukan majoriti pekerja di Malaysia, memang benar.
Akan tetapi memang ia melibatkan jumlah yang signifikan. Jadi saya minta,
Kementerian Sumber Manusia menjawab. Apa tindakan kita untuk; pertama, dengan
kes ini secara khusus; kedua, tentang amalan buruh paksa, atau forced /abour,
dengan izin, untuk mengawal amalan ini dan memastikan pekerja-pekerja kita
bekerja dalam suasana yang tidak terugut dan dalam keadaan bebas di mana hak
mereka dihormati. Sekian, terima kasih.

Tuan Pengerusi: Terima kasih Yang Berhormat Sungai Buloh. Saya harap
Yang Berhormat Menteri dapat menjawab soalan Yang Berhormat Sungai Buloh
sebagai soalan yang pertama apabila menjawab. Kalau boleh, sebab banyak sangat
tuduhan forced labour terhadap syarikat-syarikat di Malaysia sekarang.

Yang Berhormat Beruas, silakan.
