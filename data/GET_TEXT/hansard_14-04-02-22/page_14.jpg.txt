DR. 30.11.2021 8

Februari yang seterusnya? Mohon jawapan daripada Yang Berhormat Menteri
Pendidikan. Terima kasih Tuan Yang di-Pertua.

Datuk Dr. Mohd Radzi bin Md. Jidin: Terima kasih Yang Berhormat Rasah.
Soalan pertama tadi berkaitan dengan penggiliran, tentang bila kita boleh kembalikan
mereka sepenuhnya tanpa penggiliran. Sepertimana saya jawab kepada Yang
Berhormat Kuala Krai tadi bahawa kita sedang meneliti. Oleh sebab dalam apa jua
keputusan, ada kebaikan dan keburukan dalam setiap keputusan yang dibuat. Kita
sedang meneliti perkara tersebut.

Soalan kedua, apa kos yang terlibat dalam pengoperasian. Selepas
Kementerian Kesihatan mengumumkan untuk murid sekolah rendah, khususnya 10
peratus perlu diuji menggunakan saliva test kit. Test kit menggunakan air liur ini.
Pada waktu ini, saya tidak ada kos terperinci itu bersama dengan saya. /nsya-Allah
kita akan pastikan supaya apabila sekolah dibuka dalam tempoh ini, apabila KKM
mengumumkan, kita telah bincang dengan KKM bahawa kita kena sediakan kit untuk
tempoh sehingga sekolah ditutup pada 11 Disember dan 12 Disember ini.

Untuk tahun hadapan, apabila sekolah mula dibuka semula dan kita akan
sediakan test kit sepertimana untuk murid-murid sekolah rendah tadi. Kita akan
sediakan test kit untuk membolehkan anak-anak ini terus ditest selagi mana testing
strategy yang diumumkan oleh KKM itu diguna pakai.

Jadi, insya-Allah kita akan perincikan untuk murid pada tahun hadapan. Kita
akan sediakan juga test kit berdasarkan Strategi Pengujian COVID-19 Kebangsaan
yang dikeluarkan oleh KKM. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri. Saya teruskan kepada pertanyaan Menteri, menjemput

Yang Berhormat Bagan.

3 Tuan Lim Guan Eng [Bagan] minta Menteri Perdagangan Dalam Negeri dan
Hal Ehwal Pengguna menyatakan, apa tindakan yang diambil untuk menurunkan
harga barangan yang naik dengan tinggi dan mendadak bulan ini yang sangat
menyusahkan rakyat dan peniaga serta mengapa pihak berkuasa termasuk Majlis
Pemulihan Negara gagal berdepan dengan ledakan harga tinggi ini.

Menteri Perdagangan Dalam Negeri dan Hal Ehwal Pengguna [Dato Sri
Alexander Nanta Linggi]: Baik, terima kasih Yang Berhormat Bagan yang bertanya.
Terima kasih Tuan Yang di-Pertua.

Tuan Yang di-Pertua, isu kenaikan harga ini sebenarnya bukan sahaja
berlaku di negara kita di Malaysia, malah bahangnya turut dirasai secara global.
Kajian badan dunia antaranya World Economic Forum, International Monetary Fund

(IMF), International Food Policy Research Institute turut menyokong perkara ini. Jadi,
