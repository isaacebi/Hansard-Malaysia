DR. 30.11.2021 78

sekarang ini tergendala dan lambat daripada jadual, vendor-vendor yang dahulunya
telah berjaya diketepikan.

Saya harap kementerian memerhatikan semula bagaimana_ untuk
memberikan peluang semula dan tidak digraduatekan cepat-cepat vendor ini kerana
mereka belum boleh mengisi keperluan industri yang lebih besar daripada apa yang
sedang mereka buat. Jadi kalau mereka dikeluarkan daripada sistem ini, tentulah
mereka akan terganggu dalam perniagaan mereka.

Keduanya, Butiran 020500 — Perbadanan Perusahaan Kecil dan Sederhana
Malaysia (SME Corp. Malaysia) yang diperuntukkan RM33 juta. Saya ingin bertanya,
bagaimana keseriusan SME Corp. hari ini dengan program melatih usahawan-
usahawan muda yang baharu dalam Program TUBE mereka atau Tunas Usahawan
yang dahulunya berjaya melahirkan ramai anak-anak muda yang berdikari dan dapat
memulakan perniagaan? Sama ada program tersebut terus dipergiatkan ataupun
bagaimana?

Saya ingin tahu, bagaimana kerjasama yang dahulunya dibentuk di antara
SME Corp. dan Majlis Agama Islam Wilayah Persekutuan (MAIWP) yang cuba untuk
membina usahawan di kalangan asnaf-asnaf di Wilayah Persekutuan? Adakah
program tersebut masih dilaksanakan? Bagaimana pencapaiannya setakat ini?

Seterusnya, saya ingin menyentuh di dalam perkara pembangunan Butiran
00601 — Dana Pembangunan dan Pembiayaan PKS. RM55 juta disediakan. Ini juga
berkaitan dengan SME Corp. Kalau boleh, di manakah tumpuan SME Corp. pada
masa ini? Adakah oleh sebab kita memerlukan peningkatan perniagaan, mereka
masih aktif dalam usaha untuk memasarkan hasil-hasil SME industries di Malaysia
ini keluar negara melalui program eksport mereka? Apakah pencapaian mereka
setakat ini?

Di samping itu, saya juga ingin menyentuh tentang TEKUN di dalam maksud
pembangunan ini yang diperuntukkan hampir dua pertiga daripada peruntukan
pembangunan MEDAC ini diberikan kepada TEKUN. RM225 juta berbanding RM356
juta keseluruhan peruntukan pembangunan untuk TEKUN.

Jadi, bagaimanakah TEKUN menggunakan peruntukan yang banyak ini
untuk memastikan IKS dan usahawan-usahawan kecil yang terjejas dengan
pandemik ini dapat dipulinkan? Apakah dana ini mencukupi? Saya rasa TEKUN
perlu lebih, pada masa ini, menggunakan dana dalaman mereka supaya lebih ramai
usahawan-usahawan kecil dan sederhana ini dapat dipulihkan dengan cara
memberikan bantuan pinjaman mudah yang segera dan tidak terlalu cerewet dalam
syarat-syaratnya. Saya yakin usahawan-usahawan ini akan membayar balik dengan

baik selepas daripada pandemik ini.
