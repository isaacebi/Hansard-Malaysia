DR. 30.11.2021 80

Adakah kerjasama dilaksanakan di peringkat institusi pendidikan bagi
meningkatkan penglibatan belia dan mahasiswa dalam sektor keusahawanan
francais? Saya juga ingin mengetahui apakah tumpuan utama yang diterapkan
dalam pembiayaan program ini serta nilai pembiayaan yang disediakan oleh pihak
kementerian.

Butiran 040400 — Tabung Ekonomi Kumpulan Usaha Niaga (TEKUN
Nasional). Saya ingin bertanya apakah peruntukan di bawah TEKUN ini diletakkan
di bawah Butiran yang lain kerana di sini diletakkan tiada peruntukan disediakan bagi
TEKUN pada tahun 2022 berbanding RM1 juta pada tahun ini. Saya juga ingin
bertanya mengenai Skim Pembiayaan Pemulihan Perniagaan Mikro 2.0 (CBRM 2.0).
Berapa jumlah pembiayaan telah diluluskan di bawah CBRM 2.0 ini dan berapa ramai
dalam kalangan PMKS yang telah menerima manfaat daripada skim pembiayaan ini?

Butiran 030200 — Suruhanjaya Koperasi Malaysia (SKM). Tahun lalu,
Parlimen telah meminda Akta Koperasi bagi menambah baik pengurusan koperasi
dalam negara dengan sasaran sumbangan perolehan sektor Koperasi sehingga
RM100 bilion kepada ekonomi negara menjelang tahun 2030.

Saya ingin bertanya sejauh mana penambahan koperasi diwujudkan susulan
pindaan yang dibuat terhadap syarat-syarat minimum bilangan individu bagi
penubuhan koperasi selaras dengan pindaan yang dilakukan kementerian serta
adakah kerajaan menyediakan platform bagi mempromosi serta menggalakkan lebih
banyak penubuhan koperasi bagi memperkukuhkan lagi sosioekonomi masyarakat
dalam negara. Terima kasih.

Tuan Pengerusi: Terima kasih Yang Berhormat Bachok. Seterusnya Yang
Berhormat Papar.

Tuan Haji Ahmad bin Hassan [Papar]: Terima kasih Tuan Pengerusi.
Assalamualaikum warahmatullahi wabarakatuh. Saya teruskan B dan P.26 Butiran
040500 dan 96000 - Institut Keusahawanan Negara (INSKEN).

Diperuntukkan sejumlah RM3.5 juta dan RM10 juta bagi kedua-dua butiran
ini. INSKEN di dalam membangunkan kapasiti usahawan melalui program-program
latihan dan bimbingan, sememangnya penting khususnya_ setelah rakyat
mengharungi badai pandemik COVID-19 yang mana membatas pergerakan kita
antara daerah dan negeri.

INSKEN ini hanya terdapat di Semenanjung iaitu di Cyberjaya. Jadi kalau
boleh saya ingin memohon kepada kerajaan dan juga penjelasan daripada kerajaan.
Mengapakah ia tidak dapat diwujudkan di Sabah dan Sarawak? Apakah yang
menyebabkan ia belum ada di Sabah dan Sarawak?

Ramai graduan dan juga penganggur di Daerah Papar khususnya yang

memerlukan latihan-latihan dan bimbingan usahawan. Memahami kekangan
