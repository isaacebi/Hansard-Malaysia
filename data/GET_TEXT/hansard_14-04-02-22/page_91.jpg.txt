DR. 30.11.2021 85

Akhir sekali Tuan Pengerusi, dengan dana inilah baru kita dapat
membahagikan kesusahan ekonomi secara adil sebagai kebaikan bersama
masyarakat dan kemapanan ekonomi. Peniaga-peniaga kecil dan mikro juga akan
menjadi kadar kelangsungan hidup yang lebih baik dan dapat mengekalkan
pekerjaan dan seterusnya kita dapat mengurangkan krisis yang mungkin akan
mencetus di Malaysia. Sekian, terima kasih.

Tuan Pengerusi: Terima kasih. Silakan Yang Berhormat Tumpat.

3.19 ptg.

Dato’ Haji Che Abdullah bin Mat Nawi [Tumpat]: Terima kasih Tuan
Pengerusi atas peluang yang diberikan kepada saya untuk mengambil bahagian
dalam perbahasan Peringkat Jawatankuasa Kementerian Pembangunan Usahawan
dan Koperasi.

Pertamanya saya ingin menyentuh Butiran 020200 — Pembangunan
Ekosistem Keusahawanan. Sebagaimana kita sedia maklum bahawa golongan
usahawan ini berdepan dengan cabaran yang besar untuk bangkit semula pasca
pandemik. Tahun lalu sahaja 104,784 perusahaan mikro, kecil dan sederhana
(PMKS) telah “gulung tikar’. Tahun ini pula melibatkan 37,415 perusahaan telah
“gulung tikar’.

01520

Saya mengambil maklum rancangan kementerian untuk menyalurkan
pelbagai ruang pembiayaan kepada PMKS ini. Antaranya ialah Skim Pembiayaan
Pemulihan Perniagaan Mikro (CBRM 2.0) di bawah TEKUN, Skim Pembiayaan PKS
dan Rakyat Fleksi di bawah Bank Rakyat; serta Projek Jadi Usahawan Berjaya (Be
Your Own Boss) di bawah PERNAS.

Saya ingin bertanya kementerian ataupun kerajaan, berapakah jumlah
pembiayaan yang telah disalurkan kepada golongan PMKS ini di bawah setiap
program skim pembiayaan yang disebutkan tadi? Sejauh mana inisiatif tersebut
berjaya mencapai sasaran untuk membantu golongan PMKS bangkit semula pasca
pandemik? Saya juga ingin bertanya, sejauh manakah rancangan kementerian untuk
memperluaskan program ini bagi membantu lebih ramai PMKS yang terkesan itu?

Seterusnya, saya ingin menyentuh Butiran 020500 -— Perbadanan
Perusahaan Kecil dan Sederhana Malaysia (SME Corp. Malaysia). Saya ingin
menyentuh mengenai Program Tunas Usahawan Belia Bumiputera (TUBE) yang
telah dilaksanakan di seluruh negara sejak enam tahun lalu. Saya difahamkan
program ini berjaya melahirkan 5,000 orang usahawan belia ketika ini.

Soalan saya, apakah Program TUBE ini juga turut memberikan tumpuan

kepada platform perniagaan dalam talian selaras dengan Dasar Digitalisasi
