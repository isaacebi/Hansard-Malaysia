DR. 30.11.2021 90

kepada pembangunan ekonomi negara. Kerana itu, dorongan warga dengan usaha
keusahawanan ini amat penting demi menjaga dan memastikan kesejahteraan
bersama dapat dicapai oleh masyarakat di negara ini. Terima kasih, Tuan Pengerusi.

Tuan Pengerusi: Terima kasih Yang Berhormat Tampin. Akhir sekali, Yang

Berhormat Baling. Silakan.

3.34 ptg.

Datuk Seri Panglima Abdul Azeez bin Abdul Rahim [Baling]: Terima kasih
Tuan Pengerusi. Assalamualaikum warahmatullahi wabarakatuh.

Saya ingin mengambil bahagian dalam perbahasan Kementerian
Pembangunan Usahawan dan Koperasi. Butiran 050000 — Dasar Baharu. Saya
melihat ada lebih kurang 11 buah agensi di bawah kementerian- apatah lagi di bawah
seorang Menteri yang amat bijaksana yang pernah duduk di kementerian ini
terdahulu dan akhirnya Allah hantar balik ke situ. Jadi, saya harap kehadiran Yang
Berhormat Menteri kali kedua ini, apa yang saya pohon ini harap dapat

direalisasikan. Saya ingin berbincang isu Bank Rakyat 1.0.

[Timbalan Yang di-Pertua (Dato’ Mohd Rashid Hasnon) mempengerusikan

Jawatankuasa]

Kalau kita tengok Bank Rakyat telah sekian lama berada dalam negara kita
untuk membantu orang muda, tidak kira lah dalam konteks saham, orang tua,
semuanya dapat manfaat. Saya difahamkan RM3 bilion jumlah nilai saham untuk
Bank Rakyat yang ada pada hari ini. Atas nama Bank Rakyat, sebanyak 13,14 dan
15 peratus diberikan dividen setiap tahun dan zakatnya pun telah dibayar.

Jadi, saya ingin bertanya dengan Yang Berhormat Menteri, adakah boleh
Yang Berhormat Menteri boleh melaksanakan dalam konteks Dasar Baharu ini, Bank
Rakyat 2.0. Ini kerana mata-mata rakyat menyatakan pada saya bahawa rakyat dan
Bank Rakyat berpisah tiada. Jadi, Bank Rakyat lah sepatutnya memberi kelonggaran
dan beri peluang keemasan kedua ini kepada rakyat di bawah sana.

Jadi, saya ingin mencadangkan Bank Rakyat 2.0 ini diberikan peluang
kepada golongan B40, M40 dan kalaulah 100 peratus kek tersebut, 60 peratus
diberikan kepada M40 dan B40. Selepas itu, yang 40 peratus itu kita boleh beri
kepada mereka gaji yang lebih 15 ribu dan sebagainya. Saya yakin dan percaya demi
kelangsungan Keluarga Malaysia berserta dengan kestabilan demi kemakmuran
negara, saya yakin dan percaya Yang Berhormat Menteri dapat melaksanakan dan

boleh menzahirkan hasrat rakyat di bawah sana.
