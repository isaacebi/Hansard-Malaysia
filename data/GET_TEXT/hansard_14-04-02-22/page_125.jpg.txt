DR. 30.11.2021 119

peluang pekerjaan berteknologi tinggi serta dapat melatih tenaga mahir bagi
mengendalikannya. Dengan kejayaan langkah-langkah ini agar negara kita boleh
dibebaskan daripada kebergantungan kepada pekerja asing.

Tuan Pengerusi, Program Subsidi Upah (PSU) dalam pembayaran bantuan
subsidi upah di bawah Pakej Jana Semula Ekonomi Negara (PENJANA), Pakej
Perlindungan Rakyat dan Pemulihan Ekonomi (PEMULIH) di bawah PERKESO
khusus untuk merangsang pengambilan pekerja oleh majikan dan pencarian
pekerjaan kepada pencari kerja. Sejauh manakah keberkesanan PENJANA dan
PEMULIH dalam memberi impak kepada negara serta jumlah dan bilangan orang
yang telah menjadi contoh di atas keberkesanan program ini? Saya perlu 30 saat
lagi ya, untuk sentuh butiran terakhir.

Tuan Pengerusi [Dato’ Mohd Rashid Hasnon]: Ya, sila.

Tuan Steven Choong Shiau Yoon [Tebrau]: Butiran yang terakhir adalah
Butiran 041200 — Perkhidmatan Bekalan Makanan Bermasak di Institut Latihan KSM.
Tuan Pengerusi, di bawah butiran tersebut, sebanyak RM54 juta telah diperuntukkan
bagi tahun hadapan berbanding tiada pada tahun ini. Bolehkah kerajaan
memperincikan jenis makanan bermasak dan berapa peserta yang terlibat di institusi
latihan tersebut serta berapa kekerapan program atau latihan yang dilaksanakan di
institusi tersebut yang memerlukan bajet sebanyak RM54 juta? Itu sahaja
perbahasan daripada saya, saya mohon menyokong bajet ini. Terima kasih.

Tuan Pengerusi [Dato’ Mohd Rashid Hasnon]: Terima kasih Yang

Berhormat Tebrau. Seterusnya saya jemput Yang Berhormat Setiawangsa.

4.55 ptg.

Tuan Nik Nazmi bin Nik Ahmad [Setiawangsa]: Terima kasih kepada Tuan
Pengerusi. Setiawangsa ingin menyentuh pertama sekali Butiran 030100 — Tenaga
Kerja dan Butiran 030000 — Pengurusan Perburuhan Negara. Pertama sekali tentang
soal pekerja gig. Khazanah Research Institute (KRI) dalam Laporan The State of
Households 2020 Part 2 menyatakan pekerja ekonomi gig sebagai dengan izin,
defining features sektor perburuhan di Malaysia.

Bila kita bercakap tentang soal ekonomi gig, bila kita buat risalah, promosi
dan sebagainya, yang banyak dicetak adalah gambar-gambar pekerja gig
berkemahiran tinggi. Pekerja IT malah dengan izin, freelance professional tetapi
hakikatnya majoriti besar pekerja gig yang ada di negara kita adalah pekerja tidak
mahir seperti pemandu ride sharing dan juga penghantar makanan. Namun, mereka
telah memainkan peranan yang sangat besar dalam soal ekonomi negara kita,
menjadi barisan depan, bergelut dengan COVID-19 ketika kita duduk di rumah ketika
PKP.
