DR. 30.11.2021 155

bagi tahun ini angka ini akan meningkat sebab sebahagian besar sepanjang 2021
kita telah terlibat dengan PKP pertama, kedua dan ketiga.

Dato’ Mahfuz bin Haji Omar [Pokok Sena]: Tuan Yang di-Pertua, maksud
saya itu bukan hanya untuk promosi TVET secara umum tetapi juga mempromosi
institusi-institusi swasta supaya mereka ini, pusat-pusat pentauliahan swasta ini
dikenali oleh masyarakat untuk membuka peluang. Supaya mereka juga mendapat
tawaran pelajar-pelajar.

Datuk Seri M. Saravanan: Tuan Yang di-Pertua, apabila kita sebut TVET,
TVET ini akan jadi hala tuju negara. Bukan sahaja sebab kementerian tetapi kita lihat
Revolusi Industri 4.0 akan membawa perubahan besar. Di mana peluang-peluang
pekerjaan sedia ada sekarang mungkin akan jadi tidak relevan lagi. Maka, way
forward negara kita ialah mempromosikan TVET sebagai gaya hidup. Kita bukan lagi
lihat Malaysia sebagai sasaran tetapi 600 juta ASEAN populations akan menjadi
sasaran untuk Malaysia melahirkan modal insan yang cukup confident dalam bidang
TVET dan sebagainya.

Tuan Yang di-Pertua, seterusnya Yang Berhormat Kalabakan telah
membangkitkan beberapa isu mengenai Program Latihan Kemahiran (PLKN).
Sebahagian peruntukan untuk PLKN ini adalah melaksanakan program latihan
kepada kakitangan institut latihan yang- peningkatan kemahiran, upskilling dan
reskilling. PLK sangat penting bagi memastikan kakitangan ini di institut latinan
sentiasa berkemahiran tinggi dalam penyampaian perkhidmatan latihan Jemaah
Menteri.

Tuan Yang di-Pertua, ada juga beberapa orang Ahli Parlimen yang telah
membangkitkan, memandangkan tahun ini tiada peruntukan dan tahun hadapan
ditambahkan peruntukan. Kita lihat ILP di bawah Kementerian Sumber Manusia bagi
tahun ini, kita tidak menjalani sebarang kursus dan latihan dengan keadaan PKP dan
sebagainya. Maka, tiada perbelanjaan untuk makanan dan sebagainya. Akan tetapi
tahun hadapan apabila kita dah mula ambil balik pelatih, ini akan melibatkan pelbagai
perbelanjaan untuk tahun hadapan.

Tuan Yang di-Pertua, seterusnya Yang Berhormat Setiawangsa, tiada di
dalam Dewan, saya akan beri secara bertulis. Tuan Yang di-Pertua, Yang Berhormat
Dungun telah membangkitkan, adakah latihan pra-pekerjaan memenuhi kehendak
industri. Tuan Yang di-Pertua, kajian keberkesanan latihan industri yang dilakukan
oleh Jabatan Tenaga Manusia terhadap pelajar di JIM mendapati 99.86 peratus
majikan berpuas hati dengan prestasi pelajar di JT[M pada tahun 2019 dan prestasi
ini meningkat ke 99.22 peratus pada tahun 2020.

Seterusnya, sebagaimana yang saya jawab kepada Yang Berhormat Setiu,

Yang Berhormat Kemaman dan Yang Berhormat Ipoh Barat. Kementerian Sumber
