DR. 30.11.2021 19

JAWAPAN-JAWAPAN LISAN BAGI PERTANYAAN-PERTANYAAN

1. Puan Rubiah binti Haji Wang [Kota Samarahan] minta Menteri
Pembangunan Wanita, Keluarga dan Masyarakat menyatakan _inisiatif dan
pertimbangan kementerian menyediakan skim insurans yang akan memberikan
bantuan kewangan kepada warga emas bagi menampung kos sara hidup mereka
pada masa hadapan.

Timbalan Menteri Pembangunan Wanita, Keluarga dan Masyarakat
[Dato’ Hajah Siti Zailah binti Mohd Yusoff]: Assalamualaikum warahmatullahi
wabarakatuh dan salam sejahtera. Terima kasih Tuan Yang di-Pertua. Terima kasih
Yang Berhormat Kota Samarahan di atas soalan dikemukakan.

Pada masa ini, usaha untuk memastikan kelangsungan hidup warga emas,
Kementerian Pembangunan Wanita, Keluarga dan Masyarakat menyediakan
kemudahan kewangan berbentuk bantuan bulanan pada warga emas yang
berkelayakan iaitu bantuan warga emas di bawah kendalian Jabatan Kebajikan
Masyarakat.

Bantuan Warga Emas ini diberikan kepada warga emas yang mana kriteria
yang telah ditetapkan untuk meneruskan kelangsungan dan _ kesejahteraan
kehidupan dalam komuniti. Sehingga Oktober 2021, jumlah penerima bantuan warga
emas adalah seramai 137,793 orang. Berhubung dengan penyediaan skim insurans
kepada warga emas, perkara ini sedang diperincikan dalam peringkat jawatankuasa
kerja iaitu Jawatankuasa Kerja Insurans Sosial di bawah Majlis Perlindungan Sosial
Malaysia (MySPC) yang diterajui oleh Kementerian Kewangan.

Walau bagaimanapun, selain daripada pendekatan penyediaan program
insurans sosial, Kementerian Pembangunan Wanita, Keluarga dan Masyarakat
berpandangan bahawa peranan keluarga perlu diperkukuhkan bagi meningkatkan
kesejahteraan ahli keluarga selaras dengan tahap kebertanggungjawaban terhadap
keluarga, membudayakan amalan ihsan dalam memupuk semangat kebersamaan
keluarga dan memastikan suasana harmoni dapat dikecapi keluarga serta menyemai
sikap berkhidmat kepada keluarga bagi membantu ahli yang memerlukan bantuan
sebagaimana yang diterapkan dengan pendekatan Keluarga Malaysia. Terima kasih
Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih.
Soalan tambahan pertama, Yang Berhormat Kota Samarahan.

Puan Rubiah binti Wang [Kota Samarahan]: Terima kasih Tuan Yang di-
Pertua. Terima kasih kepada Yang Berhormat Timbalan Menteri atas jawapan tadi.
Realitinya, Skim Perlindungan Sosial yang sedia ada, maksudnya perkhidmatan

yang diberi pada masa ini masih belum mencukupi bagi memenuhi keperluan asas
