DR. 30.11.2021 60

Kementerian Pembangunan Luar Bandar, Kementerian Pembangunan Wanita pun
ada, Kementerian Pertanian pun ada terlibat dengan menyediakan geran dan
sebagainya untuk pembangunan usahawan.

Saya maksudkan supaya Kementerian Pembangunan Usahawan ini sebagai
kementerian yang core untuk mencapai matlamat kepada pembangunan usahawan
supaya dapat kita mengadakan satu pelan strategik untuk memastikan semua
kementerian itu menjurus kepada satu pencapaian yang diletakkan garis
penamatnya untuk kita capai dalam satu-satu tempoh.

#1230

Ini sangat penting kepada kita semua untuk memastikan apa yang kita
hasratkan dengan penyediaan geran-geran itu akan tercapai. Kita juga perlu
menyelia berapa ramai di kalangan usahawan-usahawan kecil ini knususnya yang
telah diberikan bantuan, mereka ini benar-benar berjaya. Yakni yang dapat geran
dan sebagainya, benar-benar berjaya. Berapa di kalangan mereka itu yang gulung
tikar ataupun gagal dan sebagainya.

Ketiga, Butiran 030000 — Pembangunan Koperasi. Saya lihat seperti yang
disebut oleh Yang Berhormat Jempol tadi. Masalah di koperasi kariah masjid ini yang
agak perlahan dan tidak berjaya. Sedangkan kita banyak masjid dan sebagainya.
Salah satunya saya lihat Tuan Pengerusi ialah kurangnya penglibatan golongan
muda dalam sektor koperasi ini.

Dalam sektor koperasi. Jadi, saya hendak mendapatkan penjelasan apa
pelan strategik kementerian untuk membabitkan kementerian-kementerian yang lain
ini, iaitu seperti mana Kementerian Belia dan juga Kementerian Pengajian Tinggi
untuk memastikan penglibatan mereka ini dalam koperasi.

Kalau kita lihat di peringkat IPT agak kurang berbanding dengan Kementerian
Pendidikan. Ada koperasi di peringkat sekolah. Jadi, mereka telah dibimbing dan
dilibatkan daripada awal. Akan tetapi, bila masuk ke IPT agak berlaku kekurangan
penglibatan di kalangan siswa dan siswi yang terdapat dalam negara kita. Jadi, apa
pelan strategik.

Ini kerana bagi saya bahawa jika keadaan ini tidak diatasi, sudah tentu akan
kita alami bahawa koperasi-koperasi kita ini tidak mampu untuk bertapak bertahan
secara yang lebih lama kerana kita memerlukan nafas baharu, memerlukan
pemikiran yang lebih baik di kalangan golongan generasi muda ini.

Kemudian yang terakhir juga ialah saya juga ingin mendapatkan penjelasan
bahawa apakah penyediaan dana untuk koperasi khususnya bagi membantu
koperasi-koperasi siswa-siswi dan juga belia ini supaya mereka dapat digerakkan

secara yang lebih berkesan.
