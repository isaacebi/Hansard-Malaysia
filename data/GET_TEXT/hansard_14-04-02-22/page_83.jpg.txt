DR. 30.11.2021 77

begitu, 64 peratus yang masih aktif. Kita kena ada satu tindakan yang affirmative
untuk memastikan koperasi yang masih aktif ini diberi tumpuan. Pengurusan itu mesti
ditambah baik menggunakan kepakaran-kepakaran profesional yang lebih menuju
kepada bidang-bidang keusahawanan untuk memastikan yang lapan juta lebih ahli
koperasi akan mendapat manfaat secara keseluruhannya sama ada mereka seorang
pengeluar ataupun seorang pengguna.

Jadinya, saya mengharapkan kerajaan akan menimbal sama ada kita
tambahkan atau kita halakan peruntukan yang disebutkan program khusus itu untuk
program-program yang lebih jelas yang kita boleh ukur daripada segi nilai akan impak
perbelanjaan itu.

Pandemik yang saya sebutkan tadi telah mempengaruhi ekonomi dan proses
pemulihan sektor koperasi yang memerlukan peruntukan modal perniagaan yang
lebih inovatif dengan menggunakan kepakaran-kepakaran orang yang kompeten,
yang profesional untuk membantu gerakan koperasi ini lebih memberi pulangan yang
manfaatkan semua rakyat di negara kita ini.

Jadi, saya harapkan dan mohon mencadangkan supaya kerajaan membawa
isu-isu. yang saya bangkitkan ini kepada semua pemegang taruh dengan
memperincikan program-program yang tertentu dan berhala tuju dan mengukur
impak-impak supaya aset yang kita ada ini menerima pulangan yang lebih daripada
RM42 bilion setahun. Terima kasih, Tuan Pengerusi.

Tuan Pengerusi: Yang Berhormat Alor Gajah, terima kasih. Seterusnya,

Yang Berhormat Lumut.

2.55 ptg.

Datuk Wira Dr. Mohd. Hatta bin Md. Ramli [Lumut]: Terima kasih. Selepas
bekas Menteri, bekas Timbalan Menteri pula bercakap. [Ketawa] Terima kasih, Tuan
Pengerusi. Saya menyokong penuhlah kalau boleh ucapan bekas Menteri saya itu
kita kongsi dengan Lumut sekali dalam jawapan oleh Yang Berhormat Menteri.

Selain daripada itu, saya ingin membangkitkan dalam B.26 Butiran 020300 —
Pembangunan Francais dan Vendor yang hanya diberikan lebih kurang RM3.8 juta.
Program vendor ini adalah antara program yang dicipta untuk membantu usahawan-
usahawan baharu khususnya bumiputera untuk mengisi keperluan industri-industri
yang lebih besar termasuk yang ada di kawasan saya di Lumut iaitu pembangunan
kapal di shipyard, membina kapal.

Pada suatu ketika, vendor-vendor inilah yang telah membantu menyediakan
ataupun menyempurnakan pembinaan kapal-kapal TLDM, walaupun bukan besar

tetapi berjaya dikomisenkan. Namun, dalam pembangunan baru kapal LCS yang
