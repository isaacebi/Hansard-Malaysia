DR. 30.11.2021 116

Saya tidak sempat bertanya tadi — hendak bangkit kepada Kementerian
Pembangunan Usahawan sebab ini juga harus dilihat dalam konteks pembangunan
usahawan. Mereka ini juga usahawan. Jadi macam mana mereka hendak
membiayai kos.

Walaupun ada diberikan skim subsidi upah tetapi ia tidak mencukupi, hanya
ada beberapa bulan sahaja diberikan tetapi selepas daripada itu oleh sebab mereka
bergantung pada kemasukan pelajar. Apabila pelajar tidak masuk, jadi mereka tidak
boleh hendak beroperasi dan tidak ada income (pendapatan) yang mereka perolehi
daripada yuran dan sebagainya. Jadi menyebabkan ada 16 telah pun ditutup dan
selebihnya itu berhadapan dengan keadaan yang sangat meruncing. Jadi ini yang
saya hendak minta. Apakah langkah-langkah yang dibuat oleh kementerian
khususnya JPK dalam melihat masalah-masalah pusat bertauliah ini?

Tahun ini memang saya difahamkan bahawa kemasukan pelajar begitu
dingin dan oleh sebab perubahan sistem pelajaran hari ini. Kemasukan pelajar itu
— mereka hendak kena tunggu lepas bulan tiga tahun hadapan. Jadi apa persiapan
yang dibuat oleh kementerian untuk menghadapi selepas bulan tiga ini. Khususnya
ialah kempen, promosi TVET ini. Mengarusperdanakan TVET ini perlu dibuat tetapi
saya tidak nampak sekarang ini ada promosi yang untuk meyakinkan orang. Ini
sebab saya melihat selepas daripada PKP, ibu bapa dan keluarga ini agak bimbang
untuk menghantar anak ke pusat-pusat latinan kemahiran ini. Mereka takut dan
sebagainya.

Jadi kita perlu ada keyakinan. Sebelum itu mereka tidak yakin adakah boleh
masuki pasaran pekerjaan ataupun tidak. Akan tetapi sekarang kebimbangan
mereka terhadap isu-isu yang berkaitan dengan COVID. Jadi oleh sebab itu saya
minta bahawa satu promosi perlu dibuat dan satu bantuan patut diberikan kepada
pusat-pusat bertauliah ini untuk mereka bangkit semula.

Kemudian ialah berkaitan dengan Butiran 030100 — Tenaga Kerja. Saya
hendak sebut pertama sekali Yang Berhormat dalam satu kenyataan baru-baru ini
ada menyatakan 500,000 peluang pekerjaan dalam sektor 3D. Jadi saya hendak
minta pecahan 500,000 itu mengikut sektor iaitu sektor perkilangan, sektor
pembinaan, sektor perhotelan, servis, perladangan, pertanian dan sebagainya. Jadi
pecahan dari 500,000 itu berapa?

Akhir sekali walaupun banyak lagi sebenarnya perkara yang saya hendak
sebut tetapi saya harap bahawa Tuan Pengerusi berikan yang terakhir tetapi ada lagi
sebenarnya.

Tuan Pengerusi [Dato' Mohd Rashid Hasnon]: Baik.

Dato’ Mahfuz bin Haji Omar [Pokok Sena]: Saya hendak minta iaitu dalam

perkara yang berkaitan dengan Butiran 030200 — Keselamatan dan Kesihatan
