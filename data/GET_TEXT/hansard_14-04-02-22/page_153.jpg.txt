DR. 30.11.2021 147

keadaan negara kita, kita tidak pernah buat menghalalkan benda yang haram. Kita
buat rekalibrasi iaitu pekerja asing yang datang dengan dokumen yang sah ke
negara ini telah hilang peluang pekerjaan kerana ada beberapa orang majikan yang
membawa mereka dengan kos yang tinggi telah gulung tikar. Maka, kita tidak
membenarkan mereka balik ke negara asal, kita rekalibrasi dengan kekalkan
mereka. Pada masa yang sama ada mereka yang hendak pulang balik. Kita tidak
boleh pegang mereka untuk duduk di negara ini untuk selama-lamanya.

Ada juga pekerja-pekerja asing yang datang ke negara kita dalam keadaan
COVID-19, mereka hendak kembali dengan ahli keluarga. Maka kita telah
memperkenalkan sebanyak dua kalibrasi, satu rekalibrasi kerja iaitu mereka boleh
terus kerja dan kedua rekalibrasi pula mereka yang hendak pulang, kita hantar balik.
Akan tetapi, kita tidak ada kuasa Tuan Pengerusi untuk menghalalkan orang yang
datang ke negara ini secara haram. Itu yang penting.

Seterusnya Tuan Pengerusi mengenai isu-isu yang dibangkitkan oleh Yang
Berhormat Sungai Buloh dan juga Kuala Langat mengenai forced labor. Ada
sebanyak 11 indikator Tuan Pengerusi yang menentukan forced labor. Antaranya
adalah;

(i) penahanan gaji;

(ii) bekerja terlalu lama (excessive overtime); dan

(iii) penahanan dokumen perjalanan majikan.

Tuan Pengerusi, apabila saya sebut 11 indicator termasuk juga tenaga buruh,
tenaga kerja yang tidak digunakan. Contohnya mereka berada di dalam penjara yang
masih dianggap sebagai forced labor, sebab tenaga mereka tidak digunakan.
Daripada 11 indicator forced labor ada juga kena pergi peluang yang sama rata untuk
semua tenaga kerja.

Di negara kita terdiri yang pelbagai kaum, ada juga komposisi perkauman kita
perlu memberi keutamaan untuk [Tidak jelas]. Contohnya, kalau 11 indicator ini,
salah satunya adalah kita kena bagi sama rata untuk semua kaum. Bolehkah di
negara ini, seorang bukan Melayu boleh jadi IGP? Memang tidak boleh, kita ikut
corak negara kita. Maka, kebanyakan isu forced labor yang melibatkan negara kita
adalah penahanan gaji, bekerja terlalu lama dan penahanan dokumen, ini tiga faktor
penting.

Maka Kementerian Sumber Manusia telah mengambil pelbagai langkah
untuk mengatasi ini dengan memperkenalkan akta baharu. Walaupun— saya
ucapkan terima kasih kepada Yang Berhormat Ipoh Barat telah meluluskan Akta 446
di kedua-dua dewan tetapi tidak mengimplementasikan. Maka Kerajaan PN telah
mengambil kesempatan untuk menguatkuasakan Akta 446 iaitu kita pastikan pekerja

diberi tempat tinggal yang selesa, suasana yang kondusif dan memberi almari dan
