DR. 30.11.2021 45

melonggarkan atau meringankan usaha yang bayar dahulu dan kira kemudian. Kita
akan membawa rancangan ini dalam peringkat kementerian, terima kasih Tuan Yang
di-Pertua.

Dato’ Sri Azalina Othman Said [Pengerang]: Yang Berhormat Bukit
Bintang.

Tuan Fong Kui Lun [Bukit Bintang]: Terima kasih Tuan Yang di-Pertua.
Soalan tambahan. Saya ingin bertanya Yang Berhormat Timbalan Menteri adakah
kerajaan benar-benar yakin kutipan hasil 2022 akan meningkat bagi menampung
perbelanjaan negara dan apakah alasan untuk menyokong kenaikan ini? Minta
penjelasan.

Tuan Haji Yamani Hafez bin Musa: Terima kasih Ahli Yang Berhormat Bukit
Bintang. Semua cukai yang diperkenalkan oleh kerajaan pada tahun 2022 ianya
bersifat anggaran hasil dan kita mengharapkan ianya dapat memberi atau
meluaskan lagi dan memberi tambahan kepada hasil kutipan.

Walau bagaimanapun, kita akan tahu dalam masa yang akan datang kalau
kutipan ini mencukupi atau tidak. Terima kasih Yang Berhormat Bukit Bintang.

Tuan Karupaiya a/l Mutusami [Padang Serai]: Satu lagi soalan tambahan.

Datuk Seri Dr. Haji Dzulkefly bin Ahmad [Kuala Selangor]: Tambahan.

Dato’ Sri Azalina Othman Said [Pengerang]: Yang Berhormat Jelutong.
Silakan.

10. Tuan Sanisvara Nethaji Rayer a/l Rajaji [Jelutong] minta Menteri
Pengangkutan menyatakan apakah langkah-langkah yang akan diambil oleh
Kerajaan Persekutuan mengenai penyelenggaraan dan pemulihan perkhidmatan feri
Pulau Pinang.

Timbalan Menteri Pengangkutan [Dato’ Henry Sum Agong]: Terima kasih
Tuan Yang di-Pertua dan Yang Berhormat Jelutong. Operasi perkhidmatan feri Pulau
Pinang telah diambil alih semula oleh Penang Port Sdn. Bhd., bermula 1 Januari
2021 selaras dengan keputusan Jemaah Menteri dalam mesyuaratnya bertarikh 18
Disember 2019.

Selaras dengan pengambilalihan semula oleh pihak PPSB, feri-feri lama telah
dihentikan operasi berikutan kondisi feri-feri tersebut yang terlalu usang serta tidak
lagi efektif dan selamat untuk terus beroperasi bagi menjamin keselamatan dan
keselesaan penumpang.

Dalam hubungan ini, pihak berkuasa pelabuhan iaitu Suruhanjaya Pelabuhan
Pulau Pinang dan juga operator pelabuhan iaitu PPSB telah merencana
penaiktarafan fasiliti pelabuhan dan juga sistem operasi perkhidmatan feri Pulau

Pinang. Pihak PPSB juga sedang dalam proses untuk melaksanakan model
