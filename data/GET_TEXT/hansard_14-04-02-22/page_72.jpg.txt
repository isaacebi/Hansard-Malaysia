DR. 30.11.2021 66

Tuan Pengerusi, di bawah Butiran 020400 — Pusat Khidmat Kontraktor. Saya
ingin menyentuh mengenai nasib kontraktor yang mengambil tender di bawah
Syarikat Perumahan Negara (SPNB) susulan isu harga bahan binaan, termasuklah
bahan besi, batu-bata, kos sewa lori meningkat sehingga antara 60 peratus ke 100
peratus secara mendadak baru-baru ini. Kontraktor yang terlibat dengan projek
seumpama ini biasanya perlu mengikut harga secara relatifnya lebih murah mengikut
tender SPNB.

Malangnya apabila berlaku kenaikan harga bahan binaan, kontraktor
terpaksa menanggung beban kenaikan tersebut kerana SPNB tidak lagi
bertanggungjawab terhadap perkara tersebut selepas tender diberikan kepada
kontraktor. Oleh itu, saya mohon penjelasan pihak kementerian mengenai langkah-
langkah yang dilaksanakan di peringkat kementerian untuk membantu dan membela
nasib para kontraktor ini, kKnususnya kontraktor kecil bumiputera.

Seterusnya Tuan Pengerusi, di bawah Butiran 050000 — Dasar Baru iaitu
Butiran 050100 — Penyelenggaraan Sistem BLESS. Saya mohon perincian
kementerian mengenai sejauh manakah keberkesanan Business Licensing
Electronic Support System (BLESS), dengan izin, telah berjaya meningkatkan kadar
kecekapan dalam usaha permohonan lesen perniagaan secara elektronik? Sehingga
kini, berapakah lesen perniagaan yang telah dimohon oleh peniaga melalui sistem
ini?

Seterusnya yang terakhir, penjaja dan peniaga kecil iaitulah di bawah Butiran
Dasar Baru juga iaitulah Butiran 050200 — Penjaja dan Peniaga Kecil. Saya mohon
perincian kementerian mengenai dasar baru yang telah dilaksanakan untuk
membantu penjaja dan peniaga kecil yang terjejas akibat COVID-19. Apakah bentuk
bantuan yang diberikan? Apakah kriteria utama penerima yang layak untuk
mendapat bantuan di bawah butiran ini? Saya mohon penjelasan pihak kementerian.
Sekian, terima kasih.

Tuan Pengerusi [Dato’ Sri Azalina Othman Said]: Yang Berhormat

Sepanggar.

12.49 tgh.

Datuk Mohd Azis bin Jamman [Sepanggar]: Terima kasih Tuan Pengerusi.
Butiran 020200 — Pembangunan Ekosistem Keusahawanan, RM2.1 juta. Pandemik
COVID-19 menyedarkan kita betapa pentingnya ekosistem digital untuk mencegah
kejatuhan perniagaan, seterusnya ekonomi negara.

01250
Dengan kekangan peruntukan yang kecil iaitu berjumlah RM2.1 juta untuk

membangunkan ekosistem keusahawanan, saya agak ragu-ragu bagaimanakah
