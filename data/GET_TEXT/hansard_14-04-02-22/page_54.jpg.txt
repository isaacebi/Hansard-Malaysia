DR. 30.11.2021 48

Dato’ Henry Sum Agong: Tuan Yang di-Pertua, soalan Yang Berhormat
Jelutong ini terkeluar daripada soalan asal. Jadi, saya tidak akan dapat menjawab.
Jika diperlukan...

Dato’ Dr. Haji Noor Azmi bin Ghazali: Macam kena reject dua-dua.

Dato’ Henry Sum Agong: ...Jawapan secara bertulis sahaja. Sekian, terima
kasih.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
saya dengan segala hormatnya boleh ke mengadu? Ini merupakan infrastruktur
melibatkan pengangkutan, sudah semestinya masuk dalam kementerian. Kenapa
pula Yang Berhormat Timbalan Menteri tidak dapat jawab?

Dato’ Sri Azalina Othman Said [Pengerang]: Yang Berhormat Timbalan
Menteri. Boleh tidak Yang Berhormat Timbalan Menteri jemput Yang Berhormat
Jelutong ke kementerian dan berjumpa dengan Yang Berhormat Menteri dan Yang
Berhormat Timbalan Menteri dan bersama Yang Berhormat Ketua Menteri Pulau
Pinang merangkap juga Ahli Parlimen supaya dapat kita selesaikan masa minum teh
tarik kah.

Terakhir, Yang Berhormat Kemaman.

11. Tuan Che Alias bin Hamid [Kemaman] minta Menteri Komunikasi dan
Multimedia menyatakan jumlah keseluruhan pencawang 4G sedia ada dan
perancangan pembinaan pencawang 4G baru dalam Parlimen Kemaman.

Timbalan Menteri Komunikasi dan Multimedia [Datuk Zahidi bin Zainul
Abidin]: Terima kasih Tuan Yang di-Pertua, terima kasih Yang Berhormat. Untuk
makluman Ahli Yang Berhormat, kerajaan melalui Suruhanjaya Komunikasi dan
Multimedia Malaysia (SKMM) telah menghasilkan Pelan Jalinan Digital Negara yang
bertujuan untuk menangani isu akses kepada internet kualiti tinggi, perkhidmatan
tetap dan mudah alih.

#1200

Setakat Oktober 2021, jumlah struktur pemancar komunikasi di Parlimen
Kemaman dan Terengganu adalah seperti berikut — saya beritahu Kemaman dahulu
ya. Multi fungsi ini bermakna pemancar multi fungsi 35, atas bangunan. Kita buat
pemancar atas bangunan 29, struktur Tundra 6. Menara- atas menara ada pemancar
89, pemancar dinding bangunan satu, jumlah 160. Berbanding dengan Terengganu
911.

Antara inisiatif untuk menambah baik infrastruktur digital di Terengganu dan
Parlimen Kemaman melalui Pelan Jalinan Digital Negara di bawah fasa 1 setakat 31
Oktober adalah seperti berikut. Ini kita punya perancangan. Parlimen Kemaman

perancangan 13, siap lapan. Untuk naik taraf pemancar, perancangan 208 dan siap
