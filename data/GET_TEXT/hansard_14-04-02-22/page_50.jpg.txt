DR. 30.11.2021 44

(vi) melanjutkan galakan cukai bagi kos pengubahsuaian premis
perniagaan.
Bagi langkah cukai untuk individu pula:
(i) pelepasan cukai pendapatan individu akan diberikan bagi
perkara-perkara berkenaan iaitu bayaran taska dan tadika
sebanyak RM3,000 bagi tahun taksiran 2022 dan 2023;
pembelian komputer, telefon bimbit dan tablet sebanyak
RM2,500 bagi tahun taksiran 2022; perbelanjaan yuran khusus
peningkatan kemahiran sebanyak RM2,000 bagi tahun
taksiran 2022 dan 2023; dan perbelanjaan pelancongan
domestik sebanyak RM1,000 bagi tahun taksiran 2022.
(ii) pengurangan cukai jualan akan diberikan ke atas kenderaan
yang melibatkan 100 peratus untuk kenderaan CKD dan 50
peratus kenderaan CBU; dan
(iii) pelupusan harta tanah oleh individu warganegara dan
pemastautin tetap serta selain syarikat tidak akan dikenakan
cukai keuntungan harta tanah bagi tahun keenam dan
seterusnya.
Terima kasih.
Dato’ Sri Azalina Othman Said [Pengerang]: Soalan tambahan pertama.
Dato’ Dr. Mohd Khairuddin bin Aman Razali [Kuala Nerus]: Terima kasih
Tuan Yang di-Pertua. Terima kasih Yang Berhormat Timbalan Menteri. Saya
ucapkan tahniah atas usaha kerajaan untuk meningkatkan lagi hasil cukai negara
dan juga perlepasan kepada rakyat.
Namun, dalam masa yang sama kita mendapat aduan tentang peranan
LHDN yang saya faham sangat bersungguh-sungguh untuk pastikan bahawa tidak
berlaku ketirisan dalam pungutan cukai. Akan tetapi kaedah yang diguna pakai oleh
LHDN iaitu bayar dahulu, bincang kemudian barangkali boleh menekan rakyat dalam
situasi pandemik terutamanya untuk B40 dan juga M40.
01150
Adakah kementerian bersedia untuk melihat kembali pendekatan yang dibuat
oleh LHDN ini supaya memberi kesan yang baik kepada rakyat untuk membayar
cukai dengan cara berhemah dan juga akhirnya memberi kesan yang baik kepada
negara kita daripada segi ekonominya? Terima kasih.
Dato’ Sri Azalina Othman Said [Pengerang]: Silakan.
Tuan Haji Yamani Hafez bin Musa: Terima kasih kepada Yang Berhormat
dari Kuala Nerus. Kita akan ambil maklum dan terutamanya sekali kepada mereka

yang dalam kategori B40 dan M40, mungkin kita boleh minta LHDN untuk
