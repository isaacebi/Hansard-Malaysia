DR. 30.11.2021 132

5.35 ptg.

Tuan Wong Hon Wai [Bukit Bendera]: Terima kasih Tuan Pengerusi. Saya
juga ingin turut menyertai perbahasan peringkat Jawatankuasa untuk Kementerian
Sumber Manusia. Butiran 020200 — Pembangunan Kemahiran dan Pengiktirafan.
Salah satu program penting oleh Kementerian Sumber Manusia ialah pembangunan
modal insan. Peratusan graduan kemahiran mendapat pekerjaan dalam bidang
yang dilatih dalam tempoh enam bulan selepas tamat latihan, pada tahun 2020
pencapaian 90.45 peratus. Akan tetapi angka ini menurun pada tahun 2021 kepada
85 peratus. Terdapat isu under employment iaitu graduan lulusan bidang tertentu
hanya dapat kerja yang lebih rendah dan tidak setara dengan kelulusan dan
kelayakan latihan mereka. Menurut kajian Labour Force Survey, terdapat 1.13 juta
orang graduan di Malaysia yang underemployed, yang membuat kerja-kerja yang
setara dengan SPM dan angka itu, 1.13 juta itu pada tahun 2019. Angka ini sesuatu
yang merunsingkan.

Terdapat juga isu pengangguran, unemployment di kalangan graduan. Saya
ingin bertanya sama ada perancangan oleh Kementerian Sumber Manusia untuk
menyelesaikan isu under employment dan juga unemployment, pengangguran di
kalangan orang-orang muda. Kadar pengangguran pada bulan September tahun ini,
4.6 peratus iaitu 737,500 orang yang dicatatkan sebagai menganggur. Akan tetapi
menurut kajian tersebut, sembilan peratus daripada angka ini telah menganggur
melebihi satu tahun dan 15.5 peratus antara enam bulan dan satu tahun. Apakah
strategi tambahan dan efektif oleh Kementerian Sumber Manusia untuk tangani isu-
isu yang saya sebut tadi?

Butiran 030100 — Tenaga Kerja. Mengikut Laporan World Bank 2019,
Malaysia mempunyai melebihi tiga juta orang pekerja asing iaitu lebih kurang 10
peratus populasi rakyat Malaysia iaitu sejumlah 32.75 juta rakyat Malaysia. Tiga juta
orang mempunyai temporarily employment visit pass dan dijangkakan antara 1.2
sampai 1.4 juta ialah pekerja asing yang dikategorikan sebagai illega/ ataupun
undocumented, tidak mempunyai dokumen, angka yang besar.

Mengikut Laporan Public Accounts Committee Parliament (PAC),
Jawatankuasa Kira-kira Wang Negara, Parlimen Malaysia, 55 peratus daripada
approval kemasukan pekerja asing pada tahun 2018 sampai 2019 digunakan special
approvals yang tidak memenuhi kriteria normal. Pada waktu itu PAC telah
menyatakan ada beberapa orang individu, bekas Speaker - Tan Sri Pandikar Amin,
Menteri sekarang - Ahli Parlimen Tanjong Karang, Tan Sri Noh bin Haji Omar, Ahli
Parlimen Sri Aman - Dato' Masir Kujat dan Ketua Pembangkang DUN Pulau Pinang
- Yang Berhormat Mohd Yusof Mohd Nor merupakan antara middle man yang

meluluskan special approvals tanpa melalui laluan kelulusan biasa, kelulusan khas.
