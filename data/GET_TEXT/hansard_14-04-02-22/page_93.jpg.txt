DR. 30.11.2021 87

tentang koperasi pertanian ini merupakan satu strategi yang penting untuk kita sama-
sama jayakan dan berada dalam Rancangan Malaysia Ke-12. Cuma saya teliti dalam
buku bajet ini, apakah ada peruntukan untuk pembangunan koperasi yang
berasaskan pertanian?

Oleh sebab bila saya rujuk pula pada peruntukan Kementerian Pertanian dan
Industri Makanan, tidak ada peruntukan yang khusus berkaitan perkara ini. Jadi, saya
percaya perkara ini perkara yang amat penting kerana kalau kita boleh
menggerakkan atau menggemblengkan potensi koperasi petani-petani seluruh
negara ini, sudah pasti ia akan membantu kita mengembalikan semula apa yang
disebut sebagai supply and demand dalam pasaran dan tentunya dengan keadaan
itu, harga akan stabil.

Kedua Yang Berhormat Menteri, berkaitan tentang fokus kementerian dalam
membangunkan bakal-bakal usahawan ini. Kalau kita tengok dalam buku bajet ini,
fokus kementerian ialah selain daripada bakal usahawan, kita juga ingin memastikan
akan ada peningkatan usahawan yang kita lahirkan. Namun, perkara ini kita tengok
dalam buku bajet mencapai sasaran tetapi yang malangnya tiada peningkatan
peratusan KDNK yang jatuh sehingga negatif 7.30.

Dalam kesimpulan saya ataupun dalam kesimpulan yang boleh kita buat,
mungkin kedai dibuka tetapi tiada transaksi yang boleh menjana pendapatan. Jadi,
kita hendak tengok bagaimana peranan kementerian berdepan dengan
permasalahan ini dan mungkin di situ terdapat strategi yang boleh dikongsi untuk
menyelesaikan hal-hal yang berkait tentang keadaan pandemik yang ramai
usahawan terpaksa berdepan dengan pandemik ini.

Seterusnya, yang ketiga ialah Butiran 050000 — Dasar Baru. Ada banyak
butiran projek, contohnya Program Peningkatan dan Pembangunan PKS, Industri
Halal dan Skim Latihan Siswazah. Saya ambil contoh Skim Latihan Siswazah yang
dianggarkan sebanyak RM30 juta. Kita lihat media melaporkan peningkatan
siswazah menganggur ini sebanyak 22.5 peratus kepada 202,400 orang.

Jadi, saya ingin minta penjelasan kepada Yang Berhormat Menteri. Selepas
kita berikan mereka skim latihan ini, apakah outcome yang kita harapkan selepas
kita membelanjakan ataupun kerajaan membelanjakan sehingga RM30 juta untuk
pembangunan siswazah ini? Apakah pelan atau bantuan dana yang lebih
sustainable yang boleh disediakan untuk golongan siswazah ini?

Perkara yang seterusnya Tuan Pengerusi ialah butiran tentang TEKUN. Saya
yakin ramai Ahli Parlimen di dalam Dewan ini menyatakan bahawa peruntukan untuk
TEKUN ini ialah satu perkara yang penting untuk kita membantu mereka yang ingin

berjinak-jinak atau yang telah pun berniaga, memberikan sokongan kepada mereka.
