DR. 30.11.2021 101

malam esok ada penganugerahan kepada Persatuan-persatuan Francais Malaysia.
Ini bukan di bawah kementerian saya yang anjur.

Saya sebagai Yang Berhormat Menteri MEDAC pun tidak mendapat
jemputan pun program yang akan dirasmikan oleh Yang Berhormat Perdana Menteri
esok malam. Ini Yang Berhormat Menteri ini. Ini sebagai contoh yang buat program
itu Persatuan-persatuan Francais Malaysia...

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Kesian Yang Berhormat Menteri kena sailang. Kesian.

Tuan Pengerusi [Dato’ Mohd Rashid Hasnon]: /Ketawa]

Tan Sri Noh bin Haji Omar: Jadi, sebab itu saya kata tadi masalah francais
ini memang penting. Saya hendak ulang lagi bahawa mesti disatukan sama ada
MEDAC ambil 100 percent atau pun kementerian KPDNHEP ambilah 100 percent
uruskan. Jangan menyusahkan rakyat dalam kita hendak membela nasib rakyat ini.
Saya, | do not mind untuk serahkan...

Tuan Pengerusi [Dato’ Mohd Rashid Hasnon]: Baik.

Tan Sri Noh bin Haji Omar: Akhir sekali, cadangan Yang Berhormat Baling.
Terima kasih Yang Berhormat Baling, pandangan yang baik mengenai ‘saham Bank
Rakyat 2’. Sekarang ini, saya tahu ramai yang hendak jumpa saya hendak beli
saham. Saham sudah habis sudah maksimum RM3 bilion. Jadi, memang dalam
perancangan Bank Rakyat, mungkin akan timbulkan saham Bank Rakyat 2.

Jadi, ini akan boleh buka saham kepada rakyat tetapi cadangan Yang
Berhormat Baling amat baik sekali supaya beri kuota kepada B40 ini supaya B40
juga dapat merasai nikmat apabila membeli saham Bank Rakyat yang hari ini kita
linhat salah satu koperasi yang terbaik bagi dividen sampai 13 peratus ke 14 peratus.

Kita harap, kalau saham Bank Rakyat 2 ini kembali ditubuhkan tetapi kita
dalam proses kerana perlu mendapat kebenaran pelbagai pihak Bank Negara
Malaysia dan sebagainya. /nsya-Allah ini dalam perhatian dan kalau ini berlaku,
berjaya dilaksanakan kuota seperti yang Baling cadangkan itu memang akan diberi
perhatian, diberi pengenaan kepada peluang kepada B40...

Datuk Seri Panglima Abdul Azeez bin Abdul Rahim [Baling]: Untuk kuota
Tuan Yang di-Pertua di Batu Pahat pun masukkan sekali.

Tuan Pengerusi [Dato’ Mohd Rashid Hasnon]: /Ketawa] Terima kasih.

Tan Sri Noh bin Haji Omar: Jadi, saya ingat itu sahajalah. Masa tidak...

Datuk Seri Mohd Redzuan bin Md Yusof [Alor Gajah]: Yang Berhormat
Menteri tidak perlu kuota. Sejumlah 100 percent yang saham Bank Rakyat 2 ini untuk
anak muda generasi masa depan. [Tepuk]

Tan Sri Noh bin Haji Omar: Terima kasih. Ini pandangan bekas Yang

Berhormat Menteri pun saya akan ambil kira. Jadi, pandangan anak muda satu
