DR. 30.11.2021 10

jualan ini akan melibatkan barangan keperluan asas kepada pengguna dengan
harga mampu milik. Program jualan ini akan dilaksanakan di seluruh negara
melibatkan 222 buah kawasan Parlimen dengan kekerapan dua kali sebulan.
Kerajaan akan memastikan harga jualan barangan yang ditawarkan adalah lebih
murah dari harga pasaran sekarang iaitu lingkungan 15 peratus ke-20 peratus lebih
murah daripada harga pasaran.

Kementerian telah mendapat kerjasama daripada agensi dan jabatan
kerajaan yang lain bagi memastikan jualan barangan keperluan asas pengguna ini
sampai kepada Keluarga Malaysia yang terkesan dengan kenaikan harga barangan
ini.

Tuan Yang di-Pertua, Yang Berhormat Bagan, saya difahamkan bahawa
Menteri Pertanian dan Industri Makanan (MAF1) juga turut sedang merangka strategi
hasil perbincangan dua hala bersama mereka dan pihak industri. Antaranya MAFI
turut bercadang untuk membenarkan pengimportan ayam bulat dari loji-loji
pemprosesan di luar negara yang mendapat pengesahan Jabatan Perkhidmatan
Veterinar sebagai langkah sementara bagi meningkatkan bekalan dan menstabilkan
harga pasaran.

Yang Amat Berhormat Perdana Menteri turut mengumumkan peruntukan
buat bantuan berjumlah RM262 juta bagi membantu peladang yang terjejas susulan
kenaikan harga baja dan racun. Daripada jumlah itu, sebanyak RM200 juta
disediakan sebagai pinjaman agromakanan pada kadar sifar faedah dengan
moratorium bayaran balik selama enam bulan melalui Agro Bank dan TEKUN untuk
manfaat pengeluar agromakanan bagi menangani kos pengeluaran yang tinggi di
peringkat ladang. Sekian, terima kasih.

#1030

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri. Dipersilakan soalan tambahan Yang Berhormat Bagan.

Tuan Lim Guan Eng [Bagan]: Terima kasih kepada Yang Berhormat
Menteri. Saya harap Yang Berhormat Menteri jangan semata-mata salahkan peniaga
sahaja. Jangan ingat bahawa peniagalah yang menjadi punca masalah ini kerana ini
adalah ekoran daripada permintaan dan bekalan (supply and demand).

Di sini, apakah tindakan sebagai sebuah kerajaan harus mengambil langkah
untuk memastikan bahawa masalah ini dapat diatasi. Kalau kita lihat beberapa
persatuan yang menyatakan sekarang harga sayur lebih mahal daripada daging
sampai cili pun RM20. Mana pernah lihat. Semasa PH jadi kerajaan, tidak pernah
berlaku macam ini. Ini adalah sesuatu yang paling tinggi dalam sejarah kita.

So, sekarang jangan hanya salahkan peniaga kerana mereka pun adalah

mangsa. Saya rasa kalau pendekatan ini untuk kenakan itu peniaga, itu salah, 100
