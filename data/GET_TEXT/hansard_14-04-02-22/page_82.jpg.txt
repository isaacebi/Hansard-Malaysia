DR. 30.11.2021 76

2.50 ptg.

Datuk Seri Mohd Redzuan bin Md Yusof [Alor Gajah]: Terima kasih, Tuan
Pengerusi. Bismillahi Rahmani Rahim. Saya ingin merujuk kepada Maksud B/P.26
Kementerian Pembangunan Usahawan dan Koperasi, Butiran 030000 —
Pembangunan Koperasi dan Butiran 030100 — Pengurusan Koperasi.

Saya ingin menarik perhatian MEDAC berkenaan salah satu matlamat
gerakan koperasi di Malaysia adalah untuk membasmi kemiskinan dalam kalangan
masyarakat luar bandar dan bandar. Gerak kerja di dalam memperkasa koperasi
perlulah selaras dengan Dasar Keusahawanan Negara 2030 dan Wawasan
Kemakmuran Bersama 2030.

Kalau kita lihat dalam peruntukan tahun 2022, sejumlah RM1.78 juta adalah
belanja pengurusan dan cuma RM319,000 untuk belanja pembangunan dan RM87
juta adalah untuk program-program yang khusus. Saya memohon supaya MEDAC
memberitahu anjakan ataupun peningkatan yang begitu sedikit daripada tahun 2021.
Apakah impak yang kita telah capai dalam usaha kita untuk menggerakkan koperasi
itu untuk mengimbangi kedudukan ekonomi masyarakat luar bandar dan bandar?

Kalau kita lihat lagi di dalam kekangan pandemik dari tahun 2020, sebelum
itu, kita telah pun menggunakan gerakan koperasi untuk membelanjakan RM20 juta
untuk mengadakan platform untuk mengekang kenaikan harga untuk golongan-
golongan yang menjadi pemegang taruh di dalam gerakan ini. Kalau kita lihat
ataupun merujuk kepada Laporan Global300 yang disediakan oleh pihak
International Cooperative Alliance (ICA), dengan izin, sebanyak 300 buah koperasi
terbesar di dunia telah menjana perolehan keseluruhan sebanyak USD1.6 trilion atau
RM4.8 trilion.

Ini adalah indikasi yang sangat kuat bahawa koperasi adalah penyumbang
ketiga kepada ekonomi negara selepas sektor kerajaan dan swasta dengan
mempunyai jutaan anggota di seluruh negara serta aset yang melebihi RM140 bilion.
Aset yang kita ada hari ini cuma dapat menjana sebanyak lebih daripada RM42
billion, setakat yang saya ketahui, dalam tahun 2020.

Jadinya, kita kena menggerakkan dengan perbelanjaan yang telah
disediakan. Kita kena melihat dari segi apakah hala tuju kita, apakah impak yang kita
hendak tambah baikkan dari tahun 2021. Hari ini kita belum lagi mendapat laporan
yang menandakan perbelanjaan yang kita khususkan untuk koperasi sebanyak
RM687 juta pada Bajet 2021. Apakah pencapaian kita setakat ini? Adakah RM20 juta
yang digunakan telah membantu mengimbangkan ataupun menstabilkan harga-
harga barangan asas, contohnya?

Jadi, kalau kita lihat jentera koperasi di negara kita yang berjumlah 14,000

lebih koperasi yang saya sebutkan aset bernilai lebih daripada RM140 bilion, namun
