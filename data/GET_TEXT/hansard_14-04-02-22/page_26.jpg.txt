DR. 30.11.2021 20

pada masa usia tua, begitu juga masih tidak dapat ditampung melalui pendapatan
pencen ataupun simpanan persaraan.

Oleh itu saya ingin nak bertanya kembali, apakah kesediaan kerajaan dan
kementerian dan perancangan kerajaan untuk memperkenalkan pencen insurans
sosial sebagai salah satu sistem perlindungan sosial untuk warga emas nanti. Terima
kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Kota Samarahan. Sila, Yang Berhormat Timbalan Menteri. Satu
minit.

Dato’ Hajah Siti Zailah binti Mohd Yusoff: Ya. Terima kasih, Tuan Yang di-
Pertua, terima kasih Yang Berhormat di atas soalan tambahan. Buat masa ini,
kerajaan melalui Kementerian Kewangan di mana sebagai salah satu daripada
Jawatankuasa Kerja Insurans Sosial di bawah MySPC dan di antara objektifnya
adalah mengkaji dan merangka dasar strategi dan pelan tindakan bagi insurans
sosial.

Sebelum ini, pada 14 Oktober yang lalu bagaimana PERKESO dan KWSP
juga telah membuat pembentangan yang bertajuk tentang ‘Kesejahteraan
Pendapatan Warga Emas Semasa’ dan buat masa ini, kerajaan memperkenalkan
satu Skim Perlindungan Kesihatan Nasional untuk B40 yang dikenali sebagai Skim
MySalam.

Skim MySalam bertujuan untuk menyediakan perlindungan kesihatan takaful
percuma kepada penerima Bantuan Sara Hidup yang berumur antara 18 tahun
hingga 65 tahun serta pasangan mereka. Skim ini menyediakan pembayaran
sebanyak RM8000 sekali gus sekiranya mereka disahkan menghadapi mana-mana
salah satu daripada 45 penyakit kritikal. Selain daripada itu juga, skim MySalam juga
menyediakan manfaat hospitaliti di mana pesakit mendapat bayaran gantian
pendapatan sebanyak RM50 sehari untuk tempoh 14 hari kepada mereka yang
menerima rawatan di hospital.

Jadi, kita mengambil maklum tentang saranan Yang Berhormat dan untuk
keperluan penyediaan perlindungan sosial khusus kepada warga emas yang
bersepadu dan mampan, namun ia memerlukan kepada penelitian, kajian dan juga
mengambil kira tentang kedudukan kewangan kerajaan semasa. Terima kasih Tuan
Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Timbalan Menteri. Soalan tambahan kedua, sila Yang Berhormat
Bukit Bintang.

Tuan Fong Kui Lun [Bukit Bintang]: Terima kasih, Tuan Yang di-Pertua.

Soalan tambahan, saya ingin bertanya Yang Berhormat Timbalan Menteri, pada
