DR. 30.11.2021 143

Seterusnya, selepas pewartaan Peraturan Keselamatan dan Kesihatan
Pekerjaan (Reka Bentuk Pembinaan dan Pengurusan), adakah berlaku
pengurangan kemalangan ataupun kematian di kalangan pekerja seperti mana yang
disasarkan dalam objektif dan matlamat peraturan ini? Apakah peraturan ini dapat
memanifestasikan kebertanggungjawaban dan pembabitan duty holder, dengan izin,
secara mandatori termasuk pemilik projek, pereka bentuk dan kontraktor binaan?
Dalam kajian kementerian, adakah falsafah, dengan izin, self-regulation iaitu
tanggungjawab memastikan aspek keselamatan di tempat kerja dapat direalisasikan
oleh kedua-dua pihak iaitu majikan dan pekerja?

Seterusnya, saya ingin membangkitkan perkara berkaitan dengan Pusat
Rehabilitasi PERKESO. Saya sendiri telah membuat lawatan ke Pusat Rehabilitasi
PERKESO di Melaka bersama Yang Berhormat Timbalan Menteri KSM pada minggu
yang lalu. Saya melihat pusat ini sangat memberi manfaat besar kepada pekerja
dan buruh yang ditimpa kemalangan sewaktu bekerja dan memerlukan program
pemulihan rehabilitasi yang memerlukan juga khidmat bantuan profesional daripada
ahli fisioterapi dan doktor.

Saya mohon perincian data bagi kapasiti semua pusat rehabilitasi ini dan
perancangan pihak kementerian untuk mewujudkan lagi pusat satelit di negeri-negeri
yang masih belum wujud. Adakah pihak kementerian akan membuka peluang untuk
mereka yang tidak mencarum SOCSO ini termasuk kakitangan awam yang ingin
mendapat pelan rawatan pemulihan di pusat ini?

Terakhir, Butiran 030300 — Hal Ehwal Kesatuan Sekerja. Isu kesatuan
pekerja di syarikat-syarikat multinasional yang tidak berminat untuk menggalakkan
penubuhan kesatuan pekerja di kalangan pekerja mereka. Apakah_ pihak
kementerian merancang tindakan yang tuntas bagi mengharmonikan kedua-dua
pihak supaya syarikat-syarikat ini juga perlu akur untuk membenarkan pekerja-
pekerja di syarikat MNC ini menubuhkan kesatuan pekerja seperti mana yang
termaktub dalam Akta Kesatuan Sekerja 1959?

Tuan Pengerusi, sekian, terima kasih.

Tuan Pengerusi: Terima kasih Yang Berhormat Sik. Yang Berhormat
semua, dengan itu, tamatlah perbahasan di peringkat Jawatankuasa_ bagi
Kementerian Sumber Manusia. Saya menjemput Yang Berhormat Menteri untuk
menjawab. Masa 25 minit, Yang Berhormat.

Tuan M. Kulasegaran [Ipoh Barat]: Tuan Pengerusi, point of order. Tuan
Pengerusi, pada sesi ini, dalam perbahasan mengenai Kementerian Sumber
Manusia, banyak perkara yang dibangkitkan. Yang Berhormat, jawapan belum

dibuat secara bertulis. Boleh mengambil perhatian dan tolong segerakan. Bukan
