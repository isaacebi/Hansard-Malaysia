DR. 30.11.2021 41

Dato’ Sri Azalina Othman Said [Pengerang]: Soalan tambahan pertama.

Dato’ Ngeh Koo Ham [Beruas]: Terima kasih. Saya rasa tadi Yang
Berhormat Menteri tidak jawab soalan saya. Soalan saya ialah minta Yang
Berhormat Menteri Pengangkutan menyatakan sama ada kerajaan akan
mengurangkan bayaran cukai jalan untuk kenderaan diesel memandangkan
kerajaan telah mengurangkan subsidi diesel dan harga diesel sekarang lebih mahal
daripada petrol RON95.

Walau bagaimanapun, saya hendak tanya soalan tambahan. Mungkin Yang
Berhormat Menteri boleh beri jawapan yang lebih lengkap kepada saya. Soalan
tambahan saya ialah apakah asas dan formula yang digunakan untuk menetapkan
bayaran cukai jalan kenderaan petrol berbanding dengan kenderaan diesel. Asas
dan formula bagi subsidi petrol dan diesel.

Yang saya hendak dapat satu jawapan ialah perbandingan bagaimana-
adakah kerajaan berlaku adil kepada mereka yang menggunakan kenderaan diesel.
Sekarang subsidi berkurangan tetapi cukai jalan masih sangat tinggi. Beberapa kali-
ganda daripada kenderaan petrol. Itu perbandingan yang saya hendakkan. Hendak
dapatkan keadilan kepada mereka yang memiliki kenderaan diesel.

Dato’ Sri Azalina Othman Said [Pengerang]: Yang Berhormat, kalau tidak
boleh jawab boleh bagi jawapan secara bertulis.

Dato’ Henry Sum Agong: Ada sedikit maklumat yang saya hendak
kemukakan kepada Yang Berhormat Beruas. Terima kasih, Yang Berhormat.

Penetapan kadar fi LKM bagi kenderaan-kenderaan yang didaftarkan adalah
seperti mana yang digariskan di bawah Kaedah-kaedah Kenderaan Motor 1959.
Asas pengiraan kadar fi LKM adalah berbeza bagi setiap kenderaan mengambil kira
faktor-faktor seperti berikut:

(i) kapasiti enjin;

(ii) kawasan isytihar atau penggunaan;

(iii) bahan bakar pemilikan kenderaan; dan

(iv) jenis kegunaan kenderaan.

Selain faktor-faktor yang dinyatakan di atas di fi LKM juga berbeza mengikut
kawasan pengisytiharan kenderaan tersebut digunakan. Secara umumnya, fi di
Sabah dan Sarawak adalah lebih rendah berbanding di Semenanjung Malaysia,
manakala kadarnya di Labuan 50 peratus lebih rendah dari Sabah dan Pulau
Langkawi. Pulau Langkawi juga 50 peratus lebih rendah daripada kadar fi LKM di
Semenanjung Malaysia. Sekian, terima kasih.

Dato’ Sri Azalina Othman Said [Pengerang]: Soalan tambahan kedua.

Dato’ Ngeh Koo Ham [Beruas]: Tuan Yang di-Pertua, kalau boleh saya

haraplah Yang Berhormat Menteri menjawab soalan saya. Saya hendak
