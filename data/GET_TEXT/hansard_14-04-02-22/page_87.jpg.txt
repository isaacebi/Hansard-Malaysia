DR. 30.11.2021 81

kewangan yang dihadapi oleh kerajaan, saya ingin mencadangkan agar kementerian
wujudkan sebuah cawangan INSKEN di luar wilayah ini kerana kami amat
memerlukan agensi seperti ini. Ramai usahawan kecil perlukan bimbingan,
khususnya strategi pemasaran norma baharu dalam e-commerce.

Terakhir mengenai INSKEN ini, saya ingin bertanya dengan terdapat ramai
guru- marketing di luar sana, apakah peranan agensi di dalam mengguna pakai
mereka ini bagi menarik lebih ramai lagi usahawan mendapat bimbingan dengan
cara perniagaan yang betul?

P.26, Butiran 90000 — Skim Latihan Siswazah. Peningkatan peruntukan
hampir sekali ganda dari RM2.6 juta kepada RM65 juta, ketika ini seramai hampir
2,000 orang siswazah yang menganggur atas faktor kelebihan graduan dan
kekurangan peluang pekerjaan.

Justeru saya memohon pencerahan, bagaimana wang ini akan dibelanjakan
dan apakah strategi-strategi yang sedang dan akan dibuat oleh kerajaan bagi
memastikan kadar pengangguran siswazah ini dapat dikurangkan melalui
bimbingan-bimbingan dan peluang-peluang sebagai usahawan, khususnya di
Sabah?

Seperti kami di Sabah, peluang adalah luas kerana sumber alam kami yang
luas dan lokasi yang strategik tetapi oleh sebab kurangnya pelaburan dan industri
hiliran menyebabkan usah-usaha ke arah melahirkan ramai usahawan dalam bidang
baru terbantut dan tidak ramai yang berjaya.

Justeru saya memohon kepada kementerian menyatakan apakah langkah
spesifik bagi membantu golongan siswazah di Sabah. Ramai di kalangan siswazah
dan lepasan kolej vokasional yang mempunyai kemahiran tersendiri yang ingin
menceburi perniagaan dan bekerja sendiri. Akan tetapi tidak ada platform yang
tersedia dan kalau ada pun terlalu ketat peraturan dan sangat terbatas.

P.26 Butiran 30000 — Tabung Ekonomi Kumpulan Usaha Niaga (TEKUN
Nasional). Peruntukan sebanyak RM225 juta iaitu peningkatan sebanyak RM25 juta
berbanding tahun 2021, terdapat tiga isu yang saya ingin utarakan iaitu masalah
birokrasi, peluang kepada belia dan bimbingan.

Tindakan sesetengah usahawan dan peniaga kecil mengambil jalan dengan
meminjam daripada ceti haram atau along bukan kerana bantuan kerajaan tidak
mencukupi. Kita lihat Belanjawan 2021 dan 2022 ini, berbilion-bilion ringgit disebut
mengenai bantuan kepada mereka. Namun, adakah mudah untuk membuat
pinjaman daripada agensi kerajaan ini?

Sudah tiba masanya kerajaan memikirkan mekanisme yang akan
memudahkan pihak supaya bantuan sampai kepada golongan sasar. Kedua,

berkenaan peluang pembiayaan kepada golongan belia. Saya menggesa agar
