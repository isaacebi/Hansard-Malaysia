DR. 30.11.2021 117

Pekerjaan. Akan tetapi saya tidak direct kepada JKKP tetapi saya hendak direct
kepada PERKESO. Ini sebab tidak ada butiran yang berkaitan dengan PERKESO
oleh sebab ia merupakan satu badan berkanun.

Jadi berkaitan soal penambahbaikan yang perlu dibuat oleh PERKESO
dalam isu yang berkaitan dengan memberikan faedah kepada pencarum, orang yang
diinsuranskan. laitu yang berkaitan dengan masalah faedah pengurusan jenazah
atau mayat.

Kalau kita lihat yang telah dibuat oleh PERKESO ialah bayaran pembayaran
kos penghantaran pulang jenazah pekerja asing sampai RM4,500 sekiranya jenazah
itu dibawa pulang ke negara asal termasuk kes bukan bencana pekerja berkuat
kuasa 1 Oktober 2019. Maknanya ini telah dilakukan. Bayaran pembayaran kos
penghantaran pulang jenazah kepada pekerja tempatan yang melibatkan
interregional migrant iaitu daripada Semenanjung ke Sabah, Sarawak ataupun dari
Sabah, Sarawak ke Semenanjung termasuk juga bukan bencana pekerja berkuat
kuasa 2021 iaitu April.

Jadi apa yang saya hendak cadangkan ialah apakah boleh dipertimbangkan
semua pencarum yang aktif semasa mencarum, melalui Akta 4, 7, 8, 9 ini diberikan
faedah pengurusan jenazah kepada waris bagi meringankan beban waris yang
ditinggalkan. Maknanya meliputi semua faedah tersebut. Ini kerana buat masa ini
faedah pengurusan mayat hanya terbit sekiranya cukup kelayakan caruman untuk di
bawah skim keilatan ataupun meninggal akibat bencana kerja. Kalau lain daripada
itu tidak dapat. Maknanya ini yang perlu diberikan pertimbangan.

Namun saya bersetujulah bahawa kelayakan bayaran pencen ilat yang terbit
di bawah skim keilatan bencana kerja itu dikekalkan mengikut syarat yang sedia ada.
Cuma saya minta itu satu sahaja untuk dipertimbangkan supaya diberikan faedah
pengurusan ini kepada semua. Terima kasih.

Dato’ Mahfuz bin Haji Omar [Pokok Sena]: Terima kasih, Yang Berhormat

Pokok Sena. Sekarang saya jemput Yang Berhormat Tebrau.

4.49 ptg.

Tuan Steven Choong Shiau Yoon [Tebrau]: Terima kasih Tuan Pengerusi
mengizinkan saya sertai perbahasan ini. Butiran yang pertama yang saya sertai ialah
Butiran 020100 — Pembangunan Tenaga Manusia.

Tuan Pengerusi, sekiranya rakyat kita tidak berminat dengan kerja 3D (dirty,
dangerous, dan difficult) yang sedia ada, apakah langkah kerajaan yang diambil
untuk mengatasi masalah ini agar tidak mengancam majikan yang memerlukan

pekerja?
