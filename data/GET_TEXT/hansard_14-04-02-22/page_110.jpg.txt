DR. 30.11.2021 104

Tuan Pengerusi [Dato' Mohd Rashid Hasnon]: Kita bagi pegawai minimum
untuk masuk ke dalam yang balance memang di luar tetapi kita ambil maklum. Boleh
mohon lebih daripada itu. Sila, Yang Berhormat Kuala Krai.

Tuan Abdul Latiff bin Abdul Rahman [Kuala Krai]: Bismillahi Rahmani
Rahim, Assalamualaikum warahmatullahi wabarakatuh. Terima kasih Tuan Yang di-
Pertua, kerana memberi ruang kepada saya untuk mengambil bahagian dalam
perbahasan peringkat jawatankuasa Kementerian Sumber Manusia.

Tuan Yang di-Pertua, saya tertarik dengan— saya ingin menyentuh Maksud
B.46 Butiran 030200 — Keselamatan dan Kesihatan Pekerjaan.

1610

Saya tertarik dengan kenaikan perbelanjaan sebanyak RM7,014,300 untuk
Butiran ini. Peningkatan yang agak tinggi ini menunjukkan kerajaan sangat prihatin
dengan keselamatan dan kesihatan pekerjaan. Dalam usaha melangkah ke
hadapan, kita perlu mengharungi persekitaran global yang lebih mencabar dan
kompetitif.

Perkembangan teknologi semasa secara tidak langsung menggesa kerajaan
mengambil segala langkah perlu bagi mewujudkan persekitaran kerja yang kondusif
serta dapat memangkinkan produktiviti negara. Pertamanya, saya ingin menanyakan
apakah tujuan Rang Undang-undang Keselamatan Kesihatan Pekerjaan (Pindaan
2020) yang dicadangkan oleh pihak kerajaan.

RUU ini dilihat akan menambah lagi bidang kuasa Jabatan Keselamatan dan
Kesihatan Pekerjaan sehingga meningkatkan beban tugas pemeriksaan jentera,
pembaziran sumber dan menambah potensi salah guna kuasa di kalangan pegawai
penguat kuasa. Adakah penambahan ini merujuk kepada ketidakcukupan pegawai
penguat kuasa dan kurangnya keberkesanan mereka dalam menjalankan tugas-
tugas yang diberikan?

Keduanya, saya juga merujuk kepada RUU Keselamatan dan Kesihatan
Pekerjaan (Pindaan 2020). Apakah justifikasi peruntukan perundangan berkaitan
latihan keselamatan dan kesihatan pekerjaan dimasukkan dalam RUU tersebut.
Ketiganya, apakah status penyumberluaran pemeriksaan jentera berperakuan
kelayakan yang sekarang ini dijalankan oleh Jabatan Keselamatan dan Kesihatan
Pekerjaan.

Keempatnya, apakah tindakan dan langkah kementerian bagi meningkatkan
tahap keselamatan dan kesihatan pekerjaan negara. Kelimanya, sejauh manakah
kerajaan membuat pemantauan, pemeriksaan dan kawal selia untuk mengurangkan
risiko kemalangan di tapak pembinaan selanjutnya, mengelakkan kemudaratan
kepada orang awam. Manakala, yang keenamnya pula apakah cadangan kerajaan

untuk mengubah undang-undang keselamatan dan kesihatan pekerjaan untuk
