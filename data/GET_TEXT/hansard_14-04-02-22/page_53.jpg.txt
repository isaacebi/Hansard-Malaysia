DR. 30.11.2021 47

Tuan Sanisvara Nethaji Rayer a/I Rajaji [Jelutong]: Tuan Yang di-Pertua,
saya minta maaf. Geran itu bukan RM1 juta, RM2 juta tetapi RM30 juta yang telah
pun diserahkan. Jadi Yang Berhormat Timbalan Menteri sudah semestinya tidak
boleh memberi jawapan begitu. Saya minta maaf, saya mengadu kepada Tuan Yang
di-Pertua.

Dato’ Sri Azalina Othman Said [Pengerang]: Tidak apalah. Yang
Berhormat Timbalan Menteri jawapan bertulis dalam masa lima hari ya. Lima hari ya
dari hari ini. Soalan tambahan kedua dari blok kerajaan. Ada sesiapa berminat? Saya
buka pada blok pembangkang?

Tuan Sanisvara Nethaji Rayer a/l Rajaji [Jelutong]: Bolehkah saya tanya
semula?

Dato’ Sri Azalina Othman Said [Pengerang]: Sudah tidak ada pilihan Yang
Berhormatlah. Silakan Yang Berhormat Jelutong.

Tuan Sanisvara Nethaji Rayer a/l Rajaji [Jelutong]: Terima kasih Tuan
Yang di-Pertua. Hari ini saya terharu kerana Jelutong diberi layanan istimewa di
Dewan yang mulia ini.

[Dewan riuh]

Timbalan Menteri Kesihatan | [Dato’ Dr. Haji Noor Azmi bin Ghazali]:
Perangai baik hari ini boleh dapatlah.

Tuan Sanisvara Nethaji Rayer a/l Rajaji [Jelutong]: Saya betul-betul
berterima kasih kepada Tuan Yang di-Pertua.

Dato’ Sri Azalina Othman Said [Pengerang]: Saya tidak dapat muruku
Deepavali pun.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua
tahu bahawa di sepanjang perjalanan persidangan Dewan, kita digemparkan dengan
berita bahawa RM38 juta digunakan untuk memperbaiki rumah Yang Amat
Berhormat Perdana Menteri yang tidak didiami. Sebanyak RM100 juta dicadangkan
untuk digunakan untuk membeli tanah dan rumah untuk Yang Berhormat Pekan.
Yang Amat Berhormat Perdana Menteri kita pula telah melantik duta-duta dan
penasihat-penasihat.

Kenapakah penduduk-penduduk Pulau Pinang dianaktirikan? Tidak ada
sebarang pembangunan infrastruktur. Feri Pulau Pinang tidak diberi perhatian,
cable-car Pulau Pinang tidak diberi perhatian, Lapangan Terbang Antarabangsa
Pulau Pinang tidak diberi perhatian, LRT di Pulau Pinang tidak diberi perhatian.
Adakah ini sebab Kerajaan Pulau Pinang adalah kerajaan Pakatan Harapan?

Dato’ Sri Azalina Othman Said [Pengerang]: Yang Berhormat Timbalan

Menteri.
