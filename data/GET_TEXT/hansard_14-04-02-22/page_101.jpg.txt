DR. 30.11.2021 95

Tuan Pengerusi [Dato’ Mohd Rashid Hasnon]: Mana yang tidak ada
dalam Dewan, boleh buat secara bertulis. Akan tetapi Yang Berhormat Jempol ada.

Tan Sri Noh bin Haji Omar: Yang Berhormat Jempol ada?

Tuan Pengerusi [Dato’ Mohd Rashid Hasnon]: Yang Berhormat Jempol
ada.

Tan Sri Noh bin Haji Omar: Oh! Yang Berhormat Jempol ada. Yang
Berhormat Jempol, isu yang selalu dibangkitkan kerana dia peminjam tegar SME
Bank. [Ketawa] Jadi, memang, kalau kita lihat memang isu yang kadar tinggi tetapi
untuk makluman Yang Berhormat Jempol, kadang-kadang memang ada beberapa
peruntukan. Misal kata program itu program kerajaan, memang diberikan, kerajaan
ada bagi subsidi. Contoh, Tabung Khas Pelancongan 3 yang merupakan dana khas
untuk usahawan dalam sektor pelancongan dengan menawarkan pembiayaan modal
kerja sehingga RM500,000 setiap pelanggan. Kadar keuntungan dikenakan yang
juga kompetitif iaitu sebanyak enam peratus setahun.

Akan tetapi, setelah mengambil kira subsidi kadar keuntungan sebanyak dua
peratus yang diberikan oleh kerajaan. Kadar ini adalah tetap sepanjang tempoh
pembiayaan. Ada skim-skim tertentu yang memang Kementerian Kewangan bagi
subsidi sebanyak dua peratus.

Walau bagaimanapun, cadangan Yang Berhormat amat baik sekali, di mana
kalau boleh GLCs yang lain itu banyaklah simpan duit dekat SME Bank dan juga
cadangan Yang Berhormat supaya — untuk makluman Yang Berhormat ya, tahun ini
SME Bank tidak dapat peruntukan daripada pihak kerajaan. Jadi, dia gunakan duit
mereka sendiri. Jadi, kalau cadangan untuk GLCs untuk meningkatkan atau melabur
di SME Bank ini memang satu cadangan yang cukup baik daripada Yang Berhormat
Jempol.

Begitu juga tadi saya sudah sebut mengenai peningkatan— Yang Berhormat
Jempol juga menyebut koperasi masjid. Sepertimana yang saya nyatakan tadi,
memang dalam program kita...

01550

Dato’ Haji Salim Sharif [Jempol]: Sedikit sahaja, Yang Berhormat Menteri.

Tan Sri Noh bin Haji Omar: ...Kita cuba hendak capai 10 peratus. Sekarang
ini lebih kurang tujuh peratus sahaja koperasi masjid. Akan kita cuba capai 10
peratus.

Dato’ Haji Salim Sharif [Jempol]: Sedikit sahaja, Yang Berhormat Menteri.
Terima kasih.

Tuan Pengerusi [Dato' Mohd Rashid Hasnon]: Sila, Yang Berhormat

Jempol.
