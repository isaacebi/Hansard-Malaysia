DR. 30.11.2021 139

Tuan Pengerusi: Yang Berhormat Klang tidak ada. Yang Berhormat Hang
Tuah Jaya tidak ada. Yang Berhormat Padang Serai, silakan.
01800

6.00 ptg.

Tuan Karupaiya a/l Mutusami [Padang Serai]: Terima kasih Tuan
Pengerusi. Vanakkam Yang Berhormat Menteri.

Butiran 020000 — Pembangunan Modal Insan. Dalam memastikan negara ini
terus membangun dan maju, peningkatan nilai di kalangan rakyat amat penting.
Rakyat Malaysia mesti dilengkapi dengan ilmu dan kemahiran yang mampu memberi
kesan positif kepada pembangunan negara melalui pasaran buruh. Kerajaan telah
memperuntukkan sebanyak RM374 juta di bawah butiran Pembangunan Modal
Insan. Peruntukan ini telah diturunkan berbanding tahun 2021 di mana kerajaan telah
memperuntukkan sebanyak RM432 juta.

Berdasarkan laporan pasaran buruh yang dikeluarkan oleh Jabatan
Perangkaan Malaysia, produktiviti pekerja bagi tahun 2021 telah berkurang dan ini
menyebabkan syarikat lebih gemar untuk melabur dalam mesin pembuatan
berbanding dengan tenaga buruh. Maka persoalan saya kepada kerajaan adalah
bagaimana kerajaan akan mempertingkatkan produktiviti tenaga buruh tempatan
agar ia menarik pelabur dalam pasaran buruh dan seterusnya akan memberi kesan
yang besar kepada kenaikan gaji pekerja.

Tuan Pengerusi, Butiran 040600 — Majlis Perundingan Gaji Negara. Gaji
merupakan satu perkara yang hangat dibincangkan oleh rakyat sebelum ini. Saya
telah berjumpa dengan beberapa orang penduduk Padang Serai. Mereka mengadu
kepada saya bahawa gaji yang mereka peroleh sekarang tidak cukup untuk
menampung kos sara hidup yang semakin meningkat. Apabila saya melihat
belanjawan, kerajaan memperuntukkan belanjawan kepada Majlis Perundingan Gaji
Negara sebanyak RM950,000, dan jumlah yang sama juga telah diberikan pada
tahun 2021. Akan tetapi yang menjadi persoalan saya adalah apakah faktor yang
menyatakan dalam Majlis Perundingan Gaji Negara yang menyukarkan kerajaan
untuk menaikkan gaji minimum?

Tuan Pengerusi, kenapakah saya membangkitkan perkara ini? Ini kerana
faktor kenaikan kos sara hidup merupakan faktor penting dalam kerajaan
mempertimbangkan balik untuk menaikkan gaji minimum negara. Tolong beritahu
saya bahawa kenaikan gaji minimum akan menaikkan kos sara hidup tetapi jika itu
hujah kerajaan, kenapakah kenaikan gaji minimum tidak boleh dilakukan? Maka
soalan saya adalah apa fungsi kerajaan untuk perkara ini? Tugas kerajaan adalah

untuk mengawal sistem ekonomi negara agar ia memberi kebaikan kepada rakyat.
