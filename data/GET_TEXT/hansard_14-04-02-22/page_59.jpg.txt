DR. 30.11.2021 53

Rakyat dan juga saya telah berikan kepada Tan Sri Speaker surat menyatakan
kepada kedua-dua keadaan.

Malangnya, sehingga detik ini, Simpang Renggam masih tidak terima
peruntukan. Yang kita terima daripada ICU mengatakan, “Tidak ada peruntukan bagi
Simpang Renggam” tanpa mempedulikan isi kandungan MoU yang menyatakan
bahawa kami daripada PH, saya daripada Pakatan Harapan juga sebahagian
daripada mereka yang menandatangani.

Jadi, Tuan Yang di-Pertua, pada saya, kita merayu kepada JPM, hormati
MoU. Mengapa Simpang Renggam daripada PH dan juga daripada Parti Keadilan
Rakyat dinafikan daripada peruntukan ini? Hormati MoU. Terima kasih Tuan Yang
di-Pertua.

RANG UNDANG-UNDANG
RANG UNDANG-UNDANG PERBEKALAN 2022
DAN
USUL
ANGGARAN PEMBANGUNAN 2022

Jawatankuasa

Aturan Urusan Mesyuarat dibacakan bagi menyambung semula
pertimbangan atas “Rang Undang-undang Perbekalan 2022 dan Anggaran
Pembangunan 2022 dalam Jawatankuasa sebuah-buah Majlis.” [Hari Keenam]

[Majlis bersidang dalam Jawatankuasa]

[Dato’ Sri Azalina’ Othman Said (Pengerang) mempengerusikan

Jawatankuasa]

Tuan Karupaiya a/l Mutusami [Padang Serai]: Tuan Pengerusi, tajuk yang
sama.
Tuan Pengerusi [Dato’ Sri Azalina Othman Said: Tak. Saya dah overrule.

Saya hendak terus ke Jawatankuasa untuk perbahasan..
