DR. 30.11.2021 12

Dato Sri Alexander Nanta Linggi: Tunggu, Sir. Kalau Yang Berhormat Dato’
Seri Anwar bin Ibrahim tidak menjadi Perdana Menteri, saya akan undur, dia kata.

Dato’ Seri Anwar bin Ibrahim [Port Dickson]: [Ketawa]

Dato Sri Alexander Nanta Linggi: Jadi janji apa? Janji apa? Kalau kita
hendak berpolitik Yang Berhormat...

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Ini Menteri tidak dapat KPI lah. Tak capai KPI.

Dato Sri Alexander Nanta Linggi: Tuan Yang di-Pertua, saya tak nak...

Tuan Ahmad Fahmi bin Mohamed Fadzil [Lembah Pantai]:Tak capai
sasaran.

Dato Sri Alexander Nanta Linggi: Saya tidak mahu buang masa dalam
Dewan ini untuk berpolitik.

Timbalan Yang di-Pertua [Dato’ Mohd Rashid Hasnon]: Teruskan Yang
Berhormat Menteri.

Dato Sri Alexander Nanta Linggi: Biar saya jawab kepada, satu, saya
terima baik. Saya menyambut baik saranan, teguran dan cadangan daripada Yang
Berhormat Bagan ya. Kami tahu sangat akan jangan menganiayai peniaga sebab itu
pernah saya katakan dahulu dalam penjelasan kita tidak nak buat teragak-agak,
tergesa-gesa ataupun terlalu drastik untuk mengenakan sekatan harga maksimum
kerana kalau kita tidak kawal harga dia— kalau ayam di farm gate, kos operasi kita
tidak bantu, maka peniaga terpaksa jual mahal sebab mereka membeli daripada
pemborong. Pemborong beli daripada penternak, mahal.

Sebab itu kami tidak sebarang— sepertimana disarankan digesa, didesakkan
dalam media dan sebagainya. Mengapa tidak buat enforcement? Mengapa tidak
buat sekatan harga? Kita tidak buat sebab kita tahu keluhan daripada peniaga-
peniaga kecil ini. Kalau kita buat begitu sahaja, tidak secara dengan ada solusi yang
menyeluruh dan lebih holistik membantu dalam erti mengurangkan kos operasi
mereka, jadi memanglah peniaga-peniaga ini teraniayai.

Jadi kami tidak, sebab saranan daripada Yang Berhormat betul dan tepat
tetapi itulah kami risau selama ini tidak tergesa-gesa. Jadi what we are doing now,
kita buat libat urus dengan mereka. Kami buat libat urus dengan kementerian lain
dan agensi lain sebab bukan semuanya mengawal harga barang ini terletak kepada
KPDNHEP. Sebab bekalan ini keluaran ini di ladang, di kebun dan di sawah
semuanya luar daripada KPDNHEP ya. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri.

Datuk Seri Mohd Redzuan bin Md Yusof [Alor Gajah]: /[Bangun]

Tuan Ahmad Fahmi bin Mohamed Fadzil [Lembah Pantai]: [Bangun]
