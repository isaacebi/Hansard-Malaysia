DR. 30.11.2021 127

ini dibenarkan untuk bekerja tetapi tidak dapat dilaksanakan atas peralihan kerajaan
yang mendadak. Golongan ini bukan sikit jumlahnya. Setakat ini, terdapat 179,383
orang yang memegang kad UNHCR di Malaysia.

Memandangkan negara kita masih lagi bergantung dengan buruh luar bagi
membantu sektor-sektor seperti sektor perindustrian dan sektor perladangan, adalah
wajar agar Kementerian Sumber Manusia dan kerajaan mengikhtiarkan inisiatif-
inisiatif knusus agar mereka diberikan peluang bekerja di Malaysia. Itu sahaja.
Sekian, terima kasih.

Tuan Pengerusi: Terima kasih Yang Berhormat Kepong. Sekarang saya

jemput Yang Berhormat Jerai. Dipersilakan.

5.21 ptg.

Tuan Sabri bin Azit [Jerai]: Assalamualaikum warahmatullahi wabarakatuh.
Terima kasih Tuan Pengerusi kerana memberi peluang kepada saya untuk menyertai
sesi perbahasan Jawatankuasa Kementerian Sumber Manusia. Saya_ingin
menyentuh Perkara B.46 Butiran 030300 — Hal Ehwal Kesatuan Pekerja. Dalam
norma baharu ketika ini, ekonomi gig menjadi segmen pekerjaan semakin meningkat
dan menjadi pilihan, terutama dalam kalangan generasi muda.

Namun kebanyakan pekerja dalam ekonomi gig ini tidak mempunyai
perlindungan diri, termasuk mencarum dengan Pertubuhan Keselamatan Sosial
(PERKESO). Justeru, sekiranya berlaku kemalangan atau sebagainya, ia
menjadikan mereka ini tidak mempunyai perlindungan insurans.

Kesedaran itu masih kurang dan sejak Januari 2020 hingga kini, hanya tujuh
peratus atau 28,425 orang pekerja ekonomi gig berdaftar dengan PERKESO. Angka
berkenaan masih rendah dan soalan saya, apakah tindakan kerajaan dalam
memastikan hal ini dapat perhatian serius dalam kalangan pekerja yang sekarang ini
meningkat hingga empat juta. Sebelum COVID-19, para pekerja ini hanya 500,000
dan sekarang menjangkau hampir empat juta.

Kedua, Butiran 020100 — Pembangunan Tenaga Manusia. Peruntukan tahun
2021 berjumlah RM361,230,500 telah turun lebih RM56 juta kepada RM304,886,400
pada tahun 2022. Ini menunjukkan penurunan yang sangat banyak sedangkan
pembangunan tenaga manusia ini sangat perlu dititik beratkan, terutama sekarang
ini negara berada di fasa endemik COVID-19.

Masih lagi berkaitan ekonomi gig, antara sektor yang mewakili pekerja
ekonomi ini adalah sektor e-hailing, pengangkutan makanan dan barangan seperti
Grab dan Foodpanda serta perniagaan dalam talian. Mohon kerajaan iktiraf golongan

ini dengan memberi elaun tetap, sebagai contoh dicadangkan RM400 kepada semua
