DR. 30.11.2021 51

Dato’ Sri Azalina Othman Said [Pengerang]: Yang menyokong?

Timbalan Menteri Pengajian Tinggi [Dato’ Dr. Ahmad Masrizal
Muhammad]: Tuan Yang di-Pertua, saya menyokong.

Dato’ Sri Azalina Othman Said [Pengerang]: Ahli-ahli Yang Berhormat,
sekarang saya kemukakan masalah kepada Majlis untuk diputuskan. Masalahnya
ialah bahawa usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

Tuan Syed Saddiq bin Syed Abdul Rahman [Muar]: Peraturan mesyuarat.

Dato’ Sri Azalina Othman Said [Pengerang]: Berapa?

Tuan Syed Saddiq bin Syed Abdul Rahman [Muar]: Saya hendak merujuk
— terima kasih Tuan Yang di-Pertua. Saya hendak merujuk berkenaan surat yang
telah...

Dato’ Sri Azalina Othman Said [Pengerang]: Peraturan Mesyuarat yang
mana Yang Berhormat Muar?

Tuan Syed Saddiq bin Syed Abdul Rahman [Muar]: Peraturan Mesyuarat
36(12). Pada minggu lepas saya telah mengutuskan surat kepada Tuan Yang di-
Pertua berkenaan Peraturan Mesyuarat 36(12) di mana saya merujuk Yang
Berhormat Timbalan Menteri di Jabatan Perdana Menteri, Yang Berhormat Kuala
Kangsar kerana kenyataan yang mengelirukan.

Di mana pada bulan September beliau menegaskan bahawa peruntukan
akan diberikan secara adil kepada semua Ahli Parlimen kerajaan dan juga
pembangkang dan akan diagihkan serta-merta. Akan tetapi sudah masuk ke bulan
Disember dan sampai ke hari ini satu sen pun Parlimen Muar belum dapat lagi.

Saya ingin mohon kepada Tuan Yang di-Pertua untuk menimbangkan semula
keputusan yang telah pun Tuan Yang di-Pertua sampaikan kerana keputusan ini
tidak tepat dan betul kerana justifikasi yang diberikan oleh Yang Berhormat Kuala
Kangsar adalah kalau ikut fasal 3.5, lampiran kepada Memorandum Persefahaman
iaitu, “Memperuntukkan dan menyalurkan peruntukan yang bersamaan dengan Ahli-
ahli Dewan Rakyat kerajaan kepada semua Ahli-ahli Dewan Rakyat yang terlibat
dalam persefahaman ini.”

Dengan sifir mudahnya dia kata hanya bagi mereka yang menandatangani
MOU ini. Akan tetapi dalam kes saya, orang yang ingin menandatangani tidak
diberikan hak untuk menandatangani dan selepas itu rakyat Muar terkesan dengan
begitu teruk sekali.

So, when you are not given a chance, jangan salahkan Ahli Parlimen Muar,
jangan salahkan orang Muar apabila peruntukan itu tidak diberikan secara adil. Kamu

kena datang ke Muar, lihat orang Muar, nelayan-nelayan yang teruk terkesan, orang-
