DR. 30.11.2021 153

Tebal Pulau Pinang, Butiran 08300 — Projek Membina Enam Pejabat Tenaga Kerja
Baharu.

Datuk Seri M. Saravanan: Terima kasih Tuan Pengerusi. isu yang
dibangkitkan oleh Yang Berhormat Batu Kawan mengenai Projek Tenaga Kerja
Buruh 3D di mana lima buah pejabat JTK tersebut merupakan ubah suai dan menaik
tarafkan JTK Rawang, JTK Pelabuhan Klang, JTK Bentong, JTK Sungai Petani,
Pejabat JobsMalaysia Kelana Jaya. Pejabat-pejabat ini sudah usang dan perlu
diperbaiki bagi keselesaan pelanggan dan pegawai JTK.

Walau bagaimanapun, ini belum masuk lagi di Negeri Pulau Pinang Yang
Berhormat. Seterusnya isu Yang Berhormat Setiu, Yang Berhormat Kemaman dan
Yang Berhormat Ipoh Barat telah membangkitkan Program Khusus Geran
Pembangunan Kesatuan Sekerja. Tuan Pengerusi, gera diberi kepada Kesatuan
Sekerja bagi membolehkan Kesatuan Sekerja menjalankan aktiviti-aktiviti mereka.

Antara program yang dilaksanakan merupakan kursus-kursus kepimpinan
dan kemahiran berkesatuan, bantuan pembelian komputer kepada kesatuan kecil
bagi membolehkan melaksanakan kerja-kerja kesatuan dan penerbitan buku ilmiah
oleh Kesatuan Akademi Universiti bagi boleh menjadi bahan rujukan seluruh negara,
pembangunan laman web kesatuan dan lain-lain kaitan dengan kesatuan.

Pada tahun 2021, 128 kelulusan kepada kesatuan telah diberikan dan 2022
pastinya lebih banyak kesatuan boleh dibantu. Pada tahun 2021 sebanyak 84
program dan 41 pembelian komputer dan dua pembangunan laman web dan satu
penerbitan buku ilmiah telah dilaksanakan.

Kementerian Sumber Manusia akan terus mempromosikan dan memberi
kesedaran kepada pekerja bakal mencari kerja dan menyertai kesatuan sekerja
melalui program outreach dan turun padang.

Tuan M. Kulasegaran [Ipoh Barat]: Tuan Pengerusi, sedikit. Saya hendak
tanya hal. Apakah sasaran kementerian untuk meningkatkan membership dalam
kesatuan sekerja? Sekarang lebih kurang lima peratus. Apakah sasaran
kementerian?

Datuk Seri M. Saravanan: Tuan Pengerusi, kita sedang mengkaji untuk
menentukan sasaran baharu. Apabila kita meluluskan akta baharu— 1955, di mana
lebih ramai boleh menyertai kesatuan sekerja bukan tidak perlu bergantung kepada
satu persatuan yang satu sahaja. So, mungkin dalam masa terdekat, Kementerian
Sumber Manusia akan mengumumkan sasaran baharu selepas kita meluluskan akta
baharu Tuan Pengerusi.

Tuan Pengerusi, seterusnya Yang Berhormat Ipoh Barat juga telah
membangkitkan gaji minimum. Jawatankuasa Teknik Perundingan Gaji Negara

(JTPGN) telah memperhalus dan menganalisis semua dapatan yang diperoleh hasil
