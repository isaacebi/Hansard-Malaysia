10 DR.09.11.2021

Ini kerana kita tahu di media sosial, di media utama, ramai guru telah memohon
untuk bersara awal kerana burnout dan apakah langkah yang dilakukan oleh KPM untuk
memastikan guru-guru kita tidak hilang harapan dan tidak kelesuan lagi? Terima kasih
Tuan Yang di-Pertua.

Tuan Yang di-Pertua: Terima kasih. Silakan Yang Berhormat Timbalan Menteri.

Dato’ Dr. Mah Hang Soon: Terima kasih Yang Berhormat Simpang Renggam
yang begitu prihatin tentang pendidikan di tanah air. Banyak langkah sebenarnya yang
saya sebutkan tadi telah kita ambil, menjurus ke arah tersebut untuk membantu warga
pendidik sama ada guru mahupun bukan guru dan termasuklah juga murid-murid kita
untuk meningkatkan lagi pembelajaran mereka. Pada waktu yang sama, membantu
mereka dalam menghadapi apa-apa masalah yang dihadapi.

Mengenai statistik yang diminta akan saya juga bekalkan kemudian. Banyak
sebenarnya langkah yang telah diambil di antaranya termasuklah apa yang saya sebutkan
tadi iaitu KPM PerkasaKu. Satu panduan yang begitu komprehensif untuk membantu dari
semua segi yang untuk mengatasi masalah pembelajaran murid kita. Terima kasih.

[Soalan No. 2 - YB. Tuan Hassan bin Abdul Karim (Pasir Gudang) tidak hadir]

Tuan Yang di-Pertua: Terima kasih. Saya menjemput Yang Berhormat Datuk
Ahmad Jazlan bin Yaakub. Silakan.

Datuk Ahmad Jazlan bin Yaakub [Machang]: Soalan Machang nombor tiga,
Tuan Yang di-Pertua. Terima kasih.

3. Datuk Haji Ahmad Jazlan bin Yaakub [Machang] minta Menteri Pengajian
Tinggi menyatakan berapa peratus kadar kebolehpasaran graduan yang tamat pengajian
pada tahun 2019 sehingga terkini tahun 2021, adakah berlaku sebarang penurunan yang
ketara.

Menteri Pengajian Tinggi [Datuk Seri Dr. Noraini binti Ahmad]: Terima kasih
saya ucapkan kepada Yang Berhormat dari Machang di atas soalan yang telah diberikan.
Tuan Yang di-Pertua, dalam konteks kebolehpasaran graduan ini, kadar kebolehpasaran
graduan merujuk kepada graduan yang sedang bekerja melanjutkan pengajian,
meningkatkan kemahiran serta menunggu penempatan pekerjaan.

Berdasarkan kajian pengesanan graduan yang dilaksanakan oleh Kementerian
Pengajian Tinggi semasa musim konvokesyen pada dua tahun terkini, kadar
kebolehpasaran graduan menunjukkan penurunan sebanyak 1.8 peratus iaitu dari 86.2
peratus pada tahun 2019 kepada 84.4 peratus pada tahun 2020.

Bagi kadar kebolehpasaran graduan pada tahun 2021 pula, keputusan hanya
akan diperoleh pada bulan Februari tahun 2022. Antara langkah yang dilaksanakan oleh
kementerian untuk meningkatkan kebolehpasaran adalah:

(i) melaksanakan program latihan berbentuk reskilling dan
upskilling. Melalui usaha ini, graduan universiti awam, graduan
di IPTS, politeknik dan kolej komuniti bagi tahun 2019, 2020 dan
2021 yang masih belum bekerja ditawarkan tempat untuk
mengikuti program-program latihan berbentuk reskilling dan
upskilling;

(ii) melaksanakan Program Intervensi Kebolehpasaran Graduan.
Program Intervensi ini memberikan nilai tambah kepada
graduan yang dikenal pasti rendah kadar kebolehpasarannya
iaitu CGPA 3.3 ke bawah atau daripada program-program
pengajian yang rendah kadar kebolehpasaran iaitu 50 peratus
ke bawah;

(iii) melaksanakan Structured Internship Programme (SIP) dan SIP
ini merupakan program penempatan pelajar untuk latihan
