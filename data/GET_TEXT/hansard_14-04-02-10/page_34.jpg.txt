24 DR.09.11.2021

Dato’ Haji Salim Sharif [Jempol]: Jadi, soalan saya mengapa kementerian perlu
mengambil masa yang begitu lama untuk menamatkan sepenuhnya penggunaan bot
tunda untuk Zon B hampir 10 tahun.

Keduanya, apakah rasionalnya kementerian menetapkan sasaran 1,950 unit
pukat tunda akan dibenarkan beroperasi menjelang tahun 2025? Mengapakah kita
membenarkan ikan yang tidak digunakan ini menjadi baja ataupun MAFI tengah mengkaji
sumber makanan lain selain daripada ikan ini dijadikan baja? Mohon jawapan Menteri.

01140
Dato’ Sri Azalina Othman Said [Pengerang]: Yang Berhormat Menteri.

Dr. Nik Muhammad Zawawi bin Haji Salleh: Terima kasih Yang Berhormat yang
sangat peka dengan kita punya sumber ataupun tempat pembiakan ikan di dalam negara
kita. Kerajaan mengambil masa kurang lebih 14 tahun dari tahun 2016 sehingga tahun
2030 ini, kurang lebih 14 tahun. Ini kerana semua kita maklum bahawa nelayan-nelayan
kita ini, mereka tidak ada kemahiran yang lain terutamanya untuk bekerja di kawasan
darat. Mereka dibesarkan dengan nelayan dan mereka sukar untuk berpindah daripada
satu pekerjaan kepada pekerjaan yang lain.

Oleh yang demikian itu, kerajaan terpaksa mengambil satu jarak yang agak lama
dan alhamadulillah setakat ini apabila kita cadangkan kepada mereka ini pekerjaan-
pekerjaan lain termasuk bercucuk tanam di bawah MAF ini dan kita perkenalkan kaedah-
kaedah yang lebih moden dan apabila mereka libatkan dengan pekerjaan ini ada
pengaruh lain, ada kesan kepada masyarakat nelayan ini untuk mereka masuk ke bidang
pertanian dan juga penternakan di kawasan darat. Oleh sebab itu, kita terpaksa
mengambil satu langkah yang agak lama supaya tidak berlaku sebarang kejutan. Sekian,
terima kasih.

Dato’ Sri Azalina Othman Said [Pengerang]: Yang Berhormat Tumpat.

Dato’ Haji Che Abdullah bin Mat Nawi [Tumpat]: Tuan Yang di-Pertua, Yang
Berhormat Hulu Langat masa soalan nombor 4 tadi berpantun memperlikan PAS dan
UMNO. Saya cuba bangun untuk jawab pantun tetapi tidak diberi peluang oleh Tuan Yang
di-Pertua masa itu. Kalau Yang Berhormat Hulu Langat ada, saya hendak jawab pantun
ini.

Dato’ Sri Azalina Othman Said [Pengerang]: Yang Berhormat, ini soalan lisan.

Dato’ Haji Che Abdullah bin Mat Nawi [Tumpat]: Kalau tidak ada tidak apa,
saya jawab lain kali.

Dato’ Sri Azalina Othman Said [Pengerang]: Yang Berhormat boleh pesan
kepada sesiapa yang hendak bahas mewakili PAS nanti lah.

9. Dato’ Haji Che Abdullah bin Mat Nawi [Tumpat] minta Menteri Kanan
Pendidikan menyatakan langkah strategik jangka panjang bagi menghadapi peningkatan
kes-kes gangguan kesihatan mental dalam menghadapi fasa pemulihan pasca pandemik.

Timbalan Menteri Pendidikan | [Dato’ Dr. Mah Hang Soon]: Terima kasih Yang
Berhormat Tumpat. Tuan Yang di-Pertua, Kementerian Pendidikan Malaysia (KPM)
sentiasa prihatin dan peka dengan keadaan yang boleh mendatangkan gangguan
kesihatan mental guru dan murid akibat pandemik COVID-19. Dalam hal ini, KPM telah
menyediakan beberapa langkah strategik untuk warga guru, bukan guru dan murid
khususnya dalam perkhidmatan bantuan sokongan psikologi dan khidmat pencegahan,
pembangunan, pemulihan serta intervensi.

Perkhidmatan bantuan sokongan psikologi yang diberikan meliputi kaunseling
individu, kaunseling kelompok dan sesi konsultasi oleh kaunselor pendidikan serta guru
bimbingan dan kaunseling yang profesional di bahagian KPM, Jabatan Pendidikan Negeri,
Pejabat Pendidikan Daerah dan semua institusi pendidikan KPM. Perkhidmatan ini
dijalankan secara bersemuka dan dalam talian. Bagi meningkatkan kesihatan mental
warga guru dan bukan guru, program 3A (aware, alert, action) ataupun sedar, peka dan
