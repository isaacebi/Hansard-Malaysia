30 DR.09.11.2021

RANG UNDANG-UNDANG
RANG UNDANG-UNDANG PERBEKALAN 2022
Bacaan Kali Yang Kedua
DAN
USUL

ANGGARAN PEMBANGUNAN 2022

Aturan Urusan Mesyuarat dibacakan bagi menyambung semula perbahasan yang
ditangguhkan atas masalah, “Bahawa Rang Undang-undang Perbekalan 2022 ini
dibacakan kali yang kedua sekarang” dan “Bahawa Usul yang berikut ini dirujuk kepada
Jawatankuasa sebuah-buah Majlis”.

“Bahawa Dewan ini, mengikut subseksyen 4(3) Akta Kumpulan
Wang Pembangunan 1966 [Akta 406], membuat ketetapan iaitu suatu
jumlah wang sebanyak tidak lebih dari tujuh puluh tujuh bilion dan enam
ratus juta ringgit (RM77,600,000,000) dibelanjakan daripada Kumpulan
Wang Pembangunan bagi tahun 2022, dan bagi tujuan dan butiran
Perbelanjaan Pembangunan yang dinyatakan di bawah Maksud
Pembangunan atau (“P”) dalam senarai Anggaran Perbelanjaan
Persekutuan 2022, yang dibentangkan sebagai Kertas Perintah 32
Tahun 2021, adalah diuntukkan di bawah Maksud-maksud yang
berkenaan jumlah-jumlah yang bersetentangan dengan butiran-butiran
itu di ruangan enam dan tujuh senarai tersebut.” [8 November 2021]

Dato’ Sri Azalina Othman Said [Pengerang]: Sekarang perbahasan ya. Minta
Yang Berhormat dalam Dewan ini, Yang Berhormat Kinabatangan sambung perbahasan,
13 minit.

12.04 tgh.

Dato’ Sri Bung Moktar bin Radin [Kinabatangan]: Terima kasih Tuan Yang di-
Pertua.

Dato’ Sri Azalina Othman Said [Pengerang]: Selepas ini Yang Berhormat
Kubang Pasu ya. Silakan.

Dato’ Sri Bung Moktar bin Radin [Kinabatangan]: Saya ingin turut membahas
bajet RMKe-12 pada tahun 2022 dan bajet yang telah dibentangkan banyak
memperlihatkan satu pembaharuan ke arah pendekatan untuk memastikan bahawa
pembangunan wilayah yang seimbang diberi keutamaan. Dalam konteks Sabah, saya
berbesar hati dengan apa yang telah diberikan oleh Kerajaan Persekutuan untuk
memastikan bahawa Sabah juga tidak akan dipinggirkan dalam unjuran arus
pembangunan secara menyeluruh.

Cuma bagi sebahagian masyarakat di Sabah, saya amat terpanggil untuk
meminta Kerajaan Persekutuan pada masa-masa akan datang untuk mengkaji agihan
peruntukan ini mengikut Perjanjian Malaysia, Pembentukan Malaysia itu iaitu sebahagian
daripada bajet untuk Sabah dan Sarawak harus dilihat secara lebih saksama. Kalau tidak,
Sabah ini Tuan Yang di-Pertua, saya pernah menyatakan iaitu sebuah negeri yang di
antaranya termiskin.

Baru-baru ini waktu lawatan Yang Amat Berhormat Perdana Menteri, saya telah
menyatakan bahawa kami ingin, Sabah ingin meminta bantuan daripada Kerajaan
Persekutuan untuk mengeluarkan negeri Sabah daripada belenggu rantaian kemiskinan
secara berterusan sebab kemiskinan di Sabah ini sejak umur saya 10 tahun saya sudah
