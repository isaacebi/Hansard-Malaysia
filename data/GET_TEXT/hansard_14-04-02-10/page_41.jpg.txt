DR.09.11.2021 31

dengar bahawa Sabah ini negeri termiskin. Saya pun tertanya-tanya kenapa jadi begini?
Apa yang menyebabkan rakyat Sabah, negeri Sabah ini makin hari makin miskin?

Jadi bajet yang dibentangkan ini kalau saya melihat bahawa untuk bajet
pembangunan, kalau boleh saya meminta untuk rekodkan bagilah Sabah 10 peratus
daripada keseluruhan bajet yang dibentangkan. Yang lalu pun RM5 bilion, tahun depan
pun RM65 bilion dan pelaksanaannya amat perlahan.

Jadi, ini perkara yang amat membimbangkan rakyat Sabah. Justeru itu kita
meminta supaya kerajaan melihat secara terperinci iaitu membangun antara Wilayah
Semenanjung, Wilayah Sabah dan Wilayah Sarawak. Sabah dan Sarawak ini apabila kita
gabungkan petanya, tenggelam jajaran keseluruhan Semenanjung Tanah Melayu ini.
Bayangkan bagaimana keluasannya begitu besar tetapi peruntukannya hampir sama
dengan negeri-negeri yang lain.

Demikian juga dengan peruntukan wakil-wakil rakyat. Di Perlis pun sama, Melaka
pun sama, di Wilayah Persekutuan pun sama, Kinabatangan pun sama. Lenggong lain
sikit, dia mungkin lebih besar peruntukannya daripada Parlimen yang lain. [Ketawa] Jadi
ini yang melibatkan kita ada kerisauan. Seharusnya peruntukan wakil rakyat itu dinilai
daripada keluasan dan keperluan mengikut kawasan.

Saya juga telah meminta Kementerian Pembangunan Luar Bandar supaya
menyimpan data-data bank untuk maklumat setiap Parlimen. Apa peruntukan, apa projek
yang telah dilaksanakan, yang sedang berjalan dan apa yang diperlukan? Akan tetapi
sampai hari ini saya tidak nampak ia dilaksanakan, dibuat secara berterusan oleh
kementerian.

Ini amat membimbangkan saya sebab perkara ini sebetulnya Tuan Yang di-
Pertua, kita ini merdeka sudah lebih kurang 61 tahun tetapi kita punya pendekatan, kita
punya sistem, kita punya penyampaian masih di tahap yang saya pun tidak tahulah, tidak
ada perubahan. Jadi kalau tidak ada perubahan, akhirnya negara kita ini akan berhadapan
dengan risiko-risiko yang berkemungkinan yang negatif.

Seharusnya kita sudah mempelajari daripada awal, kita tahu bagaimana untuk
mengurus negeri-negeri di Malaysia ini, bagaimana keperluannya, bagaimana masalah
yang dihadapi.

Jadi perundingan antara Kerajaan Persekutuan dan negeri perlu dilaksanakan
secara lebih kerap, lebih detai/. Kalau boleh saya sudah minta dulu mohonlah peruntukan
untuk Sabah ini, berikan kami kewangan itu biar negeri Sabah melaksanakan dan kita
akan lapor apa juga pelaksanaannya kepada Kerajaan Persekutuan.

Akan tetapi kalau kita diberi peruntukan tetapi diurus juga oleh Persekutuan,
akhirnya Sabah ini Tuan Yang di-Pertua memang saya tidak nampak akan menjadi
sebuah negeri yang maju dan makmur seperti Selangor, Pulau Pinang dan sebagainya.
Sedangkan Sabah ini berpotensi untuk dibangunkan sekiranya kita betul-betul inginkan
pembangunan.

01210

Demikian juga dengan bantuan-bantuan secara one-off ataupun kepada B40,
mereka yang tidak berkemampuan. Saya melihat apabila kerajaan Barisan Nasional
kalah, semua sistem diubah. Sistem ubah tidak apa, kalau daripada negatif kepada positif
itu saya setuju. Akan tetapi yang malangnya perubahan itu daripada positif kepada lebih
negatif. Negara kita mengalami kerugian dan hampir-hampir menanggung hutang
berbilion-bilion disebabkan kelalaian kerajaan mengurus ekonomi dan mengurus pelabur-
pelabur yang ingin datang ke negara kita.

Ini juga satu masalah. Dahulu pada waktu Barisan Nasional, perumahan-
perumahan untuk orang miskin di Parlimen-parlimen adalah satu Parlimen sampai 150
buah rumah tetapi apabila kerajaan bertukar, sudah menjadi kosong, sifar, tidak ada.
Selepas kerajaan berganti, dapatlah 15 buah rumah pula satu Parlimen. Ada 15 buah
rumah, yang memohon empat, lima ribu orang. Macam mana mahu mengagihkannya
Tuan Yang di-Pertua? Ini saya kata bagus lagi tidak ada daripada agihan-agihan yang
sebegini.
