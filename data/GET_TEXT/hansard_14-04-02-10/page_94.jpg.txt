84 DR.09.11.2021

Saya tidak membantah kerajaan untuk membantu orang Melayu yang miskin
namun terdapat juga ramai orang Cina, India yang miskin, yang mereka memerlukan
bantuan daripada kerajaan. Mengapa peruntukan itu tidak boleh diberikan secara lebih
adil? Tambahan pula di Sarawak lebih ramai orang Dayak yang miskin, mengapa mereka
langsung tidak disebut oleh Menteri Kewangan dalam ucapan Belanjawan 2022?

Malah dapatan dari Jabatan Perangkaan Malaysia (DOSM) pada 2019
mendedahkan bahawa wilayah yang mempunyai median pendapatan isi rumah boleh
guna iaitu disposable household income tertinggi adalah Putrajaya dengan angkanya
RM9,045 satu isi rumah. Kita semua tahu majoriti penduduk di Putrajaya itu adalah
daripada kaum Melayu.

Daripada segi pendapatan isi rumah boleh guna Putrajaya yang kebanyakannya
terdiri daripada keluarga Melayu adalah wilayah terkaya di seluruh negara. Lebih tinggi
dari Kuala Lumpur, Selangor dan Pulau Pinang. Sebaliknya kalau kita tengok angka untuk
Sarawak, pendapatan median isi rumah boleh guna Sarawak dan Sabah masing-masing
hanya RM3,994 untuk Sarawak dan RM3,788 untuk Sabah.

Memandangkan terdapat program khusus yang disebutkan untuk membantu
orang Melayu, kenapa tiada program khusus untuk Sarawak dan Sabah untuk merapatkan
jurang pembangunan antara dua negeri tersebut dan Malaysia Barat? Di negara kita sejak
dulu terdapat dua jurang perbezaan yang besar dalam pembangunan iaitu di antara kaum
dan di antara wilayah.

01740

Mengenai jurang perbezaan di antara kaum, ada NEP telah dilaksanakan selama
beberapa dekad dan kini terdapat sejumlah besar orang Melayu yang berpendapatan
sederhana dan tinggi seperti yang ditunjukkan dalam statistik DOSM. Walau
bagaimanapun, sejak pembentukan Malaysia sehingga kini, masih belum ada rancangan
khusus yang seperti NEP untuk merapatkan jurang perbezaan dalam pembangunan
antara Malaysia Timur dan Malaysia Barat.

Di bawah Kerajaan Pakatan Harapan, terdapat satu usaha dan fokus untuk
memperuntukkan sekurang-kurangnya 30 peratus daripada perbelanjaan pembangunan
untuk Sabah dan Sarawak. Itu kita telah melakukan selama dua tahun berturut-turut
semasa Kerajaan PH membentangkan belanjawan. Akan tetapi malangnya selepas
Perikatan Nasional (PN) ambil alih Kerajaan Persekutuan, usaha ini tidak diteruskan. Oleh
itu, sudah tiba masanya Kerajaan Pusat perlu mengemukakan satu rancangan lima tahun
untuk merapatkan jurang antara Timur dan Barat daripada segi tahap pembangunan.

Isu ketiga Tuan Yang di-Pertua, di peringkat kebangsaan, saya berada dalam
Majlis Pemulihan Negara iaitu badan yang bertanggungjawab merancang pemulihan
negara daripada pandemik COVID-19. Salah satu faktor utama pemulihan ekonomi kita
ialah keyakinan sektor swasta dan pelabur asing.

Kini kebelakangan ini, ada dua peristiwa yang langsung tidak membantu
pemulihan ekonomi kita. Pertamanya, adalah isu mengenai wiski Timah yang telah
menjadikan Malaysia sebagai bahan ketawa antarabangsa (international laughing stock).
Terdapat seorang backbencher yang mengatakan bahawa meminum ‘Timah’ adalah
seperti meminum ‘Fatimah’ dan ada juga mengatakan bahawa jenama Timah
mengelirukan orang Melayu.

Kami tidak ada hak untuk menghalang orang lain daripada membuat kenyataan
yang gila, lucu dan tidak rasional. Itu adalah hak kebebasan bersuara mereka. Kenyataan
sebegitu hanya menyedapkan perbualan harian kita supaya kita ada lebih banyak jenaka,
more jokes for us to laugh at. Akan tetapi apa yang paling memudaratkan negara dan
ekonomi kita adalah kerajaan memandang serius jenaka sebegitu dan bertindak ke
atasnya.

Pengeluar wiski Timah telah dipanggil oleh Yang Berhormat Menteri KPDNHEP,
Yang Berhormat Kapit dan diminta agar nama wiski ditukar. Tahukah Yang Berhormat
Menteri, dalam perniagaan, nama jenama sesuatu produk merupakan aset yang
