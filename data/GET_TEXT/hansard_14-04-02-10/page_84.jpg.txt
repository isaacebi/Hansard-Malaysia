74 DR.09.11.2021

untuk membolehkan kita terus maju dan sektor perkilangan kita terus melakukan lonjakan
di hadapan.

Cuma saya hendak mohon MITI supaya boleh menjawab satu perkara iaitu
kenyataan daripada bekas Pengerusi Pertubuhan Ekonomi Digital Malaysia (MDEC)
Datuk Dr. Rais Hussin berkenaan dengan Dasar Kabotaj Negara. Disebabkan ada
seorang menteri, Menteri Pengangkutan kita yang angkuh dan ego yang melaksanakan
dasar ini. Datuk Dr. Rais Hussin kata, “Kita ada potensi kehilangan pelaburan dari RM12
bilion hingga RM15 bilion pelaburan asing.” la satu pelaburan yang besar yang boleh
membantu kita menjana sektor ekonomi kita yang menjanakan atau melonjakkan
pembangunan digital kita. Kenapakah dilaksanakan dasar ini? Saya tidak mahu Menteri
Pengangkutan jawab, tidak guna beliau jawab. Beliau dapat soalan tidak mahu mengaku
salah. Saya mohon Menteri MITI supaya menjawab.

Oleh sebab ia penting, ia boleh menjana pendapatan untuk negara. Kutipan tax
kita akan meningkat, jadi ia sangat penting. Jangan Dasar Kabotaj negara akhirnya-
disebabkan oleh kesilapan seorang Menteri, ia menjadi ‘dasar sabotaj negara’. Itu sangat
mendukacitakan rakyat Malaysia.

Tuan Yang di-Pertua, perkara ketiga yang saya hendak sebutkan adalah
berkenaan dengan KDN. Pada 1 November yang lepas saya telah menerima jawapan
daripada KDN berkenaan dengan isu kanak-kanak yang ayahnya warganegara Malaysia,
ibunya warga asing dan ibu dan ayah kanak-kanak tersebut hanya mendaftarkan
perkahwinan mereka selepas anak ini dilahirkan. Ya lah, mungkin ayahnya silap dan
sebagainya. Akan tetapi, anak ini bukan warganegara Malaysia.

Dalam soalan tersebut, saya menyatakan bahawa kenapa kita tidak boleh
menggunakan laporan DNA Jabatan Kimia sendiri untuk mengesahkan kewarganegaraan
untuk anak ini? Jawapan yang saya terima mengecewakan, iaitu mengatakan bahawa
laporan DNA dari Jabatan Kimia hanya sebagai dokumen sokongan yang mengesahkan
pertalian saudara sahaja, itu sahaja. Tidak boleh dijadikan bukti konklusif. Saya hendak
mohon supaya KDN menyemak semula jawapan ini. Oleh sebab banyak kes, di tangan
saya sahaja ada berpuluh-puluh kes macam ini, dan saya rasa di seluruh negara banyak
kes macam ini. la merupakan sesuatu yang rentas kaum dan agama.

Kita perlu berikan keadilan hak yang sepatutnya kepada kanak-kanak tersebut,
mereka tidak berdosa, mereka tidak bersalah. Janganlah disebabkan kesilapan ayah
mereka, anak terpaksa menanggung dosa.

Perkara yang keempat Tuan Yang di-Pertua, berkenaan dengan KKM. Ketika
pandemik COVID-19 inilah kementerian yang menjadi tumpuan. Inilah kementerian yang
kita memberikan tanggungjawab dan dibebankan dengan tanggungjawab. Akan tetapi apa
yang saya nampak, rekod menunjukkan bahawa perbelanjaan sebenar pembangunan
untuk KKM pada tahun 2018 adalah sebanyak RM1.5 bilion, tahun 2019 sebanyak RM1.7
bilion, tahun lepas sebanyak RM3.8 bilion, lonjakan lebih 100 peratus. la adalah lonjakan
yang tidak pernah berlaku dan kita tahu sebab dia pandemik COVID. Banyak perbelanjaan
terpaksa digunakan untuk menangani pandemik COVID, untuk menyelamatkan nyawa
rakyat Malaysia.

Akan tetapi persoalan saya, kenapa Bajet 2022 untuk peruntukan Pembangunan
ia kurang dari tahun sebelumnya. Saya rujuk Buku Bajet sebelum ini, tahun 2021 untuk
peruntukan pembangunan sebanyak RM4.7 bilion tetapi untuk tahun 2022 hanya RM4.3
bilion sahaja, kenapakah ada pengurangan? MOF bagi kurang, adakah KKM juga setuju
dengan pengurangan tersebut. Kita kena ingat, walaupun kes di negara kita menurun
ketika ini, tetapi jangan disebabkan pada ketika ini kes turun, peruntukan pun turun.

Pandemik masih lagi berlaku, COVID-19 masih mengancam nyawa rakyat
Malaysia. Kita kena ambil pengajaran dan iktibar daripada pandemik COVID-19 ini supaya
kita lebih bersedia dengan pelbagai kelengkapan dan peralatan untuk menghadapi apa-
apa pandemik pada masa akan datang.

Tuan Yang di-Pertua, perkara kelima yang saya hendak sebutkan adalah
berkenaan dengan MySejahtera. Kita tahu sejak setahun setengah yang lepas kita
menggunakan MySejahtera dan ia merupakan satu perkara yang biasa. Saya hendak
