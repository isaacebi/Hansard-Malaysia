DR.09.11.2021 59

pendidikan dan kesihatan yang saya anggap ini ternyata untuk menyaksikan keprihatinan
Kerajaan Persekutuan terhadap keperluan-keperluan rakyat di negeri Sabah.

Saya turut juga merakamkan penghargaan usaha kerajaan memperuntukkan
RM1.5 bilion untuk pembangunan infrastruktur luar bandar bagi Sabah dan Sarawak,
alhamadulillah serta projek infrastruktur bernilai RM3.5 bilion untuk Lebuhraya Pan Borneo.

Tuan Yang di-Pertua, saya mengalu-alukan belanjawan yang telah diperuntukkan
untuk bangunan-bangunan sekolah daif dan saya ingin meraih perhatian kerajaan supaya
dana tersebut merangkumi sekolah-sekolah daif di Parlimen Libaran. Saya ingin bertanya
berapakah yang diperuntukkan peruntukan ini untuk kawasan di Parlimen Libaran?

01540

Selain daripada itu, saya ingin memfokuskan kepada sekolah-sekolah yang
sangat memerlukan seperti Sekolah Kebangsaan Kuala Gum-Gum Kecil, Sekolah
Kebangsaan Batu 25 Kampung Pertanian, Sekolah Kebangsaan Pulau Libaran yang jauh
nun di sana, di pulau. Sekolah Kebangsaan Pulau Nunuyan juga dan Sekolah
Kebangsaan Sungai Manila.

Oleh kerana masih banyak lagi terdapat sekolah-sekolah daif di kawasan luar
bandar ini, supaya diberi perhatian dan tumpuan yang penuh untuk mereka mendapatkan
peruntukan demi untuk kesejahteraan anak-anak. Sekolah dan rakyat di kawasan Libaran.

Tuan Yang di-Pertua, dalam konteks memperkasakan isu keselamatan pula. Saya
ingin minta jasa baik Kementerian Dalam Negeri (KDN) supaya dapat membina satu buah
pondok polis di Pulau Nunuyan serta naik taraf bit polis di Pulau Libaran. Selain daripada
memohon kepada Kementerian Perumahan dan Kerajaan Tempatan (KPKT) supaya
memberi pertimbangan untuk membina satu buah balai bomba dan penyelamat
memandangkan balai bomba yang terdekat dikira jauh dan tidak efektif dengan
menyelamatkan harta benda dan nyawa bila kebakaran berlaku.

Saya tahu bahawa bila saya di kawasan beberapa tahun yang lalu banyak
kebakaran yang berlaku di kawasan ini, tidak boleh diselamatkan harta benda ini yang
terbakar kerana jauh daripada perkhidmatan bomba yang ada. Jadi, saya mohon kepada
kerajaan.

Tuan Yang di-Pertua, saya beralih kepada pandemik COVID-19 yang
membolehkan kita juga menyedari betapa pentingnya internet untuk kehidupan harian kita
dan kerajaan juga melalui Bajet 2022 ini, telah memperuntukkan RM30 juta bagi
menyediakan kemudahan internet di 40 buah Projek Perumahan Rakyat (PPR) yang sedia
ada. Saya ingin bertanya kepada kerajaan bahawa adakah PPR di Parlimen Libaran
termasuk dalam senarai ini juga? Kemudahan tersebut supaya saya harap akan diberi
perhatian yang sepenuhnya untuk kemudahan rakyat di kawasan ini.

Walau apa pun, saya ingin menyeru juga kepada kerajaan supaya memberi
tumpuan dan fokus kepada pembaikan serta penyelenggaraan infrastruktur komunikasi di
kawasan pedalaman Sabah. Hal yang sedemikian bukan untuk manfaat orang-orang
perseorangan yang saya difahamkan malah untuk manfaat kepada kanak-kanak sekolah
serta rakyat Sabah supaya tidak ketinggalan, tidak terpinggir daripada arus pembangunan
yang ada sekarang.

Di sini, saya ada beberapa juga isu yang berkaitan dengan kesihatan awam. Saya
ingin menarik perhatian Kementerian Kesihatan. Pertama sekali ialah saya mohon naik
taraf Klinik Kesihatan Batu 10 yang sempit selain ruang rawatan pesakit luar dan rawatan
ibu dan kanak-kanak yang telah diasingkan. Untuk makluman bahawa permohonan ini
pernah juga dibuat pada tahun 2015 semasa lawatan KSU KKM di kawasan tersebut.

Kedua ialah naik taraf Klinik Kesihatan Ulu Dusun yang pada masa kini bahan dari
jenis bangunan ialah bangunan kayu yang sangat usang. Saya mohon untuk
dinaiktarafkan ke bangunan berbata. Permohonan ini juga dibuat semasa lawatan KSU
KKM pada tahun 2015. Sudah memakan masa hampir enam tahun sehingga hari ini dan
ini belum ada dapat khabar berita daripada kementerian untuk mengambil tindakan.
