28 DR.09.11.2021

11. Tuan Haji Yusuf bin Abd Wahab [Tanjong Manis] minta Menteri Pengangkutan
menyatakan adakah terdapat peruntukan untuk mendalamkan (dredging) alur muara
Batang Rajang di Tanjong Manis. Untuk makluman, terdapat banyak beting pasir
terbentuk di muara Batang Rajang yang berbahaya kepada pelayaran.

Timbalan Menteri Pengangkutan [Dato’ Henry Sum Agong]: Terima kasih
Tuan Yang di-Pertua dan terima kasih kepada Yang Berhormat Tuan Haji Yusuf bin Abd
Wahab. Tuan Yang di-Pertua, pada tahun 2010, Kerajaan Persekutuan melalui Jabatan
Laut Malaysia, agensi di bawah Kementerian Pengangkutan Malaysia telah
melaksanakan satu kajian bertajuk, “The Coastal Hydraulic and Sedimentation Study for
the Assessment of Dredging Requirement for Ports and River Mouths in Malaysia" yang
melibatkan beberapa buah sungai di Sarawak. Antaranya ialah Sungai Sarawak, Batang
Rajang dan Batang Baram.

Mengikut Laporan Survey Hidrografi Chart Datum (CD) di kawasan muara Batang
Rajang adalah 4.1 meter dan ditambah dengan mean low water spring bagi kawasan
Kuala Rajang adalah 1.5 meter. Controlling depth atau kedalaman minimum adalah
kedalaman yang paling rendah di dalam kawasan alur laluan kapal. Controlling depth pada
kawasan muara Batang Rajang adalah 5.6 meter, manakala controlling drought pada
muara Batang Rajang adalah 8.6 meter.

Berdasarkan situasi semasa, kapal yang mempunyai drought melebihi controlling
depth iaitu kedalaman 5.63 meter perlu menunggu sehingga air pasang penuh iaitu ke
dalam 8.6 meter bagi melayari alur muara Batang Rajang. Kawasan alur Batang Rajang
yang dikenal pasti sebagai kawasan cetek adalah Batang Beting Bohari iaitu kira-kira
enam batu nautika daripada baseline di luar kawasan muara sungai. Pelabuhan Tanjong
Manis yang terletak 30 kilometer dari muara sungai mempunyai kedalaman wap pada 11
meter. Oleh yang demikian terdapat keperluan untuk melaksanakan kerja-kerja
pengerukan alur pelayaran bagi kapal-kapal yang lebih besar untuk menggunakan
pelabuhan Tanjong Manis.

Dalam hubungan ini, Kementerian Pengangkutan Sarawak melalui Bahagian
Pengangkutan Laut dan Sungai dan Kementerian Pengangkutan Malaysia melalui
Jabatan Laut Malaysia perlu mengadakan perbincangan lanjut sekiranya berhasrat untuk
kemasan pengerukan ini semasa rolling plan keempat, Rancangan Malaysia ke-12.
Sekian, terima kasih.

Tuan Yusuf bin Abd. Wahab [Tanjong Manis]: Terima kasih Yang Berhormat
Timbalan Menteri di atas jawapan yang menggembirakan kami di Tanjong Manis. Saya
sangat mengalu-alukan jawapan tersebut. Untuk pengetahuan Yang Berhormat Timbalan
Menteri, pelabuhan Tanjong Manis digunakan oleh syarikat-syarikat kelapa sawit di
kawasan tengah Sarawak dan juga di Kalimantan Indonesia untuk mengeksport bahan-
bahan hasil sawit ke pelabuhan lain atau ke luar negara.

Satu ketika dahulu, pernah satu kapal kontena yang membuat transshipment
kontena di pelabuhan Tanjong Manis. Akan tetapi disebabkan kecetekan muara sungai,
tiada lagi persinggahan transshipment kontena di pelabuhan tersebut.

201200

Jadi, jawapan Yang Berhormat Timbalan Menteri bagi tadi adalah satu berita
menarik, berita bagus. Jadi, soalan tambahan saya, selain kerja-kerja pengerukan,
keperluan-keperluan lain yang diperlukan adalah alat-alat bantuan pelayaran seperti boya
ataupun lighthouse dengan izin demi memastikan keselamatan pelayaran kapal ataupun
bot. Bolehkah pihak kementerian membekalkan, memasang atau menaik taraf alat-alat
bantuan pelayaran yang sedia ada di Pelabuhan Tanjong Manis? Terima kasih Yang
Berhormat Timbalan Menteri.

Dato' Henry Sum Agong: Ya, terima kasih di atas soalan tambahan tersebut.
Tentulah perlu bagi keselamatan. Jadi, pihak kementerian mengambil maklum akan
kepentingan alat-alat bantuan pelayaran untuk keselamatan pelayaran kapal atau bot di
