DR.09.11.2021 13

Antara usaha kita ialah untuk menggunakan big data, artificial intelligence, dengan izin,
kepandaian buatan dan juga deep analytics untuk membantu isu kebolehpasaran
graduan.

Saya cuma inginkan kepastian sahaja, sejauh manakah JK Data Raya- Big Data
Committee ini masih ada dan digunakan? Big data, A./ dan juga deep analytics untuk
tujuan tersebut. Terima kasih Tuan Yang di-Pertua.

Datuk Seri Dr. Noraini binti Ahmad: Terima kasih Yang Berhormat Simpang
Renggam. Usaha Yang Berhormat Simpang Renggam itu, pihak kementerian kita masih
lagi laksanakan dan kita di peringkat kementerian ada membuat kajian semula mengenai
perkara tersebut dan kita tambah baik kepada apa yang telah Yang Berhormat Simpang
Renggam laksanakan dan mulakan semasa di kementerian. Terima kasih.

Tuan Yang di-Pertua: Terima kasih. Seterusnya Yang Berhormat Datuk Haji
Hasanuddin.

Datuk Haji Hasanuddin bin Mohd Yunus [Hulu Langat]: Terima kasih.

Berakhir sudah suasana muafakat;

Kedua mempelai semakin tak rapat;
Raya di Melaka tanpa ketupat,

Soalan saya nombor empat... [Tepuk]

4. Datuk Haji Hasanuddin bin Mohd Yunus [Hulu Langat] minta Menteri
Pelancongan, Seni dan Budaya menyatakan, sama ada Tourism Malaysia akan
menambah pegawai-pegawainya di luar negara bagi mempromosikan tempat-tempat
pelancongan Malaysia pasca pandemik COVID-19.

Timbalan Menteri Pelancongan, Seni dan Budaya [Datuk Seri Dr. Santhara]:
Terima kasih kepada Yang Berhormat Hulu Langat. Kalau ditanya “muruku” dan juga
“apam”, saya akan jawab, baharu lepas Deepavali.

Terima kasih. Setakat hari ini 9 November 2021, Tourism Malaysia sebuah agensi
di bawah seliaan Kementerian Pelancongan, Seni dan Budaya (MOTAC) mempunyai 30
buah pejabat Tourism Malaysia di luar negeri yang sedang beroperasi di lebih 20 buah
negara di seluruh dunia.

Untuk makluman, perjawatan pegawai home-based di setiap pejabatnya seramai
dua orang dan pada masa ini terdapat seramai 36 orang pegawai yang sedang mengisi
perjawatan di kesemua pejabat luar negara tersebut.

Mengenai kekosongan jumlah pejabat ataupun kelulusan yang kita ada ialah
sebanyak 35, jumlah pejabat yang beroperasi pada hari ini ialah sebanyak 30, jumlah
keseluruhan waran untuk 35 buah pejabat ialah sebanyak 70. Maka jumlah keseluruhan
waran bagi pejabat yang telah diisi ialah sebanyak bagi 30 buah pejabat sebanyak 60.
Maka jumlah Waran Perjawatan yang perlu diisi seramai 24 orang dan keseluruhan jumlah
pengisiannya ialah 36. Terima kasih.

Datuk Haji Hasanuddin bin Mohd Yunus [Hulu Langat]: Terima kasih Tuan
Yang di-Pertua dan Yang Berhormat Timbalan Menteri. Pelancongan merupakan suatu
yang banyak menyumbang kepada ekonomi negara kita cuma kita kena pandai mencari
negara dan rakyat yang mana berpotensi untuk diajak melancong ke negara kita selepas
COVID-19 ini.

Soalan saya adakah kerajaan akan buka atau memperkukuhkan Pejabat Tourism
Malaysia di negara-negara yang berpotensi seperti Qatar, Bahrain dan negara teluk yang
lain untuk mempertingkatkan lagi promosi kita di sana, di samping kita kekal menjaga
keselamatan, kesihatan pegawai kita di negara orang. Terima kasih.

Datuk Seri Dr. Santhara: Terima kasih atas soalan tambahan tadi. Pertama
sekali buat masa ini memang kita tidak akan menambah mana-mana kekosongan
sehingga 31 Disember 2021, sealiran dengan nota daripada Kementerian Kewangan
untuk mereka keluar dan juga sebagainya.
