DR.09.11.2021 7

tidak ketinggalan dalam usaha ini? Apa garis masa depan yang sesuai dalam proses
peralihan ini umpamanya daripada segi bentuk, insentif, subsidi ataupun mana-mana
agensi kerajaan yang boleh seperti UKAS dan lain-lain agensi Jabatan Perdana Menteri
boleh terlibat dalam usaha ini?

Tuan Yang di-Pertua: Terima kasih, silakan Yang Berhormat Menteri.

Dato’ Seri Dr. Adham bin Baba: Terima kasih Yang Berhormat. Pada ucapan
Belanjawan 2022, beberapa insentif dan galakan telah pun dibentangkan. Antaranya ialah
insentif membantu perusahaan mikro kecil dan sederhana ataupun kemudahan peralihan
kepada rendah karbon disediakan dengan nilai dana sebanyak RM1 bilion telah
diwujudkan sebagai padanan oleh institusi kewangan dalam mengambil bahagian supaya
penerimaan ataupun adoption teknologi baharu ini dapat dilaksanakan.

#1030

Kedua, Bursa Malaysia akan melancarkan dipanggil pasaran karbon sukarela
ataupun voluntary carbon market sebagai platform sukarela untuk perdagangan kredit
karbon antara pemilik aset hijau dan entiti lain. Perdagangan kredit karbon ini merupakan
salah satu inisiatif dalam mendorong pihak industri untuk mengguna pakai teknologi
berasaskan hidrogen dalam rantaian proses mereka.

Untuk way forward, kita telah pun menggerakkan hala tuju melalui pelan yang
sedang dibangunkan iaitu daripada segi teknologi memastikan negara mempunyai
keupayaan teknologi yang mencukupi, upskilling kita meningkatkan nilai pasaran dan
pelaburan swasta serta mengembangkan pasaran hijau industri hidrogen negara dan
yang ketiga kita mengadaptasi rangka kerja dan pelan tindakan dengan melibatkan rujuk
silang Yang Berhormat dan pelaksanaan efisien pelbagai polisi, pelan tindakan blueprint
dan hala tuju. Terima kasih.

Tuan Yang di-Pertua: Terima kasih. Ada, silakan.

Datuk Seri Saifuddin Nasution bin Ismail [Kulim-Bandar Baharu]: Tuan Yang
di-Pertua, sebelum saya tanya, saya minta panduan sedikit. Jawapan Yang Berhormat
Menteri tadi banyak berkisar tentang tenaga bahkan menyentuh tentang pembikinan
dasar tenaga dan sebagainya. Ini dalam portfolio Kementerian Sains, Teknologi dan
Inovasi ataupun Kementerian Tenaga dan Sumber Asli. Kalau boleh, saya hendak tuju
soalan menyentuh tentang tenaga juga. Oleh sebab jawapan tadi banyak berkisar
hidrogen adalah sumber tenaga baharu, bebas karbon.

Tuan Yang di-Pertua: Tanya dahululah Yang Berhormat.
Datuk Seri Saifuddin Nasution bin Ismail [Kulim-Bandar Baharu]: Boleh ya?

Tuan Yang di-Pertua: Kalau Yang Berhormat Menteri boleh jawab, maka beliau
akan cuba jawab. Tentang tenaga.

Datuk Seri Saifuddin Nasution bin Ismail [Kulim-Bandar Baharu]: Boleh, baik.
Terima kasih. Yang Berhormat Menteri, daripada jawapan Yang Berhormat Menteri tadi
ternyata bahawa jumlah pengeluaran hidrogen dan potensi eksport itu masih lagi kecil dan
di peringkat baharu inisiatif Petronas dan Sarawak Energy. Tentu sahaja soalan Yang
Berhormat Rompin ini adalah soalan tentang potensi masa depan, saya faham. Cuma
hidrogen ini kita maklum bahawa ia tidaklah satu yang diperolehi secara bebas di
atmosfera. la mesti dihasilkan melalui teknologi.

Saya ingin tahu daripada jawapan Yang Berhormat Menteri Sains, Teknologi dan
Inovasi nanti, penghasilan hidrogen di negara kita ini berasaskan kepada teknologi apa.
Apakah teknologi membelah air dan udara sebab hidrogen adalah H2O ataupun teknologi
yang berasaskan kepada penghasilan hidrogen daripada fosil ataupun gas asli dan arang
batu? Yang mana sebenarnya menjadi penyumbang kepada pengeluaran hidrogen yang
terbesar di negara kita di antara dua teknologi itu? Pertama.

Kedua, Yang Berhormat Menteri tadi sebut bahawa kita menuju ke arah negara
bebas kebergantungan kepada tenaga berasaskan karbon. Dasar Tenaga Negara sedang
dalam pembikinan. Saya ingin juga mendapat penjelasan daripada Yang Berhormat
Menteri, sebenarnya kita sudah berkira-kira untuk berdikari dalam tenaga ini selain
