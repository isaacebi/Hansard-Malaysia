DR.09.11.2021 57

Ini adalah kerana wang rakyat mesti dibelanjakan dengan betul. Kita nak
harapkan siapa lagi, kalau bukan Pakatan Harapan? UMNO, BN sudah tentu tidak boleh
diharap dalam soal ini. Mereka masyhur dengan kleptokrasi. Perikatan Nasional yang
mengasaskan kerajaan melalui sogokan jawatan dan kedudukan sehingga memulakan
budaya Kabinet saiz 3XL dan jawatan setaraf Menteri juga tidak boleh diharap, walaupun
parti yang mendakwa memperjuangkan Islam bersamanya. Ini kerana rasuah,
pembaziran dan penyelewengan. Bukan soal hudud dan oleh itu tidak sepenting persoalan
‘Timah’ dan juga penjualan arak yang mereka sentiasa menjuarai, walaupun jualan ini
terkawal hanya untuk bukan Islam.

Kefahaman Islam songsang sebegini melihat pembelian kereta-kereta Mercedes
untuk exco kerajaan mereka kerana yang penting, hanya yang terletak di bawah hukum
hudud. Pembaziran bukan di bawah hukum hudud maka rasuah, penyelewengan, salah
guna kuasa, pembaziran, sokong golongan khianat, lompat parti, semua itu okey. Lebih-
lebih lagi kalau dibuat atas nama Melayu Islam.

Saya nak sentuh juga soal Keluarga Malaysia yang turut disentuh di dalam
Belanjawan 2022. Bagus. Ini adalah konsep yang perlu diperjuangkan tetapi jangan hanya
semasa kita jadi kerajaan. Bila jadi kerajaan, fuh Keluarga Malaysia, Keluarga Malaysia.
Apabila jadi pembangkang, api perkauman dibakar sesuka hati. [Tepuk]

Paling saya kesal ialah apabila kematian Allahyarham Muhammad Adib bin Mohd
Kassim dipolitikkan. Apabila semua agensi sudah kata tiada bukti kukuh telah berlaku
pembunuhan, maka dituduh Kerajaan Pakatan Harapan ketika itu sebagai membela
golongan bukan Melayu dan melindungi pembunuh Melayu. Pakatan Harapan dikuasai
bukan Melayu, bukan Islam.

01530

Kamu sanggup memperalatkan satu peristiwa tragis untuk kepentingan politik
kamu. Ini kerana yang mati itu Melayu dan yang kononnya membunuhnya adalah orang-
orang India maka dilaungkan cogan kata “Ketuanan Melayu" dan “Dominasi Melayu" pada
ketika itu.

Pada ketika itu, mana perginya cogan kata “Keluarga Malaysia”? Baguslah kalau
kamu hendak terus mencari bukti sehingga dikenali siapa sebenar pembunuh Adib, kalau
benar dia dibunuh. Akan tetapi saya hendak tanya kenapa kamu tidak ambil kisah sedikit
pun mengenai mereka yang mati dalam tahanan, yang jumlahnya sudah melebihi puluhan
yang mana sepatutnya mereka berada di bawah jagaan anggota polis dan selamat dari
penderaan dan penganiayaan. Akan tetapi sebaliknya mati di bawah jagaan kerajaan.
Kamu tidak kisah kerana kebanyakan mereka adalah bukan Melayu, mungkin. Ini kerana
ramai mereka keturunan India, mungkin, kerana mereka dianggap samseng, adakah itu
yang didakwa perjuangan Islam kamu?

Begitu juga dengan pembunuhan Altantuya Shaariibuu yang dibunuh oleh
anggota polis. Ini bukan cerita reka-reka. UTK, kalau tidak salah saya. Sedangkan mereka
tidak kenal Altantuya, tiada motif untuk membunuhnya. Akan tetapi anggota polis
dibicarakan dan dijatuhkan hukuman mati. Azizul dipenjarakan menunggu untuk
dijatuhkan hukuman sambil Sirul lari ke Australia. Pendakwa raya pada masa itu
memfatwakan motif tidak penting dan tidak perlu ditanya siapa yang mengarah mereka
membunuh Altantuya dan meletupkan mayatnya dengan bom C-4. Dapat C-4 dari mana?
Kedai runcit? Tak jual. Kenapa kamu tidak berminat nak siasat? Kerana nak lindungi pihak
yang mengarahkan pembunuhan itu? Kerana kemungkinan dia pembesar Melayu Islam.

Tuan Sanisvara Nethaji Rayer a/l Rajaji [Jelutong]: Yang Berhormat.

Tuan Khalid bin Abd Samad [Shah Alam]: Dulu, dah tiga minit sahaja tinggal.
Sorry. Dulu, lama-lama dulu ada seorang alim yang bernama Tok Guru Nik Aziz,
Almarhum yang telah bangun mengingatkan umat Islam bangsa Melayu, jangan terikut-
ikut sangat dengan parti chauvinisme ini, iaitu UMNO kerana sikap perkauman cauvinis,
asabiyyah ditolak Islam. Hadis [Membaca sepotong hadis], “Bukan daripada golongan
kami mereka yang menyeru atas dasar asabiyyah,bukan daripada golongan kami mereka
yang berjuang atas dasar asabiyyah, bukan daripada golongan kami mereka yang mati
atas dasar asabiyyah” diulangi merata-rata.
