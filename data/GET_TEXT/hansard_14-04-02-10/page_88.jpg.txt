78 DR.09.11.2021

Veterinar Sarawak, Jabatan Pengairan dan Saliran Sarawak, IADA Samarahan, IADA
Kalaka-Saribas-Betong dan IADA Batang Lupar bagi membangun dan menambah baik
prasarana ladang, prasarana pengairan dan saliran ladang sehingga ke tahap jalan ladang
yang berturap, struktur perlindungan hujan di samping mekanisasi ladang.

Bagi tujuan merancakkan lagi transformasi sektor pertanian di negeri Sarawak
serta untuk menarik lebih ramai penyertaan generasi muda ke dalam sektor pertanian,
peruntukan tambahan juga diperlukan bagi mempergiatkan pertanian pintar seperti
penggunaan teknologi loT khususnya untuk mewujudkan lapan buah precision farming
park di Sarawak. Peruntukan berjumlah RM242.4 juta diperlukan untuk membangunkan
taman pintar tersebut di bawah RMke-12.

01710

Tuan Yang di-Pertua, rakyat Sarawak juga amat berharap agar sebahagian
daripada peruntukan sebanyak RM1.7 bilion bagi pemberian subsidi dan insentif bagi
industri pertanian dan perikanan dapat diagihkan kepada pekebun kecil, penternak dan
nelayan di Sarawak.

Selain daripada keperluan pembangunan infrastruktur ladang yang lebih baik,
petani di Sarawak juga amat memerlukan skim bantuan yang berterusan bagi pengeluaran
dan penyediaan benih berkualiti tinggi, baja dan input ladang yang lain. Di bawah
Rancangan Malaysia Ke-12, Sarawak juga telah merancang untuk menambahkan
kawasan penanaman padi di seluruh Sarawak dgn menaik taraf kawasan skim pengairan
dan saliran seluas 7,100 hektar dengan peruntukan RM269 juta.

Begitu juga dengan pembukaan kawasan baharu yang berpotensi seluas 1,500
hektar dengan peruntukan berjumlah RM204 juta. Inisiatif ini adalah bertujuan untuk
menyumbang kepada peningkatan pengeluaran beras ke arah mencapai kadar sara diri
beras negara sebanyak 75 peratus menjelang tahun 2030.

Kesudian Kerajaan Perikatan Nasional untuk memperkenalkan semula Subsidi
Baja dan Racun Padi Bukit/ Huma sebanyak RM40 juta selepas dimansuhkan oleh
kerajaan terdahulu amatlah dihargai di mana subsidi ini akan memberi manfaat kepada
hampir 40,000 orang petani padi huma di Sarawak. Rakyat Sarawak berharap agar
bantuan ini diteruskan.

Tuan Yang di-Pertua Sarawak memiliki keluasan tanah pertanian melebihi 1.2 juta
hektar yang masih belum dibangunkan serta muara sungai dan tasik empangan hidro
yang luas. Kawasan-kawasan ini dikenal pasti amat berpotensi untuk dibangunkan
sebagai hab pengeluaran makanan negara. Bagi tujuan ini saya memohon supaya
Sarawak juga diagihkan sebahagian daripada jumlah peruntukan RM120 juta untuk
melaksanakan pelbagai projek jaminan bekalan makanan seperti pembangunan industri
buah-buahan dan akuakultur. Di antara kawasan yang dikenal pasti berpotensi untuk
pengeluaran buah-buahan dan sayur-sayuran bernilai tinggi adalah di Food Basket
Development Area dalam bahagian Betong, Sarikei dan Mukah yang dianggarkan seluas
300,000 hektar.

Sarawak juga berpotensi untuk menjadi pengeluar utama hasil ikan terdapat tiga
buah tasik empangan hidro yang sangat berpotensi untuk dimajukan sebagai aquaculture
industry zone (AIZ). Setakat ini hanya Tasik Empangan Hidro Batang Ai di Sri Aman
sahaja yang telah diterokai. Maka, peruntukan tambahan adalah di mohon untuk
membangunkan Tasik Empangan Hidro Bakun dan Empangan Hidro Murum di Belaga,
bahagian Kapit sebagai kawasan baharu aquaculture industry zone.

Selain itu saya mohon mencadangkan untuk memperluaskan potensi kawasan
muara sungai dan tanah payau untuk dibangunkan juga sebagai kawasan aquaculture
industry zone. Kawasan yang telah dikenal pasti adalah di Rambungan di Kuching,
Selalang di Serikei dan di Awat-Awat, Lawas di bahagian Limbang. Penyediaan
peruntukan adalah diperlukan untuk membangunkan infrastruktur asas bagi menarik
pengusaha kecil dan syarikat swasta ke arah pengeluaran ikan dan udang secara
komersial bagi tujuan eksport.
