8 DR.09.11.2021

daripada penghasilan tenaga seperti gas asli, elektrik, etanol dan sebagainya dan
sekarang potensi hidrogen. Sebelum kita bercakap tentang eksport, sasaran kita
sebenarnya bila untuk kita ini berdikari dalam penggunaan tenaga? Terima kasih.

Tuan Yang di-Pertua: Terima kasih Yang Berhormat. Silakan.

Dato’ Seri Dr. Adham bin Baba: Yang Berhormat, terima kasih. Memang MOSTI
merupakan kementerian yang menyediakan teknologi. Jadi, berkaitan dengan dasar serta
komitmen kita untuk carbon footprint ataupun negara bebas atau sifar karbon 2025.
Memang KASA dan KeTSA.

Walau bagaimanapun, soalan Yang Berhormat berkisar kepada at the moment
tenaga hidrogen yang dikeluarkan oleh Petronas masih lagi di peringkat hidrogen kelabu.
Hidrogen kelabu bermakna menggunakan gas yang sedia ada dan juga fue/ ataupun
coal— saya minta maaf. Coal ya. Jadi ini merupakan hidrogen kelabu dan ia masih lagi di
peringkat proses yang murah berbanding kalau kita pergi kepada hidrogen biru ataupun
akhir sekali kepada hidrogen hijau, green hydrogen.

Green hydrogen ini melibatkan apa Yang Berhormat sebut tadi iaitu proses yang
berkaitan dengan elektrolasi sahaja dan juga berkaitan dengan tenaga yang diperbaharui
melalui solar yang menjadikan penggunaan tenaga untuk menghasilkan hidrogen.
Berbanding dengan sekarang pergerakan daripada hidrogen kelabu ke hidrogen biru
sedang migrasi oleh Petronas dan Sarawak Energy. Ini dikatakan sebagai near term yang
boleh kita laksanakan.

Contoh, saya boleh maklumkan di sini bahawa sesuatu nilai harga untuk eksport
tenaga hidrogen ini ialah contoh kelabu USD1.5 per kilogram, untuk hidrogen biru
USD3.83 per kilogram dan hidrogen hijau USD6 per kilogram. Bermakna hidrogen hijau
masih lagi mahal. Oleh sebab itu buat masa ini hidrogen yang dikeluarkan di Sarawak dan
juga Petronas merupakan hidrogen kelabu dan kita akan migrate ke hidrogen biru dan
juga hijau. Itu teknologi yang dibekalkan oleh MOSTI.

Sasaran kita seperti mana yang kita laksanakan, pada hari ini satu interim report
hydrogen economy and technology road map sedang dibangunkan. [Sambil menunjukkan
senaskah dokumen] Kita menjangkakan dengan adanya pelan ini, maka dijangka kita
dapat mempercepatkan proses-proses kelahiran teknologi hijau hidrogen. Terima kasih.

Tuan Lukanisman bin Awang Sauni [Sibuti]: Tambahan daripada hidrogen
Sarawak sedikit.

Tuan Yang di-Pertua: Maaf. Masa sudah tamat. Maaf.

[Sesi Waktu Pertanyaan-pertanyaan Menteri tamat]

JAWAPAN-JAWAPAN LISAN BAGI PERTANYAAN-PERTANYAAN

1. Dato Sri Hajah Rohani binti Abdul Karim [Batang Lupar] minta Menteri Kanan
Pendidikan menyatakan langkah yang diambil serta pemantauan bagi memastikan murid
yang tidak dapat mengikuti kaedah pembelajaran secara dalam talian khususnya murid
Tahap Satu untuk menguasai kemahiran membaca, menulis dan mengira (3M) dengan
lebih baik.

Timbalan Menteri Pendidikan | [Dato’ Dr. Mah Hang Soon]: Terima kasih Yang
Berhormat Batang Lupar. Tuan Yang di-Pertua, Kementerian Pendidikan Malaysia (KPM)
sentiasa berusaha untuk memastikan pendidikan murid terutamanya dalam aspek literasi
dan numerasi diberi keutamaan. Untuk maklumat Ahli Yang Berhormat, kemahiran
membaca, menulis dan mengira (3M) merupakan aspek yang diberi penekanan dalam
pendidikan murid di Tahap Satu iaitu Tahun 1, Tahun 2 dan Tahun 3.

KPM telah melaksanakan program pemulihan khas untuk murid sekolah rendah
yang menghadapi masalah menguasai kemahiran asas 3M. Guru pemulihan dengan
