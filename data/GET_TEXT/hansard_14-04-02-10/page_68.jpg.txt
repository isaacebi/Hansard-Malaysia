58 DR.09.11.2021

Beliau sering ulangi kami semua dari Adam AS, satu keluarga. Pada zaman itu
alhamdulillah, ada usaha hendak selamatkan umat Islam bangsa Melayu dari politik
perkauman serta chauvinisme dan parti yang mengusahakan itu memang kelihatan ciri-
ciri Islam padanya. Sehingga dilaungkan parti tersebut sebagai for all, selari konsep
rahmatan lil ‘alamin. Sekarang ini malangnya nama sahaja yang tinggal, telah tenggelam
ditelan arus chauvinisme Melayu Islam dan kini mereka yang dahulunya tidak sealiran
sekarang sudah sealiran dengan UMNO.

Begitu juga Almarhum Ustaz Fadzil Mohd Noor yang menyeru kaumnya, [Berucap
dalam bahasa Arab]. “Dan jangan kamu cenderung dan condong pada kezaliman, kepada
yang zalim nescaya kamu akan disambar api neraka.” Jangan kamu cenderung dan
condong pada yang zalim, nescaya kamu akan disambar api neraka. Semua itu tenggelam
dalam retorik ketuanan Melayu Islam yang dibawa sekarang. Orang yang zalim tetapi
beragama Islam dikatakan akan tetap masuk syurga kata mereka. Maka sejuklah hati-hati
para yang zalim.

Ini membawa saya kepada poin terakhir iaitu Pillhan Raya Negeri Melaka. Saya
tergelak mengenai dakwaan pimpinan UMNO supaya rakyat Melaka tolak pengkhianat.
Amboi, tegasnya sedangkan di peringkat nasional, mereka sekatil dengan golongan
pengkhianat. Khianat is good apabila lawan yang dikhianati. Kalau UMNO sendiri yang
dikhianati, maka jangan sokong. Hina, katak dan sebagainya. Ada yang kata, alah PH pun
bersama katak di Melaka. Eh, maaf ya. Mereka berdua bukan katak, mereka dipecat
UMNO kerana tak sokong Ketua Menteri yang UMNO lantik. Mereka bukan lompat, katak
adalah yang lompat.

Apabila UMNO dan PAS bertanding, pasti isu yang dibawa adalah DAP musuh
Melayu, musuh Islam. Last point ya. Tolak yang bersama DAP. Ini konsep Keluarga
Malaysia, Barisan Nasional, Perikatan Nasional dan politik matang mereka, huh. Saya
hendak jawab cara bodoh sahaja terhadap pembohongan bodoh ini. Berapa ramai bangsa
Melayu telah berhijrah ke luar Selangor dan lari ke Kelantan atau Terengganu yang
kononnya Islamik sangat sejak PR yang sekarang PH memerintah. Atau berhijrah lari ke
Melaka atau Johor yang di bawah UMNO. Kalau lebih ramai dari Kelantan dan
Terengganu atau dari Melaka dan Johor yang berada di Selangor berbanding yang dari
Selangor di negeri-negeri ini, / rest my case.

Janganlah terus membohongi rakyat Melayu. Mereka tiada isu hendak dibawa
kecuali memomok-momokkan orang Melayu Islam sehingga wujudnya paranoia dan
Melayu Islam menjadi umat yang takut pada bayang-bayang sendiri. Saya hendak syorkan
kepada umat Melayu Islam, tolak parti-parti oportunis yang tiada wawasan mahupun hala
tuju yang jelas untuk membangunkan bangsa dan negara dan bersama lah dengan PH ke
arah masa depan yang semakin cemerlang. Terima kasih Tuan Yang di-Pertua. [Ketawa]

Timbalan Menteri Dalam Negeri | [Dato’ Sri Dr. Haji Ismail bin Haji Mohamed
Said]: Steady Yang Berhormat Shah Alam.

Tuan Yang di-Pertua: Terima kasih Yang Berhormat Shah Alam. Seterusnya
Yang Berhormat Libaran. Kempen. Dekat Melaka tak boleh kempen.

3.37 ptg.

Datuk Zakaria bin Mohd. Edris @ Tubau [Libaran] Terima kasih Tuan Yang di-
Pertua. Bismillahi Rahmani Rahim. Assalamualaikum warahmatullahi wabarakatuh.
Terima kasih Tuan Yang di-Pertua kerana memberi peluang kepada Libaran untuk
mengambil bahagian dalam perbahasan Belanjawan 2022 di peringkat dasar. Selamat
petang dan salam sejahtera kepada rakan-rakan di Dewan yang mulia ini.

Saya sangat berterima kasih Bajet 2022 yang membawa tema “Keluarga
Malaysia, Makmur Sejahtera” dan saya anggap ini suatu gagasan membawa Malaysia
keluar daripada COVID-19. Alhamdulillah dan mengharungi fasa pemulihan pasca
COVID-19. Maka Bajet 2022 ini dengan peruntukan negeri Sabah kepada RM5.2 bilion
untuk kemudahan asas infrastruktur, air dan elektrik juga pembangunan kemudahan
