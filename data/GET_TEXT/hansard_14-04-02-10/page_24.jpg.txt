14 DR.09.11.2021

Maka, dalam kekangan yang kita ada pada masa ini selain daripada kita buka
pejabat-pejabat baharu yang memerlukan kos yang tinggi dan juga sebagainya kerana
peruntukan pejabat itu juga bergantung dalam bajet atau belanjawan. Kalau diperhatikan,
ia tidak ada peruntukan untuk pembukaan pejabat-pejabat baharu. Akan tetapi apa yang
kita perlu buat ialah memperkasakan 30 buah pejabat yang telah sedia ada.

Contohnya, kalau kita tengok di negara India dan juga sebagainya, kita ada tiga
buah zon. Maka kalau kita tengok daripada pendapatan yang lepas, yang harus kita fokus
ialah negara-negara yang ramainya pelawat datang ke Malaysia khususnya daripada Arab
Saudi, China dan juga sebagainya. Kalau kita tengok negara China sahaja ia
menggunakan data tahun 2019, kita hampir ada seramai tiga juta lebih yang datang ke
Malaysia merupakan satu angka yang besar.

Begitu juga kalau tengok dengan negara India pula, seramai 375 ribu sahaja.
Maka ada banyak potensi tidak payah kita pandang jauh tetapi kita tengok negara India
dan China sahaja di Rantau Asia Tenggara sendiri mempunyai banyak potensi.
Contohnya di India, sebuah negara yang mempunyai 1.3 bilion orang. Andai kata 10
peratus boleh merantau, dan sekiranya daripada itu kalau kita dapat dua atau tiga peratus
pun jauh daripada angka tersebut. Maka kita harus memperkasakan pejabat-pejabat kita
yang telah sedia ada. Terima kasih.

Tuan Yang di-Pertua: Yang Berhormat Kuala Krai.

Tuan Abdul Latiff bin Abdul Rahman [Kuala Krai]: Terima kasih Tuan Yang di-
Pertua. Bagi mengenal pasti tahap kesediaan negara untuk membuka kembali sektor
pelancongan antarabangsa, sudah pasti data daripada Tourism Malaysia ke luar negara
akan dijadikan sebagai panduan.

01100

Soalan saya ialah, bilakah kesediaan atau kebersediaan negara kita Malaysia ini
untuk membuka Tourism Malaysia kepada pelancongan dari luar negara secara
menyeluruh? Terima kasih Yang Berhormat Timbalan Menteri.

Tuan Yang di-Pertua: Terima kasih.

Datuk Seri Dr. Santhara: Terima kasih Yang Berhormat. Daripada segi
kesediaan ataupun our preparedness kalau kita tengok daripada segi produk-produk kita
di Malaysia, memang hampir keseluruhannya telah pun bersiap sedia. Oleh sebab itu kita
membuka gelombang untuk domestik terlebih dahulu dan kita mendapati sekarang, di
banyak tempat hotel-hotel pun sudah mencukupi ataupun sukar untuk mendapatkan
tempat.

Maka daripada segi pelancongan dari luar negara pula, ia melibatkan beberapa
perkara, bukan sahaja daripada segi MOTAC, tetapi kita pergi agensi ataupun
kementerian yang bersedia tetapi juga bergantung kepada Kementerian Luar Negeri dan
juga KDN kerana, mereka harus juga membuka sempadan.

Keduanya, adalah dalam era pandemik ini kita mendapati banyak penerbangan
yang datang ke Malaysia ini mereka telah pun berhenti dan ia memerlukan masa untuk
mereka membuka kembali sektor iaitu connectivity. Isu connectivity itu kita sedang
bekerjasama dengan agensi-agensi dan juga penerbangan.

Ketiganya, adalah kalau kita tengok daripada bajet yang diberikan dalam ini,
memang kita ada perhatian khusus untuk Tourism Malaysia untuk membawa pelancong-
pelancong ini ke Malaysia. la ada perancangan jangka pendek dan perancangan jangka
panjang. Mungkin kerana masa saya tidak dapat menjawab secara terperinci. Terima
kasih.

Tuan Yang di-Pertua: Terima kasih.

Dato’ Haji Che Abdullah bin Mat Nawi [Tumpat]: Tumpat hendak minta jawab
pantun.

Datuk Seri Mohd Redzuan bin Md Yusof [Alor Gajah]: Tuan Yang di-Pertua,
pendek sahaja Tuan Yang di-Pertua.
