DR.09.11.2021 19

Tuan Yang di-Pertua: Terima kasih. Saya rasa agak lari daripada soalan asal
tetapi...

Dato’ Hajah Siti Zailah binti Mohd Yusoff: Ya, ya.
Tuan Yang di-Pertua: ...Yang Berhormat Timbalan Menteri boleh jawab?

Dato’ Hajah Siti Zailah binti Mohd Yusoff: Ya, saya hanya jawab soalan secara
umum ya, Tuan Yang di-Pertua. Sebenarnya isu yang berkaitan dengan masalah rawatan
kesihatan berkaitan OKU ini di bawah bidang kuasa KKM. Kami di JKM hanya membantu
dari sudut bantuan kebajikan. Untuk makluman Dewan, sehingga 30 September 2021 di
mana statistik pendaftaran OKU mental ini yang melalui JKM adalah 48,902 orang.

Tuan Abdul Latiff bin Abdul Rahman [Kuala Krai]: Terima kasih Tuan Yang di-
Pertua. Soalan saya ialah adakah semua pemegang kad OKU secara automatik akan
menerima bantuan daripada pihak JKM? Dan bagaimanakah kementerian menilai sesuatu
bantuan itu sama ada perlu dinaikkan jumlah bantuan ataupun dikurangkan bahkan
mungkin ada yang perlu dipotong? Terima kasih Tuan Yang di-Pertua.

Dato’ Hajah Siti Zailah binti Mohd Yusoff: Terima kasih Yang Berhormat atas
soalan yang dikemukakan. Sebenarnya tidak semua pemegang kad OKU layak menerima
bantuan. la tertakluk kepada syarat pemegang kad OKU yang berpendapatan bawah
daripada RM3,000 pendapatan isi rumah layak memohon. Bagi mereka yang bekerja
untuk mendapat Elaun Pekerja Cacat ialah yang berpendapatan bawah daripada
RM1,500 sebulan.

Jadi, sebenarnya kita menggalakkan semua ibu bapa yang mempunyai anak-
anak OKU untuk mendaftarkan anak-anak mereka untuk mendapat kad OKU sebab
banyak keistimewaan yang disediakan di bawah kerajaan sama ada di bawah swasta
ataupun kerajaan. Kita senaraikan ada lebih kurang 32 kemudahan yang disediakan sama
ada melalui kerajaan ataupun swasta.

Jadi, kita harapkan supaya anak-anak yang OKU ini berdaftar untuk mereka layak
mendapat mana-mana kemudahan yang sesuai bagi mereka.

7. Dato’ Sri Abdul Azeez bin Abdul Rahim [Baling] minta Menteri Pengajian
Tinggi menyatakan adakah ‘sosialiti’ di institut pengajian tinggi awam (IPTA) / institut
pengajian tinggi swasta (IPTS) bersedia sepenuhnya untuk melaksanakan pembelajaran
secara hibrid.

Tuan Yang di-Pertua: Yang Berhormat Menteri, sebelum menjawab, saya rasa
perkataan nombor lima di barisan kedua itu adalah ‘fasiliti) ya dan bukan ‘sosialiti’ ya.
Silakan.

Menteri Pengajian Tinggi [Datuk Seri Dr. Noraini binti Ahmad]: Terima kasih
Tuan Yang di-Pertua.

01120

Untuk makluman Dewan yang mulia ini, SOP pengajaran dan pembelajaran
secara hibrid yang telah diluluskan oleh Majlis Keselamatan Negara (MKN) pada 23
September 2021 bagi semester satu, sesi akademik 2021/2022.

Pembelajaran secara hibrid adalah proses pengajaran dan pembelajaran di
kampus secara bersemuka dan dalam waktu yang sama ada juga PdP dalam talian.
Kemasukan pelajar secara fizikal ke kampus IPT telah dilaksanakan secara berperingkat
bermula pada 15 Oktober 2021 dan semua pelajar di kampus boleh menjalani PdP secara
bersemuka.

Manakala pelajar yang belum kembali ke kampus pula boleh meneruskan PdP
secara dalam talian di lokaliti masing-masing. Dari segi kesediaan IPT semua institusi
telah melaksanakan pembelajaran secara hibrid dengan memberi penekanan mengatasi
isu kemudahan pembelajaran dalam talian seperti internet, pemilikan peranti elektronik
pelajar serta kemudahan peralatan PdP dan latihan yang diperlukan oleh tenaga pengajar.
