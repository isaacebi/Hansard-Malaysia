DR.09.11.2021 85

terpenting perniagaannya. la bukan boleh diubah nama dengan sia-sia, apatah lagi wiski
Timah telah memenangi anugerah daripada Pertandingan Wiski Antarabangsa.

Bukan setiap hari produk dan jenama Malaysia memenangi anugerah daripada
pertandingan antarabangsa. Sepatutnya kita harus berasa bangga dengan pencapaian
itu, apatah lagi pengeluar telah melakukannya tanpa bantuan geran atau peruntukan
daripada kerajaan. la adalah satu perniagaan yang langsung tidak tergantung kepada
apa-apa bantuan daripada kerajaan.

Jika kita lihat Bajet 2022, daripada RM11.4 bilion untuk membantu bumiputera,
RM4.8 bilion diperuntukkan untuk membantu perniagaan bumiputera. Bolehkah Yang
Berhormat Menteri memberitahu kita, berapa banyak perniagaan ini yang kerajaan telah
mencurahkan berbilion-bilion setiap tahun untuk bantuan-bantuan geran atau program
bantuan telah berjaya memenangi anugerah antarabangsa. Di sini kita mempunyai satu
perniagaan yang berjaya atas usaha dan wangnya sendiri. Akan tetapi, kerajaan akan
memusnahkan perniagaan tersebut dengan meminta mereka menukar nama wiski
mereka dan memulakan jenama baharu. They have to start all over again.

Saya berasa amat sedih atas tindakan kerajaan yang sebegitu dan lebih sedih
kerana Yang Berhormat Menteri yang membuat permintaan yang sedemikian adalah
seorang daripada Sarawak yang kononnya lebih rasional dan lebih open-minded.
Nampaknya Yang Berhormat Menteri KPDNHEP telah tunduk kepada rakan-rakan PAS.
Yang Berhormat dalam Kabinet, inilah contoh GPS mengikuti fahaman PAS.

Daripada permukaannya, keputusan sedemikian mungkin dilihat hanya memberi
kesan kepada sebuah syarikat tetapi pada hakikatnya ia mencerminkan ketidakrasionalan
kerajaan hari ini selagi terdapat sekumpulan fanatik yang mengadu tentang jenama
sesuatu produk tidak kira sama ada aduan itu berasas ataupun tidak, ia terpaksa tukar
nama. Dengan dasar kerajaan yang seperti ini, siapa berani melabur untuk
mempromosikan buatan Malaysia, nama jenama-jenama Malaysia.

Peristiwa kedua yang memberikan kesan buruk kepada pemulihan ekonomi kita
adalah penetapan 51 peratus saham ekuiti bumiputera sebagai syarat pembaharuan
lesen penghantaran (forwarding license) oleh kastam. Ini adalah daylight robbery. Orang
yang bukan Islam dan bukan bumiputera bekerja keras untuk membina sebuah syarikat.
Selepas dia berjaya, kerajaan mengenakan syarat dan memaksa pemilik bukan
bumiputera untuk mengirakan saham ekuiti mereka dalam syarikat kepada bumiputera.

Dengan kerajaan dan dasar sebegitu, siapa lagi mahu melabur di negara kita?
Ahli Parlimen Bintulu juga mengkritik polisi itu dalam perbahasannya. Walaupun begitu,
hakikatnya GPS sendiri yang membantu membentuk kerajaan ini dan Ahli Parlimen
Bintulu merupakan seorang Ahli Parlimen yang menyokong Kerajaan PN ini. You are a
culprit of this racially discriminatory policy. Dalam hal ini bagi forwarding license,
forwarding company, kastam yang mengenakan syarat yang sedemikian.

Pada mulanya ia melibatkan 30 peratus saham dan kini mahu 51 peratus saham
kawalan. Untuk perniagaan lain, memang terdapat agensi kawal selia kerajaan. Adakah
agensi-agensi akan bersaing untuk menunjukkan kehebatan mereka untuk
memperjuangkan agenda bumiputera itu? Adakah ini polisi Kerajaan PN? Jika kita fikirkan
semula, mungkin satu blessing in disguise.

Ada Grab yang berpangkalan di Singapore, walaupun syarikat itu dimulakan dan
dimiliki oleh rakyat Malaysia. Dengan kejayaan Grab, jika ia berpangkalan di Malaysia,
Kementerian Pengangkutan mungkin akan juga mengenakan syarat yang sama untuk
memaksa pemilik peniaga Grab untuk mengirakan 51 peratus saham mereka kepada
bumiputera. Dengan dasar rompakan secara terang-terangan itu, kebanyakan jika tidak
semua perniagaan, pelabur pemula teknologi akan mempertimbangkan untuk berpindah
ke luar negara jika boleh.

Pada penghujung hari, negara kita akan ditinggalkan. Hanya dengan syarikat-
syarikat yang mediocre, yang substandard yang perlu bantuan daripada kerajaan untuk
berniaga. Itulah sebabnya setiap tahun, kerajaan perlu memperuntukkan berbilion-bilion
untuk membantu perniagaan tertentu. Sedangkan perniagaan yang membuat
keuntungan, mereka terpaksa berhijrah atau berpindah ke luar negara.
