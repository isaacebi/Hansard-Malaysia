70 DR.09.11.2021

miskin yang tidak layak katanya. The moonshot should be bagaimana hendak memastikan
rakyat diselamatkan, bukan moonshot hendak menjaga hutang. Apa yang kita patut jaga
adalah insiden-insiden ketirisan, lawan rasuah untuk menyelamatkan dana negara.

Terakhir, saya mohon agar diwujudkan pangkalan data perlindungan sosial yang
diintegrasi menerusi maybe MySPC. Tolong kongsikan dengan Ahli-ahli Parlimen kerana
mudah untuk kita pastikan semua golongan yang memerlukan disasar dengan sebaik
mungkin. /t is an era where no goverment knows everything, Tuan Yang di-Pertua. Jadi
kita kena bergerak di mana-mana cara kita untuk menampung kehilangan dan ruang yang
dapat kita bantu.

Baik saya akhiri dengan kata-kata ‘Harry Roesli’ ya. “Kita perang terhadap
kemiskinan, bukan perang terhadap orang miskin”. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Permatang Pauh. Seterusnya saya menjemput Yang Berhormat Bachok.

4.34 ptg.

Tuan Nik Mohamad Abduh bin Nik Abdul Aziz [Bachok]: Assalamualaikum
warahmatullahi wabarakatuh. [Membaca sepotong doa] Tuan Yang di-Pertua, saya
mengucapkan terima kasih kerana diberikan peluang untuk berbahas mengenai Rang
Undang-undang Perbekalan 2022 sebagai pelengkap kepada pakej-pakej rangsangan
ekonomi negara. Berdepan dengan tempoh pandemik bagi tahun ini.

Setinggi-tinggi penghargaan kepada Yang Berhormat Menteri Kewangan dan
pasukan Belanjawan 2022 yang telah bertungkus-lumus menyediakan suatu belanjawan
yang inklusif sebagai memenuhi fasa recovery serta revitalize economy menghadapi fasa
endemik kelak serta menyediakan tapak asas untuk kembali kepada era pra pandemik.
Semoga segala yang dirancang dan penambahbaikan dalam Belanjawan 2022 ini
menatijahkan kepada sebuah kemakmuran dan kesejahteraan Keluarga Malaysia.

Tuan Yang di-Pertua, saya memahami situasi ekonomi dan fiskal negara yang
terkesan disebabkan oleh pandemik yang melanda negara dan global selama dua tahun
ini. KDNK negara diunjurkan lebih rendah iaitu tiga sehingga empat peratus berbanding
sasaran asal lima sehingga enam peratus yang disasarkan pada tahun lalu. Situasi ini
didorong oleh faktor pelaksanaan Perintah Kawalan Pergerakan 3.0 yang memakan masa
sehingga empat ke lima bulan yang menyebabkan speed bump terhadap prestasi semasa
ekonomi negara.

Unjuran KDNK yang rendah juga menyebabkan defisit fiskal terus mencanak naik
sehingga 6.5 peratus hingga 7.0 peratus bagi tahun 2021 serta had statutori hutang
Persekutuan melebihi paras 60 peratus KDNK atau lebih tepat 63.3 peratus kepada KDNK
dengan nilaian RM965.3 bilion. Walaupun menghadapi situasi ekonomi yang tidak
menentu, saya kira wajar kita menyanjung tinggi keprihatinan kerajaan untuk meneruskan
pelbagai siri pakej rangsangan ekonomi sebagaimana yang kita sedia maklum.

Tuan Yang di-Pertua, meskipun daripada satu sudut pengembangan fiskal
ekonomi, kerajaan yang diumumkan oleh kerajaan seperti mana yang dilaksanakan sejak
Belanjawan 2021 ini adalah suatu yang wajar berhadapan dengan ketidaktentuan
ekonomi. Namun, kerajaan perlu sentiasa mengawal serta mengekalkan disiplin fiskal
yang tinggi dalam menguruskan fiskalnya. Soal disiplin fiskal ini bukan sahaja
memastikan kutipan hasil cukup untuk membiayai perbelanjaan mengurus serta
memastikan perbelanjaan pembangunan dan Kumpulan Wang COVID-19 dibiayai
daripada Kumpulan Wang Pembangunan. Bahkan juga memastikan § secara
pentadbirannya debt service ratio negara kekal di bawah 15 peratus. Defisit fiskal yang
terkawal di bawah tiga peratus serta memastikan majoriti pinjaman kerajaan daripada
institusi-institusi domestik. Kesemua ini adalah rangka defisit fiskal yang perlu sentiasa
diawasi oleh pihak kerajaan.

Tuan Yang di-Pertua, saya tertarik untuk menyentuh mengenai Laporan Ketua
Audit Negara 2020 tempoh hari yang membangkitkan beberapa aspek mengenai
pengurusan kewangan oleh kerajaan. Berdasarkan Laporan Penyata Kewangan Kerajaan
