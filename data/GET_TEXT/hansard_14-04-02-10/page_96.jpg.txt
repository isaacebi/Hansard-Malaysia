86 DR.09.11.2021

Adakah itu kerajaan mahu untuk Malaysia? Berapa lama kerajaan boleh
mengekalkan dasar sebegitu? Oleh itu, sudah tibalah masanya kerajaan menghentikan
semua itu, syarat 30 peratus dan syarat 51 peratus saham bumiputera tersebut. Akhirnya
dasar sebegitu hanya akan menjadikan segelintir orang Melayu yang kaya lebih kaya
tetapi pada umumnya orang Melayu yang miskin tetap jadi lebih miskin. la tidak akan
memberikan manfaat kepada negara kita pada keseluruhannya.

Tuan Yang di-Pertua: Boleh habiskan?

Tuan Chong Chieng Jen [Stampin]: Ya— Oh! Sudah sampai masa. Satu isu
yang /astnya dan yang cepat ya.

Tuan Yang di-Pertua: Habiskan.

Tuan Chong Chieng Jen [Stampin]: laitu berkenaan dengan MITRA. Ada juga
orang India di Sarawak tetapi setakat ini, saya terima aduan daripada kaum India bahawa
MITRA tidak pernah beri apa-apa peruntukan atau bantuan kepada orang atau kaum India
di Sarawak. Oleh itu, saya minta kerajaan untuk melihat dan mempertimbangkan aduan
ini dan untuk membuat apa yang sepatutnya dibuat. Sekian, terima kasih.

Tuan Yang di-Pertua: Terima kasih Yang Berhormat Stampin. Seterusnya Yang
Berhormat Tampin. Dipersilakan.

01750

5.50 ptg.

Datuk Dr. Hasan bin Bahrom [Tampin]: Bismillahi Rahmani Rahim...
[Berselawat] Assalamualaikum warahmatullahi wabarakatuh. Saya ingin merakamkan
terima kasih kepada Tuan Yang di-Pertua kerana memberi ruang kepada Tampin untuk
turut serta membahaskan Belanjawan 2022 pada kali ini. Saya juga ingin merakamkan
tahniah kepada Yang Berhormat Menteri Kewangan yang telah membentangkan satu
belanjawan tertinggi dalam sejarah negara buat setakat ini sejumlah RM332.1 bilion.
Dalam perbahasan ini saya akan memfokuskan kepada empat perkara:

(i) isu kemiskinan bandar dan luar bandar;

(ii) isu pengangguran dalam kalangan belia tercicir;
(iii) isu pendidikan; dan

(iv) isu pentadbiran yang baik.

Tuan Yang di-Pertua, keempat-empat isu tersebut perlu diketengahkan dan
mendapat perhatian serta pertimbangan yang sewajarnya dari kerajaan Keluarga
Malaysia. Slogan yang sedap diungkapkan namun belum pasti keindahan, kecantikan dan
keharmonian pelaksanaannya dapat diterjemahkan. Perkara yang saya sentuh ini perlu
dilihat secara serius dan menjadi tanggungjawab kerajaan untuk diambil tindakan yang
sewajarnya serta diselesaikan dalam masa yang singkat dan terdekat.

Belanjawan yang begitu besar sekiranya tidak diurus dengan baik, kita khuatir apa
yang berlaku terhadap belanjawan lepas yang telah mendapat teguran yang serius
daripada Ketua Audit Negara kerana berlaku ketirisan, kegagalan dan kecuaian
pelaksanaannya. Pelaksanaan belanjawan ini perlu dicermati dan dikendalikan dengan
baik. Kita berharap kerajaan cakna dan serius menangani masalah ketirisan, kebocoran
dan penyelewengan dalam perbelanjaan kewangan negara.

Kemiskinan ialah isu yang berterusan. Saban tahun diketengahkan dan
dibangkitkan oleh ramai pihak. Malahan ia menjadi agenda utama setiap pembentangan
belanjawan negara. Kita semua sedia maklum kemiskinan bukan sahaja terjadi di luar
bandar tetapi juga berlaku di bandar. Jurang pendapatan dan nilai atau corak kehidupan
dalam masyarakat semakin menjarak antara masyarakat bandar dan luar bandar.

Kesenjangan hidup ini amat ketara apabila kita berhadapan dengan gejala
COVID-19 dan pasca COVID-19. la bukan sahaja dalam kalangan B40, termasuk juga
