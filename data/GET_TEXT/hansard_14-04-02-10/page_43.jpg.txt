DR.09.11.2021 33

Ini merupakan satu tindakan yang tidak bertanggungjawab oleh golongan-
golongan yang telah lompat dan menjatuhkan Kerajaan PH yang dahulu ada majoriti yang
besar tetapi apabila berlakunya pengkhianatan, maka ketidakstabilan politik terhasil untuk
negara Malaysia hingga sekarang. Saya mengucapkan terima kasih kepada Yang
Berhormat Kinabatangan kerana ini adalah merupakan sebab utama mengapa ekonomi
negara merudum sehingga hari ini.

Dato’ Sri Bung Moktar bin Radin [Kinabatangan]: Okey.

Tuan Khalid bin Abd Samad [Shah Alam]: Minta maaflah kepada dunia dan
minta maaflah kepada rakyat ke atas tindakan khianat yang telah dilakukan...

Dato’ Sri Bung Moktar bin Radin [Kinabatangan]: Terima kasih.

Tuan Khalid bin Abd Samad [Shah Alam]: ...dan penyokong-penyokong
pengkhianat yang telah dilakukan.

Dato’ Sri Bung Moktar bin Radin [Kinabatangan]: Terima kasih Yang
Berhormat Shah Alam.

Tuan Khalid bin Abd Samad [Shah Alam]: Terima kasih.
Dato’ Sri Bung Moktar bin Radin [Kinabatangan]: Biar saya jawab. [Ketawa]

Dato’ Sri Azalina Othman Said [Pengerang]: Biar dia jawab Yang Berhormat
Shah Alam.

Tuan Khalid bin Abd Samad [Shah Alam]: Saya akan jawab balik. Lepas ini
saya pula.

Seorang Ahli: [Bercakap tanpa menggunakan pembesar suara]

Dato’ Sri Bung Moktar bin Radin [Kinabatangan]: Terima kasih Yang
Berhormat Shah Alam. Yang Berhormat Shah Alam mungkin Yang Berhormat Shah Alam
boleh recall lagi hujah saya. Kita sama. Saya tidak suka orang lompat-lompat. Waktu
orang lompat-lompat di Sabah, / am the last man standing yang tidak lompat. [Tepuk] Jadi,
oleh sebab mungkin kerajaan yang lompat-lompat itu, maka Yang Berhormat Shah Alam
pun dalam sana, Yang Berhormat Shah Alam pun gugur juga sebab dia harapan tinggal
harapan. Tidak ada harapan, tidak berhala tuju.

Tuan Khalid bin Abd Samad [Shah Alam]: Okey, kalau...

Dato’ Sri Bung Moktar bin Radin [Kinabatangan]: Oleh sebab itu kita mahu
mengadakan pilihan raya, jangan ada lompat-lompat. Ahli Parlimen Pengerang pun
sedang merangka satu usul iaitu akta antilompat parti. Saya memang sokong. Saya
berharap Yang Berhormat Shah Alam pun sokong.

Tuan Khalid bin Abd Samad [Shah Alam]: Ya, pasti saya sokong. Akan tetapi
kalau tidak suka yang lompat, jangan sokong mereka.

Dato’ Sri Bung Moktar bin Radin [Kinabatangan]: Kita tidak mahu lompat-
lompat. Kalau kita menang, menanglah. Kalau kalah, kalahlah. Apa mahu takut. Lawan
saja, lawan lah. Betul kah tidak?

Tuan Khalid bin Abd Samad [Shah Alam]: Ya, setuju, setuju.

Dato’ Sri Bung Moktar bin Radin [Kinabatangan]: Jadi, saya harap kita semua
di dalam Dewan ini menyokong akta yang dibawa oleh Yang Berhormat Pengerang untuk
kita memastikan politik kita stabil, kita gentleman. Kalah, kalahlah, sebab kalah mungkin
ada masalah. Rakyat tidak suka. Jadi kita pastikan negara kita ini, kerajaan kita stabil demi
kemakmuran untuk memastikan rakyat pun hidup dalam tenteram, boleh berniaga,
peniaga-peniaga kecil boleh membuka gerai dan sebagainya. Tuan Yang di-Pertua, masa
sudah habis, terima kasih.

Dato’ Sri Azalina Othman Said [Pengerang]: Terima kasih Yang Berhormat
Kinabatangan kerana menyebut Yang Berhormat Pengerang banyak kali. Sekarang saya
jemput Yang Berhormat Kubang Pasu, 13 minit.
