76 DR.09.11.2021

01700

Seterusnya di bawah KPM juga, Inisiatif Peranti Siswa Keluarga Malaysia. Had
untuk golongan siswa-siswi B40 di IPT. Dikatakan 600,000 orang siswa akan dapat, saya
hendak tanya bila? Jangan kes berulang macam tahun lepas ketika Yang Berhormat
Menteri Kewangan membentangkan bajet mengatakan 150,000 buah peranti untuk
pelajar sekolah tetapi akhirnya ambil masa setahun untuk diagihkan. Ini 600,000 buah,
apakah akan ambil masa empat tahun?

Jadi, saya rasa kena ada satu mekanisme yang bersesuaian. Apakah siswa siswi
di IPTS turut layak untuk mendapat manfaat daripada inisiatif ini? Saya mohon sebab
jangan fikir semua siswa siswi di IPTS pun orang kaya. Mereka tidak patut dipinggirkan.
Tuan Yang di-Pertua saya ambil masa dua minit, ada dua perkara yang singkat sahaja.

Timbalan Yang di-Pertua [Dato' Mohd Rashid Hasnon]: Yang Berhormat,
minta rumuskan Yang Berhormat.

Tuan Cha Kee Chin [Rasah]: Ya, ya. Tuan Yang di-Pertua, berkenaan dengan
peruntukan pendidikan untuk lebih 10,000 buah sekolah kerajaan. Yang Berhormat
Menteri Kewangan mengatakan ada peruntukan penyelenggaraan, saya hendak tanya
berapa banyak dan Rasah dapat berapa? Rasah ada dekat 60 buah sekolah. Berapa
banyak kah peruntukan untuk Parlimen Rasah? Saya juga menyambut baik RM120 juta
untuk SJKC dan SJKT, RM50 juta untuk pendidikan khas.

Cuma, saya hendak tegaskan pengagihannya mesti adil, detailed ataupun butiran
terperinci pengagihan mesti disebutkan ataupun dikemukakan untuk tatapan umum.
Zaman PH, apabila Yang Berhormat Simpang Renggam menjadi Menteri Pendidikan,
Yang Berhormat Kulai menjadi Timbalan Menteri semua maklumat sekolah mana yang
menerima berapa banyak dipaparkan untuk tatapan umum? Akan tetapi, zaman PN tidak
ada. Saya berharap zaman Keluarga Malaysia ini kita paparkan untuk makluman semua.

Perkara terakhir yang saya hendak sebutkan adalah berkenaan dengan
KPDNHEP. Saya hendak sebutkan kit ujian kendiri. Walaupun Yang Berhormat Menteri
beberapa hari lepas pergi membuat tinjauan dan mendapati harga semasa RM6.60. Saya
tetap menegaskan ada keperluan untuk — Yang Berhormat Timbalan Menteri ada, sahabat
saya. Maaf.

Jadi saya mohon Yang Berhormat Timbalan Menteri berbincang dengan Yang
Berhormat Menteri supaya harga siling semasa RM19.90 yang masih terpakai ketika ini
diturunkan, sebab apa? Walaupun kita tahu MDA sudah meluluskan hampir 50 jenama,
pasaran terbuka banyak kedai boleh jual bagus, harga memang rendah. Itu cadangan
saya dari bulan September lagi, kalau boleh kita turunkan harga secara berperingkat.

Kalau waktu itu RM19.90 selepas itu turun RM10 mungkin pada bulan Disember
nanti tur'un RM5. Oleh sebab saya sendiri di Rasah beli di kedai RM6 sahaja lebih murah
daripada tempat yang ditinjau oleh Yang Berhormat Menteri tadi. Jadi, saya mohon
supaya ditetapkan harga siling. Memang kita perlu turunkan untuk merakyatkan ataupun
membolehkan lebih ramai rakyat termasuk golongan B40 dan M40 menggunakan kit ini.

Tuan Yang di-Pertua, ini ada satu masalah pasal KKMM saya hendak sebutkan
30 saat sahaja Tuan Yang di-Pertua. Saya menyambut baik projek ketersambungan digital
inisiatif JENDELA di bawah KKMM. la sesuatu yang baik, 5G tidak ada bantahan.
Pembangkang pun memang bersetuju sebab ia untuk kebaikan kita bersama.

Cuma saya hendak sebut. Ada sekolah di bandar, ini jangan sebut luar bandar.
Luar bandar memang kita tahu keadaannya lebih teruk. Parlimen Rasah masih ada
sekolah di bandar yang tidak ada unifi. ini tidak mahu sebut semua 4G, 5G. Saya hendak
sebutkan secara spesifik pada petang ini sebuah sekolah SJKC Hillside. Memohon unifi
pada 6 Oktober bukan 6 November, 6 Oktober. Baru dapat maklumat akan dipasang,
tinjauan akan dilakukan pada 13 maknanya hari Sabtu ini. Kenapa kelewatan sebegini
padahal ini adalah perkara yang perlu disegerakan.

Jadi, saya mohon KKMM ambil tindakan yang sewajarnya. Kalau ada
permohonan dari mana-mana sekolah, tidak kira di kawasan mana sila berikan keutamaan
