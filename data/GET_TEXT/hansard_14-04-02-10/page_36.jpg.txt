26 DR.09.11.2021

Apakah langkah-langkah proaktif yang akan diambil oleh bukan sahaja
Kementerian Pendidikan dan agensi kerajaan lain supaya memberi bimbingan dan
membina upaya kepada anak-anak yatim piatu yang begitu memerlukan, mempunyai
keperluan yang terdesak supaya mereka tidak tercicir daripada pelajaran dan diberikan
peluang dan ruang untuk menjadi insan modal yang berguna dan boleh memberi
sumbangan kepada masyarakat negara kita? Saya mohon jawapan daripada
kementerian, terima kasih.

Dato’ Sri Azalina Othman Said [Pengerang]: Yang Berhormat Menteri.

Dato’ Dr. Mah Hang Soon: Terima kasih kepada Yang Berhormat Teluk Intan.
Saya rasa ini memang satu perkara yang sentiasa diambil berat oleh pihak Kementerian
Pendidikan Malaysia. Jadi ke arah itu, kita telah wujudkan Yayasan Didik Negara untuk
memberikan bantuan bukan sahaja daripada segi financial tetapi juga kita telah aturkan
Program Ziarah Cakna dan sebagainya untuk memastikan kesihatan dan pada waktu
yang sama kebajikan murid-murid termasuklah anak yatim atau piatu juga sentiasa
diberikan perhatian. Terima kasih.

Puan Teo Nie Ching [Kulai]: Minta soalan tambahan lagi.
Dr. Lee Boon Chye [Gopeng]: Soalan tambahan ketiga.
Puan Teo Nie Ching [Kulai]: Soalan tambahan lagi boleh?
Dr. Lee Boon Chye [Gopeng]: Tambahan.

Puan Teo Nie Ching [Kulai]: Kulai.

Dr. Lee Boon Chye [Gopeng]: Gopeng, Gopeng.

Dato’ Sri Azalina Othman Said [Pengerang]: Saya tidak ada masa sebab saya
hendak kena buat perbahasan.

Dr. Lee Boon Chye [Gopeng]: Ini soalan penting.
Puan Teo Nie Ching [Kulai]: Gangguan seksual. Hendak tanya sikit.

Dato’ Sri Azalina Othman Said [Pengerang]: Tidak apalah. Yang Berhormat
Puan Alice Lau Kiong Yieng.

01150

10. Puan Alice Lau Kiong Yieng [Lanang] minta Menteri Pembangunan Wanita,
Keluarga dan Masyarakat menyatakan statistik kes keganasan domestik dan kes
penceraian yang dilaporkan di Sarawak sepanjang tempoh PKP dan apakah tindakan atau
sokongan kementerian dalam membantu dan menyelamatkan mangsa.

Timbalan Menteri Pembangunan Wanita, Keluarga dan Masyarakat [Dato’
Hajah Siti Zailah binti Mohd Yusoff]: Terima kasih Tuan Yang di-Pertua dan terima
kasih Yang Berhormat di atas soalan yang dikemukakan. Daripada statistik yang melalui
talian kasih 1599, sebanyak 31 aduan telah diterima berkaitan dengan keganasan rumah
tangga dari tahun 2020 hingga September 2021 bagi negeri Sarawak. Manakala statistik
Polis Diraja Malaysia pula menunjukkan sebanyak 1,017 kes yang telah dilaporkan dari
tahun 2020 hingga Julai 2021 di Sarawak.

Isu yang berkaitan dengan kes penceraian pula berada di bawah bidang kuasa
Jabatan Kehakiman Syariah dan setakat ini kita mendapati kes daripada JKSM
menunjukkan sebanyak 3,582 kes penceraian pasangan Islam di Sarawak yang telah
difailkan. Manakala, pasangan bukan Islam pula di bawah Mahkamah Persekutuan
melalui Jabatan Pendaftaran Negara berjumlah 2,076 kes penceraian di Sarawak.
Kementerian Pembangunan Wanita, Keluarga dan Masyarakat telah mengadakan
pelbagai inisiatif dan tindakan bagi membantu mangsa keganasan rumah tangga dan
tindakan ini bersepadu dengan pelbagai kementerian dan agensi.

Di antaranya ialah Jawatankuasa Menangani Keganasan Rumah Tangga untuk
memastikan keberkesanan gerak kerja pengendalian kes keganasan rumah tangga,
