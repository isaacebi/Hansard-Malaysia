4 DR.09.11.2021

samping itu, kita juga memantau cerun di kawasan lebuh raya, khususnya di kawasan
Lebuh Raya Kuala Lumpur—Karak, Lebuh Raya Pantai Timur Fasa 1 dan juga Lebuh Raya
Pantai Timur Fasa 2.

Lebuh Raya KLK adalah lebuh raya yang paling kritikal yang terletak di kawasan
berbukit dan dikelilingi cerun-cerun yang berisiko tinggi. Pihak LLM bersama syarikat
konsesi lebuh raya telah mengambil beberapa langkah persediaan di sepanjang lebuh
raya bagi memastikan cerun-cerun di lebuh raya berada di tahap yang terbaik. Terima
kasih.

Tuan Haji Wan Hassan bin Mohd Ramli [Dungun]: Terima kasih. Soal yang
penting juga ialah selepas berlakunya banjir. Selalunya ia akan mengambil masa yang
agak lama untuk tempoh Jabatan Kerja Raya bagi menilai kos kewangan dan seterusnya
melaksanakan setiap projek pembaikan jalan yang rosak dan juga cerun yang runtuh di
tempat yang terlibat dengan MTL tersebut.

Soalan saya, apakah perancangan kementerian untuk mengurangkan kerenah
birokrasi (red tape) dengan izin bagi mempercepatkan prosedur penilaian dan pembaikan
ini? Terima kasih.

Dato’ Sri Haji Fadillah bin Yusof: Sepertimana Yang Berhormat bangkitkan tadi,
sebab itu langkah yang diambil oleh kerajaan ialah dengan melantik kontraktor konsesi
ataupun syarikat konsesi untuk membuat penyelenggaraan dan juga pembaikan. Ini
termasuklah jalan raya di mana kita ada tiga buah syarikat konsesi di Semenanjung dan
juga kontraktor untuk melaksanakan kerja-kerja pembaikan cerun ataupun slope
maintenance iaitu ada satu syarikat.

Dengan adanya syarikat konsesi ini, maka mereka boleh mengambil tindakan
awal disebabkan prosedur untuk membuat peruntukan bagi apa-apa kerja termasuk kerja
kecemasan, ia ada prosedur tertentu di pihak kerajaan. Akan tetapi melalui syarikat
konsesi, mereka boleh mendahului peruntukan mereka dulu dan boleh menuntut
kemudian, asalkan dapat dikeluarkan arahan kerja untuk melaksanakan kerja-kerja kritikal
yang perlu dilaksanakan dengan segera disebabkan berlakunya bencana ataupun
kerosakan dan keruntuhan. Itu yang kita laksanakan pada masa ini untuk menangani
masalah kerenah birokrasi tersebut. Terima kasih.

Puan Nor Azrina binti Surip [Merbok]: Terima kasih. Saya sebenarnya ingin
merujuk kepada bajet sebelum ini dalam Butiran 050800 dan 051000 berkenaan
pembaikan dan penyelenggaraan cerun yang telah dikosongkan, maksudnya tiada
peruntukan. Saya semak Laporan Audit 2018, Siri 3 menemukan bahawa pemeriksaan
cerun sudah tujuh tahun tidak dilakukan akibat kekurangan peruntukan.

Kemudian, kerja-kerja pembaikan cerun hanya dijalankan terhadap 497 buah
cerun daripada 988 cerun yang disasarkan. Laporan Semakan Audit juga mendapati
sebuah syarikat 301524V dilantik secara rundingan terus bagi tempoh tiga tahun, bermula
1 November 2017 sehingga Oktober 2020. Skop kerja data untuk menghasilkan PBRC di
Jalan Persekutuan Semenanjung dan kos ini berjumlah RM900 juta.

21020

Namun pihak Audit mendapati, kontrak ini tidak berkeupayaan untuk
melaksanakan kerja-kerja pencegahan cerun sepertimana yang dirancang oleh CKC. Jadi
saya mohon respons Yang Berhormat Menteri. Terima kasih.

Tuan Yang di-Pertua: Terima kasih.

Dato’ Sri Haji Fadillah bin Yusof: Terima kasih Yang Berhormat Merbok untuk
soalan. Sebenarnya lari sikit daripada persoalan asal, namun demikian bagi apa yang
dimaklumkan oleh Yang Berhormat Merbok tadi, kita boleh sebenarnya untuk respons
secara bertulis segala perincian yang dimaksudkan itu tadi. Saya akan memberi respons
secara bertulis sebab ia perkara spesifik yang berbangkit di luar tajuk soalan ini, maka
saya akan memberi secara bertulis. Terima kasih.

Datuk Dr. Shahruddin bin Md Salleh [Sri Gading]: Boleh lagi satu?
Puan Nor Azrina binti Surip [Merbok]: Terima kasih.
