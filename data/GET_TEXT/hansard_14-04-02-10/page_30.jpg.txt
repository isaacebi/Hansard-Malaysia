20 DR.09.11.2021

Dalam hubungan ini, KPT telah memperkenalkan pelbagai_ inisiatif bagi
memastikan ketersediaan IPTA dalam memberikan suasana PdP hibrid yang kondusif
kepada pelajar. Ini termasuklah menyediakan capaian jalur lebar yang bersesuaian di IPT,
menaik taraf MYREN, serta memberikan bantuan peranti seperti sumbangan /ap-top dan
pelan data yang bersesuaian kepada pelajar.

Selain daripada itu, kurikulum program juga telah disesuaikan dengan kaedah
pembelajaran dalam talian dan juga hibrid penyelarasan kandungan program dibuat
secara- agar dapat memenuhi keperluan pelajar dan ia mengambil kira kandungan
pembelajaran yang memenuhi standard program, pendekatan pembelajaran yang lebih
fleksibel dan kaedah penilaian yang berbeza daripada kaedah konvensional. Terima
kasih.

Tuan Yang di-Pertua: Terima kasih. Soalan tambahan Yang Berhormat.
Tuan Haji Ahmad bin Hassan [Papar]: [Berdiri]

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua. Terima kasih Yang Berhormat Menteri. Saya dengar apa yang
dibahaskan Yang Berhormat Menteri tadi berkaitan dengan pelaksanaan pembelajaran
secara hibrid. Saya faham kerajaan sedaya upaya sedang memastikan segala facilities
khususnya berkaitan dengan jalur lebar dan sebagainya, tetapi apakah pendekatan,
kerjasama di antara Kementerian Pengajian Tinggi dengan KKMM. Kalau ada, sila
maklumkan secara terperinci sebab saya masih dengar di luar sana, ada dua kaedah.

Saya setuju pelajar masuk ke universiti belajar secara hibrid dalam universiti dan
ada masa waktu dan ketika ada keperluan, mereka boleh bersemuka dengan guru-guru.
Itu satu kaedah yang bagus. Akan tetapi masih lagi kedengaran pelajar-pelajar yang
duduk di kawasan luar bandar, mereka sangat-sangat menghadapi masalah 3G, 5G dan
sebagainya.

Jadi, saya minta kementerian Yang Berhormat, Menteri ‘KPKT’, mesti ada satu
kaedah yang betul-betul berhubung dan berkait rapat untuk bekerja dengan KKMM ini bagi
memastikan perkara ini dapat diselesaikan.

Tuan Haji Ahmad bin Hassan [Papar]: KPT bukan KPKT.

Datuk Seri Panglima Abdul Azeez bin Abdul Rahim [Baling]: No, Kementerian
Pengajian Tinggi bekerjasama dengan KKM\M, oleh sebab ini jalur lebar Tuan Yang di-
Pertua. Jalur lebar ini, jadi ini masalah 3G, 5G ini.

Akhir sekali saya hendak tanya. Apakah pihak KPT akan membenarkan semua
IPT/ IPTS mengadakan konvensional konvokesyen secara fizikal. Ini penting dan apakah
kaedah RTK-RTK nya dapat dilakukan. Ini amat-amat penting untuk anak-anak, pelajar-
pelajar kita hendak tahu. Ibu bapa khuatir apakah konvokesyen ini boleh dilakukan dengan
adanya pelbagai yang saya sebutkan tadi yang berkaitan dengan ujian RTK tadi. Terima
kasih.

Tuan Yang di-Pertua: Dipersilakan Yang Berhormat Menteri.

Datuk Seri Dr. Noraini binti Ahmad: Terima kasih Yang Berhormat Baling.
Sepertimana yang saya maklumkan tadi, semua IPT telah melaksanakan pembelajaran
secara hibrid yang bermaksud mereka boleh datang ke kampus berdasarkan kepada
enam kategori utama untuk masuk ke kampus dan mereka boleh juga menjalankan PdP
tersebut dari rumah masing-masing. Memang kita seringkali menjalankan kerjasama
bersama KKMM dan juga perbincangan dibuat secara berterusan dengan KKMM.

Akan tetapi mana-mana pelajar yang menghadapi masalah internet di lokaliti
masing-masing, boleh kembali ke kampus untuk melaksanakan PdP secara hibrid dan
boleh juga melaksanakan secara bersemuka.

Mengenai konvokesyen pula, konvokesyen ini di negeri di fasa tiga dan empat,
PPN tidak ada halangan untuk menganjurkan majlis konvokesyen di kampus masing-
masing tetapi SOP perlu dipatuhi. SOP itu telah ditetapkan oleh MKN. Untuk makluman
Yang Berhormat pula, sehingga 8 November kebanyakan UA telah banyak membuat
perancangan untuk melaksanakan majlis konvokesyen sama ada secara hibrid ataupun
