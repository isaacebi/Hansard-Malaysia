42 DR.09.11.2021

Akhir Tuan Yang di-Pertua, saya ingin menyatakan berhubung dengan teknologi
hijau yang kini menjadi salah satu penumpuan negara-negara maju dalam memastikan
kelestarian alam sekitar negara terjaga seiring pembangunan yang telah dilaksanakan.
Secara umumnya kita memahami bahawa_ teknologi hijau mampu membantu
menyelesaikan masalah alam sekitar terutamanya isu perubahan iklim.

Namun, saya berpandangan kerajaan perlu meneliti apakah masalah utama yang
ingin diselesaikan dalam konteks negara kita pada hari ini agar teknologi hijau yang bakal
dilaksanakan adalah sesuai dengan keperluan negara berdasarkan penilaian semasa.
Sebagai contoh imej semasa negara banyak terjejas dalam bidang pengurusan hutan dan
industri sawit yang mana menjadi salah sebuah komuniti yang menyumbang kepada
pendapatan yang tinggi terhadap KDNK negara.

Saya berpandangan kerajaan perlu memberi penelitian terhadap teknologi hijau
untuk menyelesaikan isu-isu penting dalam permasalahan tersebut yang mana
penyelesaiannya harus mengambil kira data-data pelepasan karbon dalam bidang yang
saya sebutkan di atas dan juga beberapa bidang yang lain seperti perikanan, pertanian
selain sawit dan bukan hanya menimbangkan bidang-bidang yang bersifat global seperti
tenaga, air dan bangunan dan semata-mata.

Selain itu, saya juga mendapat pendidikan tentang kepedulian terhadap alam
sekitar juga perlu dipertingkatkan dalam kalangan rakyat di negara ini. Saya kurang
optimis Pelan Induk Teknologi Hijau 2017-2030 mampu dicapai dalam keadaan masih
ramai rakyat yang tidak mempedulikan tentang alam sekitar ini.

Sebagai contoh usaha untuk membuat pengasingan sampah. Justeru saya
berpendapat bahawa projek yang melibatkan pengurusan alam sekitar termasuk teknologi
hijau perlu digerakkan oleh semua pihak iaitulah rakyat dan juga kerajaan. Sekiranya
rakyat berada dalam kumpulan etika alam sekitar yang tidak menyokong teknologi hijau
dan penjagaan alam sekitar, modifikasi etika perlu dilaksanakan melalui pendidikan
ekonomi fiskal dan juga penguatkuasaan undang-undang.

Akhir, di samping itu juga penumpuan untuk membasmi kemiskinan perlu
dilakukan dengan lebih agresif kerana sekiranya kebajikan rakyat tidak dijaga ia nya amat
sukar untuk mengubah sikap etika rakyat kepada menyokong teknologi hijau dan
penjagaan alam sekitar. Itu sahaja Tuan Yang di-Pertua dan saya menyokong. Terima
kasih.

Dato’ Sri Azalina Othman Said [Pengerang]: Terima kasih Yang Berhormat.
Sekarang saya menjemput Yang Berhormat Ledang. Silakan.

12.54 tgh.

Tuan Syed Ibrahim bin Syed Noh [Ledang]: Assalamualaikum warahmatullahi
wabarakatuh dan salam sejahtera. Terima kasih Tuan Yang di-Pertua atas peluang
Ledang untuk membahaskan Belanjawan 2022 bagi peringkat dasar ini.

Tuan Yang di-Pertua, ada peribahasa Melayu yang menyebutkan, ‘sungguhpun
batang merdeka, ingat pucuk akan terempas’. Apakah maksudnya? Maksudnya ialah
sesuatu perkara yang kita usahakan itu harus dikaji dengan cermat daripada mula hingga
ke akhirnya supaya selamat dan sempurna. Mengambil iktibar daripada peribahasa ini
saya terpanggil untuk membangkitkan beberapa perkara penting dalam perbahasan pada
hari ini.

Sehingga Jun 2021, hutang merangkumi badan berkanun, perbadanan dan
syarikat awam mencatatkan hampir RM400 bilion. Hutang ini dilabel sebagai off-budget
ataupun luar belanjawan kerana kebanyakan projek infrastruktur tidak disebut jelas dalam
belanjawan. la kononnya supaya projek atau infrastruktur tersebut bebas untuk
melaksanakan amalan lebih cekap daripada yang dibenarkan melalui belanjawan
konvensional.

Masalahnya ia tidak telus dan tidak terkecuali daripada masalah kesulitan
kewangan. Bebannya boleh jatuh pada siapa? Kepada kerajaan dan kepada rakyat. Jelas
