68 DR.09.11.2021

juta orang rakyat punyai kurang daripada RM1,000. Maka saya pergi kepada saranan
kerana kita pernah bincang bab ini, apabila melihat apa yang dilakukan oleh kerajaan
menerusi belanjawan, saya kecewa dengan penurunan paras Pendapatan Garis
Kemiskinan (PGK) yang digandingkan dengan tiadanya usaha gigih untuk mengira
keperluan serta deprivation rakyat khususnya isi rumah yang memerlukan menerusi
pelbagai dimensi.

Saya rujuk jawapan Yang Berhormat Timbalan Menteri Pembangunan Wanita,
Keluarga dan Masyarakat ketika RMKe-12, janji hendak guna PGK terbaru untuk tahun
2022 kerana tahun 2020 kita guna pakai RM980 seisi rumah. Akan tetapi untuk 2022
hanya guna PGK makanan iaitu RM1,169. Rujuk dengan rujuk lagi, kita kena ingat apabila
kita guna lagi rendah, maksudnya ratusan ribuan isi rumah yang layak, mereka tidak
mendapat bantuan tertentu daripada kementerian. Kementerian dan kerajaan dan
Tinjauan Ekonomi Kementerian Kewangan sendiri mengakui antara 600 ribu hingga sejuta
orang rakyat M40 sudah tergelincir masuk B40. Jadi, kenapakah sempitkan ukuran PGK
ini?

Saya rasa tidak wajar, lebih-lebih lagi apabila kita setuju meningkatkan had
statutori hutang Malaysia, untuk apa? Bukan untuk pastikan kita bayar hutang akibat Yang
Berhormat Pekan, 1MDB kena bayar, total dia RM32 bilion lagi. Kita hendak guna pakai
penambahan hutang ini hendak bantu rakyat. Jadi, saya agak kecewa kerana pada saya
ini merupakan isu yang asas, takkan tak boleh guna pakai RM3 bilion lebihan ini? Kita
kena selamatkan bukan menidakkan dan menafikan hak mereka yang layak terima
bantuan.

Tuan Yang di-Pertua, the devil is always in the detailed implementation. Saya
rujuk kepada laporan UNICEF kerana pada saya walaupun kita ada dengar pengumuman
yang diberi oleh Kementerian Kewangan tetapi ternyata sistem perlindungan sosial di
Malaysia tidak direka dan tidak cukup untuk menampung cabaran dan kejutan pandemik.
Jadi, kalau kita linhat sebelumnya disebut tentang kalau ada kanak-kanak dalam isi rumah
keluarga tersebut lebih miskin tetapi bantuan kita hanya meliputi kurang daripada satu
peratus kesemua isi rumah Malaysia yang mempunyai kanak-kanak kecil.

Mereka cadangkan elaun kanak-kanak kebangsaan, bantuan kanak-kanak
sejagat sebagai jalan keluar kerana belanjawan kita lebih kurang 0.3 peratus daripada
KDNK untuk maksud bantuan sosial sedangkan negara maju OECD lebih kurang 1.1
peratus daripada KDNK. Jadi pada saya agak penting untuk ambil kira PGK terkini
termasuklah melebar luaskan lagi jaringan because when you invest in children, you never
lose out.

Saya hendak rujuk kepada laporan yang dikeluarkan oleh Asian Development
Bank. Ramai Ahli Parlimen sebelumnya sudah sebut tentang the lost generation. Tuan
Yang di-Pertua, agak penting kita lihat di sini apabila sekolah ditutup, berlaku keciciran
daripada segi potential income yang mampu diraih oleh anak-anak yang hilang lebih
kurang setahun daripada alam persekolahan. Kalau saya lihat daripada analisa mereka
untuk aggregate earning losses in terms of lifetime earnings USD in million bagi Southeast
Asia, Malaysia terangkum USD147,000 untuk intermediate impact and losses in lifetime
earnings, 4.9 peratus daripada KDNK untuk 2020.

Manakala untuk potential earning losses per student USD167 for intermediate per
student per year, dan 1.9 percentage declined earnings per student per year. Saya fikir
Kementerian Pendidikan akan mendapat dukungan kita sepenuhnya kalau mengambil
kira bukan semata-mata pembukaan persekolahan dalam keadaan yang selamat but apa
yang boleh kita lakukan untuk memastikan pelajar-pelajar yang berisiko ini. Ada ramai
yang tidak hendak pergi ke sekolah, ada ramai yang lebih selesa untuk- they will be
considered dropouts. So, bagaimana hendak memastikan mereka dapat juga menimba
ilmu untuk survival pada masa hadapan. Ini adalah perang yang kita harus tangani secara
bersama.

Tuan Yang di-Pertua, kerana itu pada saya yang penting juga peringkat terakhir
dalam lima minit yang saya ada ini saya hendak sebut apabila kita bercakap tentang
pendidikan pasca COVID-19 mahu tidak mahu kena guna pakai semua aplikasi. Malaysia
tidak guna pakai radio sebagaimana yang dibuat di banyak negara di Asia Tenggara. Saya
