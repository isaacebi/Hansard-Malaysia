22 DR.09.11.2021

turunkan yuran tetapi untuk pelajar-pelajar di IPTS, setakat ini mereka tidak terima apa-
apa diskaun untuk yuran mereka.

Jadi saya hendak tanya di sini. Apa usaha KPT untuk pastikan IPTA juga berilah
sedikit sebanyak diskaun yuran untuk mahasiswa mahasiswi di IPTS terutamanya seperti
UTAR yang sebenarnya dapat RM30 juta peruntukan daripada kerajaan ini.

01130

Selain itu, saya hendak tanya bila IPT di Malaysia boleh terima pelajar-pelajar
antarabangsa untuk pulang ke Malaysia untuk sambung pelajaran mereka? Terima kasih.

Datuk Seri Dr. Noraini binti Ahmad: Terima kasih Yang Berhormat Kulai. Untuk
pelajar antarabangsa, telah dibenarkan tetapi ia bergantung pada SOP yang telah saya
nyatakan tadi yang telah ditetapkan oleh MKN. Bermaksud international student boleh
kembali untuk belajar di dalam negara ini.

Mengenai bantuan ataupun daripada segi pengurangan yuran. Saya ada
menjawab soalan yang dibangkitkan oleh Yang Berhormat Muar sebelum ini mengenai
pengurangan yuran di kalangan IPTS. IPTS ini di bawah akta syarikat tetapi KPT, saya
telah juga melalui kementerian, kita telah juga membuat engagement bersama IPTS-IPTS
berkenaan agar mereka juga boleh membantu mengurangkan yuran atau memberi
pelbagai jenis insentif kepada pelajar berkenaan.

Ada universiti juga yang telah melaksanakan pengurangan yuran dan juga insentif
berkenaan tetapi datanya saya tidak ada universiti mana. Saya tidak ada sekarang tetapi
saya boleh provide secara bertulis kepada Yang Berhormat mengenai IPTS berkenaan.
Terima kasih.

8. Tuan Sim Tze Tzin [Bayan Baru] minta Menteri Pertanian dan Industri Makanan
menyatakan kepada 4,800 nelayan Zon B dan ribuan awak-awak apakah perancangan
penutupan Zon B pada tahun 2030 (yang baru diumumkan). Apakah exit plans atau
program yang akan ditawarkan kepada mereka yang terjejas.

Timbalan Menteri Pertanian dan Industri Makanan II [Dr. Nik Muhammad
Zawawi bin Haji Salleh]: Assalamualaikum warahmatullahi wabarakatuh dan salam
sejahtera. Terima kasih Tuan Yang di-Pertua, soalan nombor lapan.

Untuk makluman Dewan yang mulia ini, MAFI melalui jabatan atau Kementerian
Pertanian dan Industri Makanan telah pun memperkenalkan dasar penstrukturan semula
pukat tunda Zon B bermula dari tahun 2016 sehingga kepada tahun 2030 secara soft
landing. Kedudukan vessel yang ada dalam negara kita jumlah keseluruhan adalah 48,000
vessel yang ada, yang beroperasi di Zon B adalah 2,013 vessels sahaja.

Pukat tunda ini merupakan peralatan menangkap ikan yang bersifat destruktif dan
ia bukan selektif menyebabkan kerosakan sumber pembiakan ikan sangat ketara dan
kerajaan menyasarkan sifar pukat tunda Zon B ini menjelang tahun 2030.

Lantaran itu, kerajaan mengambil beberapa langkah, saya jawab dengan ringkas,
ada tiga langkah yang diambil oleh pihak kerajaan. Pertama, MAFI berbesar hati apabila
diberi peruntukan sebanyak RM150 juta di bawah Program Pemodenan Vesse/ dan
Mekanisasi Tangkapan di bawah Dana Jaminan Makanan (DJM). Ini langkah pertama, di
mana langkah ini adalah kita mengharapkan pengusaha-pengusaha pukat tunda Zon B
ini dia boleh berpindah ke Zon C kerana Zon C ini biasanya pendapatannya lebih lumayan
dan kerajaan akan membina pemodenan vessel ini melalui Jabatan Perikanan Malaysia
(DOF).

[Dato’ Sri Azalina Othman Said (Pengerang) mempengerusikan Mesyuarat]

Kedua, iaitu program pembangunan kapasiti berterusan kepada pemilik dan krew
vessel pukat tunda Zon B. Di mana kita dedahkan kepada mereka ini latihan dan
kemahiran pertanian. Sekiranya mereka tidak berminat untuk berpindah ke Zon C kita
dedahkan kepada mereka kemahiran pertanian termasuk perniagaan, pemasaran,
