48 DR.09.11.2021

disalurkan kepada inisiatif-inisiatif penambahbaikan infrastruktur seperti sistem lampu
solar percuma, biasiswa untuk pendidikan orang tempatan, menaikkan taraf kemudahan
kesihatan seperti klinik-klinik kesihatan dan mewujudkan hospital swasta secara percuma
kepada orang tempatan dan sebagai contoh sistem pengangkutan percuma untuk
golongan warga emas.

Kenapakah mesti selalunya tanggungjawab ini diambil alih oleh kerajaan pusat ke
kerajaan negeri? Kenapakah tidak boleh cukai-cukai yang dikutip diberikan peratusan
kepada mereka yang memerlukan bantuan dalam kawasan-kawasan pembangunan
sendiri sebab bila pembangunan dilakukan Tuan Yang di-Pertua yang akan menerima
habuan daripada consolidated fund ialah kerajaan. Saya tidak menafikan itu system
structure kerajaan mengutip cukai.

Akan tetapi dari segi perbelanjaan Tuan Yang di-Pertua dan kalau adanya CSR
yang wujud perlu diberikan peluang secara terus dan secara tulus kepada orang
tempatan, khasnya dalam kawasan Parlimen dan dipantau secara tidak langsung oleh
Ahli Parlimen tersebut.

Ketiga, bilakah Ahli-ahli Parlimen akan diberikan kebenaran untuk mengakses
data-data penting yang dipegang oleh agensi-agensi tertentu dalam kawasan mereka?
Sekali lagi saya sebut kepada apa yang diucapkan oleh Yang Berhormat Kinabatangan
tentang bank data.

Kami di sini Tuan Yang di-Pertua memang masalah data, semua kami tidak tahu.
Bila tanya, yang kami tanya pun tidak tahu, tanya kami pun kami tidak tahu. Itu yang
jadikan keadaan ini agak kelam kabut. Ini sebab kalau tidak ada bank data Tuan Yang di-
Pertua, bagaimana kita hendak tahu keberkesanan pendekatan pembangunan yang
hendak diturunkan oleh kerajaan pusat dan juga kerajaan negeri.

Keempat, apakah garis masa ataupun dengan izin timeline untuk pelaksanaan
Belanjawan 2022 ini? Kenapakah tidak kerajaan boleh memanggil sidang khas,
mesyuarat khas dalam masa tiga, empat bulan daripada kelulusan bajet untuk tahun 2022
supaya adanya kenyataan Menteri, ministerial statement supaya kami di bawah ini boleh
mengetahui dan juga menilai tentang kejayaan-kejayaan pelaksanaan yang dibuat oleh
kerajaan dan juga kementerian-kementerian dalam kawasan kami secara langsung
ataupun tidak langsung?

Kelima, adakah Parlimen Pengerang termasuk di dalam perancangan RM50 juta
yang disebut oleh Yang Berhormat Menteri dengan kewujudannya pusat pembangunan
kemahiran negeri bagi meningkatkan taraf kemahiran melalui Pendidikan dan Latihan
Teknikal dan Vokasional (TVET) untuk 5,000 pekerja dalam bidang teknikal.

Kerajaan sebagai mana saya sebut tadi Tuan Yang di-Pertua carpet bombing—
jadi soalan saya ialah bagaimana pengkhususan RM50 juta ini adakah kepada negeri
Johor dan juga kepada daerah Kota Tinggi dan juga kepada kawasan Parlimen
Pengerang? Saya ucap terima kasih kepada kementerian yang relevan kerana
menyatakan dalam masa terdekat wujudnya Kolej Vokasional (KV) di Pengerang dan saya
harap pada tahun 2022 akan menjadi satu kenyataan.

Keenam juga, dalam penglibatan Ahli Parlimen di dalam pelaksanaan program
kebajikan masyarakat. Ini saya hendak timbul tentang kejayaan Skuad Waja daripada
kementerian yang relevan. Saya ucapkan tahniahlah. 35,823 orang sukarelawan telah
dilatih di bawah Program Skuad Waja. Ini menurut daripada kenyataan Menteri 23 Oktober
2021 dan hanya 826 orang mangsa keganasan terhadap wanita telah berjaya dibantu.

Andai kata setiap kes dikendalikan oleh seorang sukarelawan Skuad Waja. Kadar
utiliti dengan izin utility rate of volunteers trained adalah hanya sebanyak 0.02 peratus.
Jadi daripada 35,823 orang sukarelawan dilatih hanya dapat menyelesaikan 826 orang
mangsa. Jadi, bagi saya Tuan Yang di-Pertua ini agak tidak adil keimbangannya.

Jadi saya berharap daripada kementerian saya kurang faham pelan pelaksanaan
inisiatif Program Skuad Waja tetapi saya ucap tahniah mungkin niatnya itu betul tetapi
harapan saya jangan pula Skuad Waja ini jadi political tool Tuan Yang di-Pertua. Ini sebab
Skuad Waja jadi political tool banyak jadi isu yang perlu kita lihat.
