DR.09.11.2021 51

dalam pandangan saya kerajaan ini bijak berbelanja. Tukar kereta rasmi Menteri boleh
jimat RM2.80 setiap kereta sebulan. Saya mempunyai kepercayaan yang penuh terhadap
kerajaan ini untuk mencari cara yang lain untuk menanggung kos pengajian tinggi anak
yatim piatu COVID-19.

Jangan lupa untuk tahun 2020, oleh sebab ketirisan kerajaan kami telah
mengalami satu kerugian sebanyak RM620 juta. Kalau duit ini dapat dijimatkan, setiap
orang anak yatim piatu ini seramai 5,173 orang ini, setiap orang boleh mendapat
RM120,000 setiap tahun. Jadi saya berharap kerajaan ini akan terus memberi sokongan
khasnya daripada aspek pendidikan untuk golongan ini.

Isu kedua yang hendak sentuh adalah tentang kerakyatan. Tuan Yang di-Pertua
pada 4 November, Mahkamah Tinggi Shah Alam menolak permohonan kerakyatan
seorang remaja yang berumur 16 tahun walaupun bapanya adalah seorang warga
Malaysia. Yang Arif Hakim menolak permohonan tersebut kerana bapanya tidak
mendaftarkan perkahwinannya dengan isteri yang berasal daripada Indonesia.

Akan tetapi pada 25 Oktober, Mahkamah Tinggi lpoh membenarkan permohonan
kerakyatan bagi seorang kanak-kanak perempuan yang berumur lima tahun. Sebenarnya
untuk kedua-dua kes ini faktanya adalah tidak lebih kurang sama. Kedua-duanya
dilahirkan di Malaysia. Dalam kedua-dua ini, kes ayah mereka adalah warga Malaysia.
Dalam kedua-dua kes ini juga, ibu mereka adalah warga asing dan sebelum kelahiran
mereka, perkahwinan itu tidak didaftar.

Akan tetapi kita nampak bahawa Mahkamah Shah Alam dan juga Mahkamah
Tinggi lpoh nampaknya ada keputusan yang bercanggah. Tuan Yang di-Pertua, saya rasa
sudah tiba masa untuk kami mengkaji semula Perlembagaan Persekutuan untuk mencari
satu penyelesaian untuk golongan ini. Sudah beberapa kali, sudah banyak kali saya dan
juga ramai Ahli Parlimen sama ada daripada pembangkang ataupun di bahagian sana
merayu kerajaan untuk mencari satu penyelesaian untuk golongan ini.

01500

Ya, betul adalah kesilapan ayah mereka, kenapa tidak daftarkan perkahwinan
mereka. Akan tetapi, kenapa kami hendak hukum anak-anak yang tidak berdosa ini?
Jangan kita lupa, hanya tiga buah negara di dunia ini yang tidak mengiktiraf hak bapa
untuk mendapatkan kerakyatan bagi anak mereka yang lahir di luar perkahwinan. Amat
menyedihkan Malaysia merupakan salah satu negara tersebut.

Jadi, saya harap apabila KDN janji untuk membuat kajian terhadap Perlembagaan
Persekutuan bagi memastikan bahawa wanita Malaysia yang melahirkan bayi mereka di
luar negara boleh mendapatkan kerakyatan, saya hendak tahu apa perkembangan terkini,
sama ada memang sudah dapat persetujuan daripada Majlis Raja-raja? Saya juga hendak
tahu sama ada kita boleh capai satu penyelesaian yang menyeluruh untuk memastikan
bahawa hak asasi kedua-dua golongan wanita dan juga lelaki dapat dipertahankan dan
anak mereka tidak akan jadi mangsa lagi.

Isu ketiga yang saya hendak sentuh pada hari ini adalah tentang PRN Melaka.
Kami tahu bahawa ada dua orang Yang Berhormat Timbalan Menteri yang bertanding di
PRN Melaka. Salah satu adalah Yang Berhormat Timbalan Menteri MITI, Yang Berhormat
Senator Datuk Lim Ban Hong dan satu lagi adalah Yang Berhormat Timbalan Menteri di
Jabatan Perdana Menteri (Parlimen dan Undang-undang), Yang Berhormat Masjid Tanah.

Saya tidak ada halangan untuk mereka bertanding kerana ini adalah hak mereka.
Akan tetapi, saya hendak tanya apabila mereka sibuk berkempen di Melaka, sama ada
mereka sudah pohon cuti daripada Yang Amat Berhormat Perdana Menteri? Saya hendak
tahu, sama ada sekarang mereka berkempen di Melaka dengan masih terima gaji
daripada kementerian masing-masing ataupun cuti mereka, sudah dibuat permohonan
untuk cuti dan cuti itu telah diluluskan?

Kalau sekarang mereka telah ambil cuti dan pohon cuti, saya hendak tahu sama
ada cuti ini adalah tanpa gaji, cuti separuh gaji ataupun cuti yang penuh gaji? Saya rasa
ini adalah satu hakikat dan satu fakta yang perlulah dijelaskan oleh mereka sendiri untuk
semua pengundi Melaka. Saya tidak ada masalah untuk mereka mengambil bahagian
