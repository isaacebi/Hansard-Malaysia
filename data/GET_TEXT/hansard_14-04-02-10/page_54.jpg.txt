44 DR.09.11.2021

Tuan Syed Ibrahim bin Syed Noh [Ledang]: Penelitian ini sangat penting.
Silakan Yang Berhormat Lembah Pantai. Boleh Tuan Yang di-Pertua?

Tuan Ahmad Fahmi bin Mohamed Fadzil [Lembah Pantai]: Terima kasih
sahabat saya Yang Berhormat Ledang. Terima kasih Tuan Yang di-Pertua. Adakah Yang
Berhormat Ledang bersetuju sekiranya kita minta Yang Berhormat Menteri Kewangan
jelaskan kepada Dewan yang mulia ini angka-angka yang disebut oleh DNB
memandangkan Kementerian Kewanganlah pemilik besar, utama DNB ini?

Berapa yang akan dibayar kepada CEO DNB, sekiranya daripada 600 orang itu
purata sebulan untuk sedekad itu ialah RM34,722. Berapakah gaji CEO DNB? Apakah
pandangan Yang Berhormat?

Tuan Syed Ibrahim bin Syed Noh [Ledang]: Setuju Yang Berhormat Lembah
Pantai. Itu yang saya maksudkan. Kita mesti ada penjelasan dan perincian yang diberikan.
kita tidak mahu di penghujung hari inisiatif yang memakan belanja maha besar ini menjadi
satu beban seperti yang berlaku dalam kes 1BestariNet sebelum ini dan tidak lupa dalam
kes 1MDB. Ledang mengesyorkan supaya perkara ini diteliti oleh PAC atau Jawatankuasa
Pilihan Khas Parlimen dari sekarang.

Bagi aspek teknikal, saya menggesa kerajaan melalui DNB mahupun SKMM
dapat memberi penjelasan berkenaan dengan impak dan kemampuan inisiatif 5G ini pada
masa hadapan. Apakah single wholesale network merupakan model yang terbaik
sedangkan beberapa buah negara gagal atau mengalami masalah menggunakan model
serupa? Apakah kita sudah tahu punca kegagalan mereka? Apakah kita bersedia atasi
masalah serupa? Peribahasa Melayu menyebut, yang dikejar tidak dapat yang dikendong
berciciran.

Tuan Yang di-Pertua mungkin saya sambung selepas ini sebab masa.
Dato’ Sri Azalina Othman Said [Pengerang]: Lima minit 30 saat.
Tuan Syed Ibrahim bin Syed Noh [Ledang]: Boleh.

Dato’ Sri Azalina Othman Said [Pengerang]: Yang Berhormat, sambung
selepas ini.

Tuan Syed Ibrahim bin Syed Noh [Ledang]: Ya, terima kasih.

Dato’ Sri Azalina Othman Said [Pengerang]: Dimaklumkan kepada semua
Yang Berhormat.

Tuan Khalid bin Abd Samad [Shah Alam]: Tuan Yang di-Pertua, boleh kita tahu
senarai?

Dato’ Sri Azalina Othman Said [Pengerang]: Okey. Dimaklumkan kepada
semua Yang Berhormat dimaklumkan bahawa Tuan Yang di-Pertua Dewan Rakyat
menjemput semua Abhli-ahli Yang Berhormat untuk ke Majlis Beramah Mesra yang
diadakan di Dewan Bankuet jam 1 tengah hari. Maknanya ada jamuanlah selepas ini.
Kehadiran Yang Berhormat semua adalah amat dialu-alukan.

Saya sebut nama-nama pembahas ya sebelum kita berhenti. Selepas Yang
Berhormat Ledang, Yang Berhormat Pengerang, Yang Berhormat Kulai, Yang Berhormat
Parit, Yang Berhormat Shah Alam, Yang Berhormat Libaran, Yang Berhormat Sepanggar,
Yang Berhormat Kota Samarahan- ini sampai ke nombor 11.

Ahli-ahli Yang Berhormat, memandangkan sekarang lebih dari jam pukul 1
tengah hari, saya menempohkan Mesyuarat sekarang, dan akan bersambung semula jam
2.30 petang. Terima kasih.

[Mesyuarat ditempohkan pada pukul 1.03 tengah hari]
01430
[Mesyuarat disambung semula pada pukul 2.30 petang]
