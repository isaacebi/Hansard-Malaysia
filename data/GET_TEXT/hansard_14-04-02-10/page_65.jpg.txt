DR.09.11.2021 55

sukan ini sebenarnya masih memerlukan satu dorongan yang padu daripada pihak
kerajaan.

Oleh yang demikian saya ingin mendapatkan penjelasan mengenai komitmen
pihak kerajaan melaksanakan libat urus secara konsisten bersama pihak berkuasa
tempatan (PBT) dan pemimpin komuniti dalam memastikan pembangunan fasiliti sukan
dan kawasan rekreasi baharu dibuat berdasarkan keperluan komuniti setempat.

Saya juga ingin mohon agar dipertimbangkan pembinaan kompleks sukan Seri
Iskandar bagi Parlimen Parit di dalam daerah Perak Tengah yang kita sifatkan sebagai
satu keperluan kepada masyarakat setempat terutamanya para belia dan juga luar bandar
khususnya di dalam kawasan Parlimen Parit. Saya akan terus memohon dan bercakap
khususnya dalam Dewan ini tentang keperluan-keperluan infrastruktur, knususnya yang
berada di dalam kawasan saya.

Tuan Yang di-Pertua, saya juga terpanggil dengan laporan akhbar mingguan yang
mendedahkan Melayu dan bumiputera adalah pencarum paling ramai mempunyai baki
simpanan kurang daripada RM10,000. Ini data setakat 30 September 2021. Saya hendak
bertanya apakah solusi KWSP untuk membantu pencarum yang kurang daripada
RM10,000. Janganlah pula program i-Lestari, i-Sinar dan i-Citra menampakkan seolah-
olah pencarum bersalah pula. Itu wang mereka dan mereka ada hak untuk
menyelamatkan dan memastikan kocek mereka berisi. Apa pun terima kasih kepada
kerajaan dan KWSP yang membenarkan dan membantu pencarum.

Namun kita tidak boleh menabik dada semata-mata. Saya hendak cadangan duit
yang berbaki dalam kalangan pencarum yang kurang daripada RM10,000 yang sudah
tentunya daripada akaun 1 KWSP boleh melaburkan wang pencarum dengan kebenaran
dalam dana pelaburan mutual. Saya juga hendak cadangkan mana-mana pencarum yang
mempunyai lebih daripada RM100,000 dari Akaun 1 diberikan kemudahan pengeluaran
one-off sebanyak RM10,000 ke atas. Perkara ini penting sebagai membantu golongan
sasar yang sangat memerlukan, terutama pencarum M40.

01520

Tuan Yang di-Pertua, saya juga ingin membangkitkan soal pemuliharaan sungai
di negara kita. Yang bukan sahaja memastikan keselamatan penduduk yang tinggal di
sepanjang sungai, tetapi boleh membantu dari aspek ekonomi, pelancongan, peningkatan
sosioekonomi. Saya ingin bertanya, setakat mana pelaksanaan proses pemuliharaan
sungai-sungai di negara ini, terutamanya di Sungai Perak, apatah lagi di dalam kawasan
Parlimen Parit saya, ada Sungai Perak. Jadi, saya juga hendak tahu sejauh manakah
serius hakisan sungai yang berlaku di negara ini dan apakah bentuk-bentuk perancangan
yang akan dilaksanakan oleh kerajaan.

Kita juga mempunyai banyak sungai dan sungai kita ini sangat berpotensi,
pelbagai agenda seperti Sungai Perak, adanya Projek Pembangunan Lembangan Sungai
Bersepadu, Sungai Perak bukan sahaja bertujuan mengindahkan kawasan sekitar sungai
untuk menjana pertumbuhan ekonomi, malah memastikan lokasi tersebut tidak menjadi
tempat pembuangan sampah.

Jadi, saya ingin bertanya— saya ingin tahu, adakah perkara yang sama
dilaksanakan di sungai-sungai di seluruh negara kita termasuklah juga di Sungai Perak.
Oleh sebab masa terhad, dalam kesempatan ini, saya ingin mengucapkan tahniah kepada
kerajaan, terima kasih. Parit mohon menyokong.

Tuan Sabri bin Azit [Jerai]: Yang Berhormat Parit. Jerai ingin minta penjelasan.
Tuan Yang di-Pertua: Sekejap.

Tuan Sabri bin Azit [Jerai]: Tadi ada disebutkan tentang RM100 untuk guru-guru
dari segi bantuan. Alat bantu mengajar. Setujukah Yang Berhormat Parit, kita naikkan
sehingga RM300 untuk guru-guru? PdPR.

Dato’ Mohd Nizar bin Haji Zakaria [Parit]: Terima kasih Yang Berhormat Jerai.
Kerajaan perlu untuk menimbang dan juga memberikan perhatian oleh sebab guru-guru
kita inilah sebenarnya mereka dapat melahirkan anak-anak, ataupun murid ataupun
