DR.09.11.2021 17

tersenarai di Bursa Malaysia berkuat kuasa pada 1 Januari 2022. Kerajaan
menganggarkan penambahan hasil negara adalah sebanyak RM400 juta.

Kedua, kerajaan juga menyemak semula layanan pengecualian cukai pendapatan
dari sember luar negara yang diterima di Malaysia yang diberi sejak 1995, berkuat kuasa
pada 1 Januari 2022. Kerajaan mencadangkan supaya semua pendapatan daripada
sumber luar negara dikenakan cukai yang sama seperti pendapatan dari dalam negara
yang tertakluk kepada cukai pendapatan. Tuan Yang di-Pertua, anggaran pendapatan
untuk tahun 2022 adalah sebanyak RM1.2 bilion.

Ketiga, kerajaan juga mencadangkan untuk mengenakan cukai makmur secara
sekali sahaja one-off dengan izin sebagai satu langkah memastikan sepertimana Yang
Berhormat sebutkan tadi iaitu untuk kita memastikan sistem kesihatan awam negara lebih
berdaya tahan. cukai makmur ini tidak akan— kita lihat Tuan Yang di-Pertua, ia tidak
melebihi jumlah syarikat yang besar hanya 250 buah syarikat yang menjana pendapatan
tinggi dan tahun taksiran 2022 sahaja. Hasil tambahan yang kita jangkakan adalah kurang
daripada RM3 bilion.

01110

Terakhirnya, Tuan Yang di-Pertua, kita juga akan melaksanakan satu program
khas pengakuan sukarela untuk cukai tidak langsung sebelum ini sepertimana yang saya
sebut dalam jawapan tadi, cukai langsung di bawah LHDN. Kita akan memperkenalkan
program khas pengakuan sukarela untuk cukai tidak langsung yang ditadbir oleh Jabatan
Kastam Diraja Malaysia. Ini kita anggarkan, Yang Berhormat Kuala Nerus, hampir RM1
billion. Terima kasih Tuan Yang di-Pertua.

Datuk Seri Mohd Redzuan bin Md Yusof [Alor Gajah]: Terima kasih Tuan Yang
di-Pertua. Terima kasih Yang Berhormat Timbalan Menteri Kewangan. Saya cuma hendak
bertanya, dalam Bajet 2022, kita memperkenalkan windfall tax, dengan izin. Akibat
daripada windfall tax, kita telah lihat kejatuhan market cap di bursa saham lebih daripada
RM33 bilion.

Apakah rancangan kerajaan untuk mengimbangkan keadaan yang kita hadapi
untuk mengembalikan atau mengekalkan keyakinan pelabur-pelabur di dalam industri
kewangan negara? Terima kasih.

Tuan Mohd Shahar bin Abdullah: Tuan Yang di-Pertua, terima kasih Ahli Yang
Berhormat Alor Gajah atas persoalan yang telah juga saya jawab sebahagian jawapannya
tadi semasa menjawab soalan Yang Berhormat Kuala Nerus. Yang dibangkitkan bukan
windfall tax. Yang dibangkitkan adalah cukai makmur.

Untuk makluman Ahli Yang Berhormat Alor Gajah, antara lebih 900 firma yang
tersenarai di Bursa Malaysia, hanya 145 firma membuat pendapatan sebelum cukai
melebihi RM100 juta pada tahun kewangan 2019 dan pada tahun kewangan 2020 hanya
125 syarikat sedemikian memperoleh lebih daripada RM100 juta. Kerana cukai makmur
ini, seperti mana Yang Berhormat sedia maklum, kita akan kenakan lebihan daripada
RM100 juta keuntungan sebanyak 33 peratus.

Kalau kita melihat, Tuan Yang di-Pertua, berdasarkan data Bloomberg, hanya 113
syarikat mencapai tahap pendapatan sebelum cukai yang sama sepanjang dua tahun
kewangan yang lalu.

Seperti mana Yang Berhormat sebutkan tadi, sememangnya kita telah melihat
beberapa reaksi mendadak dalam pasaran berikutan pengumuman cukai makmur.
Namun, selepas lebih seminggu, pergerakan dalam FBM papan utama KLCI menjadi
normal dalam julat 1,530 ke 1,540 iaitu penurunan dua peratus berbanding tahap sebelum
Belanjawan 2022.

Walau bagaimanapun, kita mengambil maklum pandangan Yang Berhormat dan
kerajaan sedang memantau pergerakan di Bursa Malaysia dari semasa ke semasa dan
kita akan lihat kesan kadar cukai yang lebih tinggi akan dapat diatasi.

Kerana dalam Pelan Pemulihan Negara, Tuan Yang di-Pertua, kita tidak boleh
mengenakan, seperti mana Yang Berhormat cadangkan, iaitu windfall tax yang begitu
