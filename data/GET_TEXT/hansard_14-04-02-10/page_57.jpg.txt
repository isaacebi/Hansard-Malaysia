DR.09.11.2021 47

mampu untuk memberi maklum balas kerana saya sendiri tidak dapat maklum balas yang
komprehensif mengenai rancangan-rancangan pembangunan di kawasan Parlimen saya
sendiri.

Belanjawan dikemukakan di dalam dokumen yang begitu rumit dengan garis bajet
berjumlah_ berbilion-bilion. Orang ramai, orang biasa tidak memahami bagaimana
belanjawan ini mempengaruhi hidup mereka sebagai individu. la seperti dalam terma
bahasa Inggeris dengan izin, carpet bombing iaitu bajet yang sungguh mengagumkan
tetapi butirannya tidak jelas di mata kasar.

Ini teguran ikhlas saya Tuan Yang di-Pertua sebagai Ahli Parlimen Pengerang.
Ahli Parlimen tidak mempunyai kuasa untuk menjalan audit belanjawan di kawasan
masing-masing ataupun terlibat di dalam proses pengesahan dan pemantauan. Ini berlaku
dan saya hendak sebut dan ucap terima kasih kepada Yang Berhormat Kinabatangan dan
juga Yang Berhormat Lenggong tadi telah menimbulkan perkara ini semasa saya
mempengerusikan mesyuarat tadi.

Kami dan juga di dalam kawasan luar bandar khasnya tidak diberi peluang untuk
melibatkan diri. Mungkin perancangan libat urus daripada kementerian itu ada, itu adalah
top-down tetapi pelaksanaan dengan izin implementation gap.

Salah satu daripada cara kepada arah yang win-win ini Tuan Yang di-Pertua ialah
saya ingin mencadangkan tentang, banyak kali saya sebut decentralization dengan izin
pentadbiran bukan sahaja di peringkat dasar kerajaan tetapi lebih penting di peringkat
pelaksanaan.

Oleh itu saya juga, ingin mengemukakan tujuh soalan kepada Yang Berhormat
Menteri. Saya mahu kerajaan menerima hakikat bahawa kita ini adalah sebuah negara
hasil tinggalan penjajahan British. Bila kita dengar Ahli-ahli Parlimen berbahas daripada
kedua-dua belah pihak kerajaan dan bukan kerajaan.

Kita akan menyedari bahawa ketinggalan daripada penjajah yang menyebabkan
berkemungkinan dengan izin Tuan Yang di-Pertua pelaksanaan itu agak berbeza dari segi
kerajaan yang melaksana walaupun orang politik yang membuat dasar dan apabila orang
politik membuat dasar— selalu orang berkata Tuan Yang di-Pertua Ministers come,
Ministers go dengan izin.

Maknanya kerajaan tetap akan ada tetapi kepimpinan kerajaan di peringkat dasar
berubah. Jadi, bila berubah Tuan Yang di-Pertua, akan mewujudkan satu keadaan yang
kucar-kacir di bawah terutama sekali bila Kerajaan Pusat dan kerajaan negeri berlainan,
tambahan juga kerajaan tempatan.

Itu sebabnya bila kita hendak bercakap tentang Bajet 2022 ini pada tahun depan
dan kita hendak sentuh kepada elemen pelaksanaan bajet untuk menyelesaikan cabaran
daripada COVID-19. Saya percaya bahawa perlunya satu peranan yang lebih terbuka
daripada peringkat Kerajaan Pusat dan juga kerajaan negeri dan memainkan peranan
yang lebih proaktif dan terbuka kepada semua Ahli Parlimen. Tidak kisah sama ada Ahli
Parlimen kerajaan atau Ahli Parlimen bukan kerajaan. Hal ini kerana untuk
mengembalikan kembali ekonomi kita kepada rakyat perlu kerjasama daripada semua
pihak Tuan Yang di-Pertua.

Jadi, soalan saya kepada Yang Berhormat Menteri-menteri, terutama sekali
kepada Yang Berhormat Menteri Kewangan ialah bagaimana dalam bajet ini rakyat
Pengerang akan mendapat manfaat daripada belanjawan dan juga struktur cukai yang
diperoleh daripada industri-industri dan perniagaan mega di kawasan Parlimen
Pengerang saya?

Saya mempunyai tiga projek besar Tuan Yang di-Pertua, Projek RAPID daripada
Petronas, Projek Dialog dan kemudian Projek Desaru Coast daripada Khazanah. Jadi,
soalan saya kepada kerajaan bagaimana rakyat di kawasan Parlimen Pengerang dapat
manfaat daripada kutipan cukai secara langsung ataupun tidak langsung?

Kedua, adakah Kementerian Kewangan mempunyai strategi untuk mengagihkan
dana tanggungjawab sosial korporat ataupun dengan izin corporate social responsibility
funds daripada industri-industri yang begitu mega secara langsung supaya boleh
