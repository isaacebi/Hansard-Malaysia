DR.09.11.2021 29

Pelabuhan Tanjong Manis. Kementerian akan meneliti perkara tersebut untuk tindakan
selanjutnya. Sekian, terima kasih.

Dato' Sri Azalina Othman Said [Pengerang]: Soalan tambahan kedua, ada?
Tidak ada, okey. Ahli-ahli Yang Berhormat, sekarang tamatlah sesi untuk waktu-waktu
pertanyaan bagi jawapan lisan pada hari ini. Terima kasih Ahli-ahli Yang Berhormat. Usul
oleh Yang Berhormat Menteri.

[Sesi untuk Pertanyaan-pertanyaan bagi Jawab Lisan tamat]

USUL

WAKTU MESYUARAT DAN URUSAN
DIBEBASKAN DARIPADA PERATURAN MESYUARAT

12.04 tgh.

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Tuan Yang di-Pertua,

“Bahawa mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan ditangguhkan
sehingga jam 6.30 petang dan selepas itu Majlis Mesyuarat akan
ditangguhkan sehingga jam 10.00 pagi, hari Rabu, 10 November 2021”.

Menteri Pengajian Tinggi [Datuk Seri Dr. Noraini Ahmad]: Tuan Yang di-
Pertua, saya mohon menyokong.

Dato’ Sri Azalina Othman Said [Pengerang]: Ahli-ahli Yang Berhormat,
sekarang saya kemukakan masalah kepada Majlis untuk diputuskan. Masalahnya ialah
bahawa usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

RANG UNDANG-UNDANG DIBAWA KE DALAM MESYUARAT
RANG UNDANG-UNDANG KEWANGAN 2021

Bacaan Kali Yang Pertama

Rang undang-undang bernama suatu akta untuk meminda Akta Cukai
Pendapatan 1967, Akta Cukai Keuntungan Harta Tanah 1976, Akta Setem 1949, Akta
Petroleum (Cukai Pendapatan) 1967, Akta Cukai Aktiviti Perniagaan Labuan 1990, Akta
Penggalakan Pelaburan 1986, Akta Kewangan 2012 dan Akta Kewangan 2018; dibawa
ke dalam Mesyuarat oleh Timbalan Menteri Kewangan | [Tuan Mohd Shahar bin Abdullah];
dibaca kali yang pertama; akan dibaca kali yang kedua pada Mesyuarat ini.
