DR.09.11.2021 23

akuakultur, industri hiliran, ternakan dan juga tanaman. Semua ini akan memberi pulangan
yang lebih lumayan kepada mereka.

Seterusnya, kerajaan membuat pengawalan-pengawalan yang lain supaya para
nelayan ini sentiasa berada di zon yang agak selesa walaupun mereka satu hari akan
tidak dibenarkan beroperasi di Zon B. Sekian, terima kasih.

Dato’ Sri Azalina Othman Said [Pengerang]: Soalan tambahan pertama.

Tuan Sim Tze Tzin [Bayan Baru]: Terima kasih, Tuan Yang di-Pertua, saya
mengalu-alukan rancangan MAFI untuk meneruskan dasar soft landing yang dimulakan
di bawah zaman Pakatan Harapan. Ini adalah sesuatu yang lebih berkemanusiaan kerana
kita tahu bahawa kalau kita sekali gus tutup kawasan Zon B ia akan menyebabkan isu
food security dan juga pendapatan nelayan yang terjejas.

Jadi, soalan saya kepada MAFI adalah adakah kerajaan sanggup untuk
memikirkan langkah-langkah lain? Contohnya adalah open session and close session
supaya kita nampak bahawa masa PKP nelayan tidak keluar laut ikan kembung keluar
berlimpah-limpah kerana ada close session. Maksudnya laut pulih semula dengan cepat
sekali. Jadi, kalau kita ada open session, close session maka nelayan mungkin
sustainable.

Dato’ Sri Azalina Othman Said [Pengerang]: Soalan Yang Berhormat.

Tuan Sim Tze Tzin [Bayan Baru]: Soalan kedua adalah bolehkah MAFI
melaksanakan penguatkuasaan yang lebih ketat kerana kita tahu bahawa pencerobohan
kepada Zon A pun serius tetapi APMM tidak berupaya dan macam tidak sanggup untuk
melaksanakan penguatkuasaan dan kapasiti DOF untuk melaksanakan penguatkuasaan
pun kurang kerana bot-bot yang lama. Jadi saya mohon supaya Menteri terangkan
kepada rakyat di luar sana, terima kasih.

Dr. Nik Muhammad Zawawi bin Haji Salleh: Terima kasih, kepada Yang
Berhormat yang mengemukakan pandangan yang sangat bernas. Saya kira untuk sama-
sama kita menjaga sumber ikan di dalam negara kita.

Untuk makluman Ahli Yang Berhormat, selain daripada pendekatan yang saya
sebut tadi ada juga pendekatan yang diambil untuk kita mengawal Zon B ini daripada
pukat tunda beroperasi. Pukat tunda ini untuk maklum Dewan yang mulia ini bukan sahaja
yang datang daripada masyarakat kita dan ada juga datang daripada rakyat luar negara
ataupun pencerobohan kepada perairan negara.

Dalam hal ini kerajaan mengambil pendekatan mewajibkan pemasangan alat
sistem Automatic Identification System (AIS) pada semua vessel! pukat tunda Zon B. Kita
pasang ini dan kalau kita linhat pengawalan yang dibuat oleh pihak kerajaan sangat teliti di
mana semua kapal yang belayar ataupun menangkap ikan beroperasi ini akan dapat
dikesan dengan baik oleh pihak kerajaan.

Langkah yang kedua iaitu kerajaan menggunakan, sistem kita melabuhkan tukun
dan tukun untuk menghalang kapal-kapal Zon B ataupun pukat tunda ini daripada
beroperasi. Di mana tukun yang baru iaitu tukun yang ada tangannya sekiranya terlekat
di situ dan kapal ini boleh tenggelam. Maka tentunya pencerobohan ini akan dapat
dikurangkan dalam negara kita. Terima kasih.

Dato’ Sri Azalina Othman Said [Pengerang]: Yang Berhormat Jempol.

Dato’ Haji Salim Sharif [Jempol]: Terima kasih, Tuan Yang di-Pertua.
Berdasarkan kajian Jabatan Perikanan Malaysia, 60 peratus daripada hasil laut yang
ditangkap menggunakan pukat tunda iaitu ikan baja dan juga spesies ikan yang bernilai
komersial. Maknanya pukat tunda ini kecil, besar semua sapulah. Inilah bahaya pukat
tunda.

Seperti ikan merah, ikan kerisi, ikan gelama dan sebagainya, ia dibenarkan
membiak bagi mendapatkan hasil lumayan kepada sumber yang tinggi.

Tuan Lim Lip Eng [Kepong]: Siakap, siakap.
