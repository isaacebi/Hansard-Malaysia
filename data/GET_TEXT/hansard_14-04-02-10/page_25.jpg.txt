DR.09.11.2021 15

Dato’ Dr. Xavier Jayakumar a/l Arulanandam [Kuala Langat]: Tuan Yang di-
Pertua.

Tuan Yang di-Pertua: Maaf, dari sebelah sini saya ke sebelah sana. Yang
Berhormat Balik Pulau.

Dato’ Haji Che Abdullah bin Mat Nawi [Tumpat]: Tumpat hendak minta jawab
pantun.

Tuan Muhammad Bakhtiar bin Wan Chik [Balik Pulau]: Terima kasih, terima
kasih. Terima kasih Tuan Yang di-Pertua. Jikalau mengikut trend pelancongan sekarang,
ia banyak bergantung kepada digital marketing. Saya meneliti jawapan tadi, kita ada 30
buah pejabat Tourism Malaysia di luar negara. Ada yang dekat-dekat Osaka dengan
Tokyo. Kalau ikut naik Shinkansen baru dua jam setengah sahaja. Kenapa kita perlu ada
pejabat yang berdekatan sedangkan kita perlu melebihkan visibility kita di mata dunia.
Jadi saya harap kalau Tourism Malaysia boleh meneliti semula pejabat-pejabat ini dan
tumpukan bajet itu kepada digital marketing. Ada jawapan?

Tuan Yang di-Pertua: Terima kasih.

Datuk Seri Dr. Santhara: Terima kasih. Satu soalan yang baik daripada Yang
Berhormat Balik Pulau. Saya yakin Yang Berhormat pun adalah mantan Timbalan Menteri
maka ini merupakan satu persoalan kepada saya apabila saya sendiri telah mengangkat
sumpah. Maka saya yakin ia dalam kajian dan juga sebagainya.

Soalan yang kedua tadi adalah mengenai apabila adanya pejabat dekat, mengapa
kita perlu- maka itu adalah proses rasionalisasi. Saya difahamkan TM sedang
menjalankan proses rasionalisasi dan ada kemungkinan di negara-negara tertentu kita
akan menggunakan agensi ejen. Maka tidak perlu ada pejabat tetapi kita gunakan general
sales agent dan sebagainya. Itu satu perniagaan, business model yang baharu yang
digunakan.

Ketiganya, soalan dalam soalan tadi adalah mengenai norma-norma baharu
untuk jangka pendek dan jangka panjang. Contohnya, saya mengakui bahawa lebih
banyak kempen PR norma baharu akan dilakukan melalui digital dan kita juga akan
menggunakan pelbagai — seperti Webinar, e-consumer, pameran pelancongan virtual.

Selepas itu kita juga akan memastikan bahawa peningkatan promosi yang
digunakan secara digital knususnya akan dipertingkatkan. The focus in terms towards the
market segment itu telah pun kita kenal pasti tetapi in terms of segmentation targeting and
positioning juga akan kita lakukan bergantung kepada pasaran-pasaran tersebut.

Tuan Yang di-Pertua: Terima kasih.
Dato’ Haji Che Abdullah bin Mat Nawi [Tumpat]: Boleh minta jawab pantun?

Datuk Seri Mohd Redzuan bin Md Yusof [Alor Gajah]: Satu sahaja Tuan Yang
di-Pertua.

Tuan Yang di-Pertua: Boleh tiga soalan sahaja Yang Berhormat. Untuk satu
soalan, boleh tiga soalan tambahan sahaja Yang Berhormat, maaf. Seterusnya Yang
Berhormat Dato' Dr. Mohd Khairuddin.

5. Dato’ Dr. Mohd Khairuddin bin Aman Razali [Kuala Nerus] minta Menteri
Kewangan menyatakan rancangan dan tindakan kerajaan dalam melaksanakan Tax
Reform bagi memastikan hasil pendapatan negara kembali stabil sebagai persediaan
negara memasuki fasa pemulihan ekonomi.

Timbalan Menteri Kewangan | [Tuan Mohd Shahar bin Abdullah]: Bismillahi
Rahmani Rahim, Assalamualaikum warahmatullahi wabarakatuh. Salam sejahtera, salam
Keluarga Malaysia. Terima kasih Tuan Yang di-Pertua, terima kasih Yang Berhormat
Kuala Nerus.

Untuk makluman Yang Berhormat, sebuah Jawatankuasa Pembaharuan Cukai,
Tax Reform Committee (TRC) dengan izin telah ditubuhkan oleh Kementerian Kewangan
