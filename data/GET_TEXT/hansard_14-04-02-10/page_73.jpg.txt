DR.09.11.2021 63

Selain pembahagian yang secara jelas tidak menampakkan unsur-unsur keadilan,
are we really moving towards the directions Tuan Yang di-Pertua? Sebab jika inilah cara
Kerajaan Persekutuan mentadbir negara, saya yakin we are moving backwards, we are
supposed to be building a nation not a political race or religion, we are supposed to be
uniting the people, not to divide them.

=1600

[Timbalan Yang di-Pertua (Dato' Mohd Rashid Hasnon) mempengerusikan
Mesyuarat]

Saya harap saya silap Tuan Yang di-Pertua. Namun, rasanya Malaysia adalah
satu-satunya negara di dunia yang memberikan peruntukan berasaskan kaum dan agama
pada ketika kerajaan memungut cukai tanpa mengira agama dan bangsa selain hanya
melaungkan slogan ‘Keluarga Malaysia’.

Pendidikan Tuan Yang di-Pertua. Saya difahamkan KPTM Semporna akan ditutup
awal tahun hadapan. Ada juga ura-ura yang mengatakan kononnya akan dipindahkan ke
tempat lain di Sabah, tidak tahu betul atau tidak. Saya harap Yang Berhormat Menteri
dapat menjelaskan. Persoalannya, apakah sebab ditutup? Adakah kerana faktor rugi atau
kerana KPTM Semporna terletak di kawasan Ahli Parlimen Semporna?

Tuan Yang di-Pertua, it was never about profit when KPTM Semporna dibuka di
negeri Sabah dahulu. Ini kerana, ia adalah untuk memastikan agar anak-anak luar bandar
khususnya di negeri Sabah dirapatkan, diminimumkan pergerakan mereka ke bandar.
Dasar MARA pada ketika itu untuk membawa pendidikan ke luar bandar kerana tidak
mahu anak-anak Sabah ataupun dari luar bandar berhijrah ke bandar. Jadi kalau
disebabkan oleh rugi — kita lihat data ini. Pada 2019, KPTM Kuantan rugi, Alor Setar rugi,
Ipoh rugi. Tahun 2020, Kuantan rugi, Alor Setar rugi, Ipoh rugi.

Jadi kalau rugi menjadi asasnya, kenapa KPTM ini tidak ditutup? Kenapa KPTM
Semporna ingin ditutup? Oleh sebab itu, saya mendesak kepada kerajaan agar
memastikan MARA, KPTM Semporna perlu diteruskan operasinya, jangan ditutup. Saya
harap juga Pengerusi MARA juga yang berasal dari Sabah, kalau boleh buka lebih banyak
lagi kampus cawangan MARA di negeri Sabah termasuk di Beaufort. Kalau ada cadangan
untuk membuka di Beaufort, saya akan memberikan sokongan 100 peratus.

Tuan Yang di-Pertua, akhir sekali Perjanjian Malaysia 1963. Ada seorang anak
muda yang bertanya kepada saya, apakah perbezaan Kerajaan Persekutuan dengan
penjajah British? Pada dia, penjajah akan mengambil hasil negara yang mereka jajah
tetapi Kerajaan Persekutuan bukan sahaja mengambil hasil dari Sabah malah secara tidak
langsung juga mengimport anak-anak muda Sabah berhijrah, merantau ke negeri orang,
bekerja sebagai buruh, bekerja sebagai sekuriti, kerja di kilang-kilang walaupun pada
hakikatnya negeri yang mereka tinggalkan itu adalah negeri yang kaya dengan sumber
alam semula jadi. Maknanya pada anggapannya, sekejam-kejam penjajah British, lebih
kejam lagi kerajaan Putrajaya dalam konteks layanan terhadap negeri Sabah.

Tuan Yang di-Pertua, perjanjian MA63 ini ditandatangani oleh empat buah
wilayah. Persoalannya, jika tidak setuju dengan perjanjian ini dahulu, kenapakah
ditandatangani? Saya pasti jika bapa-bapa kemerdekaan kami tahu bahawa Kerajaan
Persekutuan tidak akan menunaikan perjanjian ini, saya yakin mereka juga tidak akan
menandatangani perjanjian ini dan saya pasti without Sabah, there will be no Malaysia.

Jika tidak disetujui sekarang Tuan Yang di-Pertua — jika suami isteri pun boleh
bercerai, demikian juga Sabah dengan Semenanjung Malaysia. Jika Singapura boleh
berdiri di atas kaki mereka sendiri, malah di antara negeri yang kaya di rantau ini. Jika
Brunei boleh berdiri atas kaki mereka walaupun mereka hanya sekecil-kecil negara,
Sabah yakin dengan sumber yang ada, Sabah juga boleh berdiri di atas kakinya sendiri.

Tuan Yang di-Pertua, /ast sekali. Suara-suara mendesak keluar Malaysia ini
semakin lantang didengar di Sabah...

Timbalan Yang di-Pertua [Dato' Mohd Rashid Hasnon]: Minta rumuskan Yang
Berhormat.
