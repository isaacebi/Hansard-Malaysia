80 DR.09.11.2021

5.18 ptg.

Puan June Leow Hsiad Hui [Hulu Selangor]: Terima kasih Tuan Yang di-
Pertua. Hulu Selangor turut serta dalam sesi pembahasan Belanjawan 2022 di peringkat
dasar. Tuan Yang di-Pertua, pertama sekali Hulu Selangor ingin menyentuh soal
pendidikan. Sejumlah RM450 juta yang diumumkan oleh Menteri Kewangan peruntukan
bagi Program Bantuan Awal Persekolahan yang dijangka akan memberi manfaat kepada
tiga juta murid-murid yang layak. Terima kasih kepada pihak kerajaan meneruskan
program bantuan ini. Hulu Selangor mohon bantuan ini dapat dipercepatkan saluran
terutamanya di sekolah-sekolah kawasan luar bandar.

Seterusnya mengenai peruntukan RM120 juta untuk manfaat 1,800 SJKC dan
SJKT. Hulu Selangor juga ingin menyentuh sedikit mengenai pembinaan SJK(T) Ladang
Minyak yang sehingga kini masih membelenggu masyarakat India di Serendah. Apakah
tindakan kementerian bagi membantu menyelesaikan isu ini? Adakah kerajaan baharu ini
juga dapat memberi komitmen dan mengesahkan bahawa peruntukan pembinaan sekolah
yang telah diluluskan sebanyak RM6.43 juta masih kekal tersedia hingga kini. Hulu
Selangor mohon respond kementerian terhadap isu ini. Masyarakat kian resah dengan isu
yang berpanjangan lebih dari 10 tahun khususnya masyarakat India.

01720

Demi masa depan anak bangsa, dipohon agar dapat menyelesaikan isu ini
secepat mungkin supaya anak-anak dapat pendidikan yang inklusif dan kondusif. Selain
itu, Hulu Selangor ingin bertanya juga apakah status peruntukan hampir RM300 juta untuk
tahun 2021 bagi Rancangan Makanan Tambahan tersebut. Umum mengetahui, sekolah
sering ditutup pada tahun ini, mohon pencerahan Menteri.

Seterusnya mengenai peranti siswa Keluarga Malaysia dengan jumlah
peruntukan RM450 juta serta komitmen syarikat telekomunikasi menyumbang tambahan
sebanyak RM65 juta dijangka akan membantu seramai 600,000 orang mahasiswa dan
juga mahasiswi daripada keluarga B40 di Malaysia. Ini Hulu Selangor ingin tegur, jangan
jadikan bantuan ini seperti agihan peranti untuk murid sekolah. Usahanya seakan-akan
“hangat-hangat tahi ayam”. Pelaksanaannya tidak menyeluruh dan tidak mencapai
kepada kesemua golongan sasar. Sehingga kini masih ramai masyarakat yang
mempersoalkan, begitu juga kepada Ahli-ahli Parlimen yang tertanya-tanya pelbagai
soalan yang tidak dijawab.

Selain itu, Hulu Selangor minta agar kerajaan mempertimbangkan semula
keputusan kerajaan untuk membeli tablet buat para mahasiswa dan juga mahasiswi.
Pembelian ini dilihat kurang menepati keperluan dan sasarannya. Diharapkan kerajaan
dapat menambah baik skim ini dengan menukar daripada tablet kepada komputer riba
dan memastikan kualitinya semua mencapai tahap standard.

Ini sesuai dengan keperluan belajar untuk para mahasiswa dan juga mahasiswi.
Komputer riba dapat digunakan bukan sahaja untuk proses pembelajaran, malah mereka
boleh gunakan untuk kerja-kerja kajian dan juga penyiapan projek. Mohon pihak
kementerian mempertimbangkan semula cadangan ini.

Akhir sekali bagi aspek pendidikan mengenai diskaun bayaran balik pinjaman
PTPTN. Hulu Selangor menyambut baik inisiatif ini, malah anak-anak muda juga
mengucapkan syukur di atas pengumuman tersebut. Ini satu inisiatif yang baik bagi
membantu para graduan dan bebas hutang di usia yang muda. Namun, terdapat juga
suara-suara kecewa anak-anak muda yang mendapatkan pinjaman seperti MARA.

Dipohon agar pihak kerajaan juga dapat memperluaskan diskaun bayaran balik
ini kepada pinjaman MARA. Umum mengetahui majoriti peminjam ini adalah di kalangan
anak-anak bumiputera. Justeru, sekiranya diskaun ini diturunkan dan diperluaskan
kepada peminjam pendidikan MARA, pastinya anak-anak muda ini dapat menyambut baik
Bajet 2022. Inisiatif ini akan lebih mencapai sasaran terutamanya kepada golongan B40.

Tuan Yang di-Pertua, perkara yang kedua, Hulu Selangor ingin menyentuh
berkenaan aspek kesihatan. Mengenai fasiliti kesihatan, antara perkara yang kerap Hulu
Selangor bangkitkan ialah keperluan mendesak di daerah luar bandar. Hulu Selangor
