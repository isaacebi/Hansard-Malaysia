DR.09.11.2021 95

bayangkan? Saya menerima bahawa dalam kes tertentu, kita perlu ada tender secara
runding terus. Kes-kes yang sensitif berkait dengan pertahanan dan lain-lain lagi.

Akan tetapi, kepercayaan ramai orang pada waktu ini ialah bahawa telah berlaku
lebih banyak kes-kes tender runding terus oleh kerajaan yang ditubuhkan selepas
Langkah Sheraton. Saya menyeru kepada Kerajaan Persekutuan pada hari ini, walaupun
saya tidak pasti apa nama sebenar Kerajaan Persekutuan ini, sama ada ia masih
Perikatan Nasional ataupun kerajaan gabungan. Tidak kira. Saya tidak mempertikaikan
itu.

Saya menyeru supaya kerajaan menyatakan dengan jelas pendirian kerajaan
tentang tender runding terus ini. Ini kerana ia merupakan keresahan pada rakyat. Saya
mendengarkan keresahan sekarang bukan lagi daripada orang-orang tertentu yang
menyokong parti pembangkang, misalannya. Tidak! Akan tetapi, kebanyakan pemain
industri, para kontraktor dan lain-lain lagi. Saya merasa bimbang. Saya merasa resah.
Saya bimbang tentang masa depan anak cucu saya.

Maka, saya menyuarakan supaya kita mengatasi masalah ini. Saya bersetuju
supaya kita adakan satu sistem di mana runding terus ini kita minimumkan dan kita
lakukan dengan bijak dan cara yang menguntungkan rakyat, tidak kira siapa sahaja yang
menjadi Kerajaan Persekutuan. Itu permintaan saya kepada kementerian yang berkenaan
iaitu Kementerian Kewangan.

Itu adalah jihad yang perlu diperjuangkan. Saya rasa kalau Kementerian
Kewangan benar-benar memperjuangkan perkara tadi, sokongan daripada rakyat dari
segala lapisan peringkat rakyat akan diperolehi. Kita bukan lagi hidup pada zaman di
mana informasi maklumat itu tidak tersebar. Sekarang maklumat ini tersebar merata-rata
tempat. Di pedalaman Kedah pun orang bercakap tentang tadi. Si anu, si anu dapat tender
runding terus dan sekarang dia sudah mewah, tidak kerja apa. Cuma, jadi orang tengah
sahaja. Itu tidak baik.

Tuan Yang di-Pertua, tender runding terus ini juga akan kadang-kadang
disamarkan direct negotiation award ini, projek ini disamarkan Tuan Yang di-Pertua.
Disamarkan sebagai tender selective, secara selective. Selective tendering process
dengan izin. Kadang-kadang disebut sebagai complementary bidding. Ada berbagai-bagai
cara disamarkan. Sebenarnya ia merupakan kroni dapat projek.

Kemudian, hendak menjustifikasikannya supaya tidak nampak runding terus cari
kroni lain, cari beberapa orang atau beberapa kontraktor lain masuk tender. Tender dia
telah dibuat sebagai— supaya tendernya dapat yang terbaik. Maka, dia dapat projek.
Kemudian, pakat-pakat ‘bedak’ atau pakat-pakat bahagi. Itu tidak adil untuk rakyat.

Tidak adil untuk pemain industri yang betul-betul mahu bekerja sama ada
bumiputera atau bukan bumiputera, para kontraktor, para usahawan dan semua yang
terlibat dalam perniagaan dalam business yang bersungguh-sungguh, dalam construction
business misalnya ada ramai orang yang mahu bekerja. Memang boleh bekerja. Memang
jujur, ikhlas dan profesional bekerja.

Akan tetapi kita, kerana kepentingan tertentu, memberikan tender tadi dengan
secara yang tidak wajar. Kita menganiaya mereka dan menyebabkan negara rugi, rakyat
rugi, projek rugi. Maka, projek-projek yang tergendala di Kedah hampir semuanya yang
telah saya kebetulan terlibat menyelidiki serba sedikit, hampir semuanya diberikan
bahagian-bahagian projek tadi secara tender runding terus, secara yang tidak wajar. Ada
banyak projek tertangguh. Saya tidak mahu sebut di sini. Satu persatu.

Di kawasan Parlimen Kuala Kedah juga yang menyebabkan banyak masalah
berlaku banjir dan sekarang diperburukkan oleh projek-projek terbengkalai melalui runding
terus tadi. Maka, kita cari jalan atasi ini. Saya akan menyokong apa sahaja langkah oleh
siapa sahaja yang menjadi Yang Berhormat Menteri Kewangan yang akan meminimakan
runding terus tadi dan memberikan projek dan kontrak secara wajar.

Kita dengarlah rintihan pemain-pemain industri para kontraktor orang-orang kita
sendiri, rakyat Malaysia sendiri sebanyak 30 peratus kekayaan negara hilang kepada
projek-projek dan kontraktor begini sangatlah sedih dan dikesalkan. Minta kerajaan
