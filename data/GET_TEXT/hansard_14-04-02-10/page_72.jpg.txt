62 DR.09.11.2021

terpaksa beli sendiri kerana ketidakcukupan test kit yang diberikan oleh Kerajaan
Persekutuan. Di manakah kedudukan Sabah dalam pencapaian vaksin? Tercorot. Di
manakah kedudukan Sabah daripada segi infrastruktur kesihatan? Tercorot.

Dalam pembentangan RMKe-12, 75 peratus projek Sabah gagal disiapkan
semasa RMKe-11 dan di recycled dan dimasukkan dalam RMKe-12. Jadi mana duit yang
telah dibajetkan pada Sabah tidak dapat digunakan? Sudahlah peruntukan tidak cukup,
bentang bilion-bilion tetapi apabila sistem penyampaian kerajaan tidak efektif maka wang
tidak sempat dibelanjakan dan pastinya wang itu masuk semula ke kantung Kerajaan
Persekutuan.

Contoh lain Tuan Yang di-Pertua. Bekalan air luar bandar Sabah sebelum COVID-
19 melanda dunia, tahun 2018 RM160 juta diperuntukkan dan hanya RM72 juta
dibelanjakan. Tahun 2019, RM295 juta diumumkan, hanya RM2.9 juta sahaja
dibelanjakan. Jadi, kalau beginilah patennya, sampai bilakah Sabah ini boleh dimajukan
selaras atau setanding dengan negeri-negeri yang lain?

Justeru itu Tuan Yang di-Pertua, strategi pengagihan peruntukan yang lapuk dan
gagal segagalnya ini harus dihentikan. Saya bersetuju dengan saranan yang dibuat oleh
Yang Berhormat Timbalan Ketua Menteri Sabah- Yang Berhormat Kinabatangan,
kerajaan harus menukar strategi pembahagian peruntukan yang lapuk ini dengan
memberikan autonomi sepenuhnya kepada kerajaan negeri untuk membelanjakan
peruntukan yang diberikan. Oleh sebab “Yang Berhormat sanitizer” di Sabah puas hati
dengan belanjawan ini, lebih baik Yang Berhormat Kinabatangan lead Kerajaan Negeri
Sabah di masa akan datang.

Tuan Yang di-Pertua, difahamkan Yang Amat Berhormat Perdana Menteri turun
ke Sabah baru-baru ini melalui pesawat rasmi Perdana Menteri di Lapangan Terbang
Sandakan. Sepatutnya jika Perdana Menteri ingin merasa denyut nadi dan kesengsaraan
rakyat Sabah, selain boleh membuat perbandingan akan beza lebuh raya di Semenanjung
dengan Sabah sewajarnya Yang Amat Berhormat Perdana Menteri menaiki kereta dari
Kota Kinabalu hingga ke Sandakan. Barulah tahu betapa canggihnya lebuh raya kami,
sport rim buatan Jepun pun boleh pecah satu hari sahaja.

Adakah benar Sarawak telah mendapat sukuk atau bon untuk menyiapkan pakej
Pan Borneo mereka? Jika benar, mengapakah Sabah tidak mendapat sukuk atau bon
bagi mempercepatkan pembinaan jalan Pan Borneo di Sabah ini? Mengapa dalam
tempoh dua tahun Kerajaan Perikatan Nasional memerintah melalui puppet mereka di
Sabah, kenapa bon atau sukuk ini tidak diterbitkan untuk Sabah, bukankah sekarang
sudah sealiran.

Menyentuh mengenai Projek Pan Borneo juga, saya difahamkan ada lagi baki 20
buah pakej yang masih menunggu peruntukan. Maka itu juga, ada lagi 20 perasmian oleh
Perdana Menteri bakal menunggu.

Tuan Yang di-Pertua, rasanya Projek Pan Borneo ini bolehlah dimasukkan di
dalam Malaysia Book of Records sebagai projek yang paling banyak kali dirasmikan oleh
Perdana Menteri. Manakan tidak, daripada Perdana Menteri keenam sehinggalah
Perdana Menteri kesembilan, correct me if I’m wrong, projek ini telah dimasukkan dalam
setiap kali belanjawan negara sejak tahun 2013 sehinggalah tahun ini juga masih lagi
disebut dan saya pasti Projek Pan Borneo ini juga akan dimasukkan lagi di dalam
belanjawan negara tahun hadapan.

Tuan Yang di-Pertua, saya sebut tentang cukai. Dalam belanjawan yang
diumumkan oleh Yang Berhormat Menteri juga telah diumumkan peruntukan melibatkan
suku kaum. Tuan Yang di-Pertua, ke manakah kerajaan ingin membawa Malaysia ini jika
pembahagian kekayaan dan bantuan kepada rakyat lebih bersifat diversified? Apabila
kerajaan mengenakan cukai kepada masyarakat Malaysia, pernah kah kita dengar
lembaga pemungut cukai memungut cukai berasaskan kaum dan agama. Apabila
kerajaan kenakan cukai kepada rakyat, dia cukai tanpa melihat bangsa dan agamanya
selagi mana mereka layak dikenakan cukai. Akan tetapi apabila mengagihkan pungutan
cukai ini kepada rakyat, dibeza-bezakan pula mengikut kaum, bangsa malah agama.
