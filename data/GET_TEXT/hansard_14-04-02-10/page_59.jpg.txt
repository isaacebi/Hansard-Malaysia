DR.09.11.2021 49

Saya hendak tahu tentang terms of reference juga kursus yang dikendalikan
sebab kalau kita hendak memberikan kaunseling sebagai contoh dalam peranan Skuad
Waja, kaunseling ini tidak boleh juga dibuat satu hari Tuan Yang di-Pertua agak bahaya
dan kalau disebutkan tentang bantuan untuk keganasan, bantuan yang macam mana
Tuan Yang di-Pertua? Kita tidak hendak harapkan pagar, pagar makan padi. Kita latih
salah orang Tuan Yang di-Pertua, kang orang lain dibawanya lari. Pandai-pandailah kita
menilai.

Itu sebabnya Tuan Yang di-Pertua, saya harap RM10 juta yang disebut bagi tahun
2022. Kerajaan boleh mengkaji peranan yang boleh dimainkan oleh 222 orang Ahli
Parlimen untuk diberikan kepercayaan sebagai tuan rumah kepada Program Skuad Waja
sebagai program pelatih, pemantau bantuan dan sebagainya.

01450

Saya darab Tuan Yang di-Pertua, daripada RM10 juta kalau dibahagikan kepada
kami, setiap daripada kami boleh dapat RM45,000 untuk kawasan Parlimen. Andainya,
cantiknya kami boleh mencari seorang sukarelawan mungkin lebih daripada seorang
untuk membantu kementerian dalam mengendalikan Skuad Waja. Ini disebabkan, kami di
sini Tuan Yang di-Pertua mengenali rakyat kami di bawah. Kami dapat membantu. Kalau
kerajaan yang memilih kita tidak tahu dia pilih siapa dan kalau kerajaan pun pilih seperti
yang saya sebut kita tidak mahu ‘Harapkan pegar, pegar makan padi’ dan akhir sekali kita
tidak mahu Skuad Waja menjadi satu political tools kepada mereka yang memegang
jawatan sedemikian. Itu bukan tuduhan Tuan Yang di-Pertua, harapan saya tidak berlaku.

Berkenaan dengan dana Yayasan Keluarga Malaysia dan pusat sokongan sosial
tempatan, saya pun berharap bahawa setiap Ahli Parlimen diberikan peranan untuk
mengendalikan program-program untuk membantu kerajaan dalam menjalankan tugas
yang lebih cepat, efisien dan juga efektif.

Ketujuh, tentang peruntukan dana untuk matlamat pembangunan mampan
ataupun SDG Goal 16 untuk keamanan, keadilan dan keutuhan institusi atau peace,
justice and strong institution akan manfaatkan usaha-usaha untuk menambahbaikkan
badan kehakiman dan juga hak asasi.

Saya berharap Tuan Yang di-Pertua, kalau boleh SUHAKAM dan juga Office of
the Children’s Commissioner (OCC) diberikan sebahagian peratusan daripada bajet
mungkin sin tax untuk SUHAKAM dan sebahagian daripada bajet sugar tax untuk OCC
iaitu tax gula untuk di Office of the Children's Commissioner. Kalau kita tengok dan kita
darabkan satu percent pun ataupun dua percent akan menjadi satu penetapan yang lebih
logik kepada mereka kerana mereka mengendalikan kerja-kerja pemantauan dalam isu-
isu hak asasi dan kanak-kanak.

Kalau sekadar mendapat dengan izin belanjawan daripada kerajaan, seolah-olah
SUHAKAM dan juga Office of the Children's Commissioner (OCC) menjadi sebagai agensi
kerajaan, bukan saya rasa tidak elok Tuan Yang di-Pertua tetapi saya rasa adalah lebih
elok kalau dapat dijalankan secara as of right, maknanya peratusan daripada sin tax
ataupun sugar tax diberikan kepada mereka untuk mengendalikan aktiviti-aktiviti hak asasi
dan sebagainya.

Akhir sekali sejumlah 1,721 kes jenayah seksual terhadap kanak-kanak
direkodkan dalam tempoh Januari hingga Jun 2020. Setakat 31 Ogos 2021 sejumlah
2,162 kes aktif masih dalam proses perbicaraan. Saya ingin mencadangkan supaya pihak
kerajaan memberikan perhatian yang segera dan serius terhadap jurang-jurang
implementasi di peringkat institusi seperti keperluan perjawatan khusus, pegawai
kehakiman JUSA C bagi hakim mahkamah-mahkamah ini untuk membaiki sistem
pelaporan dan penyediaan pelatihan khusus di ILKAP, PDRM dan JKM.

Saya menyambut baik hasrat kerajaan untuk memperuntukkan RM13 juta khas
untuk memperkasakan Bahagian D11, Polis Diraja Malaysia bagi siasatan seksual wanita
dan kanak-kanak termasuk perwujudan 100 perjawatan baru dan inisiatif-inisiatif. Akan
tetapi Tuan Yang di-Pertua, saya juga ingin menimbulkan bahawa apa gunanya kejayaan
menyiasat kalau ia tidak dapat diukur kejayaan dengan sabitan. Ini bererti bahawa
investigation itu penting tetapi juga conviction.
