DR.09.11.2021 5

Tuan Yang di-Pertua: Yang Berhormat Sri Gading. Ringkas ya.

Datuk Dr. Shahruddin bin Md Salleh [Sri Gading]: Terima kasih Tuan Yang di-
Pertua. Yang Berhormat Menteri, saya berpandangan Kementerian- KKR sukar hendak
pantau jalan-jalan dan cerun-cerun yang berpotensi runtuh bagi seluruh negara. Tadi
disebutkan negeri Johor ya, kerana ini disebabkan oleh kekurangan staf dan kepakaran.

Oleh sebab itu tadi disebutkan daripada Yang Berhormat Merbok menyatakan
bahawa penyelenggaraan tidak dibuat dan sebagainya. Walaupun hendak dibuat kerana
saya lihat bahawa pakar mesti turun dan lihat dengan mata sendiri kerana cerun-cerun
yang mempunyai potensi runtuh masa hujan, yang kritikal ialah soal high moisture content,
low plasticity, jenis tanah, hendak tengok sendiri. Jadi, macam mana pihak kementerian
hendak mengatasi zero keruntuhan cerun ini?

Dato’ Sri Haji Fadillah bin Yusof: Itu pandangan begitu baik sekali Yang
Berhormat Sri Gading. Memang menjadi cabaran. Cabarannya pertama ialah memang
kita ada kepakaran di peringkat JKR, malahan di pihak swasta pun memang ada. Oleh
sebab itu sebahagian kajian itu dilaksanakan oleh pihak swasta. Namun tindakan, ada
beberapa tindakan kita buat. Pertama sekali, untuk mengenal pasti kawasan-kawasan
berisiko tinggi ataupun berisiko sederhana. Semua sudah dikenal pasti melalui kajian yang
dibuat dalam tahun 2020.

Jadi langkah pencegahan. Ada beberapa langkah yang boleh kita ambil. Akan
tetapi ia bergantung dengan peruntukan dan sebagaimana kita sedia maklum, dalam
keadaan peruntukan yang terhad maka kita akan utamakan tindakan pencegahan itu
mengikut keutamaan. Yang berisiko tinggi, kKemudian sedikit sekali, kita akan beralih pada
yang berisiko rendah. Cabaran juga misal kata malahan di Cameron Highlands, tanah
masih bergerak, ada aliran air di bawah tanah dan sebagainya. la memerlukan belanja
yang begitu besar.

Jadi, apa yang kita ambil tindakan ialah langkah sementara, sederhana dan juga
jangka panjang. Bergantung dengan peruntukan yang kita terima. Begitu juga untuk
makluman kita di Sabah misalnya, Kinabalu masih bergerak tanahnya. Jadi, adakah
tindakan yang boleh kita ambil kalau pergerakan itu masih berlaku. Jadi kita tidak boleh
mengambil tindakan secara kekal disebabkan kalau ambil pun pergerakan itu akan tetap
berlaku. Jadi ini yang cabaran-cabaran yang kita kena laksanakan secara total, dengan
izin. Terima kasih Tuan Yang di-Pertua.

Tuan Yang di-Pertua: Terima kasih. Saya jemput Yang Berhormat Dato’ Sri
Hasan bin Arifin. Silakan.

3. Dato’ Sri Hasan bin Arifin [Rompin] minta Menteri Sains, Teknologi dan Inovasi
menyatakan, berapa eksport tenaga hidrogen ke luar negara bagi tahun 2020 sehingga
Jun 2021. Apa langkah yang diambil oleh kementerian seperti insentif atau galakan bagi
memperkukuh, mengembang dan mengkomersialkan industri ini di Malaysia.

Menteri Sains, Teknologi dan Inovasi [Dato’ Seri Dr. Adham bin Baba]: Tuan
Yang di-Pertua, terima kasih kepada Ahli Yang Berhormat Rompin atas soalan yang
dikemukakan.

Sebagaimana Yang Berhormat sedia maklum dalam tempoh Rancangan
Malaysia Kedua Belas, kerajaan kita telah menyatakan komitmen bahawa Malaysia akan
menjadi negara neutral karbon seawal-awalnya pada tahun 2050. Selaras dengan hasrat
tersebut, antara sektor tenaga alternatif yang akan diberi tumpuan ialah ekonomi hidrogen.

Tuan Yang di-Pertua, untuk makluman Ahli Yang Berhormat, sumber tenaga
hidrogen terbahagi kepada tiga kategori utama iaitu:

(i) hidrogen kelabu;
(ii) hidrogen biru; dan
(iii) hidrogen hijau.
