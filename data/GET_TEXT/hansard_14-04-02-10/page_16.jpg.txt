6 DR.09.11.2021

Berbalik kepada soalan yang dikemukakan iaitu nilai eksport tenaga hidrogen ke
luar negara, pada masa ini masih kecil jumlahnya. Walau bagaimanapun, sumber tenaga
boleh baharu ini mempunyai prospek positif daripada aspek pertumbuhan ekonomi jika
pelaksanaan inisiatif hijau dapat diperluas dengan cepat. Berdasarkan statistik yang
dikeluarkan oleh Jabatan Perangkaan Malaysia, eksport hidrogen hanya menyumbang
sekitar 1.5 peratus sahaja berbanding eksport lain-lain gas dalam Malaysia yang dianggar
sekitar RM1.2 bilion.

Untuk makluman, China merupakan negara yang merekodkan nilai eksport
hidrogen tertinggi iaitu sekitar RM948 juta, diikuti dengan Belanda, Poland, Jerman dan
Singapura. Di Malaysia, Petronas dan Sarawak Energy Berhad telah menerajui
pengeksportan sumber seperti maklumat berikut iaitu inisiatif pengeksportan hidrogen
daripada Kanada ke Jepun iaitu milik Petronas di Kanada mengeksport hidrogen ke Jepun
dalam bentuk ammonia.

Kedua, melaksanakan kajian teknikal komersial bersama dalam rantaian bekalan
hidrogen Malaysia ke Jepun termasuk pengeluaran dan pengangkutan dalam bentuk
‘methylcyclohexane' iaitu hidrogen ditukar dari bentuk gas asal kepada cecair bagi
membolehkan penghantaran dilakukan dengan jumlah yang lebih besar.

Untuk soalan seterusnya iaitu penjelasan mengenai langkah yang diambil
kerajaan untuk memperkukuh industri ini di Malaysia. Langkah pertama, mewujudkan satu
Dasar Tenaga Nasional ataupun Dasar Tenaga Negara yang sedang digubal pada masa
ini melibatkan Unit Perancang Ekonomi, Kementerian Alam Sekitar dan Air (KeTSA),
Kementerian Tenaga dan Sumber Asli (KTSA).

Dasar ini akan menjadi panduan dalam menangani pelbagai isu merentas segala
sektor yang menggunakan tenaga serta memastikan pembangunan sektor ini wajar dan
sejajar dengan trend peralihan tenaga global.

Kedua, mengambil peluang terhadap potensi perkembangan ekonomi, teknologi
dan kelestarian sumber tenaga mesra alam, MOSTI melalui Pusat Nanoteknologi
Kebangsaan Malaysia telah melantik NanoMalaysia Berhad sebagai rakan strategik bagi
merangka pelan tindakan dan hala tuju teknologi dan ekonomi hidrogen.

Penyediaan pelan tindakan ini juga dijalankan secara kolaborasi dengan Akademi
Sains Malaysia, NanoVerify Sdn. Bhd. dan Malaysian Green Technology and Climate
Change Center. Pelan ini akan menjadi garis panduan bagi membangunkan teknologi dan
ekonomi hidrogen hingga tahun 2050.

Langkah ketiga ialah NanoMalaysia Berhad juga sedang melaksanakan Hydrogen
EcoNanoMy Program yang memberi fokus kepada pembangunan dan pengkomersialan
teknologi hidrogen.

Langkah keempat ialah kerajaan melalui institusi pengajian tinggi telah
meningkatkan aktiviti penyelidikan dan pembangunan R&D berkenaan tenaga hidrogen
dan fuel cell sejak sepuluh tahun yang lepas yang melibatkan Universiti Kebangsaan
Malaysia, Universiti Teknologi Malaysia, Universiti Malaya, UiITM dan Universiti Tenaga
Nasional.

Kelima, Malaysia sedang meningkatkan kesedaran awam dan mengukuh
pembudayaan tenaga hidrogen melalui program inisiatif dan galakan cukai demi
meningkatkan kemampuan dan taraf hidup yang lebih baik.

Sebagai kesimpulan Tuan Yang di-Pertua, memandangkan ekonomi hidrogen
masih dalam peringkat fasa permohonan awal, strategi yang dilaksanakan perlu sebagai
intervensi bagi penggunaan penggantian sumber tenaga sumber hidrogen ini. Diharapkan
sasaran kita untuk menjadi salah satu- pemain utama industri hidrogen, sama ada di
pasaran serantau mahupun antarabangsa dapat dicapai.

Tuan Yang di-Pertua: Terima kasih. Soalan tambahan pertama Yang Berhormat.

Dato’ Sri Hasan bin Arifin [Rompin]: Yang Berhormat Menteri telah
menjelaskan dengan panjang lebar di atas- sebuah industri yang baharu di negara kita ini.
Apakah langkah seterusnya intervensi kerajaan Malaysia untuk memastikan Malaysia ini
