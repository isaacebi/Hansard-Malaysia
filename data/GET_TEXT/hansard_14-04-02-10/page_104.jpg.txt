94 DR.09.11.2021

Saya menyentuh perkara ini kerana kita melihat bahawa dalam pembentangan
belanjawan kali ini Pulau Pinang telah pun dianaktirikan. Tidak diberi perhatian tentang
perkara-perkara yang telah saya sentuh tadi mengenai projek-projek melibatkan naik taraf
Lapangan Terbang Antarabangsa Pulau Pinang, projek-projek LRT di Pulau Pinang,
berkenaan dengan Hospital Besar Pulau Pinang, berkenaan dengan feri Pulau Pinang
dan banyak perkara lain yang menyentuh kebajikan, keselamatan, kesihatan rakyat tidak
lagi diberi tumpuan.

01830

Jadi, ini adalah perkara yang tidak begitu sihat. Di samping itu, kita juga lihat
bahawa Polis Diraja Malaysia telah pun mengeluarkan waran tangkap terhadap Clare
Rewcastle Brown. Polis Diraja Malaysia juga telah mengeluarkan perintah ekstra dasi
terhadap Nur Sajat. Saya ingin tanya apakah kesalahan Nur Sajat? Apakah kesalahan
Clare Rewcastle Brown? Clare Rewcastle Brown adalah seorang yang telah
membongkarkan skandal yang paling besar di negara kita yang melibatkan mantan
Perdana Menteri kita.

Nur Sajat merupakan seorang usahawan yang berjaya. Tolonglah cari Jho Low.
Tolonglah cari Jno Low. Tumpukan perhatian kepada Jho Low. Cari dia sampai lubang
cacing. Bawa dia balik ke negara kita. Jangan bazirkan masa dengan perkara-perkara
yang tidak memberi manfaat. Ini adalah permintaan saya, Tuan Yang di-Pertua.
Memandangkan masa tidak lagi memberi izin, saya mohon mengakhiri perbahasan saya
dengan mengucapkan terima kasih.

Tuan Yang di-Pertua: Terima kasih Yang Berhormat Jelutong. Akhir sekali untuk
hari ini, Yang Berhormat Kuala Kedah yang telah lama menunggu. Silakan.

6.31 ptg.

Dr. Azman bin Ismail [Kuala Kedah]: Terima kasih Tuan Yang di-Pertua.
Assalamualaikum warahmatullahi wabarakatuh. Salam sejahtera. Saya berbesar hati
diberikan peluang untuk turut sama berbahas Bajet 2022, Tuan Yang di-Pertua. Saya
hanya hendak menumpukan kepada dua isu besar ekonomi yang meresahkan rakyat. Ini
juga saya hendak sebut terkait dengan apa yang disebut dan diucapkan kelmarin oleh
Yang Berhormat Johor Bahru.

Yang Berhormat Johor Bahru bercakap tentang satu syarikat di Johor yang
merupakan one-man-show company, dengan izin. Modal berbayarnya sebanyak RM1 juta
tetapi dapat projek sebanyak RM1 bilion untuk maintenance ataupun penyelenggaraan
jalan yang mengikut Yang Berhormat Johor Bahru, nilainya lebih tinggi daripada harga
pasaran.

Saya hendak sebut itulah juga merupakan pengalaman ramai orang di Malaysia
dan diperkatakan oleh ramai orang dan disebut merata-rata tempat, terutamanya selepas
berubahnya kerajaan pada tahun 2020. Di satu tempat di negeri Kedah, ada satu jalan
dibina sekarang. Cerita di mulut orang ramai di kedai kopi dan lagi, jalan ini mulanya
hendak dimaksudkan untuk direct nego tender, untuk tender runding terus dan harga yang
disebut sebanyak RM80 juta.

Akhirnya, perubahan kerajaan dan lagi tidak dapat buat cadangan runding terus
berubah jadi open tender ataupun tender terbuka. Sekarang dibina dengan kos
anggaranya sebanyak RM65 juta. Maknanya, sebanyak RM15 juta perbezaannya. Ikut
maklumat yang saya dapat daripada pemain-pemain industri, memang perbezaan secara
umumnya di antara projek yang dilakukan melalui tender runding terus dengan tender
terbuka, bezanya sebanyak 30 peratus. Siapa yang dapat? Para kroni dan orang-orang
yang ada kabel. Orang yang bukan know-how tetapi know-who, Tuan Yang di-Pertua.

Ini malang sekali. Saya tidak bercakap dari platform politik, sebagai rakyat
Malaysia saya berasakan ini adalah satu perkara yang memang kita kena atasi. la satu
jihad besar. Ini kerana kalau sebanyak 30 peratus maknanya negara kita sentiasa
dirugikan sebanyak 30 peratus dalam setiap projek yang kita lakukan. Boleh kita
