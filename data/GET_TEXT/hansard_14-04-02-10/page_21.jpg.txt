DR.09.11.2021 11

industri secara  berstruktur dan  seterusnya_ ditawarkan
penempatan di industri secara kekal sejurus menamatkan
latihan;

(iv) menyemak dan menambah baik secara berkala kandungan
modul dan program akademik yang ditawarkan. Saringan
dilaksanakan bersama beberapa jabatan dan agensi seperti
Jabatan Perkhidmatan Awam, Jabatan Perangkaan Malaysia,
Institut Maklumat dan Analisis Pasaran Buruh, TalentCorp,
badan profesional lain bagi memastikan program-program
akademik atau bidang pengajian ditawarkan oleh IPT adalah
sejajar dengan keperluan guna tenaga negara; dan

(v) membangunkan Pelan Strategik Kebolehpasaran Graduan
2021-2025 dan pelan ini dihasilkan hasil daripada libat urus
pelbagai pihak berkepentingan seperti pihak industri, akademia,
pembuat dasar dan sebagainya. la menggariskan empat
strategi iaitu pengukuhan kecemerlangan bakat, perluasan
kerjaya pelajar, pemantapan pengajaran dan pembelajaran dan
pemerkasaan hubungan industri. Pelaksanaan program di
bawah_ strategi menjadi lebih tersusun dan dijangkakan
keberhasilannya dapat melahirkan graduan yang lebih holistik
dan seimbang.

Terima kasih.
Tuan Yang di-Pertua: Terima kasih. Yang Berhormat Machang.

Datuk Ahmad Jazlan bin Yaakub [Machang]: Terima kasih Tuan Yang di-
Pertua. Terima kasih di atas jawapan daripada Yang Berhormat Menteri. Di IPT kita,
menyediakan banyak kursus yang ditawarkan. Terdapat kursus yang daripada segi
kebolehpasaran kerjanya amat mudah. Ada kursus-kursus apabila graduan kita tamat
pengajiannya susah untuk mendapatkan kerja.

Ada tidak pihak kementerian membuat suatu kajian yang menyeluruh untuk
memperkasakan kursus-kursus kebolehpasaran kerja ini dipertingkatkan oleh pihak
kementerian? Soal bidang kemahiran ini, kita dapati telah mendapat tawaran daripada
pihak swasta. Sejauh manakah elemen kemahiran ini diterapkan atau diperkasa oleh
pihak kementerian bagi melahirkan pelajar-pelajar yang berkemahiran tinggi secara
holistik? Terima kasih Tuan Yang di-Pertua.

Datuk Seri Dr. Noraini binti Ahmad: Terima kasih saya ucapkan kepada Yang
Berhormat yang sentiasa prihatin mengenai graduan dan juga kebolehpasaran graduan
di Malaysia ini. Pihak kementerian sebenarnya Yang Berhormat, sangat peka dengan
keadaan dan keperluan semasa. Kita di peringkat kementerian sentiasa merancang
inisiatif untuk memastikan graduan sebenarnya berdaya saing.

Antara strategi kementerian untuk memastikan graduan ini dilahirkan kalis masa
hadapan, holistik dan sedia untuk bekerja serta meningkatkan kebolehpasaran ini, ada
beberapa perkara yang kita buat. Antara strategi-strategi yang telah dilaksanakan oleh
kementerian seperti yang saya maklumkan tadi, melakukan ataupun melaksanakan
program latihan berbentuk reskilling, upskilling dan kita ada Program Intervensi
Kebolehpasaran Graduan.

Kita juga laksanakan Structured Internship Programme. Kita juga tambah baik
secara berkala kandungan modul dan program akademik yang ditawarkan secara
bersekala. Baru-baru ini kita ada lancarkan dan bangunkan Pelan Strategik
Kebolehpasaran Graduan 2021-2025.

01050

Seterusnya pula, mengenai kemahiran dalam usaha kementerian untuk
melahirkan kemahiran-kemahiran tinggi dan holistik.
