96 DR.09.11.2021

nyatakan dengan jelas pendirian kerajaan dan juga saya minta supaya Yang Berhormat
Menteri yang berkenaan nyatakan berapa banyak projek runding terus telah diberikan
sejak tahun 2020, nilai projek serta syarikat yang dapat. Saya minta itu dijawab semasa
menggulung nanti.

Seterusnya Tuan Yang di-Pertua, itu tentang kerajaan dan projek dan tendernya.
Tentang rakyat biasa Tuan Yang di-Pertua. Ada satu keluhan dan keluh kesah yang
disebutkan kepada ramai Ahli Parlimen begitu juga saya yang saya berhasrat untuk
kongsikan di sini. Luahkan dan supaya kita dapat mencari penyelesaian. laitu mengenai
satu entiti business yang disebut sebagai Credit Tip-Off Service (CTOS).

CTOS adalah satu Syarikat Sendirian BeROSErhad. la merupakan sebuah
syarikat pelaporan kredit. Kalau kita dengar syarikat pelaporan kredit memang dia ada
peranan. Dia memberikan maklumat kredit. Kalau Yang Berhormat Jelutong hendak minta
apa-apa, /oan misalnya, kita kena mahu tahu background dia. Background dia dan dia ini
orang Kedah. Orang Alor Setar. [Ketawa]

Kita tahu semua background. Akan tetapi, apa yang berlaku dengan CTOS ialah
walaupun nampak baik dan akta yang digunakan itu adalah Akta Agensi Pelaporan Kredit
2010 semuanya nampak baik, matlamatnya baik dan tersusun dengan baik.

01840

Akan tetapi, yang berlaku ialah ramai orang biasa, usahawan-usahawan kecil dan
bawah, khususnya yang muda yang menjadi mangsa. Bagaimana menjadi mangsa Tuan
Yang di-Pertua? Mereka pergi minta /Joan, minta pinjaman, terus direject, akhirnya dapat
tahu bahawa CTOS mereka tidak elok. Apa yang dimaksudkan dengan tidak elok?
Skornya tidak elok. Apabila diselidik kembali, ada maklumat-maklumat yang palsu,
maklumat yang tidak tepat.

Saya pernah diminta supaya memberikan contoh dan saya dapat contoh Tuan
Yang di-Pertua. Ada seseorang, saya namakan dia dengan ES, ES ya, pengundi di
kawasan saya di Kuala Kedah, seorang usahawan muda. Dia memberikan izin. Kalau
Menteri berkenaan mahukan detailnya, saya boleh berikan detailnya. Selepas perbahasan
ini, saya boleh beri semua detail.

ES minta pinjaman. Dia pergi dan CTOS nya tidak lepas dan ada maklumat salah.
Mengikut maklumat daripada CTOS, dia bankrap, muflis. Dia tidak pernah mulflis.
Kemudian dia ada pinjaman TEKUN yang tidak dibayar sejak tahun 2006. Tahun 2006 dia
masih student, masih pelajar. Tidak mungkin ambil pinjaman TEKUN. Kemudian ada
maklumat-maklumat yang terlalu peribadi tentang dia, tiba-tiba ada di dalam laporan
CTOS.

Maknanya seseorang boleh membayar sedikit on cost, dapatkan laporan peribadi
dia, diberikan oleh CTOS, hutang TEKUN semua. Dia juga dikatakan pernah ada kes
mahkamah. Sebenarnya bila diselidik balik, dia tidak pernah ada kes mahkamah. Apa
yang ada ialah syarikat tempat dia bekerja, pernah ada kes mahkamah. Dia telah
disenaraikan sebagai employee syarikat itu dan tidak pernah dipanggil sebagai saksi
ataupun tertuduh atau apa-apa. Tidak ada.

Jadi maksud saya begini, syarikat CTOS ini mendapatkan maklumat orang ramai
daripada pelbagai sumber, daripada keratan akhbar, majalah, daripada papan kenyataan
di mahkamah dan lain-lain lagi tanpa membuat penyelidikan yang profesional, yang wajar.
Kemudian terus meletakkan maklumat di situ, di sitenya, dalam laporannya. CTOS
memberikan cabaran, kalau tidak setuju, klik sahaja butang, telefon sahaja. Itu tidak
berlaku Tuan Yang di-Pertua.

Apa yang berlaku ialah usahawan-usahawan muda terutamanya, hutang PTPTN
misalannya, pergi-pergi terus ditolak kerana mereka ini beban hutangnya terlalu tinggi.
Bagaimana mereka mahu bernafas dalam langkah pertama mereka ke dunia
keusahawanan, mereka telah terjerumus, tertiarap, orang Kedah kata tertiarap,
terjerumus, kakinya terseradung dan terjerumus habis, tidak boleh bangun.

Kita tengok di sini di Dewan yang mulia ini, pembuat undang-undang kita nampak
mudah sahaja, senang sahaja. Ada penyelesaian dalam akta ini tetapi itu tidak berlaku
