92 DR.09.11.2021

Jadi, saya mengambil kesempatan ini untuk mengucapkan jutaan terima kasih
kepada Tuan Yang di-Pertua walaupun kadangkala kita bertikam lidah di Dewan yang
mulia ini, konsep ini adalah sesuatu yang perlu kita galakkan supaya kita dapat beramah
mesra walaupun terdapat perbezaan dalam perkara-perkara dan prinsip-prinsip politik dan
sebagainya.

01820

Tuan Yang di-Pertua, dalam kesempatan yang diberikan, saya ingin menyentuh
kepada beberapa perkara. Pertamanya, walaupun ucapan pembentangan belanjawan
oleh Yang Berhormat Menteri Kewangan itu adalah lebih kurang 107 muka surat, saya
ingin tanya Yang Berhormat Menteri Kewangan, kenapakah tidak ada sebarang perincian
dibuat mengenai projek-projek pembangunan di Pulau Pinang?

Pertamanya, Pulau Pinang sekarang — kalau kita balik ke Pulau Pinang baru-baru
ini, kalau Tuan Yang di-Pertua saya menjemput datang ke Pulau Pinang dapat lihat
bahawa ramai daripada warganegara Malaysia telah pun datang ke Pulau Pinang. Makan
nasi kandar, bersiar-siar tepi laut, pergi ke Penang Hill, Bukit Bendera dan sebagainya.
Akan tetapi, kita memerlukan projek-projek infrastruktur.

Lapangan Terbang Antarabangsa Pulau Pinang memerlukan naik taraf, perlu
dinaik taraf. Apakah kerajaan mempunyai niat untuk menaik taraf Lapangan Terbang
Antarabangsa Pulau Pinang? Bagaimanakah Projek Cable Car Bukit Bendera?
Bagaimanakah dengan feri Pulau Pinang yang terbengkalai? Feri Pulau Pinang
merupakan satu ikon yang merupakan tarikan kepada bukan sahaja rakyat Malaysia tetapi
juga rakyat daripada luar negara. Apakah rancangan Kerajaan Malaysia, Kerajaan
Persekutuan untuk mengembalikan kegemilangan feri ini. Bagaimana pula dengan Projek
LRT yang amat sangat diperlukan untuk kita menyelenggarakan lalu lintas, aliran trafik
dan juga pengangkutan di Pulau Pinang.

Apakah rancangan Kerajaan Persekutuan? Bagaimana pula dengan Hospital
Besar Pulau Pinang yang sudah pun begitu mencapai tahap optimum disebabkan oleh
COVID-19. Kalau Tuan Yang di-Pertua ingin tahu, kita telah mendirikan hospital-hospital
sementara, hospital knemah dengan bantuan Angkatan Tentera Malaysia (ATM) di luar
ataupun di perkarangan Hospital Besar Pulau Pinang. Ini adalah projek-projek infrastruktur
yang diperlukan oleh Pulau Pinang dan saya memohon perincian daripada Kementerian
Kewangan, sama ada projek-projek ini akan dilaksanakan.

Dalam kawasan saya sendiri, Projek Tebatan Banjir Sungai Pinang, saya lihat
dalam pembentangan belanjawan Yang Berhormat Menteri Kewangan telah menyatakan
bahawa belanjawan ini akan menyokong RMKe-12. Dalam RMKe-12 terdapat peruntukan
untuk Rancangan Tebatan Banjir Sungai Pinang kerana di Jelutong, selalunya berlaku
kejadian banjir di mana kejadian banjir ini memang akan menyusahkan rakyat yang tinggal
di Jelutong, Pulau Pinang. Jadi saya mohon perincian, sama ada bila projek itu akan
dilaksanakan dan bila projek itu akan selesai dilaksanakan supaya rakyat di Pulau Pinang
terutamanya di Jelutong tidak lagi berhadapan dengan masalah banjir tiap-tiap kali
berlakunya hujan lebat.

Berkenaan dengan penyelenggaraan kuarters, saya telah lihat bahawa Yang
Berhormat Menteri Kewangan telah menyatakan akan juga memperuntukkan wang untuk
penyelenggaraan kuarters. Berkenaan kuarters Polis Diraja Malaysia (PDRM),
kakitangan, anggota polis di Balai Polis Jelutong, saya menjemput Yang Berhormat
Timbalan Menteri Kewangan yang hadir. Silalah datang lihat keadaan kuarters ini yang
dibina pada permulaan ataupun semasa zaman British.

Keadaan kuarters itu begitu teruk. Hanya satu buah bilik sahaja. Saya merayulah
kepada Yang Berhormat Menteri Kewangan supaya penyelenggaraan kuarters ini
dilakukan. Sama ada ia dirobohkan dan kuarters baharu dibina, di mana keadaan kuarters
ini tidak lagi boleh menampung anggota-anggota yang tinggal ataupun bertugas di Balai
Polis Jelutong.

Di sini juga saya ingin menyentuh dengan rancangan untuk menaikkan
peruntukan kepada Cawangan D11 ataupun Bahagian D11, Polis Diraja Malaysia. Ini
adalah perkara yang perlu kita puji kerana kita ingin mengurangkan perlakuan jenayah
