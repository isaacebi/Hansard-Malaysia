DR.09.11.2021 45

[Tuan Yang di-Pertua mempengerusikan Mesyuarat]

Tuan Yang di-Pertua: Assalamualaikum warahmatullahi wabarakatuh semua.
Selamat tengah hari. Kita sambung perbahasan dengan menjemput Yang Berhormat
Ledang untuk menyambung ucapan beliau. Silakan.

2.32 ptg.

Tuan Syed Ibrahim bin Syed Noh [Ledang]: Terima kasih Tuan Yang di-Pertua.
Saya tadi habis di peringkat inisiatif 5G tetapi belum selesai. Ada sedikit lagi berkenaan
dengan 5G ini. Kemampuan dan pembangunan capaian internet 4G pun belum sempurna.
Apakah jaminan kerajaan terkait permasalahan seperti kelemahan blind spot sambungan
rangkaian ataupun dengan izin network connectivity, isyarat dan liputan lemah seperti
yang berlaku dalam 4G. Apa perancangan kerajaan dalam memastikan inisiatif ini tidak
hanya menguntungkan sesetengah pihak dan kawasan sahaja?

Saya ingin ambil kesempatan ini untuk ucapkan terima kasih kepada SKMM Johor
yang bekerjasama meneliti aduan di Ledang. Akan tetapi saya masih bimbang dengan
tahap komitmen syarikat telekomunikasi untuk bertindak. Syarikat telekomunikasi pada
umumnya menawarkan kelajuan yang rendah untuk muat turun dan muat naik di samping
isu liputan dan keberadaan 4G berbanding kadar global.

Justeru, apa jaminan kerajaan supaya syarikat telekomunikasi sedia untuk
menyambut pelaksanaan peralihan teknologi 5G? Cuba Tuan Yang di-Pertua, kita cabut
topi Ahli Parlimen, topi ahli kerajaan, ahli politik, topi-topi yang lain semua kita cabutkan
dan kita melihat betul-betul inisiatif 5G ini daripada kaca mata rakyat. Apa yang rakyat
perlu dan apa yang rakyat faham.

Tuan Yang di-Pertua, seterusnya saya bergerak kepada isu kedua iaitu terkait
permasalahan dengan AirAsia. Syarikat AirAsia terkenal dengan masalah pembayaran
semula hutang syarikat. Terkini sudah mencecah hampir RM35 bilion. Keterangan terkini
menunjukkan AirAsia dalam kemelut penstrukturan semula hutang mega ini. Meskipun
AirAsia dianggap antara syarikat penerbangan tambang rendah terbaik dunia, namun
terdapat aduan-aduan pengguna seperti aduan berkenaan sistem penukaran jadual
penerbangan yang teruk, sistem teknikal yang lemah dan tidak mesra pengguna.

Apa yang menjadi tanda tanya saya ialah berkenaan perolehan dana pinjaman
kepada AirAsia sehingga separuh bilion ringgit yang dijamin oleh Danajamin Nasional
Berhad. Seperti yang dilaporkan, pinjaman ini dijamin sehingga 80 peratus oleh kerajaan.
Di sini wujudnya kemungkinan pendanaan tambahan kepada kerajaan kelak. Justeru,
saya ingin minta penjelasan terperinci apakah timbal balik jaminan yang diberikan
kerajaan kepada pinjaman untuk AirAsia ini dalam keadaan AirAsia bergelut dengan
hutang serta masa depan sektor penerbangan yang masih belum kukuh?

Persoalannya apakah wujud sebarang usaha backdoor deal melibatkan unsur
politik bagi memberi keuntungan kepada sesetengah pihak? Adakah kerajaan ingin
mengambil risiko berbahaya demi menyelamatkan pengaruh taikun besar? Apakah ada
pihak yang tidak sepatutnya mengaut keuntungan atas angin daripada urus niaga berisiko
besar ini? Seperti yang dibangkitkan oleh Ketua Pembangkang, apakah ini sebuah special
treatment kepada AirAsia?

Tuan Yang di-Pertua, seterusnya saya hendak bangkitkan berkenaan isu
Lapangan Terbang Subang. Saya maklum kerajaan telah menafikan berkenaan soal
pengambilalihan lapangan terbang ini. Namun peletakan jawatan CEO Malaysia Airport
Holdings Berhad (MAHB) baru-baru ini menimbulkan persoalan. Pihak kesatuan pekerja-
pekerja MAHB juga terkejut dengan perkembangan itu. Apakah masih ada tekanan
daripada tangan-tangan ghaib supaya pengambilalihan ini tetap berlaku?

Saya dengar juga ura-ura bahawa ada lagi kakitangan yang mungkin akan
diberhentikan kerana tidak bersetuju dengan kerakusan merompak aset rakyat ini. Menteri
wajib menjawab apa rancangan untuk Lapangan Terbang Subang dengan telus. Di mana
