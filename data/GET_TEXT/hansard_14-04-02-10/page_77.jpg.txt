DR.09.11.2021 67

Disebabkan hal itu, adalah dicadangkan kepada pihak kerajaan untuk
memperkenalkan subsidi tambang penerbangan khas kepada penduduk Sarawak dan
Sabah ke Semenanjung Malaysia atau sebaliknya bagi membolehkan perhubungan
antara Malaysia Barat dan Malaysia Timur ini dapat dirapatkan.

Permohonan ini sebagai tambahan pemberian peruntukan sebanyak RM209 juta
bagi membiayai subsidi perkhidmatan udara luar bandar di Sarawak dan negeri Sabah
pada tahun hadapan. Tuan Yang di-Pertua, /ast ya.

Timbalan Yang di-Pertua [Dato' Mohd Rashid Hasnon]: Sila.

Puan Rubiah binti Wang [Kota Samarahan]: Terima kasih kepada kerajaan
kerana mengiktiraf peranan wanita sebagai golongan yang boleh membantu untuk
membangunkan semula negara khasnya menerusi program-program pemerkasaan
wanita dan usaha membela nasib mereka dalam mendepani situasi pada masa ini.
Saranan untuk meletakkan syarat sekurang-kurangnya seorang wanita sebagai ahli
lembaga pengurusan syarikat awam, amatlah dialu-alukan.

Oleh itu saya ingin memohon penjelasan daripada Kementerian Wanita berkaitan
dengan dua buah program dengan pembiayaan RM230 juta iaitu menerusi Program Skim
Pembiayaan Perniagaan Khas Wanita atau DanaNITA di bawah Majlis Amanah Rakyat
dan TekunNita menerusi Tekun Nasional. Program ini adalah sangat baik dan dialu-alukan
bagi membantu usahawan-usahawan wanita.

Saya ingin mohon penjelasan daripada kementerian berkaitan dengan
pelaksanaan Program My Capital. Berapa banyakkah peruntukan dianjurkan ataupun
diberi kepada Sarawak dan adakah permohonan ini diberi keutamaan kepada golongan
ibu tunggal?

Tuan Yang di-Pertua terima kasih. Yang Berhormat Kota Samarahan mohon
menyokong.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kota Samarahan. Sekarang saya jemput Yang Berhormat Permatang Pauh.
Silakan Yang Berhormat.

1620
4.20 ptg.

Puan Nurul Izzah binti Anwar [Permatang Pauh]: Assalamualaikum
warahmatullahi wabarakatuh dan salah hormat. Terima kasih Tuan Yang di-Pertua di atas
laluan yang diberikan pada Permatang Pauh untuk turut serta berbahas dalam Belanjawan
2022.

Tuan Yang di-Pertua, pada tahun 1927, Za’ba menerbitkan artikel “Jalan
Keselamatan Bagi Orang-orang Melayu” yang menekankan tentang pentingnya
penguasaan ilmu dan intelektual bagi membolehkan orang Melayu berdiri sama tinggi dan
duduk sama rendah dengan bangsa-bangsa lain. Tahun ini izinkan saya membuat
penambahan kepada impian pendeta Za’ba dengan ingatan bagi mewujudkan pelampung
keselamatan sosial supaya semua orang di Malaysia mampu berdiri sama tinggi dan
duduk sama rendah tanpa mengira kelas. Kita wajib mengurangkan jurang yang kian
melebar.

Persoalannya, adakah daripada RMKe-12 hingga ke Belanjawan 2022 kita
mampu memacu misi ini sebaiknya buat rakyat. Saya rujuk laporan Tinjauan Ekonomi
2022, kita lihat peningkatan 25 peratus hingga 45 peratus pengeluaran simpanan KWSP.
Sebanyak 70 peratus keluarga B40, 50 peratus keluarga M40, mereka keluarkan
simpanan sebanyak RM5,000 ke bawah dan menyatakan keluaran KWSP hanya cukup
untuk membantu selama tiga bulan sahaja. Jumlah pengeluaran ini sama dengan 20
peratus daripada kesemua stimulus kerajaan yang terkini.

Saya tekankan dalam Dewan Rakyat yang mulia sebelumnya, simpanan KWSP
walaupun hak rakyat, dana rakyat, simpanan rakyat, wajib diguna pakai sebagai pilihan
the last resort kerana kerajaan sewajibnya mendahulukan dana tersebut. Jadi, kita
berhadapan dengan krisis menuju status negara tua menjelang 2030 di mana seramai 3.6
