DR.09.11.2021 21

bersemuka untuk graduan tahun 2020 dan tahun 2021 yang tertangguh disebabkan oleh
COVID-19.

Mengenai RTK pula, soalan Yang Berhormat mengenai RTK pula adalah-
memang kita sambut baik. Apabila pelajar itu kembali ke kampus, kita telah melaksanakan
test, ujian kendiri RTK diberi keutamaan kepada kumpulan pelajar yang akan kembali ke
kampus. Kekerapan dia, kalau sekiranya ada keperluan, misalnya kumpulan pelajar
berisiko tinggi, maka ianya akan diselaraskan oleh pusat ataupun unit kesihatan di IPT
masing-masing. Terima kasih Yang Berhormat.

Tuan Haji Ahmad bin Hassan [Papar]: Papar minta laluan.
Tuan Yang di-Pertua: Ya, Yang Berhormat Papar.

Tuan Haji Ahmad bin Hassan [Papar]: Terima kasih Tuan Yang di-Pertua.
Soalan saya. Apakah kementerian akan melaksanakan pembukaan IPT sepenuhnya bagi
membenarkan kemasukan semua pelajar ke kampus apabila negara kita memasuki fasa
endemik? Apakah bentuk bantuan kewangan dan juga pakej penjagaan COVID-19
kepada pelajar-pelajar sepanjang mereka berada di kampus nanti? Bagaimana pula
pelajar-pelajar dari Sabah dan Sarawak yang akan pulang ke kampus di Semenanjung
ataupun di Sarawak, adakah mereka juga akan dibantu seperti pemberian tiket kapal
terbang dan yang lain-lain? Terima kasih.

Tuan Yang di-Pertua: Terima kasih. Dipersilakan Yang Berhormat Menteri.

Datuk Seri Dr. Noraini binti Anmad: Terima kasih Yang Berhormat daripada
Parlimen Papar. Ketika ini pembukaan kampus IPT dibuat secara berperingkat, bermula
15 Oktober tempoh hari, setelah mendapat kelulusan daripada MKN. Akan tetapi apabila
kita hendak minta student itu masuk, kementerian punya pendekatan ialah kita harus
mengikut dan juga patuh kepada SOP yang telah ditetapkan iaitu 50 percent daripada
kapasiti ataupun ruang yang disiapkan untuk pelajar itu belajar.

Selain itu, Kementerian Pengajian Tinggi juga bersedia untuk mempertimbangkan
kelonggaran lain seperti dalam SOP pengoperasian IPT semasa fasa endemik, termasuk
semasa pembukaan penuh IPT, tertakluk kepada perubahan dan kelonggaran yang
diberikan oleh MKN melalui SOP endemik PPN yang bakal dikeluarkan itu nanti.

Pelbagai jenis bantuan yang telah kita berikan sebenarnya Yang Berhormat,
antaranya adalah, tadi ada saya maklumkan mengenai se/f test kit ataupun kit ujian kendiri
dan dalam waktu yang sama juga, KPT turut membantu pelajar yang berminat untuk
menggunakan perkhidmatan penerbangan bagi destinasi lapangan terbang terpilih
terutamanya di Semenanjung, Sabah dan Sarawak. Tadi soalan Yang Berhormat dari
Sabah ke Sarawak ataupun ke Semenanjung.

Kita ada inisiatif yang kita namakan fly to campus. Melalui inisiatif ini pelajar
berpeluang mendapatkan tawaran harga yang terbaik daripada syarikat penerbangan.
Selain daripada itu, pelajar terutamanya daripada kalangan B40, kita ada siapkan
pemberian baucar makanan percuma di kampus iaitu food at campus Keluarga Malaysia
dan untuk keselamatan pelajar tersebut juga kita ada back to campus dan penawaran
peluang pekerjaan kalau sekiranya mereka telah bergraduat melalui Get Hired at KPT.
Terima kasih Yang Berhormat.

Tuan Yang di-Pertua: Terima kasih.

Tuan Sim Chee Keong [Bukit Mertajam]: Satu lagi soalan tambahan.
Tuan Yang di-Pertua: Yang Berhormat Kulai. Yang Berhormat Kulai.
Puan Teo Nie Ching [Kulai]: Terima kasih Tuan Yang di-Pertua.
Tuan Yang di-Pertua: Ya.

Puan Teo Nie Ching [Kulai]: Soalan tambahan saya. Saya rasa untuk sepanjang
dua tahun ini banyak mahasiswa mahasiswi sebenarnya menjalankan PdPR di rumah
juga. Jadi saya melihat bahawa memang KPT ada usaha untuk pastikan IPTA untuk
