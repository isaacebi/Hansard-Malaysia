74 DR.07.10.2021

teknologi dan keperluan semasa PdPR melatih guru KAFA untuk menjadi pembimbing
kepada guru-guru KAFA yang lain dan memantapkan skil penyampaian dan pengajaran
guru-guru dalam pelbagai bidang ilmu. Tuan Yang di-Pertua, aspek yang kedua ialah
industri halal. Dalam tempoh lima tahun akan datang...

Puan Fuziah binti Salleh [Kuantan]: Tuan Yang di-Pertua, Yang Berhormat
Menteri saya mohon bertanya berkenaan dengan guru KAFA.

Timbalan Yang di-Pertua [Dato’ Mohd Rashid Hasnon]: Sila.

Puan Fuziah binti Salleh [Kuantan]: Terima kasih Tuan Yang di-Pertua,
berkenaan dengan guru-guru KAFA. Sebelum ini Dewan dimaklumkan bahawa guru-guru
KAFA akan diadakan satu pilot project pada tahun ini untuk memulakan satu langkah
menyerapkan guru-guru KAFA kepada contract of service kerana guru-guru KAFA ini
memang langsung tidak ada contract of service. Mereka hanya selama 30 tahun tiada ada
siapa yang melihat kepada kebajikan elaun yang mereka terima dan mereka tidak ada
rights. Kalau guru KAFA perempuan bersalin, tiga bulan itu dia tidak dapat elaun, Yang
Berhormat Menteri. Jadi pohon penjelasan. Selain daripada latihan-latihan ini tentu sekali
kebajikan elaun guru KAFA ini harus juga diambil berat, terima kasih.

Tuan Sabri bin Azit [Jerai]: Jerai Tuan Yang di-Pertua. Berkenaan dengan
pengajaran KAFA untuk OKU. Mohon penjelasan daripada Menteri.

Timbalan Yang di-Pertua [Dato’ Mohd Rashid Hasnon]: OKU, Menteri.

Tuan Haji Idris bin Haji Ahmad: Terima kasih Yang Berhormat Kuantan, terima
kasih Yang Berhormat Jerai. Berkenaan dengan hal yang berkaitan dengan status guru
KAFA, untuk kebajikan mereka bermula pada tahun hadapan, guru-guru perempuan
KAFA akan diberikan cuti bersalin iaitu dengan bergaji dan juga pada tahun ini juga
bermula dengan PERKESO, kita berikan juga dan insya-Allah kita harapkan tahun
hadapan juga akan dapat diberikan bantuan berkenaan PERKESO.

Tuan Mohamad bin Sabu [Kota Raja]: Tuan Yang di-Pertua, boleh tanya sedikit.
Tuan Haji Idris bin Haji Ahmad: Nanti kejap.

Timbalan Yang di-Pertua [Dato’ Mohd Rashid Hasnon]: Bagi dia jawab sedikit.
Tuan Mohamad bin Sabu [Kota Raja]: Ini Menteri...

Timbalan Yang di-Pertua [Dato’ Mohd Rashid Hasnon]: Bagi Yang Berhormat
Menteri jawab sekejap sahaja.

Tuan Mohamad bin Sabu [Kota Raja]: Saya hendak mencelah sahaja. Menteri
di Jabatan Perdana Menteri Hal Agama. Apakah Yang Berhormat Menteri berhasrat untuk
mesyuarat kabinet akan datang untuk lima tahun akan datang, Yang Berhormat Menteri
ini juga memantau agama-agama lain, bukan hanya agama Islam. Macam Menteri Agama
di Indonesia. Apakah Menteri Agama berhasrat menjaga agama-agama di Malaysia ini?
Kalau berani jawab.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kota Raja. Baik, teruskan.

Tuan Haji Idris bin Haji Ahmad: Saya hanyalah diamanahkan untuk menjaga
hal ehwal agama Islam. Saya ingat clear part itu. Saya juga answerable kepada Majlis
Raja-Raja Melayu.

Timbalan Yang di-Pertua [Dato’ Mohd Rashid Hasnon]: Baik teruskan Yang
Berhormat.

Tuan Haji Idris bin Haji Ahmad: Berkenaan dengan hal yang berkaitan dengan
soal KAFA untuk orang OKU, memang sekarang ini sudah ada pilot project beberapa ratus
orang guru yang telah pun kita latih sebenarnya. Baik, industri halal. Dalam tempoh lima
tahun akan datang industri halal merupakan salah satu daripada tumpuan ke arah
merancakkan pertumbuhan industri strategik dan berimpak tinggi.
