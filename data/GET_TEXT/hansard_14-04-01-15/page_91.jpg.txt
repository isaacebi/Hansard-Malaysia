DR.07.10.2021 83

Datuk Seri Panglima Haji Mohd Shafie bin Haji Apdal [Semporna]: Terima
kasih Tuan Yang di-Pertua. Dalam perbahasan saya dalam RMKe-12 ini, saya juga turut
membangkitkan dalam usaha konteks mengatasi membasmi kemiskinan. Dalam banyak
rancangan yang kita telah lakukan, seakan kita tidak pernah— bukan tidak pernah.
Mungkin tidak begitu mendalam mempelajari kesilapan kita dahulu dalam beberapa
rancangan. Contohnya, projek-projek yang kita laksanakan, wujudkan, perlukah bagi kita
memastikan supaya job creation, dengan izin? Kita dah kenal pasti. Ini sebahagian
daripada kerangka untuk membolehkan kita mengatasi kemiskinan.

We spread out development, industrial development di negara kita seperti yang
kita cadangkan supaya where is the resources are. Kelapa sawit banyak di Sabah. Koko
banyak di Sabah. Akan tetapi, downstream-nya is not there. Kita become trading nation.
Whether you want industrialized country or become a trading nation? Satu bab.

Kedua, perbelanjaan beratus bilion begitu besar. Daripada jumlah ini, berapa
projek-projek yang memungkinkan supaya peluang pekerjaan kepada anak-anak
Malaysia ini? Kita tidak mahu melihat supaya peluang pekerjaan ini orang asing yang
datang. Because why? Lokasi industri ini tidak terletak di mana bukan hanya resourcesnya
bahkan juga dari sudut keupayaan ramai anak-anak kita yang menganggur.

So, saya berharap dalam Rancangan Malaysia Kedua Belas ini, perancangan ini
harus komprehensif. Molded in such a way, dengan izin, supaya kita lahirkan peluang
pekerjaan untuk mengatasi masalah kemiskinan negara ini.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Semporna.

Dato’ Sri Mustapa bin Mohamed: Terima kasih Tuan Yang di-Pertua. Terima
kasih Yang Berhormat Semporna.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri.

Tuan Syed Saddiq bin Syed Abdul Rahman [Muar]: Yang Berhormat Menteri.

Dato’ Sri Mustapa bin Mohamed: Kita ambil perhatianlah cadangan daripada
Yang Berhormat Semporna. Terima kasih banyak Yang Berhormat Semporna.

Tuan Syed Saddiq bin Syed Abdul Rahman [Muar]: Yang Berhormat Menteri.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri.

Dato’ Sri Mustapa bin Mohamed: Saya tahu Yang Berhormat Semporna ada
juga bangkitkan perkara ini dalam perbahasan. Terima kasih. Okey, Yang Berhormat
Muar. Lepas itu saya got to move on, dengan izin.

Puan Isnaraissah Munirah binti Majilis @ Fakharudy [Kota Belud]: Kota
Belud, Yang Berhormat Menteri.

Timbalan Yang di-Pertua [Dato' Mohd Rashid Hasnon]: Bagi Yang Berhormat
Muar ya.

Tuan Syed Saddiq bin Syed Abdul Rahman [Muar]: Terima kasih. Yang
Berhormat Menteri, Keluarga Malaysia bermaksud masa depan kita berkait rapat di antara
satu sama yang lain. Persoalan saya, mengapa sampai ke hari ini walhal di kawasan-
kawasan Parlimen yang lain mereka telah pun diberikan peruntukan khas untuk
membantu keluarga-keluarga susah, projek pembangunan kecil, geran-geran, tetapi
kawasan seperti di Muar, Simpang Renggam masih belum lagi mendapat peruntukan
untuk membantu keluarga-keluarga susah di kawasannya?

Walhal, kami telah pun beberapa kali menunjuk minat untuk memastikan bahawa
konsep ini dapat diangkat bersama. Saya katakan ini kerana dah nak semua kawasan
pembangkang yang lain sudah pun mendapat peruntukan yang seadilnya tetapi bagi kami
masih belum lagi. Terima kasih Yang Berhormat Menteri.
