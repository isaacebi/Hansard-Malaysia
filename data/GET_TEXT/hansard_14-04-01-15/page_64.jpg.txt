56 DR.07.10.2021

penjelasan dan juga harus dibuka mata besar-besar supaya kemudahan-kemudahan ini
dapat diguna pakai dan juga memberi kemudahan kepada golongan belia dan juga
mungkin masyakat pada ketika ini. Terima kasin Yang Berhormat Timbalan Menteri.

Dato’ Mohd Nizar bin Haji Zakaria [Parit]: Sikit lagi Yang Berhormat Timbalan
Menteri. Parit. Yang pertama saya ucap terima kasih kerana penjelasan tentang
permohonan Kompleks Sukan Seri Iskandar. Sebagaimana yang Yang Berhormat
Timbalan Menteri tahu bahawa kawasan Seri Iskandar merupakan kawasan bandar ilmu,
beberapa buah universiti, kolej termasuklah institusi pendidikan, sekolah rendah dan
menengah. Dengan adanya kompleks sukan yang kita mohon termasuk penjelasan
daripada Yang Berhormat Timbalan Menteri sebentar tadi akan memberikan suatu
kelebihan terutama kepada anak-anak muda kita, anak-anak sekolah kita termasuk
pelajar-pelajar universiti.

Jadi saya mohon supaya Kompleks Sukan Seri Iskandar ini dapat dimasukkan
dalam RMKe-12 ini dan tapaknya bersebelahan betul dengan Institut Kemahiran Belia
Negara. Jadi saya mohon untuk pihak kerajaan dapat mempertimbangkan untuk
dimasukkan ke dalam RMKe-12 ini dan bukan kepada RP2. Terima kasih.

Dato’ Sri Ti Lian Ker: Terima kasih atas cadangan dan makluman yang telah
diberi oleh kedua-dua Yang Berhormat Sibuti dan Yang Berhormat Parit. Sememangnya
secara umum memang pembangunan kawasan bandar dan kawasan luar bandar ada
perbezaan dan mungkin disebabkan prasarana dan juga mungkin disebabkan
penumpuan yang lebih perlu diberi dan telah akan diberi kepada kawasan-kawasan
pedalaman untuk memastikan jurang perbezaan infrastruktur dan kemudahan-
kemudahan yang ada dapat dikurangkan. Mengenai makluman yang diberi Yang
Berhormat Parit kita akan mengambil maklum dan membuat keputusan yang sepatutnya.
Sekian, terima kasih.

Dato’ Sri Azalina Othman Said [Pengerang]: Yang Berhormat Timbalan
Menteri, sudah habis dah? Terima kasih. Sekarang saya menjemput Yang Berhormat
Menteri di Jabatan Perdana Menteri (Hal Ehwal Sabah dan Sarawak), 15 minit. Silakan.

3.08 ptg.

Menteri di Jabatan Perdana Menteri (Hal Enwal Sabah dan Sarawak) [Datuk
Seri Panglima Dr. Maximus Johnity Ongkili]: Terima kasih Tuan Yang di-Pertua, Ahli-
ahli Yang Berhormat yang telah mengambil bahagian dalam perbahasan Rancangan
Malaysia Ke-12 untuk Jabatan Perdana Menteri (Hal Enwal Sabah dan Sarawak). Terlebih
dahulu saya ingin mengucapkan terima kasih kepada empat Ahli-ahli Yang Berhormat
khususnya Yang Berhormat Papar, Yang Berhormat Penampang, Yang Berhormat
Selangau dan Yang Berhormat Semporna yang telah mengambil bahagian dalam
perbahasan Rancangan Malaysia Ke-12 yang menyentuh perkara-perkara di bawah
tanggungjawab Jabatan Perdana Menteri (Hal Ehwal Sabah dan Sarawak).

01510

Perkara-perkara yang telah dibangkitkan tersebut adalah menyentuh mengenai
status kemajuan dengan izin, outstanding matters yang sedang dibincangkan di bawah
Majlis Khas MA63 termasuk isu-isu spesifik yang sedang dibincangkan di peringkat
jawatankuasa kerja yang telah ditubuhkan di bawah Majlis Khas MA63 dan juga khasnya
pembangunan sosioekonomi di kedua-dua negeri.

Saya ingin meletakkan dalam rekod bahawa inilah pertama kali sepanjang 11
Rancangan Malaysia sebelum ini di mana perkara-perkara yang begitu spesifik daripada
segi sosioekonomi Sabah dan Sarawak diberi satu bab, satu chapter khas dalam
Rancangan Malaysia Ke-12. Ini mencerminkan komitmen kerajaan untuk mengatasi
halangan-halangan kelewatan pembangunan, kebelakangan kemajuan bagi Sabah dan
Sarawak. Ini khasnya dalam sektor infrastruktur seperti jalan raya, jalan kampung, bekalan
air, bekalan elektrik serta infrastruktur kemajuan yang asas dan strategik iaitu infrastruktur
pendidikan, infrastruktur kesihatan, infrastruktur teknologi digital dan multimedia yang
menjadi titik perbezaan di antara negeri-negeri yang maju dan negeri-negeri yang kurang
