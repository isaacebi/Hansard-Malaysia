DR.07.10.2021 7

pendaftaran. Untuk sekolah harian, kita akan laksanakannya sekiranya murid, ketika
berada di sekolah, menunjukkan gejala.

Kalau ada, kita tidak tetapkan berapa kali seminggu tetapi kalau ada murid iaitu
pagi dia sampai ke sekolah sihat tetapi waktu berada di sekolah, dia ada gejala, kita akan
gunakan fest kit ini untuk murid tersebut bagi kita asingkan mereka lebih awal. Kita
asingkan mereka dan laksanakan test. Jadi, kita tahu keadaan murid ini bagaimana
sebelum kita mengambil tindakan yang selanjutnya.

Berkaitan dengan sekiranya ada kes COVID-19 di sekolah. Ini saya telah jelaskan
bahawa kita telah berbincang dengan Kementerian Kesihatan dan kami bersetuju supaya
sekiranya ada sebarang kes positif di sekolah, kita akan rujuk kepada pejabat kesihatan
daerah dan pejabat kesihatan daerah akan menasihatkan pihak kementerian atau pihak
sekolah tentang apakah pendekatan yang akan diambil. Jadi, itulah ketetapan yang telah
kita bincangkan bersama dengan Kementerian Kesihatan Malaysia. Terima kasih.

Tuan Yang di-Pertua: Terima kasih.

Dato’ Haji Salim Sharif [Jempol]: Sikit. Tidak jawab tadi. Saya rasa Yang
Berhormat Menteri, kita di Parlimen ini, satu minggu sebanyak dua kali untuk mengambil
test. Kalau anak murid baru masuk sekolah...

Tuan Yang di-Pertua: Yang Berhormat...
Tuan Chan Foong Hin [Kota Kinabalu]: Tuan Yang di-Pertua...
Tuan Yang di-Pertua: Yang Berhormat Menteri sudah jawab Yang Berhormat...

Dato’ Haji Salim Sharif [Jempol]: Ini the first kalau boleh dibuat setiap minggu
sekali.

Tuan Yang di-Pertua: Yang Berhormat, Yang Berhormat Menteri sudah jawab.
Maaf.

Tuan Chan Foong Hin [Kota Kinabalu]: Tuan Yang di-Pertua...

Tuan Yang di-Pertua: Maaf. Seterusnya Yang Berhormat Dungun. Maaf, soalan
terakhir. Maaf. Saya silakan Yang Berhormat Dungun.

3. Tuan Haji Wan Hassan bin Mohd Ramli [Dungun] minta Yang Berhormat
Menteri Wilayah Persekutuan menyatakan justifikasi dan alasan penangguhan
penguatkuasaan Garis Panduan Lesen Minuman Keras (LMK) oleh DBKL yang tidak
membenarkan penjualan arak (liquor) di kedai runcit, kedai serbaneka dan kedai ubat Cina
bermula 1 Oktober 2021.

Menteri Wilayah Persekutuan [Dato’ Seri Dr. Shahidan bin Kassim]: Terima
kasih Yang Berhormat Dungun dan selamat kepada Ahli Yang Berhormat lain. Untuk
makluman Yang Berhormat Dungun, Dewan Bandaraya Kuala Lumpur telah
mengeluarkan garis panduan dan syarat-syarat permohonan lesen minuman keras (LMk)
Wilayah Persekutuan yang baharu yang telah berkuat kuasa pada 15 November 2020.

Garis panduan yang dikeluarkan tersebut, telah menggariskan dua perkara
baharu iaitu lesen minuman keras runcit atau LMK Runcit, tidak lagi dikeluarkan di kedai-
kedai runcit, kedai serbaneka dan kedai ubat Cina berkuat kuasa pada 1 Oktober 2021.
Keduanya, penjualan samsu sama sekali tidak dibenarkan di Kuala Lumpur.

Dalam menyediakan garis panduan tersebut, sesi libat urus telah dilakukan oleh
DBKL untuk mendapatkan pandangan pemegang taruh berkaitan seperti persatuan-
persatuan pembuatan, pembungkusan dan penjualan /iquor, dengan izin serta pertubuhan
bukan kerajaan (NGO), NGO masyarakat seperti Pertubuhan Keselamatan Anak-anak
Malaysia.
