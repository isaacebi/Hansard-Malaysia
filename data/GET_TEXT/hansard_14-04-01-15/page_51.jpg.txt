DR.07.10.2021 43

Program Pembangunan Usahawan Anak Muda Kota. Saya akan berusaha untuk
meningkatkan lagi jumlah kiosk dalam program ini sehingga mencecah 1,000 unit
menjelang tahun 2022. Program Pembangunan Usahawan Komuniti knusus di PPR dan
juga perumahan awam (PA) di Kuala Lumpur, program MYGrocer di Kuala Lumpur,
program MYJob Kementerian Wilayah Persekutuan dan MyYFutureJobs di bawah
Kementerian Wilayah Persekutuan dan PERKESO yang telah memberi peluang
pekerjaan kepada lebih 100,000 warga Wilayah Persekutuan. Program MYSchoolBus
yang manfaatkan kepada lebih 11,000 pelajar apabila bermulanya sesi persekolahan
nanti.

Selain itu kementerian telah melaksanakan inisiatif jaringan keselamatan sosial
yang memberi manfaat kepada golongan rentan. Inisiatif Wilayah Cakna 1.0 pada 25 Mac
2020 sehingga Inisiatif Wilayah Cakna 6.0 pada 27 Jun 2021 telah melibatkan nilai
sebanyak kira-kira RM234.6 juta. Antara manfaat yang telah diberikan ialah pertama,
pengecualian sewa kepada seramai 40,000 penyewa PPR dan perumahan awam di Kuala
Lumpur. Kedua ialah penangguhan bayaran balik pembiayaan kepada 6,000 pemilik PPR
dan perumahan awam di Kuala Lumpur. Ketiga, memberi bantuan makanan kepada
60,000 keluarga di Kuala Lumpur.

Di kesempatan ini saya mengalu-alukan kenyataan Yang Berhormat Menteri
Sumber Manusia, Yang Berhormat Tapah dalam Dewan ini pada 5 Oktober 2021 bahawa
kementerian beliau bersedia bekerjasama dengan kami dalam meningkatkan kemudahan
di PPR dan perumahan awam di Wilayah Persekutuan.

Urban farming, Yang Berhormat Beaufort juga bertanya mengenai usaha urban
farming di PPR dan perumahan awam. Untuk...

Dato’ Hajah Azizah binti Mohd Dun [Beaufort]: Boleh saya bertanya Yang
Berhormat Menteri?

Dato’ Seri Dr. Shahidan bin Kassim: Ya.
Dato’ Hajah Azizah binti Mohd Dun [Beaufort]: Boleh saya bertanya?
Dato’ Seri Dr. Shahidan bin Kassim: Boleh.

Timbalan Yang di-Pertua [Dato’ Mohd Rashid Hasnon]: Silakan, Yang
Berhormat Beaufort.

Dato’ Hajah Azizah binti Mohd Dun [Beaufort]: Saya ada mencadangkan
supaya ada kerjasama di antara Kementerian Wilayah Persekutuan, Kementerian Sumber
Manusia dan juga PBT seterusnya untuk kawasan-kawasan penghuni PPR yang banyak
di Lembah Klang ini. Saya memerhatikan bahawa banyak pekerja yang mengendalikan
kerja-kerja di rumah-rumah pangsa yang mewah dan sebagainya di Kuala Lumpur ini
terdiri daripada pekerja dari luar negara. Sedangkan kita mempunyai sumber manusia
yang mereka di kalangan B40 ataupun miskin yang duduk di rumah PPR yang sebenarnya
boleh diberikan tugas dan tanggungjawab in dan mereka boleh mendapat pendapatan.

Apakah pandangan Yang Berhormat Menteri tentang perkara ini yang boleh
sebenarnya diterokai oleh kementerian bersama-sama dengan Kementerian Sumber
Manusia dan juga PBT dan lain-lain kementerian atau agensi? Ini adalah supaya dapat
kita memastikan rakyat kita yang memerlukan ini mempunyai sumber pendapatan
ekonomi mereka dan kita tidak bergantung kepada buruh yang datang dari luar negara?
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Beaufort. Sila.

Dato’ Seri Dr. Shahidan bin Kassim: Yang Berhormat Beaufort, ini usaha yang
kita akan teruskan. Saya di Dewan ini, semasa di sana saya juga sering berucap kenapa
pengawal keselamatan yang mudah ini diambil dari luar. Mereka yang menjaga
keselamatan di kondominium mewah dan sebagainya. Kenapa pencuci diambil daripada
luar? Jadi ini semua diambil kira dan pemikiran tersebut akan diteruskan dengan
perbincangan dengan Kementerian Sumber Manusia supaya usaha murni untuk
