48 DR.07.10.2021

Dato’ Seri Dr. Shahidan bin Kassim: Yang Berhormat Batu dan juga Yang
Berhormat lain yang telah menimbulkan perkara yang sama, ini bukan sahaja jalan yang
rosak disebabkan pembangunan tadi termasuk jalan yang berlumut yang menyebabkan
licin. Ini juga sedang diberi perhatian. Saya sudah berbincang dengan pihak DBKL, di
samping meneruskan usaha baik mereka, mereka akan meneruskan serta-merta apa
sahaja bentuk rungutan yang disampaikan oleh orang ramai termasuk di Parlimen ini. Jadi
tindakan akan diambil sebagaimana janji yang telah dibuat, janji dikota.

Yang Berhormat Bukit Bintang telah menimbulkan insiden yang berlaku
berdekatan sebuah tokong di Salak Selatan. Sebagaimana Yang Berhormat sedia
maklum sebenarnya usaha pihak berkuat kuasa adalah berkaitan dengan pembangunan
sekolah di tapak yang berhampiran dan usaha membina pagar pengadang dengan izin
hoarding untuk memastikan keselamatan pelajar dan orang ramai di kawasan itu ketika
pembinaan dijalankan nanti. Namun begitu usaha tersebut telah dialah erti oleh beberapa
pihak yang menyangka bahawa pihak berkuasa ingin meruntuhkan tokong yang
berhampiran. Saya ambil berat akan insiden yang telah berlaku dan mengambil maklum
bahawa pihak yang terlibat telah memohon maaf kepada pihak berkuasa.

Saya ingin menegaskan bahawa dakwaan yang mengatakan pihak berkuasa
ingin meruntuhkan tokong tersebut adalah tidak benar dan dusta sama sekali. Tindakan
yang diambil hanyalah melibatkan pintu pagar tokong yang terletak di tanah PTP,
Pesuruhjaya Tanah Persekutuan bagi tujuan pembinaan jalan keluar masuk yang selamat
ke sekolah. Saya berharap semua pihak rakyat Malaysia dan warga Wilayah Persekutuan
sentiasa menghayati erti konsep Keluarga Malaysia dengan bersangka baik dan
mengamalkan sikap berkompromi agar insiden seperti ini tidak akan berlaku lagi. Yang
Berhormat Pontian bertanya mengenai...

Tuan Syed Saddiq bin Syed Abdul Rahman [Muar]: Yang Berhormat Menteri...

Dato’ Seri Dr. Shahidan bin Kassim: ...Quran Village. Saya ada tiga minit.
Mampukah saya boleh bertahan dengan tiga minit?

Dato’ Sri Azalina Othman Said [Pengerang]: Yang Berhormat, kalau Yang
Berhormat tidak mampu bertahan Yang Berhormat boleh buat jawapan bertulis.

Dato’ Seri Dr. Shahidan bin Kassim: Ya, bagi saya habis jawab. Ada dua muka
surat sahaja. Saya akan benarkan semua Ahli Yang Berhormat untuk menjawab dan
Yang Berhormat Speaker yang budiman ini akan berikan masa 10 minit tambahan, no
problem.

Yang Berhormat Pontian bertanyakan pembangunan Quran Village di Putrajaya.
Untuk makluman Yang Berhormat, cadangan Quran Village di Putrajaya adalah
bertepatan dengan aspirasi kerajaan bertujuan untuk kemajuan ummah di samping
mengekalkan aspek inklusif sebagai bangsa dan agama di bawah konsep Keluarga
Malaysia.

Saya ingin menegaskan bahawa pembangunan projek ini melambangkan
komitmen kementerian dalam pembangunan syiar Islam sebagai agama _ rasmi
persekutuan. Pembangunan ini juga direka bentuk sebagai inklusif dengan memastikan
pelawat-pelawat terdiri daripada pelbagai bangsa dan agama. Pembangunan ini
melengkapkan Putrajaya sebagai hub komuniti bagi pengkajian al-Quran dan Sunah serta
pelancongan /s/amic untuk semua lapisan masyarakat tanpa mengira bangsa dan agama.
Projek ini telah diluluskan sebagai projek baharu RMKe-12 dengan kos projek sebanyak
RM190 juta.

Akhir sekali, sekejap lagi saya akan berikan ruang kepada Yang Berhormat Bukit
Bintang dan juga sahabat saya akan menyertai kita tidak lama lagi.

Yang Berhormat Seputeh telah memberi beberapa ulasan mengenai Kementerian
Wilayah Persekutuan. Untuk makluman Dewan yang mulia ini saya boleh menyatakan
Yang Berhormat Seputeh ini seorang yang bukan sombong, orang yang baik. Dahulu
semasa menjadi Menteri, beliau mempunyai perwatakan yang tidak sombong. Sekarang
pun walaupun tanpa jawatan dalam kerajaan beliau dikenali sebagai individu yang
perwatakan baik rendah diri dan cantik.
