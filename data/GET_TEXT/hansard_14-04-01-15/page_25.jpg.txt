DR.07.10.2021 17

Datuk Haji Hasbi bin Habibollah: Terima kasih Yang Berhormat Lumut. Data
yang ada pada saya ialah tentang jalan raya, Yang Berhormat tanya fasal gula apung.
Akan tetapi ia suatu cadangan yang baik. Ini adalah pendapatan untuk penduduk
tempatan. /nsya-Allah dengan terbinanya semua rangkaian jalan ini memudahkan logistik,
pengangkutan dan sebagainya saya yakin industri ini boleh meletup di kawasan Tanjong
Manis. Terima kasih.

4. Tuan Wong Kah Woh [Ipoh Timur] minta Menteri Perumahan dan Kerajaan
Tempatan menyatakan jumlah peruntukan Kampung Baru yang telah disalurkan pada
tahun 2021 setakat ini. Berapakah projek kecil telah dilaksanakan.

Timbalan Menteri Perumahan dan Kerajaan Tempatan [Dato’ Sri Dr. Haji
Ismail bin Abd Muttalib]: Assalamualaikum warahmatullahi wabarakatuh, salam
sejahtera. Terima kasih Tuan Yang di-Pertua. Terima kasih Yang Berhormat Ipoh Timur.
Untuk makluman Yang Berhormat, Kampung Baru diletakkan di bawah Akta 733, Akta
Perbadanan Pembangunan Kampong Bharu 2011. Kini terdapat sejumlah 613 buah
Kampung Baru di seluruh Malaysia.

Sebanyak tiga kategori kalau ikut dikenal pasti yang pertama Kampung Baru ialah
kampung yang diwujudkan semasa darurat, di mana merupakan strategi ketenteraan di
bawah Rancangan Briggs 1948/1960 bagi mengatasi ancaman pengganas komunis
ketika itu. Kedua, kampung baru rangkaian, kampung yang merupakan penempatan
masyarakat Cina di pinggir bandar dan kampung yang ketiga ialah Kampung Nelayan,
Kampung Bagan. Kampung Nelayan di mana kebanyakan penduduknya terdiri daripada
masyarakat Cina nelayan.

Untuk makluman Yang Berhormat, kerajaan telah memperuntukkan sejumlah
RM84 juta bagi pembangunan Kampung Baru pada tahun 2021. Peruntukan
pembangunan Kampung Baru ini menunjukkan komitmen kerajaan dalam membangun
dan meneruskan program-program pembangunan kemudahan infrastruktur dan komuniti
di Kampung Baru. Pecahan peruntukan program pembangunan kampung adalah seperti
berikut:

(i) Program Pembangunan Infrastruktur sebanyak RM69 juta;
(ii) Program Bantuan Baik Pulih Rumah sebanyak RM65 juta; dan

(iii) Program Skim Pinjaman Khas Penduduk Kampong Bharu
sebanyak RM10 juta.

Untuk makluman Ahli Yang Berhormat juga, sehingga 1 September 2021,
sebanyak 216 projek pembangunan infrastruktur yang kecil di kampung-kampung baru
dengan peruntukan berjumlah RM19.87 juta sedang dilaksanakan. Selain itu, sebanyak
399 buah rumah di seluruh negara sedang dibaik pulih dengan bajet dan peruntukan
sejumlah RM4.66 juta. Untuk makluman Yang Berhormat, pelbagai bentuk bantuan dan
juga program-program lain untuk kebajikan masyarakat Kampung Baru telah pun
disediakan oleh kerajaan. Terima kasih Tuan Yang di-Pertua.

Tuan Yang di-Pertua: Silakan Yang Berhormat.

Tuan Wong Kah Woh [Ipoh Timur]: Terima kasih Yang Berhormat Timbalan
Menteri. Tuan Yang di-Pertua, soalan tambahan saya adalah kita nampak jumlah
Kampung Baru yang kita ada adalah sebanyak 613 buah. Tadi dinyatakan bahawa jumlah
projek kecil hanyalah 216. Saya hendak tanya kepada pihak Yang Berhormat Timbalan
Menteri, apa yang terjadi dengan lebih kurang 400 lagi projek di Kampung Baru ini? Itu
nombor satu. Nombor dua adalah berkenaan dengan pelantikan pegawai kemajuan
perkampungan, sama ada 400 projek kecil yang tertinggal itu adalah akibat daripada PKP,
belum lagi dilantik dan dimuktamadkan.

Tuan Yang di-Pertua: Terima kasih. Silakan

Dato’ Sri Dr. Haji Ismail bin Abd Muttalib: Terima kasih Tuan Yang di-Pertua,
terima kasih Yang Berhormat di atas keprihatinan terhadap pembangunan Kampung Baru.
