DR.07.10.2021 49

Saya ingin mengulas sedikit komen Yang Berhormat Seputeh mengenai mantan-
mantan Menteri Wilayah Persekutuan sebelum ini khasnya Yang Berhormat Putrajaya dan
Yang Berhormat Ketereh. Saya ingin memaklumkan bahawa semua dasar yang
dilaksanakan sebelum ini adalah berdasarkan kepada kajian dan keperluan semasa ketika
itu. Contohnya pembangunan yang dijalankan sebelum ini mengambil kira keperluan
rakyat yang berpendapatan rendah melalui pembangunan Projek Rumah Mampu Milik.

Selain daripada itu, pembangunan berdensiti tinggi terpaksa dilaksanakan di
Kuala Lumpur kerana kita kena terima hakikat kos dana dan kos pembangunan yang
tinggi. Semua pelaksanaan dasar ini dijalankan secara terbaik dgn fokus kepada rakyat.

Kementerian Wilayah Persekutuan akan memastikan, akhir sekali perenggan
terakhir, akan memastikan perumahan mampu milik disediakan untuk warga Wilayah
Persekutuan dan dibina berhampiran dengan akses kepada pengangkutan awam seperti
stesen MRT, LRT yang berdekatan. Ketika ini kementerian lain yang mempunyai dua
produk perumahan mampu milik iaitu Residensi Wilayah yang berharga RM300,000 seunit
dengan keluasan 900 kaki persegi khusus untuk golongan M40.

01440

Manakala satu lagi ialah Residensi Prihatin yang berharga hingga RM200,000
seunit dengan keluasan 750 kaki persegi untuk golongan B40. Saya ingin mengumumkan
bahawa Residensi Prihatin telah dijenamakan semula dan akan dikenali sebagai
Residensi Keluarga Malaysia selaras dengan konsep Keluarga Besar Malaysia yang
bersifat lebih inklusif dan dekat dengan semua lapisan masyarakat di negara ini.

Saya sebagai Menteri Wilayah Persekutuan akan terus melaksanakan dasar dan
pembangunan di Wilayah Persekutuan sebaik mungkin termasuk menarik pelaburan
untuk menjadikan Kuala Lumpur, Putrajaya, dan juga Labuan lebih maju dengan
kerjasama semua pihak. Saya jemput, sedikit boleh Yang Berhormat.

Tuan Syed Saddiq bin Syed Abdul Rahman [Muar]: Yang Berhormat Menteri,
saya ikut ucapan Yang Berhormat Menteri dengan sangat rapat. Tadi, Yang Berhormat
Menteri kata Yang Berhormat Menteri menggalakkan vertical farming. Yang Berhormat
Menteri pun kerap melawat kawasan-kawasan sebegini. Saya juga tahu bahawa Yang
Berhormat Menteri sangat cakna berkenaan industri-industri yang baru seperti industri
ketum dan juga industri medical cannabis.

Sebelum ini kerajaan telah carve-out tanah di Kedah untuk tujuan medical
cannabis. Adakah Yang Berhormat Menteri sebagai Menteri yang sangat cakna
berkenaan industri baru akan membenarkan projek rintis di Wilayah melalui vertical
farming untuk medical cannabis? Terima kasih Yang Berhormat Menteri.

Dato’ Seri Dr. Shahidan bin Kassim: Sebenarnya, jawapan tersebut berbahaya
dan membahayakan. Jadi, saya sebagai Menteri Wilayah Persekutuan dengan ini ikut
sahaja apa yang telah diputuskan oleh kerajaan. Jadi, kerajaan telah memutuskan
sedemikian rupa, saya menjadi pengikut yang setia. Kerajaan kata, kerajaan sekarang
hendak kerajaan yang makmur, inklusif dan mampan, saya orang yang pertama celapak
ke hadapan untuk menjalankan usaha-usaha tersebut termasuklah apa-apa Yang
Berhormat sebutkan tadi, saya akan mengikut arahan kerajaan dari semasa ke semasa.

Tuan Fong Kui Lun [Bukit Bintang]: Terima kasih Tuan Yang di-Pertua. Saya
ingin bertanya Yang Berhormat Menteri, insiden yang berlaku pada 28 September boleh
dielakkan jika dua pihak PTG dan pihak yang terlibat iaitu tokong. Hanya memberi satu
notis yang cukup masa untuk memberitahu pagar itu haruslah dibuka untuk projek yang
akan diadakan. Adakah Yang Berhormat bersetuju memberitahu kepada PTG bila-bila
masa hendak mengambil tindakan, penguat kuasa haruslah memberi notis yang secukup
masa, satu atau dua bulan? Terima kasih.

Dato’ Seri Dr. Shahidan bin Kassim: Saranan Yang Berhormat sudah pasti akan
diambil kira. Saya telah memaklumkan kepada Yang Berhormat bahawa kita akan
meneruskan perbincangan, dalam bahasa yang mudahnya ialah argy-bargy, bahasa
orang putih ya. Jadi perbincangan yang lebih /ovely untuk membolehkan kita mencari
penyelesaian menang-menang. Saya juga akan memastikan supaya pihak kerajaan dan
