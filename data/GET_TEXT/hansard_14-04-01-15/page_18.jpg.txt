10 DR.07.10.2021

[Pembesar suara dimatikan]

Tuan Yang di-Pertua: Okey. Okey Yang Berhormat. Alright, Yang Berhormat.
Yang Berhormat Menteri, silakan.

Dato’ Seri Dr. Shahidan bin Kassim: Terima kasih kepada soalan Yang
Berhormat dan juga rasa rasanubari asmaramah Yang Berhormat dicatatkan. [Ketawa]
Perasan Yang Berhormat dalam perkara ini. Saya telah melibatkan— membuat beberapa
perjumpaan dan perjumpaan ini saya libatkan Yang Berhormat Seputeh sebagai orang
yang berminat tentang perkara ini. Saya libatkan Yang Berhormat Seputeh tetapi
perjumpaan ini belum habis. Belum habis lagi.

Oleh sebab itu saya tangguhkan penguatkuasaannya sehingga 31 Oktober 2021.
Kita kena fikir bukan orang yang hendak jual sahaja tetapi kena fikir tentang orang yang
hendak beli. Ini ialah kerajaan Keluarga Malaysia. Sama ada mereka di Dungun atau pun
di mana-mana, mereka sering kali kebanyakan mereka berada di Kuala Lumpur. Pihak
kerajaan Keluarga Malaysia menghormati orang Islam dan orang bukan Islam. Jadi, kalau
melihat daripada jumlah lesen yang diluluskan untuk orang bukan Islam meminum arak,
saya ingat mencukupi.

Cuma, sekarang ini kalau hendak menjual secara bebas di merata tempat. Ini
tidak wajar. la akan melibatkan anak-anak muda untuk membeli minuman tersebut dan
terdapat juga minuman yang tidak dibenarkan atau pun minuman kita kata haram sebab
tidak dibenarkan oleh Kementerian Kesihatan juga, berlegar dan dijual di mana-mana.
Perkara ini membimbangkan.

Itu sebab kita terpaksa memperkenalkan undang-undang untuk menyekat
daripada kemudahdapatan. Kita sekarang ini bukan kita tidak— orang bukan Islam boleh,
orang Islam tidak boleh menyediakan atau menghidang minum keras di mana-mana pun.
Akan tetapi orang bukan Islam boleh, di tempat yang dibenarkan. Yang Berhormat tahu
tempat yang dibenarkan, di hotel, pub, bar dan juga di kedai runcit.

Puan Teresa Kok [Seputeh]: Yang Berhormat Menteri, boleh minum dekat
rumahkah?

[Pembesar suara dimatikan]
Tuan Yang di-Pertua: Yang Berhormat, tolong.

Dato’ Seri Dr. Shahidan bin Kassim: [Bercakap tanpa menggunakan pembesar
suara]

Tuan Yang di-Pertua: Yang Berhormat Menteri, mikrofon.
Tuan Oscar Ling Chai Yew [Sibu]: Mic tolong buka.
Tuan Fong Kui Lun [Bukit Bintang]: Mic, mic, mic.

Dato’ Seri Dr. Shahidan bin Kassim: Yang Berhormat, kita akan teruskan
perjumpaan. Semalam pun saya bercakap dengan Yang Berhormat panjang lebar. Jadi,
kita akan teruskan perjumpaan dengan semua pihak sebab saya tidak mahu buat
keputusan dalam keadaan Yang Berhormat terbuku di hati dan saya pun tidak seronok
membuat keputusan. Biar sama-sama, win-win lah apabila kita buat keputusan. Jadi, saya
berharap Yang Berhormat ambil pendekatan yang lebih mudah. Kita bukan hendak
mencari punca gaduh tetapi kita hendak cari helah untuk berkawan. Terima kasih.
Assalamualaikum.

Tuan Yang di-Pertua: Terima kasih.
Puan Hannah Yeoh [Segambut]: Tuan Yang di-Pertua...

Tuan Lim Guan Eng [Bagan]: Yang Berhormat Menteri harus tahu, orang bukan
Islam rasa hak mereka terjejas...

[Pembesar suara dimatikan]

Tuan Yang di-Pertua: Yang Berhormat, ini bukan waktu untuk berbahas.
