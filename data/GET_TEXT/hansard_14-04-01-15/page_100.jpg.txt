92 DR.07.10.2021

dilaksanakan. Namun, hasil kajian belum dibentangkan kepada Mesyuarat Jemaah
Menteri. Manakala cadangan projek HSR yang menghubungkan Kuala Lumpur dengan
Bangkok, Thailand sedang meneliti satu kajian pradaya maju ataupun previability study.

Tuan Yang di-Pertua, mengenai projek-projek berskala besar, ingin saya
maklumkan di sini bahawa kerajaan tempoh awal RMKe-12 akan berikan tumpuan kepada
kebajikan perlindungan sosial dan projek-projek berpaksikan rakyat berbanding projek
mega projek besar susulan kesan pandemik COVID-19. Walau bagaimanapun apabila
ekonomi pulih, sudah pasti kerajaan akan mengkaji kemungkinan melaksanakan
beberapa projek besar yang boleh membantu meningkatkan struktur seperti jalan raya,
pelabuhan lapangan terbang yang pastinya akan memberikan manfaat dan pulangan
kepada rakyat dan negara.

Tuan Yang di-Pertua, saya mengucapkan terima kasih kepada semua Ahli Yang
Berhormat yang telah membangkitkan beberapa isu yang telah saya jawab sebaik
mungkin.

Puan Kasthuriraani a/p Patto [Batu Kawan]: Yang Berhormat Menteri...

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Menteri, sebelum Yang Berhormat Menteri landing sedikit...

Dato’ Sri Mustapa bin Mohamed: Saya selesai, saya akan duduk bangun...

Puan Kasthuriraani a/p Patto [Batu Kawan]: Yang Berhormat Menteri, isu saya
tidak dijawab.

Dato’ Haji Salim Sharif [Jempol]: |su FELDA tidak dijawab.

Dato’ Sri Mustapa bin Mohamed: Sekali lagi saya mengucapkan terima kasih
kepada semua Ahli Yang Berhormat kerana telah mengambil bahagian dalam perbahasan
usul Rancangan Malaysia Ke-12. Terima kasih juga kepada semua Yang Berhormat
Menteri dan Yang Berhormat Timbalan Menteri...

Puan Kasthuriraani a/p Patto [Batu Kawan]: Walaupun dengan penambahan
masa, Yang Berhormat Menteri isu yang penting.

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Menteri ada masa. Yang Berhormat Menteri ada masa lima minit ini.

Dato’ Sri Mustapa bin Mohamed: ...Yang telah selesai menggulung perbahasan
kementerian masing-masing. Terima kasih saya ucapkan kepada semua kementerian
dan agensi...

Puan Kasthuriraani a/p Patto [Batu Kawan]: Yang Berhormat Menteri, saya
tunggu nama saya dipanggil untuk jawapan diberi. Saya bahas.

Dato’ Sri Mustapa bin Mohamed: ...Yang telah membantu kami Unit Perancang
Ekononii...

Dato’ Haji Salim Sharif [Jempol]: Isu FELDA tidak jawab.
[Pembesar suara dimatikan]
Tuan Yang di-Pertua: Bagi Yang Berhormat Menteri habis dahulu.

Dato’ Sri Mustapa bin Mohamed: Saya akan habiskan semua, saya duduk, saya
akan jawab persoalan. Okey, boleh ya Tuan Yang di-Pertua?

Tuan Yang di-Pertua: Sekejap.

Dato’ Sri Mustapa bin Mohamed: Sabar, sabar. Terima kasih saya ucapkan
kepada semua kementerian dan agensi yang telah membantu kami di Unit Perancang
Ekonomi sama ada secara langsung ataupun tidak langsung dalam penyediaan dokumen
Rancangan Malaysia Ke-12 ini. Terima kasih kepada Ketua Pengarah, Timbalan Ketua
Pengarah di seluruh warga EPU yang telah bekerja keras dalam menyediakan Rancangan
Malaysia Ke-12 ini, walaupun terpaksa dipinda dan ditunda beberapa kali disebabkan oleh
pandemik COVID-19.
