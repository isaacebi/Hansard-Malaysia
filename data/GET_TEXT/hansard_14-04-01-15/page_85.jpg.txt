DR.07.10.2021 77

Dato’ Mahfuz bin Haji Omar [Pokok Sena]: Saya minta supaya diberikan
penjelasan, bukan isu soal saya hendak report, tidak report. Saya minta penjelasanlah.
Saya minta penjelasan isu YADIM, pemindahan duit. Jadi beritahulah, ada atau tidak ada.
Berlaku atau tidak berlaku. Bagaimana audit, ada perjanjian atau tidak? Isu YADIM ini
membabitkan imej institusi Islam, imej institusi dakwah.

Tuan Haji Idris bin Haji Anmad: Okey, oleh sebab itu saya harapkan kerana
penjelasan yang diberikan kepada saya, transaksi itu berlaku dengan betul. Jadi kalau
ada berlaku tidak betul, saya rasa pihak Yang Berhormat Pokok Sena boleh report kepada
pihak yang bertanggungjawab.

Timbalan Yang di-Pertua [Dato’ Mohd Rashid Hasnon]: Saya minta Yang
Berhormat Kuantan, sila.

Dato’ Mahfuz bin Haji Omar [Pokok Sena]: Dokumen. Dokumen perjanjian
dengan pihak yang meminjam, dengan pihak yang dilabur.

Puan Fuziah binti Salleh [Kuantan]: Terima kasih, Tuan Yang di-Pertua. Boleh
saya tanya soalan?

Timbalan Yang di-Pertua [Dato’ Mohd Rashid Hasnon]: Sila, Yang Berhormat
Kuantan.

Puan Fuziah binti Salleh [Kuantan]: Terima kasih, Tuan Yang di-Pertua. Yang
Berhormat Menteri, kita dengar apa yang Yang Berhormat Menteri bercakap tentang
wakaf. Sebenarnya apa Yang Berhormat Menteri bercakap itu ialah old school of wakaf.
Maksudnya ini sudah berlaku berapa lama dan kita semua maklum berkenaan dengan
apa yang telah dilakukan tentang tanah-tanah wakaf dan sebagainya.

Pada ketika ini, wakaf players di Malaysia, dengan izin Tuan Yang di-Pertua,
sudah bersedia untuk pergi lebih jauh. Wakaf players di Malaysia sudah bersedia untuk
menjadikan wakaf sektor ekonomi yang ketiga, Tuan Yang di-Pertua. Rang Undang-
undang Wakaf Wilayah Persekutuan merupakan satu undang-undang yang amat perlu
dalam memastikan tadbir urus yang baik di dalam kita menguruskan harta wakaf.

Tuan Yang di-Pertua, dalam— saya bercakap tentang Rang Undang-undang
Wakaf Wilayah Persekutuan yang seharusnya dibawa ke Dewan yang mulia ini supaya
negeri-negeri lain boleh menjadikannya model undang-undang wakaf. Kita sudah ada
Undang-undang Wakaf, Enakmen Wakaf di lima buah negeri tetapi negeri-negeri yang
lain menunggu Rang Undang-undang Wakaf Wilayah Persekutuan untuk menjadi model
tadbir urus, ya, wakaf di negara kita. Akan tetapi, saya dapat jawapan kepada soalan saya
menyenaraikan masalah-masalah yang belum diatasi oleh Majlis Agama Islam Wilayah
Persekutuan (MAIWP).

Saya tidak lihat kesungguhan dalam jawapan Yang Berhormat Menteri. Jadi di
sini, sayanglah, rugilah negara kita sekiranya kita tidak boleh bawa pendekatan yang
maju, terkini di dalam kita membangunkan institusi wakaf. Malah, kita mampu
menggunakan institusi wakaf ini untuk menangani masalah kemiskinan, untuk membantu
menyelesaikan masalah kemiskinan melalui cara multidimensional poverty index,
menggunakannya untuk selesaikan masalah sosioekonomi negara. Bukan setakat tanah
wakaf, masjid, kubur, seperti yang Yang Berhormat Menteri cakap. Tolonglah.

Timbalan Yang di-Pertua [Dato’ Mohd Rashid Hasnon]: Yang Berhormat
Kuantan.

Puan Fuziah binti Salleh [Kuantan]: Maju ke depan. Players wakaf di Malaysia
menunggu kita maju ke depan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih, Yang
Berhormat Kuantan. Sila, Yang Berhormat Menteri hendak respond.

Tuan Haji Idris bin Haji Ahmad: Terima kasih, Yang Berhormat Kuantan.
Sebenarnya sudah ada jawapan ini.

Timbalan Yang di-Pertua [Dato’ Mohd Rashid Hasnon]: Sila.
