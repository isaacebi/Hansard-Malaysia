DR.07.10.2021 23

bentuk bimbingan dan latihan perniagaan kepada penjaja dan peniaga kecil. Antara
latihan yang sedang dijalankan adalah Program Pembangunan Kapasiti Penjaja dan
Peniaga Kecil 2021 dengan peruntukan sebanyak RM400,000 dan melibatkan seramai
115 orang peserta.

Ketiga, galakan pendigitalan perniagaan. Kita hendak pastikan kemandirian
perniagaan dalam kalangan golongan penjaja dan peniaga kecil yang menjalankan secara
offline. Kita perlu berubah kepada kaedah online dan ini seiring dengan kehendak dan
keperluan yang berubah secara total semasa pandemik ini. Justeru itu, selain daripada
platform sedia ada seperti Food Panda dan Grab Food, MEDAC juga dengan kerjasama
Biro Muda Gabungan Persatuan Penjaja dan Peniaga Kecil Melayu Malaysia
(GPPPKMM) melancarkan platform pesanan makanan secara dalam talian iaitu
Warungku di bawah SME Corp.

Program ini secara tidak langsung telah membuka peluang pekerjaan kepada
penghantar makanan melalui Program Warung Rider sehingga Ogos 2021, Tuan Yang di-
Pertua. Seramai 5,500 orang rider ataupun 3,740 orang peniaga, merchant telah
menyertai program ini. Terima kasih Tuan Yang di-Pertua, terima kasih kepada Yang
Berhormat.

Tuan Yang di-Pertua: Okey, soalan tambahan satu.

Datuk Seri Panglima Abdul Azeez bin Abdul Rahim [Baling]: Selepas ini
Baling.

Datin Paduka Dr. Tan Yee Kew [Wangsa Maju]: Terima kasih. Saya ingin tahu
sama ada Yang Berhormat Timbalan Menteri sedar bahawa kebanyakan program
bantuan untuk peniaga kecil atau mikro ini memerlukan pendaftaran SSM atau sijil SSM.
Bagi mereka yang menjual nasi lemak di tepi jalan ataupun tukang jahit di rumah, mana
ada mendaftar dengan SSM. Syarat-syarat seperti ini adalah yang menyusahkan peniaga
kecil mendapatkan bantuan kerajaan. Ada pula yang memerlukan lesen perniagaan
diissuekan oleh kerajaan tempatan ataupun DBKL untuk membuktikan mereka ialah
peniaga.

Untuk maklumat Yang Berhormat Timbalan Menteri, ramai peniaga kecil,
khususnya di Kuala Lumpur dan bandar-bandar besar berniaga tanpa lesen ataupun
menyewa lesen daripada orang lain. Jadi, apabila menggunakan syarat-syarat seperti ini,
yang akan dapat bantuan ialah pemegang lesen dan bukan mereka yang berniaga. Jadi,
saya ingin tahu untuk memastikan peniaga-peniaga kecil dalam kategori yang saya
sebutkan ini mendapat bantuan kerajaan, adakah kementerian bercadang meluluskan
permohonan mereka sekiranya ia disokong oleh wakil rakyat tempatan walaupun tanpa
sijil SSM dan lesen perniagaan? Sekian, terima kasih.

Tuan Yang di-Pertua: Terima kasih.

Tuan Muslimin bin Yahaya: Terima kasih kepada Yang Berhormat Wangsa Maju
atas semangat kepedulian kepada usahawan-usahawan kita yang terkesan. Untuk
makluman Yang Berhormat, kita ada 1,151,339 PKS melibatkan PKS mikro, kecil dan
sederhana dan daripada 1 juta ini tidak termasuk yang sebagaimana Yang Berhormat
sebutkan tadi.

01130

Ini dalam PKS ada sebut sebagai kumpulan-kumpulan informal yang contohnya
Makcik Kiah yang jual nasi lemak tepi jalan, Madam Lee yang berniaga di pasar padi
ataupun Tuan Haji Salleh yang menjual mee kolok di bawah jambatan. Ini adalah
kumpulan-kumpulan informal yang tidak mendaftar dengan SSM. Di peringkat kerajaan
melalui MEDAC, kita bantu mereka. Melalui TEKUN Nasional, kita ada satu program yang
disebut sebagai Skim Pembiayaan Informal (SPIN). Makna peniaga-peniaga yang tidak
berdaftar dan tidak ada lesen. Kita menawarkan bantuan pembiayaan RM1,000 hingga
RM10,000 tanpa charge, kosong interest.

Untuk makluman Yang Berhormat sehingga 1 Oktober melalui skim ini— melalui
Tekun Nasional sehingga 1 Oktober 2021, sebanyak 2,197 usahawan_ informal
sebagaimana Yang Berhormat sebut tadi telah diberi kelulusan sebanyak RM14.1 juta.
