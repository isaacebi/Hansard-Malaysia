72 DR.07.10.2021

pengurusan tetapi sepanjang tahun 2021 ini pun, mereka tidak boleh beroperasi dan
mereka terpaksa menanggung untuk pembayaran gaji.

Jadi oleh sebab itu, inilah yang diminta oleh Persatuan Madrasah Tahfiz Al-Quran
Malaysia (PERMATA) khususnya supaya diberikan juga pada tahun 2021 ini bantuan
pengurusan untuk mereka membayar gaji dan pengurusan untuk mereka memulakan
selepas daripada dibenarkan untuk mereka beroperasi. Ini saya harap kalau RM40 juta
baki lagi itu boleh diminta daripada Kementerian Kewangan untuk diconvertkan menjadi
bantuan untuk pengurusan, bantuan khas pengurusan.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pokok Sena. Baik, teruskan Yang Berhormat Menteri.

Dr. Maszlee bin Malik [Simpang Renggam]: Yang Berhormat Menteri. Simpang
Renggam.

Timbalan Yang di-Pertua [Dato’ Mohd Rashid Hasnon]: Sila, Yang Berhormat
Simpang Renggam.

Dr. Maszlee bin Malik [Simpang Renggam]: Tuan Yang di-Pertua, jikalau
sebelum ini pada zaman Menteri yang lama, Senator Datuk Dr. Zulkifli Mohamad Al-Bakri,
kita biasa lihat update dengan izin, ataupun kemas kini berkaitan bantuan, berkaitan
aktiviti di laman web (M-I-R-A) mira.gov.my. Kad laporan, malah beliau begitu proaktif.
Laporan bukan setakat tahunan, bulanan pun dia berikan. Malangnya setelah Yang
Berhormat Menteri naik, sehingga detik ini, hari ini 7 Oktober 2021, bila saya buka
mira.gov.my, yang saya jumpa, 404 maintenance mode. Saya kira tak perlu ambil waktu
yang lama sangat untuk dimaintenancekan benda itu.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat.

Dr. Maszlee bin Malik [Simpang Renggam]: Segerakan supaya apa yang
disebut oleh Yang Berhormat Menteri itu boleh kita pantau. Setiap kementerian itu perlu
dipantau oleh rakyat dan oleh kami. Jadi, cepat-cepatlah betulkan mira.gov.my untuk kami
semua memantau apa yang disebutkan oleh Yang Berhormat Menteri. Terima kasih Tuan
Yang di-Pertua.

Timbalan Yang di-Pertua [Dato’ Mohd Rashid Hasnon]: Okey, baik. Sila Yang
Berhormat Menteri, teruskan memberi jawapan.

Tuan Haji Idris bin Haji Ahmad: Terima kasih Yang Berhormat Pokok Sena,
terima kasih Yang Berhormat Simpang Renggam. Pertama, berkenaan dengan RM40 juta
itu memang kita telah pun cuba hendak bincang dengan pihak MOF kerana selama ini
memang diluluskan dalam bajet ialah untuk penyelenggaraan. Maka kita cuba hendak
minta dengan MOF supaya perkara itu ditukar kepada untuk kos operasi.

Berkenaan dengan apa perkembangan sebenar yang berlaku. Sebenarnya boleh
rujuk di dalam - walaupun kami tak pakai mira.gov.my, yang pentingnya maklumat itu
sampai. Pergerakan yang kami lakukan itu kita buat terutamanya di dalam page saya
sendiri. Boleh tengok, setiap hari kita update.

Dr. Maszlee bin Malik [Simpang Renggam]: Di mana boleh kami rujuk?
Tuan Haji Idris bin Haji Ahmad: Page peribadi saya sendiri, page saya sendiri.

Dr. Maszlee bin Malik [Simpang Renggam]: Oh! Jadi, urusan kerajaan di dalam
Facebook peribadi Yang Berhormat Menteri? Terima kasih Tuan Yang di-Pertua.

Tuan Haji Idris bin Haji Anmad: Ya. JAKIM pun ada, dalam JAKIM pun ada.
Okey, terima kasih.

Dato’ Mahfuz bin Haji Omar [Pokok Sena]: Yang Berhormat Menteri, saya
harap yang RM40 juta itu mesti disegerakan sebab mereka hendak mulakan operasi.
Sudah tentu mereka nak bayar gaji yang tertunggak kepada staf-staf mereka. Jadi, ada
belas kasihanlah daripada kerajaan khususnya daripada Kementerian Kewangan.
