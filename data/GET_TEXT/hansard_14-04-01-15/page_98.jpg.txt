90 DR.07.10.2021

Sebenarnya Yang Berhormat Perdana Menteri ialah pengerusi kepada tiga
koridor iaitu Pantai Timur, Utara dan juga Iskandar. Jadi, kita telah menerima laporan
daripada CEO dan juga pengurusan bahawa pencapaian ini agak baik, termasuklah
pelaburan. Insya-Allah kita ambil kira pandangan Yang Berhormat Pasir Salak. Yang
Berhormat Pasir Salak mahu supaya mereka bekerja dengan lebih bersungguh-sungguh
dalam konteks untuk merapatkan jurang antara bandar dan luar bandar dan antara negeri-
negeri. Itu memang tujuan ditubuhkan koridor-koridor di seluruh negara. Terima kasih
Yang Berhormat Pasir Salak.

Tuan Syed Saddiq bin Syed Abdul Rahman [Muar]: Yang Berhormat Menteri...

Dato’ Sri Mustapa bin Mohamed: Seterusnya, saya hendak pergi kepada
FELDA ini. Dua hari lepas, kita telah diberi taklimat oleh Pengerusi FELDA- Yang
Berhormat Besut dan juga pengurusan tertinggi FELDA. Seramai 16 Ahli Parlimen hadir
dalam focus group ini dan telah dimaklumkan- saya hendak kongsi dengan Ahli Dewan,
khusus mengenai projek generasi baharu peneroka di bawah Rancangan Malaysia Ke-12
ini. FELDA telah kenal pasti 5,000 lot di 54 tanah rancangan untuk dijual kepada generasi
baharu FELDA seluruh negara. FELDA sedang menyediakan reka bentuk rumah serta
kajian kelengkapan infrastruktur bagi setiap lot individu yang akan ditawarkan yang
bersesuaian, termasuk harga mampu milik.

Tuan Syed Saddiq bin Syed Abdul Rahman [Muar]: Yang Berhormat Menteri...

Dato’ Sri Mustapa bin Mohamed: Ini antara tindakan yang sedang diambil untuk
menangani masalah generasi kedua di FELDA. Yang Berhormat Kalabakan dan Yang
Berhormat Lahad Datu telah menimbulkan isu pengambilan semula tanah yang telah
dipajak kepada FGV Berhad. Usaha FELDA mengambil alih FGV telah membolehkan
FELDA mengawal kembali tanah ladangnya yang sebelum ini di bawah pajakan dengan
FGV.

Berkaitan dengan pandangan Yang Berhormat Kalabakan dan Yang Berhormat
Lahad Datu, kita ingin menegaskan bahawa FELDA sentiasa mempunyai hubungan baik
dengan Kerajaan Negeri Sabah dan sentiasa menjaga hubungan ini dengan bekerjasama
menangani sebarang isu melibatkan peneroka FELDA di negeri Sabah.

Tuan Yang di-Pertua: Yang Berhormat Menteri, Yang Berhormat Menteri...

Dato’ Sri Mustapa bin Mohamed: Sebarang keputusan yang diambil dan bakal
diambil adalah penting agar kedua-dua pihak mengenai FELDA selepas ni agar kedua-
dua pihak mendapat manfaat dan tidak membebankan sebelah pihak. Pihak pengurusan
akan berhubung dengan pihak Kerajaan Negeri Sabah untuk menyelesaikan isu-isu yang
dihadapi berkaitan dengan FELDA dan FGV di negeri Sabah dalam masa yang terdekat.
Terima kasih.

Tuan Syed Saddiq bin Syed Abdul Rahman [Muar]: Yang Berhormat Menteri,
minta laluan.

Tuan Yang di-Pertua: Yang Berhormat Menteri, Yang Berhormat Muar hendak
mencelah.

Tuan Syed Saddiq bin Syed Abdul Rahman [Muar]: Sedikit sahaja. Terima
kasih Yang Berhormat Menteri. Tadi Yang Berhormat Menteri tekankan pembangunan
NCIA koridor utara. Pada tahun 2019 dan awal 2020, kerajaan secara prinsip telah pun
meluluskan Industry Medical Hemp dan Industrial Hemp dan saya difahamkan
pembangunannya, projek rintis di negeri Kedah, bawah NCIA.

01730
Adakah kerajaan baharu ini akan meneruskan inisiatif pembangunan projek rintis
khusus bagi medical cannabis. Terima kasih Yang Berhormat Menteri.

Dato’ Sri Mustapa bin Mohamed: Saya kurang pasti sama ada kenyataan Yang
Berhormat Muar itu benar. Maknanya kalau mengikut kenyataan Yang Berhormat
diluluskan sebelum ini, saya akan semak. Akan tetapi dalam pengetahuan saya, saya
tidak tahu menahu tentang projek yang disebutkan tadi. Apa pun saya akan semak Yang
Berhormat Muar. Tuan Yang di-Pertua...
