DR.07.10.2021 53

Dato’ Sri Ti Lian Ker: Mengenai isu apa?
Tuan Lukanisman bin Awang Sauni [Sibuti]: Saya? Sibuti dekat belakang.

Dato’ Sri Azalina Othman Said [Pengerang]: Satu Sibuti, satu lagi Bukit
Mertajam. Terpulang kepada Yang Berhormat Timbalan Menteri buat keputusan.

Dato’ Sri Ti Lian Ker: Biar saya habiskan dahulu ya sebab saya cuma ada dua
ke tiga isu pembangunan sahaja.

Tuan Sim Chee Keong [Bukit Mertajam]: Yang Berhormat Menteri, orang lama
KBS.

Dato’ Sri Ti Lian Ker: Soalan boleh dikemukakan selepas ini.

Tuan Lukanisman bin Awang Sauni [Sibuti]: Okey, bagi dua-dua ya Yang
Berhormat Timbalan Menteri?

Tuan Sim Chee Keong [Bukit Mertajam]: Orang lama KBS sini.
Dato’ Sri Azalina Othman Said [Pengerang]: Nak bagi ke tak nak bagi?
Dato’ Sri Ti Lian Ker: Tak bagilah, tak bagi. Biar saya habis dahulu.

Dato’ Sri Azalina Othman Said [Pengerang]: Dia tak nak bagi, biar dia habis
dahulu. This is his floor, dia buat keputusan. Silakan Yang Berhormat Timbalan Menteri.

Tuan Sim Chee Keong [Bukit Mertajam]: We respect Tuan Yang di-Pertua.

Dato’ Sri Ti Lian Ker: Tuan Yang di-Pertua, semasa perbahasan RMKe-12, Yang
Berhormat Setiu ada memohon supaya Stadium Mini Sungai Tarom dinaik taraf dan
pembinaan stadium mini baharu serta membaik pulih gelanggang futsal tertutup di Sungai
Bari. Kementerian Belia dan Sukan sememangnya mempunyai perancangan untuk
menambah kemudahan sukan kepada rakyat secara berperingkat. Oleh yang demikian,
kementerian ini sedia mempertimbangkan cadangan untuk menaik taraf Stadium Mini
Sungai Tarom dan membina baharu Stadium Mini Sungai Bari di bawah Rancangan
Malaysia Ke-12.

Tuan Shaharizukirnain bin Abd Kadir [Setiu]: Terima kasih Yang Berhormat
Timbalan Menteri.

Dato’ Sri Ti Lian Ker: Permohonan membina Kompleks Sukan Seri Iskandar.
Tuan Yang di-Pertua, Yang Berhormat Parit turut mengemukakan permohonan berkaitan
kemudahan sukan khususnya dalam RMKe-12 ini dengan memohon sebuah Kompleks
Sukan Seri Iskandar dalam kawasan Parlimen Parit. Untuk makluman Yang Berhormat,
kementerian ini telah mengemukakan permohonan untuk membina baharu Kompleks
Sukan Seri Iskandar bawah peruntukan Rolling Plan Kedua (RP2) Rancangan Malaysia
Ke-12 dan tertakluk kepada kelulusan Kementerian Kewangan dan Unit Perancang
Ekonomi Jabatan Perdana Menteri.

Dato’ Mohd Nizar bin Haji Zakaria [Parit]: Yang Berhormat Timbalan Menteri.

Dato’ Sri Ti Lian Ker: Mengenai status pembinaan Kompleks Sukan Tenom.
Tuan Yang di-Pertua, seperti Ahli-ahli Yang Berhormat yang lain, Yang Berhormat Tenom
turut juga menanya mengenai persoalan berkaitan status terkini tentang pembinaan
Kompleks Sukan Tenom.

01500

Untuk makluman Ahli Yang Berhormat, kerja-kerja menaik taraf Kompleks Sukan
Tenom ini dijangka bermula pada bulan Disember 2021. Pada masa ini iklan tender projek
sedang berjalan sehingga pertengahan Oktober 2021 diikuti dengan proses pemilihan
pembida sebelum projek dapat dimulakan.

Tuan Yang di-Pertua, setakat ini sahaja maklum balas...

Dato’ Mohd Nizar bin Haji Zakaria [Parit]: Tuan Yang di-Pertua. Yang
Berhormat Menteri, sikit sahaja. Parit. Tuan Yang di-Pertua.
