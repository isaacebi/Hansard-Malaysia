DR.07.10.2021 15

tidak menjejaskan alam sekitar atau kehidupan di dalam laut itu sendiri. Terima kasih Yang
Berhormat.

Tuan Ahmad Fadhli bin Shaari [Pasir Mas]: Okey. Terima kasih Tuan Yang di-
Pertua. Terima kasih Yang Berhormat Timbalan Menteri. Kita tahu bahawa Ops Naga ini
merupakan satu operasi bersepadu di antara beberapa buah agensi seperti Agensi
Penguatkuasaan Maritim Malaysia (APMM) dan sebagainya. Akan tetapi, kita juga
mendengar desas-desus bahawa agensi-agensi ini sebenarnya kekurangan dari sudut
peralatan, termasuklah bot-bot yang telah berusia puluhan tahun lamanya. Setakat
manakah inisiatif daripada pihak kementerian untuk menangani isu kekurangan aset yang
dimiliki oleh agensi-agensi ini? Terima kasih.

Tuan Yang di-Pertua: Terima kasih. Silakan.

Dato’ Sri Dr. Haji Ismail bin Haji Mohamed Said: Terima kasih Yang Berhormat
Kuala Krai. Kalau kita sebut secara... [Disampuk]

Tuan Ahmad Fadhli bin Shaari [Pasir Mas]: Pasir Mas.

Dato’ Sri Dr. Haji Ismail bin Haji Mohamed Said: Yang Berhormat Pasir Mas,
sorry. Tentang aset-aset kapal dan bot maritim negeri-negeri di dalam negara kita.

Negeri Aset Kapal dan Bot (Jumlah)
Kedah dan 24
Perlis

Pulau Pinang 10
Perak 15
Selangor 15
Melaka 7
Johor 35
Pahang 9
Terengganu 9
Kelantan 7
Sarawak 30
Sabah 85
Keseluruhan 247

Kita sedar bahawa di dalam Rancangan Malaysia Kedua Belas, kita akan
tumpukan juga kepada untuk menambah baik aset-aset termasuk pembelian aset-aset
bagi kita mempunyai keupayaan, bagi menangani bot nelayan asing yang menjejaskan
hasil negara kita. Saya percaya Yang Berhormat Pulai tahu berapakah bilangan dan
berapa bilion yang telah kita kehilangan hasil daripada pencerobohan bot nelayan asing.
Terima kasih.

3. Tuan Haji Yusuf bin Abd. Wahab [Tanjong Manis] minta Menteri Pembangunan
Luar Bandar menyatakan agar sebuah jalan darat dibina untuk menghubungkan Kampung
Paloh, Kampung Kedang, Rumah Panjang Berangan dan Rumah Panjang Stalun dengan
jalan utama Sibu - Bandar Baru Tanjong Manis dan memasukkan cadangan jalan tersebut
ke dalam Rancangan Malaysia Kedua Belas, memandangkan jalan penghubung ini
sangat penting kepada kampung-kampung atau rumah panjang yang terpencil ini.
