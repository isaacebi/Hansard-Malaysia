DR.07.10.2021 27

boleh menuntut tuntutan ini daripada hanya kepada factory yang mempunyai 200 orang
pekerja telah ditingkatkan kepada 500 orang pekerja yang ada dalam satu-satu factory
kepada majikan tersebut.

Jadi, kita harap kita dapat membantu majikan bagi meneruskan operasi mereka
mengekang pemberhentian pekerja secara besar-besaran. Ini juga ada inisiatif-inisiatif
yang kita sebut e-hailing iaitu ataupun hiring incentive yang disebut untuk golongan yang
saya sebut tadi yang berumur 50 tahun ke atas, OKU dan juga e-hailing ini juga kita
melindungi kebajikan kepada golongan yang delivery riders ataupun orang yang bekerja
sendiri. Ini adalah termasuk juga gig economy bagi mereka yang diberi perlindungan
PERKESO ataupun sosial kebajikan bila ditimpa musibah.

Inisiatif-inisiatif ini juga kita teruskan iaitu keperluan untuk mereka mendaftar
dengan PERKESO, diakui oleh majikan bahawa hasil pendapatan telah menurun dan
sebagainya. Jadi, mereka yang terlibat ini majikan telah mengakui pendapatan syarikat
telah menurun dan mereka boleh mendaftar untuk mereka mendapat perlindungan
daripada PERKESO. Prasyarat yang penting ini bagi memastikan hanya majikan yang
layak sahaja akan diberi pertimbangan untuk mendapatkan bantuan. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Pertanyaan tambahan yang kedua, saya jemput Yang
Berhormat Padang Serai.

Tuan Karupaiya a/l| Mutusami [Padang Serai]: Terima kasih Tuan Yang di-
Pertua, terima kasih Yang Berhormat Timbalan Menteri. Soalan tambahan Yang
Berhormat Padang Serai, mohon penjelasan daripada kementerian, bolehkah perincikan
manfaat yang diperoleh melalui Program Subsidi Upah 4.0, dengan izin. PenjanaKerjaya
3.0, dengan izin dan insentif elaun mencari pekerjaan mengikut kelas ekonomi iaitu B40,
M40 dan T20. Terima kasih Yang Berhormat Timbalan Menteri, terima kasih Tuan Yang
di-Pertua.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Timbalan Menteri, jawab satu minit.

Datuk Haji Awang bin Hashim: Terima kasih kepada sahabat saya daripada
Padang Serai. Seperti yang saya sebut tadi, program-program kita ini melibatkan dalam
dipanggil Program Subsidi Upah ini merupakan bantuan insentif kepada semua golongan
yang terkesan akibat daripada pandemik COVID-19. Itu yang kita sebut 1.0 bermula, 2.0,
3.0 dan terakhirnya adalah 4.0 Program Subsidi Upah 4.0 yang mana melibatkan
golongan-golongan yang kita labelkan— Kita segmentize dengan izin, supaya mereka
dapat protection ataupun perlindungan daripada program-program yang dilaksanakan
oleh kerajaan terutamanya di bawah KSM melalui agensi kita iaitu PERKESO yang saya
sebut tadi.

Dalam program ini juga terdapat Skim Insurans Pekerjaan yang memberi
perlindungan kepada semua golongan supaya tidak kehilangan pendapatan seterusnya
bagi mereka yang dahulu hanya kita letakkan gaji maksimum RM4,000 yang kita beri
perlindungan tetapi sekarang apabila program ini dijalankan terus gaji yang RM10,000 ke
bawah juga diberi perlindungan. Mereka boleh menuntut supaya mereka tidak terkesan
dengan keadaan ekonomi. Ini hanyalah fokus untuk pekerja. Jadi, dalam golongan-
golongan ini kita ada B40 dan sekarang M40 telah menurun kepada B40. Jadi, insya-Allah
RM600 sebulan yang kita bagi pada setiap pekerja selama dua bulan bagi semua sektor
yang terlibat terus dengan pandemik COVID-19 ini.

Jadi syarat-syaratnya pun kita telah tetapkan. Kadar penurunan pendapatan
ataupun jualan daripada majikan, kadar penurunan sebanyak 30 peratus atau lebih jumlah
jualan atau pendapatan bulanan bagi tahun 2021 berbanding dengan mana-mana bulan
pada tahun 2019, 2020, 2021 sebelum penularan wabak COVID-19. Jadi, kepada majikan
juga, majikan dan pekerjanya hendaklah berdaftar atau mencarum dengan PERKESO
sebelum 1 Jun 2021. Jadi majikan telah memberi satu pendaftaran dengan Suruhanjaya
Syarikat Malaysia (SSM) atau pihak berkuasa tempatan. Mereka telah berdaftar dengan
SSM dan juga PBT boleh membuat satu tuntutan untuk kita meringankan bebanan para
majikan.
