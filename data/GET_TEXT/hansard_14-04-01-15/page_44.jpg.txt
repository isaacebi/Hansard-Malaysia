36 DR.07.10.2021

cadangan pemberian bantuan dalam bentuk geran ini telah dilaksanakan oleh agensi di
bawah MEDAC seperti yang berikut. Tiga disebut fasal geran tadi, ya. Kita juga ada beri
geran, ya.

Pertama, SME Corp menyediakan sebanyak tiga jenis program berbentuk geran
iaitu Program Peningkatan Enterpris Bumiputera ataupun BEEP yang bertujuan untuk
mewujud dan membangunkan PKS bumiputera yang berdaya saing, daya tahan dan
dinamik melalui bantuan bersepadu. Bermula daripada Januari sehingga Ogos 2021, SME
Corp telah pun meluluskan sebanyak 157 permohonan geran dengan nilai sebanyak
RM19.56 juta.

Program yang kedua iaitu Program Pembangunan Perniagaan Usahawan Mikro,
ya, BizMe, telah menyediakan pembangunan kapasiti melalui latihan dan juga bantuan
kewangan berbentuk geran. Untuk program ini, dari Januari sehingga Ogos 2021,
program ini telah pun disertai oleh 1,500 usahawan dengan jumlah peruntukan sebanyak
RM2 juta telah dibelanjakan.

Begitu juga program market access incentive atau Mas SIVE, international
promotion dan juga marketing |PRM menyediakan geran pembiayaan untuk program
promosi dan juga pemasaran bagi memasuki pasaran luar negara. Program ini telah
diberikan peruntukan sebanyak RMO0.5 juta dan terbuka kepada semua usahawan dan
baru-baru ini ditambah lagi sebanyak RM30 juta untuk diseliakan kepada 150 orang
usahawan, di mana seorang usahawan akan diberi geran sebanyak RM200 ribu. Selain
itu, PUNB juga menyediakan geran maksimum RM500 ribu kepada usahawan bumiputera
yang ingin melibatkan diri untuk menjalankan perniagaan eksport ke luar negara.

Yang Berhormat Sekijang mengemukakan pertanyaan mengenai cara
menggalakkan pasangan seisi rumah, khususnya suri rumah melibatkan diri dalam
usahawan mikro. Mereka perlu didedahkan dengan penggunaan teknologi terkini, latihan
kemahiran dan juga kursus perniagaan.

Terima kasih kepada Yang Berhormat Sekijang yang menimbulkan isu untuk
membantu isi rumah. Untuk makluman Yang Berhormat, MEDAC telah melaksana, telah
berusaha dan membantu usahawan wanita dan mikro melalui agensi-agensi di bawah
MEDAC dengan menganjurkan pelbagai program pembiayaan, latihan dan juga kursus
perniagaan seperti berikut:

(i) Program Pemerkasaan Usahawan Wanita. Program _ ini
dilaksanakan oleh Institut Keusahawanan Negara (INSKEN)
bertujuan untuk memperkasa keusahawanan dalam kalangan
wanita B40 melalui latihan dan geran permulaan perniagaan bagi
meningkatkan pendapatan isi rumah mereka. Seramai 199 orang
usahawan wanita telah pun menyertai program ini dengan
sasaran 450 serta akan mengikut program pada tahun ini; dan

01220

(ii) Program Women Netpreneur, program ini dilaksanakan oleh SME
Corp. bertujuan membantu usahawan wanita memanfaatkan
teknologi bagi memulakan dan mengembangkan perniagaan
mereka secara dalam talian. Peserta program akan didedahkan
dengan aplikasi Shopee, Google Ads dan juga Facebook untuk
menjalankan perniagaan. Program ini yang bermula pada tahun
2017 telah melatih seramai 2,280 usahawan wanita dan pada
tahun 2021, disasarkan seramai 500 lagi usahawan wanita akan
menyertai program ini.

Begitu juga dengan bantuan pembiayaan...

Puan Kasthuriraani a/p Patto [Batu Kawan]: Yang Berhormat Menteri. Sini,
Batu Kawan. Sedikit.

Tan Sri Noh bin Haji Omar: Bagi saya habis ini ya.

Puan Kasthuriraani a/p Patto [Batu Kawan]: Baik. Terima kasih.
