60 DR.07.10.2021

adakan libat urus dengan JPA di mana sekurang-kurangnya di daerah-daerah kecil
umpamanya pegawai yang bertugas adalah minimumnya sekurang-kurangnya diploma.

Maka, dia start dengan gred 29. Sekarang ini gred 19 dan kebanyakan yang gred
19 ini pun mereka ada diploma dan juga ijazah. Akan tetapi, oleh sebab perjawatan itu
tidak di upgrade, beri masa sedikit untuk saya berbincang dengan Jabatan Perkhidmatan
Awam supaya gred-gred ini diisi dan dipertingkatkan. Akan tetapi, kekuatan APM ini bukan
kepada jawatan tetap. Akan tetapi, dia asas civil defense force di mana-mana negara
adalah asas kesukarelaan. Itu satu.

Kemudian Yang Berhormat Kluang melahirkan rasa kebimbangan baru-baru ini
mengenai kebocoran maklumat-maklumat dalam dengan izin, clear net katanya data dari
Jabatan Pendaftaran Negara dan juga Lembaga Hasil Dalam Negeri sudah pun dijual di
peringkat clear net. Akan tetapi, sebenarnya sebelum dia wujud di clear net sudah ada
proses-proses yang berlaku dalam deep dan dark net. Ini yang perlu MKN perlu perkukuh
dan perketatkan bagaimana kita harus melihat dari sudut people, process and technology.

Walaupun kita ada undang-undang PDPA, MCMC dan Akta Polis tetapi kerajaan
berpendapat bahawa perlu ada satu undang-undang khusus untuk siber sekuriti ini. Ini
sedang dibincangkan dan saya akan bentang Cabinet’s paper memorandum Kabinet.
Insya-Allah minggu depan untuk memastikan yang segala data yang dipunyai oleh
kerajaan dan juga pihak swasta akan terus dipelihara.

Tuan Yang di-Pertua, itu sahaja saya ucapkan banyak terima kasih kalau ada
yang tertinggal itu saya akan menjawab secara bertulis. Terima kasih.

Tuan Yang di-Pertua: Terima kasih Yang Berhormat Menteri. Selepas ini ialah
Yang Berhormat Menteri di Jabatan Perdana Menteri (Parlimen dan Undang-undang).
Selama 30 minit Yang Berhormat.

3.35 ptg.

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Terima kasih Tuan Yang di-Pertua.
Terlebih dahulu saya ingin merakamkan setinggi-tinggi penghargaan dan terima kasih ke
atas keprihatinan Ahli-ahli Yang Berhormat yang telah membahaskan isu-isu di bawah
Menteri di Jabatan Perdana Menteri (Parlimen dan Undang-undang) sepanjang tempoh
perbahasan Rancangan Malaysia yang Ke-12.

Untuk makluman Dewan yang mulia ini, seramai 12 orang Ahli Yang Berhormat
telah membahas pelbagai isu yang berkaitan dengan Parlimen dan undang-undang. laitu
Ahli Parlimen dari Pontian, Pandan, Pengerang, Tampin, Port Dickson, Langkawi, Kota
Raja, Jerai, Taiping, Selayang, Petaling Jaya dan Bukit Bintang.

Yang Berhormat dari Pandan mencadangkan... [Disampuk]

Datuk Seri Panglima Abdul Azeez bin Abdul Rahim [Baling]: Baling pun ada
Yang Berhormat. Ada bahas juga Baling pun. Terima kasih.

Dato’ Sri Dr. Haji Wan Junaidi bin Tuanku Jaafar: Yang Berhormat Baling.
Inisiatif yang terkandung dalam Pelan Anti Rasuah Nasional (NACP) harus diterjemahkan
menjadi akta agar ada undang-undang khas bagi membentuk dalam Rancangan Malaysia
Ke-12. Secara amnya, pelaksanaan NACP akan melibatkan pindaan kepada dasar dan
undang-undang negara.

(i) penambahbaikan kepada perundangan sedia ada;

(ii) pewujudan perundangan baharu; dan

(iii) penambahbaikan kepada peraturan serta pekeliling berhubung
dengannya.

Antara dasar yang perlu dipinda adalah dasar pengisytiharan harta anggota
pentadbiran, dasar pelantikan Ahli Politik dalam syarikat kepentingan kerajaan dan dasar
penetapan semua GLC dan syarikat berkepentingan kerajaan hendaklah terikat dengan
