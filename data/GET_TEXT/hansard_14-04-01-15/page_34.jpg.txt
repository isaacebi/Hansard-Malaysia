26 DR.07.10.2021

Berdasarkan rekod kita dalam sistem pekerjaan SIP ataupun PERKESO bagi
tahun 2020, seramai 107,024 orang telah kehilangan pekerjaan. Ini rekod daripada
PERKESO yang agensi di bawah Kementerian Sumber Manusia. Manakala sehingga 30
September 2021, seramai 50,482 orang direkodkan hilang pekerjaan pada tahun ini.
Tahun ini 2021 sehingga 30 September yang kita dapat datanya. Jadi dengan Program
PSU 4.0 di bawah PEMULIH ini, sebanyak 150,839 permohonan majikan diterima oleh
PERKESO yang melibatkan 1.88 juta pekerja dengan jumlah kos kewangan sebanyak
RM980.52 juta.

Manakala bagi Program Penjana Kerjaya 3.0 di bawah PEMULIH, beberapa
penambahbaikan telah dilakukan seperti Program Malaysianisation yang menggalakkan
menggantikan pekerja asing dengan pekerja tempatan dengan kita melonggarkan syarat
kadar gaji minimum daripada RM1,500 kepada RM1,200. la akan menggalakkan majikan
menggajikan pekerja tempatan bagi jawatan yang kebiasaannya diisi oleh pekerja asing.

01140

Jadi seterusnya, tempoh kontrak pengajian kepada golongan mudah terjejas iaitu
pekerja berusia 50 tahun ke atas juga diberi perhatian terutamanya orang kurang upaya
ataupun dipanggil golongan rentan ini, diperluaskan supaya mereka tidak mudah terjejas
dengan insentif yang dipinda daripada 12 bulan kepada 6 bulan.

Bagi program KerjayaGig pula, ia merangkumi golongan penganggur tegar yang
tidak bekerja lebih daripada 180 hari termasuk golongan pekerja yang diberikan cuti tanpa
gaji, hilang kerja dan golongan mudah terjejas itu insentif kepada KerjayaGig. Ini turut
diperluaskan lagi bagi merangkumi penempatan pekerjaan untuk agensi pekerja swasta
(APS). Agensi ini juga akan diberikan sebanyak RM100 bagi setiap pekerja yang berjaya
mendapat penempatan.

Kementerian Sumber Manusia melalui PERKESO telah meluaskan elaun mencari
pekerjaan (EMP) untuk turut meliputi golongan yang tidak mencarum dalam PERKESO
termasuklah graduan baharu. Sejumlah 3,671 permohonan diterima setakat 30
September 2021. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Pertanyaan tambahan pertama, sila Yang Berhormat Bachok.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Hang Tuah Jaya selepas ini.

Tuan Nik Mohamad Abduh bin Nik Abdul Aziz [Bachok]: Terima kasih Tuan
Yang di-Pertua dan terima kasih Yang Berhormat Timbalan Menteri di atas jawapan yang
diberikan. Pertama, saya ingin mengucapkan tahniah di atas kejayaan pelaksanaan pakej-
pakej bantuan yang telah dilaksanakan oleh kerajaan bagi memastikan rakyat dilindungi,
pasaran buruh negara dan juga majikan berdepan dengan pandemik yang a/hamdulillah
sejak akhir-akhir ini telah menunjukkan tanda-tanda penurunan dan ekonomi kita kembali
rancak.

Soalan saya, Tuan Yang di-Pertua, apakah aspek yang akan ditambah baik dalam
pelbagai strategi kementerian bagi terus memperkasa pasaran buruh negara sama ada
melalui Program Subsidi Upah, PenjanaKerjaya mahupun Elaun Mencari Pekerjaan
memandangkan program-program ini sememangnya telah memberikan impak yang tinggi
kepada golongan pekerja dan majikan yang terkesan akibat pandemik ini serta
bagaimanakah langkah yang dirangka oleh pihak kerajaan bagi mengenal pasti majikan
tertentu yang sering kali mengambil kesempatan terhadap _inisiatif-inisiatif yang
dilaksanakan oleh kerajaan ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bachok. Sila Yang Berhormat Timbalan Menteri, satu minit.

Datuk Haji Awang bin Hashim: Terima kasih. Memang program ini disusun
daripada program 1.0 sehingga ke 4.0 yang baru-baru ini di bawah PEMULIH. Jadi, contoh
penambahbaikan adalah seperti berikut. Dalam PSU, kita sebut tadi ada had gaji dahulu
sehingga RM4,000 tetapi bila dalam program PEMULIH ini, kita mansuhkan had jumlah
pekerja daripada gaji RM4,000 kepada tidak ada limit. Jadi, kepada majikan juga, dulu
