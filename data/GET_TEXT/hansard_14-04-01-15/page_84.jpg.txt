76 DR.07.10.2021

(iv) Meningkatkan daya saing produk halal; dan
(v) Menjadikan Malaysia sebagai hub halal global.

Tuan Yang di-Pertua, wakaf merupakan salah satu perkara yang banyak disentuh
dalam Rancangan Malaysia ke-12. Daripada segi perundangan wakaf adalah termasuk
dalam senarai bidang kuasa negeri. Mengikut butiran satu, Senarai 2, Jadual Kesembilan
Perlembagaan Persekutuan. Oleh itu wahai Majlis Agama Islam Negeri-negeri (MAIN)
selaku pemegang amanah tunggal bagi semua tanah wakaf di negeri masing-masing
adalah bertanggungjawab untuk memastikan hartanah wakaf diuruskan dengan
sebaiknya.

Kerajaan Persekutuan melalui Jabatan Wakaf, Zakat dan Haji (JAWHAR),
Jabatan Perdana Menteri telah dan akan terus mengambil langkah inisiatif membangun
dan memajukan tanah-tanah wakaf milik MAIN melalui peruntukan bajet pembangunan
dalam Rancangan Malaysia Ke-9, Rancangan Malaysia Ke-10, Rancangan Malaysia Ke-
11, dan Rancangan Malaysia Ke-12 di mana JAWHAR dengan kerjasama Majlis Agama
Islam Negeri telah membangunkan pelbagai projek hartanah wakaf. Sehingga hari ini
sebanyak 18 projek besar berimpak tinggi telah dilaksanakan di atas tanah wakaf oleh
Kerajaan Persekutuan dengan kerjasama Majlis Agama Islam Negeri.

01640

Yang Berhormat Tasek Gelugor juga ingin tahu, di manakah hubungan
perbincangan yang telah diadakan antara kerajaan negeri dan Kerajaan Persekutuan,
terutamanya bagi menyelaraskan konsep dan hala tuju serta peruntukan yang diperlukan?
Adakah kerajaan berhasrat menilai semula apa dipanggil sindrom wakaf yang bisu, iaitu
aset wakaf yang dimiliki oleh agensi-agensi tetapi tiada pembangunan yang dijalankan?
Untuk makluman Ahli Yang Berhormat, Jabatan Wakaf, Zakat dan Haji (JAWHAR)
sentiasa menyokong projek pembangunan yang telah dibangunkan oleh Majlis Agama
Islam Negeri, sama ada berbentuk ekonomi atau sosial berdasarkan enam kategori projek
seperti keagamaan, pendidikan—

Pada masa yang sama, JAWHAR bersama-sama Majlis Agama Islam berusaha
mencari pendanaan alternatif terutama dalam pasaran kewangan Islam dengan
mengadakan kerjasama strategik Government Linked Companies (GLC) dan syarikat-
syarikat swasta, institusi kewangan bagi membolehkan pembangunan tanah wakaf yang
berprestasi tinggi.

Susulan daripada itu, beberapa Majlis Agama Islam Negeri telah menjalankan
kerjasama dengan pihak yang berkaitan seperti contoh, Majlis Agama Islam Wilayah
Persekutuan, bersama Tabung Haji dan Bank Islam menerusi projek komersial Menara
Imarah Wakaf, Surau Wakaf Ahmad Dawjee Dadabhoy di Jalan Perak, Kuala Lumpur.
Majlis Agama Islam Pulau Pinang bersama UDA Berhad dan Bank Islam, serta Bank Al
Rajhi menerusi projek rumah kediaman Wakaf Seetee Aisah, dan kerjasama antara Majlis
Agama Islam Pulau Pinang dengan UDA Berhad diteruskan lagi melalui projek perumahan
dan komersial wakaf Seetee Aisah. Terima kasih.

Dato’ Mahfuz bin Haji Omar [Pokok Sena]: Isu YADIM tidak jawab, isu YADIM.

Puan Fuziah binti Salleh [Kuantan]: Tuan Yang di-Pertua, boleh saya tanya
sedikit?

Timbalan Yang di-Pertua [Dato’ Mohd Rashid Hasnon]: Sila, saya jemput...

Tuan Haji Idris bin Haji Anmad: Berkenaan dengan...

Timbalan Yang di-Pertua [Dato’ Mohd Rashid Hasnon]: Saya jemput Yang
Berhormat Kuantan dahulu.

Tuan Haji Idris bin Haji Ahmad: Berkenaan dengan isu YADIM itu, saya
harapkan supaya kalau ada benda yang berlaku tidak betul, kita harapkan pihak Yang
Berhormat Pokok Sena boleh pergi buat laporan di polis ataupun Suruhanjaya
Pencegahan Rasuah Malaysia (SPRM). Okey. Baik.
