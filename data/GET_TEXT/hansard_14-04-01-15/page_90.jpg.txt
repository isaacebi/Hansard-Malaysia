82 DR.07.10.2021

akan dikurangkan ke tahap yang minimum. Kita cukup tahu keadaan di Sabah, Kelantan
dan Sarawak. Ini negeri-negeri yang antara kemiskinan yang tertinggi dan, insya-Allah,
kita akan menumpukan segala usaha yang mungkin untuk memastikan masalah ini dapat
ditangani.

Datuk Ignatius Darell Leiking [Penampang]: Yang Berhormat Menteri.

Dato’ Hajah Azizah binti Mohd Dun [Beaufort]: Beaufort ya. Sebab tadi
Beaufort disebut ya.

Datuk Ignatius Darell Leiking [Penampang]: Tuan Yang di-Pertua, saya ingin
tanya sahaja.

Timbalan Yang di-Pertua [Dato' Mohd Rashid Hasnon]: Sekejap, sekejap.

Dato’ Hajah Azizah binti Mohd Dun [Beaufort]: Beaufort disebut tadi. Yang
Berhormat Penampang tidak ada disebut.

Datuk Ignatius Darell Leiking [Penampang]: Tuan Yang di-Pertua, terima
kasih. Yang Berhormat Menteri...

Timbalan Yang di-Pertua [Dato' Mohd Rashid Hasnon]: Saya bagi peluang
sekejap.

Datuk Ignatius Darell Leiking [Penampang]: What happen to all the RMK
sebelum RMKe-12? Dan why is those eight districts dan juga two others district di
Semenanjung Malaysia jadi termiskin? Did was a failure of all Rancangan Malaysia
sebelum ini?

Dato’ Sri Mustapa bin Mohamed: Rancangan adalah satu tindakan ataupun
rangka kerja untuk membolehkan kita memandu ke satu visi. Visi kita ialah Shared
Prosperity 2030. Misi kita ialah, dengan izin, development for all. Kita hendak kurangkan
jurang dan kita hendak mewujudkan sebuah negara yang aman makmur. Itu visi kita.
Maka, perancangan itu berdasarkan itu, dan kadang-kadang perancangan tidak tercapai
sepenuhnya. Akan tetapi, ada juga sasaran yang kita capai dan mana yang tidak capai itu
sudah pasti kita akan buat penambahbaikan sewajarnya. Terima kasih.

Timbalan Yang di-Pertua [Dato' Mohd Rashid Hasnon]: Boleh beri kepada
Yang Berhormat Beaufort tidak?

Dato’ Hajah Azizah binti Mohd Dun [Beaufort]: Boleh? Saya minta. Memanglah
perancangan itu tidak semestinya akan tercapai keseluruhannya. Walaupun demikian,
saya meminta supaya di dalam Rancangan Malaysia Kedua Belas ini supaya ada satu
detail description tentang program-program yang akan dilaksanakan khususnya untuk luar
bandar supaya penduduknya akan dapat keluar daripada kemiskinan ini. Saya ingin
dapatkan detil program itu supaya kita tahu apa yang akan dilaksanakan dan bagaimana
pelaksanaannya dan sejauh mana nanti akan tercapai pencapaiannya. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Beaufort.

Dato’ Sri Mustapa bin Mohamed: Tuan Yang di-Pertua, terima kasih Yang
Berhormat Beaufort. /nsya-Allah, kita akan fikirkan kaedah terbaik untuk mengadakan libat
urus berfungsi pelan pelaksanaan dasar Rancangan Malaysia Kedua Belas. Libat urus
dengan Ahli Parlimen untuk membolehkan kita, yang pertama, mendapat maklum balas.
Kedua ialah untuk kita memperincikan tindakan-tindakan yang akan diambil oleh kerajaan.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri.

Datuk Seri Panglima Haji Mohd Shafie bin Haji Apdal [Semporna]: Tuan Yang
di-Pertua. Dengan izin.

Timbalan Yang di-Pertua [Dato' Mohd Rashid Hasnon]: Saya bagi peluang
kepada Yang Berhormat Semporna.
