80 DR.07.10.2021

Dato’ Sri Mustapa bin Mohamed: Terima kasih Yang Berhormat Kulim-Bandar
Baharu. Pertama, kita sudah jelaskan dengan terperinci bukan sahaja dalam dokumen
RMKe-12, tetapi juga dalam dokumen lain termasuklah pelan-pelan pemulihan, lapan
pakej semuanya sekali tentang cabaran yang kita hadapi, COVID. Jadi merujuk kepada
unjuran sekitar lima peratus dan 2.7 peratus pencapaian sebagai contoh, ini kita sedia
maklum bahawa pencapaian kita terkesan oleh sebab penguncupan ekonomi sebanyak
5.6 peratus tahun lalu.

Begitu jugalah dengan pendapatan isi rumah. Jadi, keadaan luar biasa COVID-19
telah menyebabkan banyak sasaran yang tidak tercapai. Sesuatu perancangan itu ialah
perancangan dan banyak perkara yang di luar kawalan kita yang telah menjejaskan
pencapaian sasaran. Ini kita sedia maklum. Terima kasih Yang Berhormat Kulim-Bandar
Baharu.

Seterusnya Yang Berhormat Bukit Gantang...

Tuan Steven Choong Shiau Yoon [Tebrau]: Yang Berhormat Menteri, boleh
celah?

Dato’ Sri Mustapa bin Mohamed: Saya— sekejap. Yang Berhormat Bukit
Gantang bertanyakan mengenai sesi libat urus bersama Ahli Parlimen yang terhad untuk
input penyediaan RMKe-12. Memang kita ada libat urus, mungkin tidak mencukupi
dengan Ahli Parlimen. Insya-Allah, di masa akan datang kita akan membuat
penambahbaikan.

Tuan Yang di-Pertua, saya pergi kepada perkara kedua, peruntukan
pembangunan. Sila.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Semporna.

Datuk Seri Panglima Haji Mohd Shafie bin Haji Apdal [Semporna]: Terima
kasih Tuan Yang di-Pertua. Berhubung kait dengan pemantauan ini, saya telah juga
terlibat dalam perbahasan untuk memastikan oleh sebab perbelanjaan pada kali ini adalah
lebih jauh besar berbanding dengan banyak Rancangan Malaysia yang kita telah lakukan.
Saya sedar alasan COVID, alasan yang lain. Akan tetapi untuk memastikan bahawa ia
dengan izin, tidak terbabas daripada matlamat utama yang telah kita gariskan. Saya telah
mencadangkan supaya laporan berkala di Parlimen ini diadakan untuk membolehkan kita
boleh memantau bukan hanya laporan, setelah itu lima tahun akan datang tentang
keadaan kegagalan kita.

Kemungkinan kalau lebih awal kita mengetahui tentang apakah kepincangan,
sama ada dari segi pertindihan kuasa negeri dan Pusat, sama ada daripada segi
pelaksanaan pegawai pentadbir yang ada tertentu untuk terbantut projek-projek ini
ataupun perkhidmatan tidak dapat dilaksanakan, maka kita mengetahui perkara ini jauh
lebih awal. Saya telah mencadangkan supaya laporan berkala di Parlimen supaya ada
ketelusan, supaya ada pertanggungjawaban bagi pihak kerajaan untuk kita dapat
mempersoalkannya pada masa akan datang.

Dato’ Sri Mustapa bin Mohamed: Terima kasih Yang Berhormat Semporna.
Terima kasih Tuan Yang di-Pertua. Insya-Allah, permohonan Yang Berhormat Semporna
supaya diterbitkan secara berkala laporan pemantauan dan juga permohonan Abii
Parlimen supaya terlibat dalam pemantauan ini, kita sedang mencari kaedah terbaik
bukan sahaja untuk melibatkan pihak tertentu dalam pemantauan, tetapi untuk
memastikan ia akan dapat dihebahkan pada umum ataupun dengan izin, available in a
public domain. Terima kasih.

Tuan Yang di-Pertua, Yang Berhormat Kluang dan Yang Berhormat Papar
memohon perincian untuk berkaitan peruntukan pembangunan bagi setiap negeri untuk
RMKe-12. Saya ingin maklumkan bahawa projek-projek pembangunan tahun depan
belum lagi dimuktamadkan di peringkat akhir dan akan dibentangkan pada 29 Oktober
oleh Yang Berhormat Menteri Kewangan ketika membentangkan ucapan belanjawan.
Mengenai permohonan senarai projek-projek bagi setiap negeri dan kawasan Parlimen,
