68 DR.07.10.2021

Sebenarnya, satu ketika dahulu bahawa tawaran untuk mengkompaun kes Yang
Berhormat Pontian itu juga telah dibuat tetapi pada ketika itu Yang Berhormat Pontian
tidak mahu mengambil peluang untuk dikompaunkan. Selepas itu, baru beliau membuat
satu keputusan untuk bersetuju dengan kompaun tersebut. Dalam keadaan sedemikian
Yang Berhormat, itu soalan pertama. Kedua, itu saya tidak mempunyai fakta, saya jawab
secara bertulis Yang Berhormat.

Satu lagi berhubung dengan dana-— apa itu tadi Yang Berhormat?
Timbalan Yang di-Pertua [Dato’ Mohd Rashid Hasnon]: Dana pilihan raya.
Dato’ Sri Dr. Haji Wan Junaidi bin Tuanku Jaafar: Dana politik?

Tuan Syed Saddiq bin Syed Abdul Rahman [Muar]: Akta Pendanaan Politik
dan Pilihan Raya.

Dato’ Sri Dr. Haji Wan Junaidi bin Tuanku Jaafar: Akta dana _politik.
Sebenarnya saya sudah dua kali Yang Berhormat, berbincang dengan pihak SPRM, AG
berhubung dengan kes dana politik ini. Akan tetapi pada masa sekarang, draf itu sudah
ready tetapi belum lagi dibuat libat urus dengan semua stakeholders. Ini kerana libat urus
ini perlu, implikasinya banyak Yang Berhormat. Saya juga sebagai seorang pengkaji dana
politik ini pada tahun 2001 dahulu, semasa saya buat my DBA. Itu salah satu daripada
assignment saya, mengkaji dana politik di Amerika.

Banyak kelemahan didapati dalam undang-undang dana politik Amerika yang
mana orang kaya boleh menggunakan duitnya sendiri, tidak dipersoalkan. Akan tetapi
yang kurang kemampuan, mendapat donation daripada pihak private, itu yang menjadi
dikawal seliaan. Maknanya, orang kaya jadi clear, orang kaya politik ini bukan lagi untuk
orang yang sederhana, yang berkemampuan walaupun minat dengan politik. Jadi, kita
hendak lihat undang-undang yang bakal kita buat ini lebih komprehensif, lebih baik dan
lebih menyeluruh dan boleh memenuhi cita rasa semua pihak di negara kita, Yang
Berhormat. Terima kasih.

Timbalan Yang di-Pertua [Dato’ Mohd Rashid Hasnon]: Yang Berhormat
Menteri, ada satu lagi pertanyaan. Sila Yang Berhormat Selangau.

Tuan Baru Bian [Selangau]: Terima kasih Tuan Yang di-Pertua. Yang Berhormat
Menteri, sebelum kamu berundur. Saya telah membangkitkan pelaksanaan Deklarasi
Pertubuhan Bangsa-bangsa Bersatu Mengenai Hak Orang Asli (UNDRIP) dalam
perbahasan saya yang dipersetujui oleh Malaysia dalam tahun 2007. Sekarang ini,
pelanggaran prinsip-prinsip UNDRIP ini masih berlaku di seluruh negara, khususnya di
antara Orang Asli dan orang asal atas tanah mereka. Soalan saya dalam ucapan saya
adalah, bilakah kerajaan ingin melaksanakan UNDRIP ini? Oleh kerana ia penting bagi
orang asal dan Orang Asli di seluruh Malaysia. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Selangau. Sila Yang Berhormat Menteri.

Dato’ Sri Dr. Haji Wan Junaidi bin Tuanku Jaafar: Terima kasih Yang
Berhormat. Saya juga merasa apa yang Yang Berhormat tanya ini memang relevan,
khususnya untuk orang Sarawak, Yang Berhormat. Ini kerana sebagaimana Yang
Berhormat sedia maklum, tadi pagi-pagi bahawa saya beritahu, Sarawak mempunyai 75
ethnic groups, Tuan Yang di-Pertua dan kebanyakannya hampir 70 itu masih dianggap
betul-betul Orang Asli Sarawak.

01610

Jadi dalam keadaan sedemikian, makanya soalan yang dibangkit oleh Yang
Berhormat Selangau itu amatlah relevan. Akan tetapi Yang Berhormat mungkin bukan di
bawah kementerian saya, mungkin di bawah Kementerian Luar Negeri saya ingat. Jadi
dengan itu saya tidak mampu menjawabnya. Walau bagaimanapun, saya boleh mencari
jawapannya dan saya akan beri secara bertulis kepada Yang Berhormat.

Jadi Tuan Yang di-Pertua kalau dipersetujui saya juga boleh memberi jawapan
yang lain itu secara bertulis kerana masih 50 peratus yang belum saya laksanakan. Terima
kasih.
