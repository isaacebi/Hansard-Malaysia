DR.07.10.2021 61

tatacara  kewangan yang ditetapbkan oleh Kementerian Kewangan. Antara
penambahbaikan perundangan yang akan dibuat adalah ke atas Akta Kesalahan Pilihan
Raya 1954 iaitu peruntukan undang-undang berkaitan kesalahan penggunaan aset dan
jentera kerajaan. Manakala, bagi Akta Suruhanjaya Pencegah Rasuah Malaysia 2009 itu
berkaitan kesalahan penjualan tender dan projek kepada pihak lain pemunya atau
beneficial owner.

Keempat bagi mewujudkan perundangan baharu untuk antaranya adalah
berkaitan penubuhan Ombudsman Malaysia dan dana politik.

Antara pekeliling dan peraturan yang akan ditambah baik atau yang akan
diperkenalkan adalah Pekeliling Perkhidmatan Bilangan 3 Tahun 1998. Arahan Yang
Amat Berhormat Perdana Menteri mengenai tapisan keutuhan pelantikan pengurusan
tertinggi di GLC serta peraturan mencegah kebocoran maklumat dalam proses perolehan.

Tuan Yang di-Pertua, Yang Berhormat Pontian mencadangkan agar rang undang-
undang dana politik segera dibentangkan dalam sidang Parlimen penggal keempat ini.
Berdasarkan laporan semakan semula separuh penggal, Pelan Anti Rasuah Nasional
ataupun (NACP) 2019 ke 2023 yang telah dibentangkan dalam mesyuarat Jawatankuasa
Khas Kabinet Mengenai Anti-rasuah ataupun JKKMAR Siri 14 Bilangan 1 Tahun 2021 dan
diluluskan oleh mesyuarat Jemaah Menteri pada 19 Mei 2021.

Kerajaan komited untuk meneruskan inisiatif berkaitan perundangan pembiayaan
dana politik. Kajian berhubung dengan perwujudan rang undang-undang baharu tersebut
pada masa ini sedang dilaksanakan dengan memberi fokus kepada aspek kawal seliaan
sumbangan politik berterusan, prinsip keluasan dan akauntabiliti.

Akta yang sedang dalam kajian ini juga akan mengambil kira pandangan
pemegang taruh bagi memastikan mekanisme pelaksanaan yang berkesan.

01540

Berdasarkan laporan semakan semula NACP, inisiatif 123 untuk mengkaji
penggubalan rang undang-undang baharu berkaitan sumbangan dana politik ini diberi
tempoh masa bermula Januari 2021 hingga Disember 2022. Sekiranya ia bersesuaian
selepas mengambil kira pandangan kepada pemegang taruh, ia akan dibawa kepada
Mesyuarat Jawatankuasa Khas Kabinet Mengenai Antirasuah (JKKMAR) di atas
Mesyuarat Jemaah Menteri dan tertakluk kepada dasar kerajaan semasa.

Yang Berhormat Pengerang, isu berkaitan kewujudan Mahkamah Seksual Kanak-
kanak di seluruh negeri. Untuk makluman Yang Berhormat, matlamat utama Mahkamah
Jenayah Seksual Kanak-kanak adalah untuk mendengar prosiding bagi kes-kes
kesalahan seksual yang melibatkan mangsa kanak-kanak, iaitu berumur di bawah 18
tahun. Secara langsung, merujuk kepada mangsa kanak-kanak yang merupakan saksi
utama dalam kes jenayah tersebut.

Penubuhan Mahkamah Jenayah Seksual Kanak-kanak (JSKK) yang pertama
adalah di Putrajaya pada 22 Jun 2017 dan mengendalikan 57 kes berasal dari Kuala
Lumpur dan Selangor. Terkini, mahkamah tersebut telah mengendalikan sebanyak 234
kes aktif.

Mahkamah JSKK yang kedua telah ditubuhkan di Kuching, Sarawak pada 18 April
2018 dan mengendalikan sebanyak 76 kes. Penubuhannya kini sedang mengendalikan
164 kes aktif.

Untuk makluman Tuan Yang di-Pertua, Mahkamah JSKK dikendalikan oleh Hakim
Mahkamah Sesyen Kanan berpengalaman kerana_ kerumitan dan kesukaran
pengendalian kes sedemikian. Terkini, keluasan Mahkamah JSKK telah diperluaskan di
lokasi mahkamah iaitu Kompleks Mahkamah Kuantan, Kompleks Mahkamah Ipoh,
Mahkamah Muar, Kompleks Mahkamah Johor Bahru, Kompleks Mahkamah Georgetown,
Kompleks Mahkamah Kangar, Mahkamah Klang, Kompleks Mahkamah Kuala
Terengganu, Kompleks Mahkamah Negeri Melaka, Kompleks Mahkamah Kota Bharu,
Kompleks Mahkamah Kota Setar, Kompleks Mahkamah Seremban dan Kompleks
Mahkamah Kota Kinabalu.
