DR.07.10.2021 73

Tuan Haji Idris bin Haji Anmad: Okey, terima kasih. Tuan Yang di-Pertua, dalam
Bab 10, RMKe-12 mengenai membangunkan bakat masa hadapan telah disebut
mengenai kadar peralihan daripada sekolah rendah ke menengah rendah adalah 97.9
peratus pada tahun 2020. Peratusan ini tidak termasuk murid yang memilih untuk keluar
atau bertukar ke sekolah pendidikan Islam yang dijalankan oleh pihak swasta seperti
mana sekolah pondok dan sekolah tahfiz. Murid yang berada di luar sistem pendidikan
arus perdana tidak dapat dikesan sepenuhnya kerana ketiadaan sistem pemantauan yang
bersepadu.

Oleh yang demikian, bagi membangunkan bakat tersedia masa hadapan, strategi
untuk meningkatkan kualiti pendidikan perlu diambil. Langkah pertama ialah mewujudkan
latihan pembangunan profesional dan pedagogi kepada guru-guru tahfiz melalui kurikulum
pengajaran seragam yang ditawarkan oleh institut perguruan. Sehubungan dengan itu,
IPG Kampus Pendidikan Islam akan dijadikan hab latihan untuk mengeluarkan guru-guru
tahfiz yang berkualiti dan berkelayakan. Usaha ini juga dilakukan untuk meningkatkan
penggunaan Kurikulum Bersepadu Tahfiz Sekolah Tahfiz seluruh negara untuk
meningkatkan kualiti pengajaran dan pembelajaran serta menambah baik outcome murid.

Langkah kedua ialah dengan memperkukuhkan tadbir urus. lanya boleh dilakukan
melalui peningkatan tadbir urus dan penyelarasan sistem persekolahan. Platform
penyelarasan antara penyediaan awam dan swasta bagi sekolah tahfiz akan dibangunkan
bagi menggalakkan penerima gunaan kurikulum standard serta menambah baik kualiti
guru. Oleh yang demikian, dalam bidang keutamaan untuk mencapai kesaksamaan
keberhasilan bumiputera, beberapa strategi perlu dirangka untuk memperkukuhkan
pendidikan dan memperkasakan modal insan khususnya pada huffaz.

Usaha untuk dipergiatkan dalam memperluaskan akses dan peluang pendidikan,
meningkatkan kualiti program kemahiran, penyertaan dalam program profesional,
bertauliah serta berkemahiran dan kebolehpasaran huffaz. Langkah ini adalah untuk
menambah baik keupayaan dan kemampuan bumiputera dalam mendapat peluang
pekerjaan berkemahiran tinggi serta menghasilkan modal insan yang seimbang daripada
segi pengetahuan, kemahiran dan nilai moral.

01630

Bagi menambah baik kemahiran dan kebolehpasaran huffaz usaha bersepadu
terus dilaksanakan dan mengakreditasi program tahfiz dalam menyediakan laluan yang
lebih baik kepada huffaz untuk memasuki arus pendidikan perdana. Rintitan itu modul
tahfiz dan sukatan pelajaran akan diajar dengan Kurikulum Bersepadu Tahfiz KBT agar
selaras dengan dasar pendidikan negara.

Di samping itu, Yayasan Peneraju Pendidikan Bumiputera dan MARA akan terus
melatih lebih ramai huffaz dalam bidang teknikal dan profesional serta Program
Pembelajaran Sepanjang Hayat untuk meningkatkan peluang huffaz untuk mendapat
pekerjaan. Kerajaan turut merancang untuk memberi kemahiran kepada pengusaha dan
murid tahfiz dan pondok bagi membolehkan mereka berdikari dan menjana pendapatan
sendiri. Pihak-pihak lain seperti sektor swasta turut digalakkan untuk terlibat dalam
membiayai pendidikan Islam termasuk institut tahfiz dan juga pondok.

Tuan Yang di-Pertua, Yang Berhormat Pontian ada bertanya mengenai status
Universiti Al-Quran dan pendidikan Islam bagi guru KAFA. Tadi saya telah menjawab
sedikit berkenaan dengan Universiti Al-Quran. Berkenaan dengan pendidikan Islam bagi
guru KAFA pemerkasaan daripada aspek latihan telah pun dibuat bagi meningkatkan
kompetensi guru-guru KAFA. Pada tahun 2021 JAKIM telah melaksanakan kursus
pemetaan guru KAFA sebagai jurulatih daerah. Sebanyak 10 siri latihan melibatkan 591
orang peserta dari 10 buah negeri iaitu Pahang, Negeri Sembilan, Perak, Perlis, Kedah,
Sabah, Melaka, Terengganu, Kelantan, Sarawak dilaksanakan.

Timbalan Yang di-Pertua [Dato’ Mohd Rashid Hasnon]: Yang Berhormat ada
empat minit lagi Yang Berhormat.

Tuan Haji Idris bin Haji Ahmad: Objektif kursus ini ialah untuk memberikan
latihan secara komprehensif bagi memperkasa ilmu dan kemahiran guru KAFA,
memantapkan guru-guru dgn ilmu teknologi seiring peredaran dan perkembangan dunia
