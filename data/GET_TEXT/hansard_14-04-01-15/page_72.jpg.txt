64 DR.07.10.2021

Dato’ Sri Dr. Haji Wan Junaidi bin Tuanku Jaafar: Tidak perlu bangkit kepada
Menteri.

Tuan Wong Kah Woh [Ipoh Timur]: Terima kasih Yang Berhormat Menteri.

Dato’ Sri Dr. Haji Wan Junaidi bin Tuanku Jaafar: Ini tidak perlu Yang
Berhormat. Ya, sila.

Datuk Seri Panglima Abdul Azeez bin Abdul Rahim [Baling]: Terima kasih
Yang Berhormat Menteri, terima kasih Tuan Yang di-Pertua. Saya ucapkan syabas dan
tahniah janji Kerajaan Pakatan Harapan, Kerajaan Perikatan Nasional dapat diselesaikan
iaitu RCI Tabung Haji. A/hamdulillah, syabas dan tahniah. Percepatkan sedikit Yang
Berhormat Menteri.

Yang Berhormat Menteri, saya hendak tanya satu lagi susulan kepada
perbahasan saya baru-baru ini. Ini berkaitan dengan yang saya cadangkan untuk kita
adakan RCI Tommy Thomas dengan segera. Ini kerana, bukunya sendiri iaitu My Story:
Justice In The Wilderness yang menyatakan— dalam buku itu juga tersebut sesungguhnya
sebagai seorang Peguam Negara telah mengikut segala arahan parti waktu itu, bukan
mengikut undang-undang. Ini antara perkara yang disebut dalam itu. Apatah lagi 15 orang
dilepaskan zaman beliau menjadi Peguam Negara di antaranya Yang Berhormat Bagan,
bekas Yang Berhormat Pandan dan ramai lagi.

Ini bukan sifat personel. Ini kita hendak rakyat semua di luar sana tahu, kita
rungkaikan perkara ini siapa yang jadi dalang atau tangan-tangan ghaib yang telah
memberi arahan. Jadi, saya pohon jawapan daripada Yang Berhormat Menteri, adakah
RCI Thommy Thomas ini akan dapat dilakukan dalam masa yang terdekat. Terima kasih
Yang Berhormat Menteri.

Dato’ Sri Dr. Haji Wan Junaidi bin Tuanku Jaafar: Terima kasih Yang
Berhormat. Terima kasih Yang Berhormat, terima kasih. Sebenarnya tidak ada
dibangkitkan dalam jawapan Tuan Yang di-Pertua...

Tuan Lim Lip Eng [Kepong]: Tidak payah jawablah. Tidak payah jawab.

Dato’ Sri Dr. Haji Wan Junaidi bin Tuanku Jaafar: Jadi, dalam keadaan
sedemikian biarlah saya kata macam ini. Saya kena jawab juga oleh sebab soalan sudah
dibangkitkan. Secara ringkas, pentadbiran negara ini di bawah perlembagaan ialah di
bawah Jemaah Menteri. Saya tidak boleh menjawab kalau tidak ada arahan daripada
Jemaah Menteri. Itu perlembagaan. Jadi Yang Berhormat, insya-Allah Tuan Yang di-
Pertua, saya juga bawa perkara ini kepada Jemaah Menteri sama ada perlu ataupun tidak
dalam penilaian kerajaan mengadakan dikatakan RCI untuk menyelidiki kes buku Tommy
Thomas. Terima kasih.

Datuk Seri Panglima Abdul Azeez bin Abdul Rahim [Baling]: Terima kasih
Yang Berhormat Menteri, terima kasih.

Dato’ Sri Dr. Haji Wan Junaidi bin Tuanku Jaafar: Yang Berhormat Port
Dickson juga meminta Ketua SPRM memberi penjelasan berkenaan dengan kes kecurian
wang dalam jagaan SPRM dan mencadangkan untuk dibentuk Suruhanjaya Diraja kerana
membabitkan pelbagai agensi kerajaan.

Tuan Yang di-Pertua, untuk makluman Yang Berhormat, kertas siasatan tersebut
telah dikemukakan kepada Peguam Negara. Siasatan juga dijalankan adalah mengikut
lunas undang-undang. Berkenaan dengan cadangan pembentukan Suruhanjaya Diraja,
buat masa ini tiada keperluan untuk menubuhkan Suruhanjaya Diraja memandangkan
siasatan kes telah selesai dan telah dikemukakan kepada Pejabat Peguam Negara untuk
penelitian dan keputusan kes.

Yang Berhormat Langkawi mencadangkan supaya akaun jabatan kerajaan perlu
juga diaudit oleh firma audit swasta bagi mendapatkan pandangan kedua-dua di samping
pengauditan yang dilaksanakan oleh Jabatan Audit Negara dan unit audit dalaman
kementerian dan jabatan.

Dato’ Haji Salim Sharif [Jempol]: [Bangun]
