DR.07.10.2021 9

Dr. Maszlee bin Malik [Simpang Renggam]: Yang Berhormat Menteri, saya kira
cerita tentang—

Tuan Yang di-Pertua: Maaf, Yang Berhormat Simpang Renggam.
Dr. Maszlee bin Malik [Simpang Renggam]: Ya?

Tuan Yang di-Pertua: Yang Berhormat Seputeh sudah bangun awal.
Puan Teresa Kok [Seputeh]: Seputeh ya?

Tuan Yang di-Pertua: Ya, Yang Berhormat Seputeh.

Puan Teresa Kok [Seputeh]: Terima kasih Tuan Yang di-Pertua. Tuan Yang di-
Pertua dan juga Yang Berhormat Menteri, kita sekarang yang tanya soalan ini ialah Ahli
Yang Berhormat dari Dungun. Kuala Lumpur ialah ibu negara Malaysia. la sebuah
masyarakat yang majmuk dan ia juga the face for Malaysia dan bukannya masyarakat
konservatif seperti di Dungun. Jadi, selama ini memang tidak ada masalah...

[Dewan riuh]

Tuan Haji Abdul Latiff bin Abdul Rahman [Kuala Krai]: Dungun dalam
Malaysia. Dungun dalam Malaysia.

Tuan Haji Wan Hassan bin Mohd Ramli [Dungun]: Orang Dungun pun ramai
di Kuala Lumpur ini.

Puan Teresa Kok [Seputeh]: ...bagi kedai serbaneka. [Tidak jelas]
[Pembesar suara dimatikan]

Tuan Yang di-Pertua: Okey. Tolong, tolong. Yang Berhormat. Sambung, Yang
Berhormat Seputeh.

Puan Teresa Kok [Seputeh]: Juga, kedai runcit di Kuala Lumpur untuk jual arak.
Ini adalah salah produk bagi mereka. Jadi, cadangan garis panduan yang melarang
penjualan arak di kedai runcit dan kedai ubat Cina ini memang tidak adil.

Tuan Yang di-Pertua: Soalannya. Soalannya.

Puan Teresa Kok [Seputeh]: Ya, soalan saya ialah yang di kedai, khususnya
macam di kedai ubat Cina, banyak produk yang mengandungi arak sebenarnya dijual
macam Yomeishu, macam...

Tuan Sabri bin Azit [Jerai]: Ada unsur mala fide.

Puan Teresa Kok [Seputeh]: Semua ini, sebenarnya adalah untuk kesihatan. /t’s
a health product.

Tuan M. Kulasegaran [Ipoh Barat]: Betul, betul.

Puan Teresa Kok [Seputeh]: Jadi, larangan seperti yang digaris— larangan ini,
sebenarnya sekarang telah pun mengecewakan ramai pemilik dan pengusaha kedai runcit
dan juga kedai ubat Cina. Mereka tidak tahu apa yang boleh dijual sekarang.

Tuan Yang di-Pertua: Yang Berhormat, soalan. Soalan.

Puan Teresa Kok [Seputeh]: Jadi, soalan saya ialah kalau DBKL hendak ganggu
operasi business kecil macam ini, jadi yang mereka hendak minum itu boleh pergi beli
online. Penjualan arak secara haram itu akan lebih giat lagi. Ini bukan apa yang
dikehendaki oleh pihak kerajaan.

[Pembesar suara dimatikan]

Tuan Yang di-Pertua: Yang Berhormat, ini bukan masa untuk bahas. Untuk
soalan tambahan. Soalan tambahan.

Puan Teresa Kok [Seputeh]: Ya, soalan tambahan saya ialah saya hendak
minta- adakah Yang Berhormat Menteri bercadang untuk adakan sebuah sesi dialog di
antara penjual, pihak yang terlibat, pemilik kedai runcit dan sebagainya dengan pihak yang
membantah. Saya rasa, pihak yang membantah itu juga harus tahu selama—
