DR.07.10.2021 13

Tuan Yang di-Pertua: Terima kasih. Ya, Yang Berhormat Ipoh Barat.

Tuan M. Kulasegaran [Ipoh Barat]: Terima kasih Tuan Yang di-Pertua. Saya
mengalu-alukan decriminalization of suicide di Malaysia. Saya harap ia dibawa dengan
seberapa cepat yang boleh ke Dewan ini supaya kita dapat memberi support kepada itu.

Tuan Yang di-Pertua, dari Januari ke Mei tahun ini, lebih kurang 1,708 orang telah
bunuh diri. Akan tetapi walaupun kita tahu antara faktor-faktor adalah kerana Coronavirus
dan juga lockdown dan sebagainya, apakah yang dibuat oleh kerajaan supaya pihak-pihak
yang menghadapi masalah ini dapat mengatasi dan juga orang lain tidak akan bunuh diri
akibat kegagalan kerajaan menangani masalah Coronavirus di negara ini? Khususnya,
ramai antara kita lupa bahawa di antara 1,708 orang yang bunuh diri, 872 orang iaitu 51
peratus adalah anak-anak. Kenapa ini berlaku dan apakah usaha dibuat untuk mengatasi
masalah ini? Terima kasih.

Tuan Yang di-Pertua: Terima kasih. Yang Berhormat Timbalan Menteri.

Datuk Aaron Ago Dagang: Tuan Yang di-Pertua, Yang Berhormat, saya tidak
mahu mengambil penuh statistik yang telah disebutkan tetapi saya ada juga statistik
mereka yang bunuh diri di sini mengikut tahun. Of course masa tahun pandemik ini, 2020
sampai 2021 ini kes memang naik. Sebagai contoh dalam tempoh Januari hingga Julai
2021, sejumlah 638 kes bunuh diri direkodkan berbanding 262 kes pada Januari hingga
Julai tahun 2020, naik 143 peratus.

Dikatakan di kalangan anak-anak kalau kita melihat di kalangan remaja, 2019,
2020, kes naik dalam six percent. Paling tinggi adalah dalam lingkungan umur 19 kepada
40 tahun iaitu 57 peratus dan lebih 60 tahun, 42 peratus. Itulah statistik yang kita ada. Of
course, kebanyakan yang bunuh diri adalah lelaki, 84 peratus.

Jadi soalan kedua yang ditanya oleh Yang Berhormat adalah berkenaan dengan
apakah strategi ataupun langkah kerajaan dalam mengatasi masalah-masalah ini.
Memang banyak. Seperti yang telah saya jelaskan tadi, salah satu yang sering diadakan
oleh Kementerian Kesihatan di bawah CPRC Kementerian Kesihatan adalah kita
menggunakan bantuan talian untuk menerima panggilan-panggilan mereka yang ada
masalah kesihatan mental ini supaya kita membantu mereka untuk memberi kaunseling
dan sebagainya.

Mereka yang memang teruk kita akan bawa ke hospital, buat analisis. Ada kes
yang perlu dirujuk ke agensi-agensi lain seperti di Women’s Aid Organisation dan
sebagainya dan yang teruk itu kita masukkan ke hospital dan diberi rawatan selanjutnya.
Terima kasih.

Tuan Yang di-Pertua: Terima kasih. Yang Berhormat Permatang Pauh.
#1050
Tuan Yang di-Pertua: Terima kasih. Yang Berhormat Permatang Pauh.

Puan Nurul Izzah binti Anwar [Permatang Pauh]: Terima kasih Tuan Yang di-
Pertua atas soalan tambahan. Terima kasih Yang Berhormat Timbalan Menteri. Saya
rujuk kepada Tinjauan Kebangsaan Kesihatan dan Morbiditi (NHMS) 2019, ini sebelum
pandemik ya. la menunjukkan lebih kurang lapan peratus kanak-kanak antara umur lima
hingga 15 tahun, lebih kurang 424,000 orang semuanya alami masalah mental. Yang
Berhormat tadi sebut tentang Pelan Strategik Kesihatan Mental. Hanya saya fikir selepas
pandemik, kita bayangkan perintah berkurung, mereka tidak boleh ke sekolah, maka
jumlahnya akan lebih naik lagi.

Kita tengok Perancis beri khidmat terapi secara percuma untuk semua rakyat
sejak umur tiga tahun sampailah dewasa bermula tahun 2020 bagi menangani pandemik.
Apakah langkah-langkah yang akan diambil oleh kementerian bagi mengatasi masalah
ini? Memandangkan kanak-kanak kita sangat terkesan. So, before the act itself. Terima
kasih Yang Berhormat. Thank you, Tuan Yang di-Pertua.

Datuk Aaron Ago Dagang: Memang kita faham keadaan kanak-kanak ini,
mereka yang menghadapi pelbagai masalah. Oleh sebab itu, kita— sekarang ini telah
mengadakan satu program ataupun kempen, ‘Let's Talk Minda Sihat’, di mana kita
