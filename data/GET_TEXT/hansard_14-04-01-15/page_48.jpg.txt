40 DR.07.10.2021

khususnya mikro SME ini di bawah TEKUN dan sebagainya. Mereka tidak dapat
memulakan business mereka oleh sebab operating cost ataupun rental cost adalah lebih
kurang 30 peratus daripada kos operasi.

So, cadangan saya kepada Yang Berhormat Menteri ialah kalau kerajaan boleh
mempertimbangkan untuk menolong bayar rental cost kepada kumpulan yang telah cicir
dan yang telah “gulung tikar’ supaya mereka dapat memulakan business mereka daripada
khususnya mikro SME yang banyak anak bumiputera seperti penggunting rambut dan
sebagainya. Saya kerja dengan satu kumpulan yang mana penggunting rambut yang ia
punya members lebih kurang 800 orang di seluruh Malaysia sebelum COVID-19.

Akan tetapi selepas COVID-19, hanya 30 yang masih ada. Ini kumpulan
bumiputera dan juga ada satu kumpulan India pun sama dengan masalah itu tetapi
mereka dah mula. Mereka hendak start lagi tetapi mereka tidak ada wang untuk bayar
sewa. Sewa itu bukan beribu-ribu ringgit, tidak. Sebanyak RM500, RM1,000, RM1,500
dan kalau TEKUN boleh bayar tolong mereka, mereka akan mulakan business mereka
supaya dapat menjamin kepentingan keluarga mereka dengan baik. Minta pandangan
Yang Berhormat Menteri.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Klang.

Tan Sri Noh bin Haji Omar: Terima kasih Yang Berhormat. Ini cadangan yang
baik. Saya akan pertimbangkan kerana selama ini kita bagi bantuan kepada mereka yang
terjejas untuk mereka memulakan perniagaan. Cadangan Yang Berhormat, instead of kita
bagi mulakan perniagaan, kita bagi untuk membayar sewa. Ini saya akan— saya ingat ini
cadangan yang baik. Saya akan laksanakanlah.

Nanti saya akan bagi tahu supaya ini salah satu skim yang baharu supaya
membantu untuk membayar sewa. Matlamat kita senang sahaja iaitu kita hendak mereka
yang terjejas ini mestilah diberikan peluang perniagaan dengan seberapa segera. Oleh
sebab itulah saya kata tadi, red tapes ini, CTOS, CCRIS ini kita ketepikan dahulu.
Terutama golongan mikro ini yang paling ramai yang terjejas apabila pandemik COVID-
19 ini berlaku.

Akhir sekali, Yang Berhormat Bagan Datuk membangkitkan mengenai lantikan
Pengerusi TEKUN Nasional daripada kalangan ahli politik dan mencadangkan lantikan di
kalangan tenaga profesional. Untuk makluman Yang Berhormat, sejak penubuhan
TEKUN pelantikan Pengerusi TEKUN memang terdiri daripada berbagai-bagai latar
belakang. Bagi cadangan lantikan supaya lantikan Pengerusi TEKUN dalam kalangan
tenaga profesional, so ini akan ditelitikan untuk pertimbangan yang sewajarnya.

Yang Berhormat Bagan Datuk juga membangkitkan mengenai peruntukan yang
lebih banyak untuk Amanah Ikhtiar Malaysia (AIM). Selaras dengan perkara ini, saya
sebagai Yang Berhormat Menteri memang menyokong cadangan daripada Yang
Berhormat Bagan Datuk. Untuk makluman, bahawa Amanah Ikhtiar sekarang ini memang
diletak di bawah Kementerian MEDAC dan mungkin sebelum ini tidak dapat peruntukan
yang banyak tetapi saya akan cuba untuk memohon kepada Kementerian Kewangan
pada sesi libat urus bajet.

Puan Kasthuriraani a/p Patto [Batu Kawan]: [Berdiri]

Tan Sri Noh bin Haji Omar: Kita akan ada satu libat urus bajet pada 22 hari bulan
yang akan datang. Cadangan daripada Yang Berhormat Bagan Datuk ini saya akan
kemukakan kepada Yang Berhormat Menteri Kewangan.

Dato’ Hajah Azizah binti Mohd Dun [Beaufort]: Yang Berhormat Menteri, boleh
saya? Last, sebelum ini.

Puan Kasthuriraani a/p Patto [Batu Kawan]: Yang Berhormat.
Tan Sri Noh bin Haji Omar: Last. Oh! Saya punya jawapan sudah habis.

Timbalan Yang di-Pertua [Dato' Mohd Rashid Hasnon]: Ya, saya minta Yang
Berhormat Beaufort dahulu, kemudian Yang Berhormat Batu Kawan.
