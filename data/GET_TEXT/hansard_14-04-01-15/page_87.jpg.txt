DR.07.10.2021 79

12 tidak disediakan oleh perunding asing tetapi oleh pegawai di Unit Perancang Ekonomi
(EPU) dengan kerjasama kementerian, agensi, serta sokongan beberapa pihak
berkepentingan yang lain.

Selain itu, EPU juga telah mendapat khidmat nasihat dari Institut Tadbiran Awam
Negara (INTAN), perunding tempatan, serta bekas pegawai kanan EPU untuk menyemak
konsistensi serta menambah baik gaya bahasa dan kaedah penyampaian dokumen agar
lebih mudah difahami. Bagi pihak EPU, saya ucapkan terima kasih kepada kesemua
mereka. Penyediaan RMKe-12 ini hanya melibatkan kos yang amat kecil termasuk
perbelanjaan untuk libat urus, percetakan, dan perunding media iaitu sebanyak RM4.2
juta, bukan RM2 bilion. Oleh itu, dakwaan Yang Berhormat Port Dickson bahawa RM2
bilion telah dibelanjakan untuk menyiapkan RMKe-12 adalah tidak berasas.

01650

Tuan Yang di-Pertua, Yang Berhormat Pekan, Yang Berhormat Damansara, Yang
Berhormat Kluang telah membangkitkan mengenai keperluan menyediakan kaedah
mengukur pencapaian RMKe-12 berdasarkan dengan izin, KPI (key performance
indicators) dan mekanisme penyampaian berkesan bagi mencapai matlamat ditetapkan.

Yang Amat Berhormat Perdana Menteri telah menyatakan bahawa beliau sendiri
akan memantau pencapaian pelaksanaan dasar dan strategi RMKe-12. Seperti yang
diumumkan oleh Yang Amat Berhormat Perdana Menteri, satu jawatankuasa pemantauan
akan diwujudkan dan dipengerusikan oleh beliau sendiri.

Tuan Yang di-Pertua, untuk makluman Ahli-ahli Yang Berhormat juga, kerajaan
sentiasa memantau pelaksanaan projek bagi memastikan ia sentiasa mengikut jadual.
Terdapat beberapa jawatankuasa yang membincangkan _ langkah-langkah
penambahbaikan terhadap pelaksanaan projek sakit, lewat jadual di setiap peringkat
kementerian, negeri sepertimana Majlis Tindakan Pembangunan Kementerian dan Majlis
Tindakan Pembangunan Negeri.

Yang Berhormat Damansara dan Yang Berhormat Kluang bertanya apakah pelan
tindakan khusus kerajaan untuk mencapai sasaran yang dinyatakan. Untuk makluman
Yang Berhormat, bagi mencapai outcome yang telah ditetapkan dalam RMKe-12,
kerajaan telah menggariskan strategi utama yang disokong oleh inisiatif dan tindakan
yang perlu dilaksanakan oleh kementerian dan agensi berkenaan.

EPU sedang memuktamadkan pelan pelaksanaan dasar (PPD) ini dan setiap
strategi akan dipetakan atau akan dimapped dengan inisiatif yang berkaitan dan KPI juga
akan ditetapbkan. PPD ini dijangka disiapkan pada November ini. PPD yang mula
diperkenalkan semasa Kajian Separuh Penggal RMKe-11 akan diteruskan pemakaiannya
dalam RMKe-12 dengan beberapa penambahbaikan.

Datuk Seri Saifuddin Nasution bin Ismail [Kulim-Bandar Baharu]: Celahan
Menteri. Celahan. Terima kasih Yang Berhormat Menteri. Yang Berhormat Menteri tadi
menyebut bahawa aspek pemantauan bagi memastikan semua yang dirancang mencapai
sasaran. Saya nak menyentuh perkara ini secara ringkas.

Yang Berhormat Menteri, saya telah membaca ringkasan Rancangan Malaysia
Ke-11, ada 44 muka surat. Saya tertarik dengan sub topik, ‘indikator sasaran terpilih’.
RMKe-11 memberikan sasaran pertumbuhan KDNK lima peratus hingga enam peratus.
Pencapaian sebenar 2.7 peratus. Pendapatan isi rumah RMKe-11 menyasarkan
RM10,540, pencapaian sebenar RM7,160. Indeks Kesejahteraan Rakyat, RMKe-11
menyasarkan 1.7 peratus, pencapaian sebenar 0.5 peratus.

Isunya Yang Berhormat Menteri ialah ketika RMKe-12, mengangkat pula sasaran.
Misalnya KDNK dianggarkan 4.5 peratus hingga 5.5 peratus, pendapatan isi rumah
RM10,065, Indeks Kesejahteraan Rakyat 1.2 peratus. Saya ringkaskan. Ketika RMKe-11,
saya cuma memilih beberapa indikator sasaran terpilih tersasar dan tidak pernah ada
penjelasan. Bagaimana Yang Berhormat Menteri boleh meyakinkan kita di dalam Dewan
dan rakyat di luar sana bahawa sasaran RMKe-12 ini benar-benar boleh dicapai?

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kulim-Bandar Baharu.
