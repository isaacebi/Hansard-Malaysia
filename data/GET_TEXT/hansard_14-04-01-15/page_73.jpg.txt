DR.07.10.2021 65

Tuan Chang Lih Kang [Tanjong Malim]: Yang Berhormat Menteri, boleh minta
laluan.

Dato’ Haji Salim Sharif [Jempol]: Boleh Yang Berhormat Menteri? Celah sedikit.
Tuan Chang Lih Kang [Tanjong Malim]: Yang Berhormat Menteri...
Dato’ Haji Salim Sharif [Jempol]: Sedikit.

Dato’ Sri Dr. Haji Wan Junaidi bin Tuanku Jaafar: Saya baru cakap hal audit
ini. Belum jawab Yang Berhormat. Baru cerita ini...

Tuan Chang Lih Kang [Tanjong Malim]: Tentang RCI Yang Berhormat Menteri.
Tentang RCI tadi yang disebut oleh Yang Berhormat Menteri.

Dato’ Sri Dr. Haji Wan Junaidi bin Tuanku Jaafar: Mana satu RCI?

Tuan Chang Lih Kang [Tanjong Malim]: Cadangan Yang Berhormat Port
Dickson. Terima kasih. Saya cuma hendak tanya Yang Berhormat Menteri, tadi Yang
Berhormat Menteri kata tidak perlu ada satu RCI dalam kes kecurian wang dalam siasatan
SPRM. Saya cuma hendak tanya Yang Berhormat Menteri, apakah kriteria yang
melayakkan satu RCI ditubuhkan ataupun ia ikut whims and fancies kerajaan?

Dato’ Haji Salim Sharif [Jempol]: Saya tambah RCI juga Yang Berhormat
Menteri sedikit. RCI juga yang tadi, sedikit sahaja. Baru-baru ini media melaporkan
seorang lelaki yang merupakan saksi utama Suruhanjaya Pencegahan Rasuah SPRM
untuk kes terowong dasar laut di Pulau Pinang maut terjatuh bangunan. Apakah status ini
sekiranya saksi utama sudah meninggal dan apakah perlu kerajaan menubuhkan
Suruhanjaya Siasatan Diraja RCI bagi menyiasat kes kematian tersebut seperti disebut
oleh Yang Berhormat Menteri tadi.

Dato’ Sri Dr. Haji Wan Junaidi bin Tuanku Jaafar: Terima kasih. Tuan Yang di-
Pertua, setakat ini kita tidak...

Tuan Sim Chee Keong [Bukit Mertajam]: Polis boleh siasat. Bagi kepercayaan
kepada polis.

Dato’ Sri Dr. Haji Wan Junaidi bin Tuanku Jaafar: Bercadang untuk
menubuhkan RCI sepertimana yang disebutkan tadi. Kriteria untuk menubuhkan RCI ini
kita melihat daripada complexity satu-satu kes. Kes ini tidak ada complexity Yang
Berhormat. Sebenarnya, kes-kes ini kebanyakannya kes jenayah yang diselidik oleh pihak
polis atau SPRM adalah kes yang bukan ada complexity sangat. Akan tetapi, soalan yang
dibangkitkan asal tadi iaitu Tabung Haji kita melihat overtime, complexity Tabung Haji itu
makanya kita buat keputusan bahawa Tabung Haji perlu diadakan satu penyelidikan RCI.

Akan tetapi kalau tiap-tiap kes jenayah, kita nampak ia very complex tetapi kita
lihat daripada dalaman tidak begitu complex, kita hendak adakan juga RCI tidak ada
berhabisan cerita RCI ini. Jadi, biarlah kebijaksanaan kerajaan untuk menentukan sama
ada kes itu perlu diselidik oleh RCI atau pun sudah mencukupi oleh pihak atau agensi-
agensi kerajaan.

Jadi berbalik kepada audit. Unit audit dalaman kementerian jabatan penyemak
isu-isu berkaitan audit dan tadbir urus di peringkat kementerian, jabatan
bertanggungjawab melaporkan penemuan kepada ketua setiausaha kementerian dan
Ketua Pengarah semasa mesyuarat jawatankuasa audit. Jabatan Audit Negara
melaksanakan pengauditan ke atas penyata kewangan Kerajaan Persekutuan dan badan
berkanun Persekutuan bagi menilai sama ada penyata kewangan_tersebut
menggambarkan kedudukan kewangan yang benar dan saksama serta rekod perakaunan
yang berkaitan telah diselenggarakan dengan teratur dan kemas kini.

Manakala, pengauditan prestasi bagi menilai program, aktiviti kementerian,
jabatan pelaksanaan dengan cekap, ekonomi dan berkesan serta mencapai objektif yang
telah ditetapkan. Seksyen 7(3) Akta Audit 1957, Ketua Audit Negara boleh memberi kuasa
mana-mana orang yang difikirkannya berwibawa untuk menjalankan bagi pihaknya di
bawah arahannya apa-apa siasatan, pemeriksaan atau pengauditan melaporkan terdapat
