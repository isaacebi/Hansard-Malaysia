78 DR.07.10.2021

Tuan Haji Idris bin Haji Ahmad: Berkenaan dengan— kita telah pun
menyediakan berkenaan dengan berbagai-bagai platform untuk kita menunjukkan satu
inovasi berkenaan hal-hal yang berkaitan dengan wakaf. Pertamanya, ialah Sistem Wakaf
Tunai Malaysia dengan potongan gaji di atas talian. Kedua, perbankan internet iaitu CIMB
Clicks melalui kerjasama CIMB Bank melalui jalinan kerjasama dengan Public Islamic
Bank Berhad dan AgroNet melalui jalinan kerjasama dengan AgroBank.

Ketiga, produk pelaburan unit amanah yang disinergikan dengan elemen wakaf,
iaitu Dana Kenanga Wagdf Al-Ihsan, dengan kerjasama Kenanga Investors Berhad dan
Dana Maybank Mixed Assets-| Waqf melalui kerjasama dengan Maybank Asset
Management. Keempat ialah produk Takaful, di mana bagi tujuan ini, Yayasan Waqaf
Malaysia telah menjalinkan kerjasama dengan Takaful Ikhlas, Sunlife Malaysia Takaful
dan AmMet Life Takaful. Terima kasih.

Dato’ Mahfuz bin Haji Omar [Pokok Sena]: Isu Lembaran YADIM Sdn. Bhd.
menyewa rumah untuk menjadikan rumah tetamu, perabot RM22 ribu tetapi akhirnya yang
duduk ialah Tuan Yang di-Pertua. Itu tidak jawab dekat saya.

Tuan Haji Idris bin Haji Ahmad: Okey. Saya jawab bertulis nanti, dan
jawapannya yang diberikan kepada saya ialah dia menyewa, dia bayar atas sewaan
tersebut.

Timbalan Yang di-Pertua [Dato’ Mohd Rashid Hasnon]: Baik. Terima kasih,
Yang Berhormat Menteri. Yang Berhormat, sekarang saya jemput Menteri yang terakhir
untuk menjawab jawapan. Dijemput Menteri di Jabatan Perdana Menteri (Ekonomi).
Empat puluh lima minit.

4.47 ptg.

Menteri di Jabatan Perdana Menteri (Ekonomi) [Dato’ Sri Mustapa bin
Mohamed]: Bismillahi Rahmani Rahim. Assalamualaikum warahmatullahi wabarakatuh.
Salam sejahtera. Tuan Yang di-Pertua, Rancangan Malaysia Ke-12 yang dibentangkan
oleh Yang Amat Berhormat Perdana Menteri umumnya telah diterima baik oleh seluruh
rakyat Malaysia dan Ahli-ahli Parlimen. Dalam pada itu, kerajaan menyambut baik
beberapa kritikan dan pandangan berkaitan RMKe-12.

Sebagai mukadimah, saya ingin mengucapkan terima kasih kepada kesemua 106
orang Ahli Yang Berhormat yang telah menyertai perbahasan Usul Rancangan Malaysia
Ke-12 ini. Terima kasih juga kepada 30 orang Yang Berhormat Menteri dan Timbalan
Menteri yang telah selesai menggulung untuk kementerian dan jabatan masing-masing.
Banyak isu yang telah dijawab oleh Menteri dan Timbalan Menteri. Sebagai tambahan,
saya akan beri jawapan kepada beberapa isu dasar kerana hal-hal khusus telah pun
dijawab oleh Menteri-menteri dan Timbalan Menteri berkenaan.

Tuan Yang di-Pertua, seramai 68 Ahli Yang Berhormat telah berbahas perkara-
perkara yang menyentuh secara langsung bidang tugas saya di Unit Perancang Ekonomi
ataupun EPU. la merentasi tujuh isu utama, iaitu yang pertama penyediaan, pelaksanaan
dan pemantauan RMKe-12. Kedua, peruntukan pembangunan termasuk untuk projek
besar. Ketiga, kemiskinan dan kesejahteraan rakyat. Keempat, kesenjangan dan
pembangunan wilayah. Kelima, kedudukan ekonomi bumiputera. Keenam, Federal Land
Development Authority (FELDA) dan ketujuh ialah Petroliam Nasional Berhad
(PETRONAS).

Tuan Yang di-Pertua, izinkan saya menjawab isu penyediaan, pelaksanaan, dan
pemantauan RMKe-12. Seramai tujuh Ahli Yang Berhormat membangkit perkara ini. Yang
Berhormat Port Dickson, Yang Berhormat Tebrau, Yang Berhormat Tuaran, Yang
Berhormat Taiping telah membangkitkan isu penggunaan pakar runding untuk
menyediakan dokumen RMKe-12. Untuk makluman Tuan Yang di-Pertua, proses
menyiapkan dokumen merupakan pengalaman yang paling mencabar, adalah perlu
disemak beberapa kali berikutan pandemik COVID-19.

Seperti yang telah saya jelaskan melalui kenyataan media bagi menjawab Yang
Berhormat Port Dickson pada 28 September lalu, saya ingin menegaskan bahawa RMKe-
