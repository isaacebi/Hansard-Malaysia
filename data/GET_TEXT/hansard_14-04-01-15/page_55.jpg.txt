DR.07.10.2021 47

Puan Teresa Kok [Seputeh]: Tuan Yang di-Pertua, bagi dia teruskan. Lapan
minit sahaja.

Timbalan Yang di-Pertua [Dato’ Mohd Rashid Hasnon]: Tidak boleh. Kena ikut
peraturan mesyuarat. Memang pukul 1.00 tengah hari kena break and then sambung balik
pukul 2.30 petang.

Puan Teresa Kok [Seputeh]: Tidak mengapalah. Yang Berhormat Menteri
teruskanlah. Selepas itu kami mahu balik.

Timbalan Yang di-Pertua [Dato’ Mohd Rashid Hasnon]: Tidak boleh.
Peraturan mesyuarat kata pukul 1.00.

Dato’ Seri Dr. Shahidan bin Kassim: Saya kena ikut arahan Tuan Yang di-
Pertua dan nampak Yang Berhormat Seputeh harus bersama dengan saya terus sampai
pukul 2.30 petang.

Timbalan Yang di-Pertua [Dato’ Mohd Rashid Hasnon]: Baik, baik. Yang
Berhormat Menteri ...

Tuan P. Prabakaran [Batu]: Tuan Yang di-Pertua, mungkin Yang Berhormat
Menteri boleh jawab soalan saya sahaja. Selepas itu...

Timbalan Yang di-Pertua [Dato’ Mohd Rashid Hasnon]: Tidak. Saya kena ikut
peraturan mesyuarat. Ahli Yang Berhormat, oleh sebab jam telah menunjukkan pukul 1.00
petang maka Dewan berhenti rehat dan disambung semula jam 2.30 petang. Terima kasih
Ahli-ahli Yang Berhormat.

[Mesyuarat ditempohkan pada jam 1.01 tengah hari]
01430
[Mesyuarat disambung semula pada pukul 2.30 petang]

[Dato’ Sri Azalina Othman Said (Pengerang) mempengerusikan Mesyuarat]

Dato’ Sri Azalina Othman Said [Pengerang]: Bismillahi Rahmani Rahim,
Assalamualaikum warahmatullahi wabarakatuh. Saya jemput Yang Berhormat Menteri,
Yang Berhormat Arau lagi tujuh minit 54 saat. Silakan.

2.31 ptg.

Menteri Wilayah Persekutuan [Dato’ Seri Dr. Shahidan bin Kassim]:
Bismillahi Rahmani Rahim, Assalamualaikum warahmatullahi wabarakatuh. Saya
menyambung. Saya mohon maaf sebab terpaksa berlari dari bangunan sebelah ke sini,
dari bilik sembahyang.

Tadi saya sambung Yang Berhormat Batu tadi, di samping yang saya sebut saya
bagi nombor telefon dan sebaginya, kita akan perkenalkan thermal patcher yang baharu
yang boleh mengendalikan dalam masa 20 ke 30 minit satu-satu lubang. Jadi kalau kita
mula pada 12 malam sudah pasti sampai enam pagi banyak lubang yang dapat
ditampung. Terima kasih. Okey Yang Berhormat Bukit Bintang...

Tuan P. Prabakaran [Batu]: Yang Berhormat Menteri, soalan saya sebelum
rehat berkaitan dengan Jalan Sentul ataupun pembangunan yang pesat. Pihak berkuasa
DBKL dengan pihak kementerian perlu memantau keadaan-keadaan pembangunan yang
pesat sekitar kawasan jalan-jalan utama ini dan punca utama jalan rosak ini adalah
daripada pembangunan di sekitar. Contoh di Jalan Sentul ada batching plant YTL yang
sekitar satu kilometer radius ini ada tujuh sekolah dan ada banyak kesan yang ada apabila
ada kilang simen di sana. Antara punca besar kerosakan jalan utama di Sentul adalah
simen batching plant. Saya mohon simen batching plant ini pindah dari Sentul ke tempat
lain, tempat yang sesuai. Ada tiga sekolah dalam 50 meter daripada batching plant itu.
Sekian terima kasih.
