6 DR.07.10.2021

(iv) keupayaan kewangan — syarikat dalam melaksanakan
pembekalan dalam kadar segera; dan

(v) keupayaan syarikat untuk membuat penghantaran ke 140 buah
PPD dan JPN seluruh negara sebelum atau pada 26 September
2021.

Hasil daripada rundingan tersebut, Jawatankuasa Rundingan Harga telah
mengenal pasti tiga buah syarikat yang memenuhi asas pertimbangan yang telah
ditetapkan. KPM telah mengeluarkan surat setuju terima pada 13 September 2021 kepada
tiga buah syarikat yang berjaya dengan nilai kontrak keseluruhan yang berjumlah RM9.72
juta. Penghantaran kit ujian saringan kendiri COVID-19 ini telah disempurnakan oleh
semua syarikat ke 140 buah PPD dan JPN di seluruh negara pada 25 September 2021.

Untuk makluman Ahli Yang Berhormat, pembekalan kit ujian saringan kendiri
COVID-19 ini adalah untuk sesi pembukaan sekolah pada Oktober 2021 sehingga
Disember 2021. Sekian, terima kasih.

Tuan Yang di-Pertua: Terima kasih. Soalan tambahan?

Tuan Nik Nazmi bin Nik Ahmad [Setiawangsa]: Terima kasih Tuan Yang di-
Pertua. Terima kasih Yang Berhormat Menteri. Setiawangsa ingin bertanya, pertama,
mengapakah kalau kita lihat Kementerian Kesihatan yang saya fikir mempunyai keperluan
yang juga sangat mendesak ataupun lebih mendesak, boleh mengambil pendekatan
sebut harga ataupun tender dalam perolehan kit tersebut. Pada masa yang sama,
Setiawangsa ingin tahu apakah lagi projek-projek rundingan terus yang ada di bawah
Kementerian Pendidikan Malaysia pada tahun ini?

Tuan Yang di-Pertua: Terima kasih. Silakan.

Datuk Dr. Mohd Radzi bin Md. Jidin: Terima kasih Ahli Yang Berhormat.
Pertama sekali, seperti mana yang saya jelaskan tadi bahawa tempoh yang ada itu cukup
singkat dan kita perlu membekalkan 800,000 kit ke 140 buah PPD dan JPN di seluruh
negara. Oleh sebab itu, kita telah berbincang dan mengambil pendekatan bahawa kita cari
kaedah yang terbaik bagi memastikan sebelum 26 hari bulan, semua sudah sampai. Ini
kita hendak memastikan supaya proses itu, apabila murid sampai ke sekolah, semuanya
telah ada. Itulah sebab kita membuat ketetapan dan telah memohon kelulusan daripada
MOF untuk tujuan tersebut.

Bagi soalan kedua, saya akan menjawabnya secara bertulis Yang Berhormat.
Terima kasih.

Dato’ Haji Salim Sharif [Jempol]: Jempol.

Tuan Yang di-Pertua: Okey. Soalan kedua. Ya, Yang Berhormat Jempol.
Tuan Ma’mun bin Sulaiman [Kalabakan]: Kalabakan.

Dato’ Haji Salim Sharif [Jempol]: Jempol ya?

Tuan Yang di-Pertua: Yang Berhormat Jempol.

Dato’ Haji Salim Sharif [Jempol]: Okey. Terima kasih. Saya daripada soal
soalan saya dulu terjawab. Maknanya, asrama penuh diberikan percuma ujian kit tersebut
manakala sekolah harian pun begitu, percuma. Akan tetapi dalam tempoh seminggu itu,
berapa kali kah ujian kit kendiri ini dilakukan kepada sekolah itu?

Kedua, jika berlaku kes-kes murid dijangkiti COVID-19, berapakah jumlah yang
sekolah itu ditutup? Jadi, ini kegusaran ibu ayah sekarang ini apabila buka sekolah, ada
kes. Ada sebahagiannya tidak mahu menghantar ke sekolah, mahu belajar secara PdPR
di rumah. Jadi, apakah pandangan Yang Berhormat Menteri? Terima kasih.

Tuan Yang di-Pertua: Terima kasih.

Datuk Dr. Mohd Radzi bin Md. Jidin: Pertama sekali Yang Berhormat Jempol,
untuk sekolah asrama ya. Kita buat pada hari pendaftaran iaitu hari keenam dan hari ke-
14. Itu asrama, asrama sepenuhnya. Asrama harian, kita laksanakan pada _ hari
