DR.07.10.2021 63

(vi) Jawatankuasa Pilihan Khas Pembangunan Infrastruktur;
(vii) Jawatankuasa Pilihan Khas Pendidikan;

(viii) | Jawatankuasa Pilihan Khas Hal Ehwal Wanita dan Kanak-kanak
dan Pembangunan Sosial; dan

(ix) Jawatankuasa Pilihan Khas Kesihatan, Sains dan Inovasi.

Tuan Wong Kah Woh [Ipoh Timur]: Minta penjelasan.
Dato’ Sri Dr. Haji Wan Junaidi bin Tuanku Jaafar: Oleh itu, Jawatankuasa—
Tuan Wong Kah Woh [Ipoh Timur]: Yang Berhormat Menteri, minta penjelasan.

Dato’ Sri Dr. Haji Wan Junaidi bin Tuanku Jaafar: Jawatankuasa di atas boleh
meneliti perkara dibangkit oleh Yang Berhormat seperti mana yang digariskan di dalam
terma-terma rujukan.

Tuan Wong Kah Woh [Ipoh Timur]: Yang Berhormat Menteri, minta penjelasan,
Ipoh Timur. Berkenaan dengan...

Dato’ Sri Dr. Haji Wan Junaidi bin Tuanku Jaafar: Walau bagaimanapun, saya
serah kepada kebijaksanaan Jawatankuasa Pemilih Parlimen untuk menentukan
penetapan pelantikan mana-mana Jawatankuasa lain selain daripada apa yang kita sudah
ada sekarang. Terima kasih.

Tuan Wong Kah Woh [Ipoh Timur]: Terima kasih Yang Berhormat Menteri,
terima kasih Tuan Yang di-Pertua. Yang Berhormat Menteri, saya difahamkan bahawa
terma-terma rujukan bagi Jawatankuasa (Select Committees) iniada menyatakan bahawa
Select Commitee ini hanya boleh mengendalikan isu-isu dan kes-kes setelah dirujuk
kepada Jawatankuasa tersebut oleh Menteri Undang-undang ataupun dirujuk oleh Dewan
yang mulia ini.

Saya percaya bahawa tujuan penubuhan Jawatankuasa-Jawatankuasa Bebas ini
adalah sebagai satu check and balance, dengan izin yang berkesan dan ia tidak
seharusnya, dalam pandangan saya, bergantung ataupun subject to keputusan khasnya
daripada pihak eksekutif iaitu Yang Berhormat Menteri Undang-undang.

Seperti Jawatankuasa Kira-kira Wang Negara (PAC), kita mempunyai satu bidang
kuasa yang luas. Saya percaya bahawa untuk membolehkan kesemua Jawatankuasa ini
berfungsi, terma-terma rujukan hendaklah dipinda. Terima kasih.

Dato’ Sri Dr. Haji Wan Junaidi bin Tuanku Jaafar: Terima kasih.

Datuk Seri Panglima Abdul Azeez bin Abdul Rahim [Baling]: Baling, minta
sedikit sahaja.

Dato’ Sri Dr. Haji Wan Junaidi bin Tuanku Jaafar: Apabila saya dilantik menjadi
Menteri di Jabatan Perdana Menteri dan to oversee urusan kerajaan di Parlimen, saya
telah berbincang dengan dua orang Speaker untuk menentukan parameter tugasan saya
di Parlimen. Saya tidak akan masuk campur, Yang Berhormat Ipoh Timur, apa jenis
perkara yang boleh dirujuk. Terma rujukan ini telah ditetapbkan oleh—dalam peraturan itu
sendiri. Dalam Peraturan 81(1), pelantikan Jawatankuasa itu ditentukan oleh Dewan ini
sendiri, Yang Berhormat Ipoh Timur, bukan saya.

01550

Jadi tidak ada penglibatan Menteri itu, Yang Berhormat ini bukan zaman berhujah
sebab ini masa saya berucap dan memberi penjelasan. Jadi, minta maaf Yang Berhormat,
saya teruskan. Jadi kalau ada perkara berbangkit tentang perkara ini...

Tuan Wong Kah Woh [Ipoh Timur]: Sedikit penjelasan lagi boleh Yang
Berhormat Menteri? Sama ada Jawatankuasa Select Committee ini mempunyai kuasanya
sendiri untuk menetapkan apa kes atau isu yang akan dibangkitkan dalam Jawatankuasa
itu tanpa merujuk kepada Yang Berhormat Menteri Undang-undang. Itu soalan saya.
Terima kasih.
