DR.07.10.2021 39

melibatkan pemimpin-pemimpin tempatan untuk kita membantu dan menyampaikan
peluang-peluang yang ada di bawah MEDAC.

Kepada Yang Berhormat kata tadi bahawa mengenai supaya percepatkan, sebab
itu saya ada umum sudah. Saya kata mana dia pejabat kerajaan tak perlu check CTOS,
tak perlulah nak tengok dia punya CCRIS, tetapi kalau dia benar-benar tengah sesak, kita
kena bantu. Ini dalam keadaan luar biasa. Esok ekonomi sudah pulih, okey, boleh ikutlah
prosedur-prosedur biasa. Ini telah pun saya...

Tuan Sanisvara Nethaji Rayer a/l Rajaji [Jelutong]: Tahniah Menteri. Tuan
Yang di-Pertua, kita puji. Walaupun lelaki, berjiwa wanita. Kita puji.

Tan Sri Noh bin Haji Omar: Ya.

Timbalan Yang di-Pertua [Dato’ Mohd Rashid Hasnon]: Yang Berhormat
Menteri.

Tan Sri Noh bin Haji Omar: Yang Berhormat Jelutong, Yang Berhormat Jelutong,
tanpa wanita, siapalah kita.

Tuan Sanisvara Nethaji Rayer a/l Rajaji [Jelutong]: Betul, betul. Itu saya
sokong. Saya sokong. Itu sokong.

Timbalan Yang di-Pertua [Dato’ Mohd Rashid Hasnon]: Yang Berhormat
Menteri, ada enam minit lagi Yang Berhormat.

Tan Sri Noh bin Haji Omar: Okey, enam minit lagi. Ya.

Timbalan Yang di-Pertua [Dato’ Mohd Rashid Hasnon]: Yang Berhormat
Menteri, ada enam minit lagi.

Tan Sri Noh bin Haji Omar: Ya. Saya /ast, memang nak habis pun. Last ini
mengenai yang dibangkitkan oleh Yang Berhormat Klang. Yang Berhormat Klang
membangkitkan isu berkenaan peruntukan dan pinjaman TEKUN untuk kaum India perlu
ditingkatkan. Juga, Yang Berhormat Batu Kawan juga membangkitkan berkenaan apakah
program khusus bagi membantu usahawan India dan juga pecahan pembiayaan mengikut
jantina.

01230

Untuk makluman Yang Berhormat, TEKUN Nasional menyediakan pembiayaan
khusus kepada usahawan daripada kaum India menerusi Skim Perlindungan Usahawan
Masyarakat India (SPUMI). Pada tahun 2020, pembiayaan disalurkan berjumlah 16.8 juta
kepada 617 orang usahawan. Bagi tempoh Januari hingga Ogos 2021, TEKUN Nasional
telah pun menyalurkan sejumlah RM21.6 juta kepada 917 orang usahawan India
berbanding peruntukan yang disediakan hanya RM20 juta.

Walaupun peruntukannya ada RM20 juta tetapi TEKUN bagi lebih daripada
peruntukan yang disediakan. Ini juga termasuklah usahawan wanita India ada lebih
kurang ada 9,950. Secara keseluruhannya, sejak Skim Pembangunan Usahawan
Masyarakat India diperkenalkan pada tahun 2008, kerajaan melalui TEKUN Nasional telah
menyalurkan sejumlah RM345 juta kepada lebih 23,446 usahawan kaum India.

Yang Berhormat Bagan Datuk membangkitkan mengenai lantikan Pengerusi
TEKUN Nasional kepada kalangan ahli politik... [Disampuk]

Tuan Charles Anthony Santiago [Klang]: Yang Berhormat Menteri. Klang.
Tan Sri Noh bin Haji Omar: Ya.

Timbalan Yang di-Pertua [Dato' Mohd Rashid Hasnon]: Ya, Yang Berhormat
Klang.

Tuan Charles Anthony Santiago [Klang]: Pertama Tuan Yang di-Pertua, terima
kasih kepada Yang Berhormat Menteri dengan jawapan itu. Saya ucapkan terima kasih
kepada Yang Berhormat Menteri yang telah sudi jawab soalan saya. Akan tetapi saya ada
satu soalan yang am, Yang Berhormat Menteri. Ini berkaitan dengan golongan yang telah
gulung tikar daripada semua kaum. Satu daripada masalah yang mereka mengalami,
