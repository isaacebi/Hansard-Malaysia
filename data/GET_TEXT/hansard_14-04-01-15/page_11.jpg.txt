DR.07.10.2021 3

(vi) masalah pemindahan setinggan menyebabkan pemajuan tidak
dapat diteruskan;

(vii) masalah kontraktor yang dilantik oleh pemaju tidak cekap; dan

(viii) | projek itu sendiri tidak berdaya maju ataupun viability of the
project has not been solid.

Untuk makluman Yang Berhormat, kaedah pemulihan yang digunakan bagi
menyelesaikan projek perumahan terbengkalai adalah melalui dua. Satu adalah
mediations, the other one adalah melalui intervention bagi tujuan memastikan projek
pemulihan ini dapat diselesaikan. Sejak tahun 2009 sehingga pada saat ini, alhamdulilah
KPKT telah berjaya menyelesaikan projek perumahan swasta terbengkalai sebanyak 215
buah projek iaitu sebanyak 59,090 unit rumah dan ia membabitkan atau melibatkan
seramai 39,247 orang pembeli. Terima kasih.

Tuan Yang di-Pertua: Terima kasih. Soalan tambahan pertama.

Datuk Ahmad Jazlan bin Yaakub [Machang]: Terima kasih sekali lagi Tuan
Yang di-Pertua. Terima kasih atas jawapan daripada Yang Berhormat Menteri. Yang
Berhormat Menteri ada menyebut tadi senarai projek-projek terbengkalai mengikut negeri-
negeri. Sekali lagi saya sebut di sini, di Kelantan 12 buah projek terbengkalai, yang mana
unit rumah yang dibina berjumlah 946 dan jumlah pembeli 918 orang. Di Machang sendiri
ada empat buah projek seperti Taman Sri Jaza, Taman Seri Bestari, Taman Perisai
Kemuning dan Taman MJ Kemuning 2.

Soalan tambahan saya, berapakah nilai sebenar keseluruhan projek yang
terbengkalai ini di seluruh negara? Berapakah perbelanjaan yang terpaksa kerajaan
keluarkan jika pihak kerajaan berhasrat ingin menyelamatkan kesemua_projek
terbengkalai tersebut? Saya mohon khusus kepada Yang Berhormat Menteri untuk
melihat empat buah projek yang terbengkalai di kawasan saya ini, kalau boleh ada kaedah
serta jalan penyelesaian segera untuk diselesaikan. Terima kasih Yang Berhormat
Menteri.

Tuan Yang di-Pertua: Terima kasih. Yang Berhormat Menteri.

Dato’ Sri Reezal Merican bin Naina Merican: Baik, sebagaimana yang saya
sebut tadi, cara dan kaedah kita lakukan penyelesaian projek-projek terbengkalai ini
melalui dua kaedah. Satu ialah kaedah mediations, yang kedua ialah kaedah intervention
mengikut Akta 118, Akta Pemajuan Perumahan (Kawalan dan Pelesenan). Akan tetapi
sebagai menjawab soalan yang ditanyakan, tadi saya sebut 79 buah projek yang
membabitkan 17,724. Kalau diambil dari sudut GDV, jumlahnya mencecah hampir
RM5.57 bilion kalau GDV. Akan tetapi barang diingat, ada projek-projek yang
terbengkalai, yang telah melewati tempoh-tempoh seperti 10 tahun akan mengalami susut
nilai. Ini saya beri hanyalah anggaran.

Demikian juga daripada segi soal pemulihan. Banyak di kalangan pemulihan
bergantung kepada kaedah. Kalau kaedah mediations yang memungkinkan kita
berunding semula dengan liquidator dan liquidator boleh ada sometime buy back
arrangement dengan pembeli, maka nilai ataupun kosnya akan menjadi lebih rendah.

Ada juga di mana kita melakukan interventions, kita penyediaan facilitation fund
kepada pemajuan-pemajuan perumahan kos rendah dan kos sederhana, Yang
Berhormat. Angka ini sepertimana tadi yang saya sebut, jumlah yang kerajaan telah
belanja dalam tempoh hampir 10 tahun adalah berjumlah RM219,793,00. Ini adalah yang
direct interventions yang kita sediakan facilitation sehinggalah rumah itu selesai.

Jadi untuk Yang Berhormat Machang, saya hendak maklumkan keempat-empat
membabitkan 96 dan tiga daripadanya berada pada peratusan 95, malahan tiga daripada
empat tersebut telah pun diduduki. Maka, insya-Allah sebagaimana yang diminta, insya-
Allah kita akan cari kaedah penyelesaian. Saya jangkakan ia adalah suatu berada di
peringkat yang akhir dan saya rasa mungkin bukan sukar untuk diselesaikan. Terima
kasih.

Tuan Yang di-Pertua: Terima kasih. Yang Berhormat Bukit Bintang.
