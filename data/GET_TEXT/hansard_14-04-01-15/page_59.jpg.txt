DR.07.10.2021 51

di Program Pelapis Kebangsaan dan 4,095 bakat baru wanita sedang menjalani latihan di
bawah Program Pelapis Negeri dan Bakat.

Kementerian juga turut memastikan bahawa program-program sukan massa
utama negara seperti MyFit, Hari Sukan Negara, dan Liga Sukan untuk Semua sentiasa
menitikberatkan dan memberi penekanan kepada penglibatan-penglibatan aktif daripada
golongan wanita. Dari sudut pengiktirafan, sejak tahun 1966 lagi, negara telah mengiktiraf
kesaksamaan sumbangan lelaki dan wanita dalam bidang sukan melalui Anugerah
Olahragawan dan Anugerah Olahragawati Negara.

Pada masa yang sama, kesemua atlet di bawah program pembangunan
kendalian Majlis Sukan Negara turut menerima jumlah elaun yang sama tanpa memberi
apa-apa perbezaan. Begitu juga dengan insentif-insentif hadiah kemenangan sukan yang
juga sama, tidak kira lelaki mahupun wanita. Bagi memperkasakan lagi penyertaan aktif
wanita dalam bidang sukan, kementerian juga telah menubuhkan Jawatankuasa Wanita
Dalam Sukan (JWDS) pada tahun 2020 yang bertanggungjawab untuk membangunkan
dasar-dasar berkaitan pembangunan wanita dalam arena sukan. Jawatankuasa ini turut
bertanggungjawab memastikan penyertaan aktif wanita pelbagai peringkat umur dalam
pelbagai jenis sukan.

01450

Sebuah sekretariat juga telah ditubuhkan. la dikenali sebagai Sekretariat Wanita
Dalam Sukan di bawah kendalian Majlis Sukan Negara juga telah diwujudkan dan
berperanan khusus untuk melaksanakan pelan-pelan tindakan yang diputuskan oleh
JWDS. Umum mengetahui bahawa untuk melibatkan diri secara aktif dalam sukan amat-
amat memerlukan masa dan pengorbanan. Penglibatan aktif individu banyak bergantung
pada masa, pada minat, pada bakat dan pada keazaman yang tinggi. Tidak kira sama ada
lelaki mahupun perempuan, pelbagai bentuk cabaran perlu dilalui termasuk komitmen
kepada keluarga yang boleh menjadi salah satu faktor utama untuk bergiat aktif.

Sehingga kini, tiada isu berkaitan diskriminasi dalam sukan yang bersangkut paut
ataupun berkaitan dengan gender yang telah dibangkitkan kepada pihak Kementerian
Belia dan Sukan. Namun begitu, kementerian sentiasa berlapang dada dan sekiranya ada
terdapat sebarang isu berkaitan diskriminasi berkaitan dengan gender, pihak kementerian
bersedia untuk mendengar dan akan membuat tindakan ataupun siasatan yang
sepatutnya.

Bagi cadangan Yang Berhormat berkaitan pindaan Akta Pembangunan Sukan
(APS) 1997 [Akta 576]. Pihak kementerian kini sememangnya sedang dalam kajian untuk
meminta Akta Pembangunan Sukan (APS) 1997 dengan mengambil kira dan mengkaji
hala tuju serta perancangan baharu pembangunan sukan negara nanti. Kementerian
mengambil maklum dan akan juga meneliti cadangan-cadangan Yang Berhormat untuk
menambah baik akta berkenaan.

Isu yang kedua iaitu isu...

Tuan P. Prabakaran [Batu]: Yang Berhormat Timbalan Menteri, sedikit. saya
ucap terima kasih atas jawapan yang bagus dan saya harap kementerian akan ambil
langkah-langkah proaktif untuk pastikan membela wanita yang ada dalam sukan dan juga
minta kementerian kaji balik Akta Pembangunan Sukan 1997 supaya ia lebih bagus untuk
atlet-atlet dan para ahli sukan. Sekian, terima kasih.

Dato’ Sri Ti Lian Ker: Saya menjamin satu kajian yang menyeluruh akan diberi
dan pindaan yang sepatutnya akan dibuat. Mengenai isu yang kedua iaitu isu
mengeluarkan kata-kata kesat kepada atlet.

Tuan Yang di-Pertua, Yang Berhormat Batu juga menyentuh isu berkaitan
seorang individu yang meluahkan kata-kata kesat dalam sosial media terhadap atlet kita
yang bertanding. Kementerian berasa sangat kesal dan memandang serius berkaitan
insiden melemparkan perkataan kurang sopan yang berbaur perkauman yang ditujukan
kepada atlet-atlet negara. Insiden sedemikian tidak mencerminkan dan tidak secocok
dengan realiti sebenar konsep Keluarga Malaysia yang sedang diterapkan.
