DR.07.10.2021 45

pembangunan sosioekonomi di Sabah dan Sarawak di dalam dokumen RMKe-12 kerana
bab tersebut memang merujuk khusus kepada isu Sabah dan Sarawak.

Sebelum itu saya hendak tanya Tuan Yang di-Pertua, saya dengar maklumat
bahawa MKN akan benarkan orang yang berucap lebih daripada 20 minit untuk membuka
topeng muka. Kalau tidak, kita akan menghadapi masalah kerana karbon dioksida akan
disedut. Sekarang saya rasa macam tersekat sedikit. Apakah mampu saya mengikut
arahan baru yang membolehkan saya membuka penutup muka.

Timbalan Yang di-Pertua [Dato’ Mohd Rashid Hasnon]: Belum keluar lagi
tetapi saya beritahu sekiranya perlu boleh atas masalah kesihatan. Sila.

Dato’ Seri Dr. Shahidan bin Kassim: Okey terima kasih. Saya cuma ini hendak
maklum sebab rakyat Malaysia sedang memerhatikan dengan hebatnya apakah kita
mampu untuk menyedut karbon dioksida selepas 20 minit. Terima kasih Tuan Yang di-
Pertua yang prihatin.

Bagaimanapun dokumen RMKe-12 ada menyebut secara spesifik tumpuan
pembangunan Labuan. Contohnya ialah pembinaan jambatan Labuan — Sabah iaitu di
kawasan Menumbok sebagai satu projek yang boleh menambahbaik ketersambungan
dan mobiliti aktiviti ekonomi di antara wilayah di muka surat 6 sehingga 16 Strategi A3,
menambah baik ekosistem perniagaan.

Yang Berhormat Labuan tidak hadir tetapi kalau direkodkan supaya Yang
Berhormat boleh tengok muka surat yang saya telah sebutkan. Pembangunan Labuan
sebagai bandar berdaya huni di kawasan serantau yang sekali gus dapat membuka
peluang pembangunan mapan dan pelaburan hijau dinyatakan di muka surat 6 hingga 18
Strategi A5 meningkatkan kerjasama di bawah /ndonesia-Malaysia-Thailand Growth
Triangle (IMT-GT) dan juga BIMP-EAGA.

Suka saya mengulas mengenai pembangunan Labuan seperti berikut. Labuan
sebagai pulau bebas cukai. Pada masa ini, semua barangan atau dagangan yang dibawa
terus ke Labuan dari luar negara bukan dari Sabah, Sarawak dan semenanjung adalah
bebas cukai kecuali rokok, tembakau, petroleum dan juga produk petroleum. Dalam hal
ini, Yang Berhormat Kinabatangan ada menyentuh mengenai status Labuan sebagai
pulau bebas cukai. Kementerian Wilayah Persekutuan akan berusaha menyusur dengan
kementerian dan agensi kerajaan yang lain untuk terus mengenal pasti cara untuk
meningkatkan lagi status Labuan sebagai pulau bebas cukai.

Merujuk kepada kenyataan Yang Berhormat Kinabatangan yang menyatakan
bahawa barangan di Labuan adalah mahal. Kementerian sentiasa meneroka kaedah
untuk menangani perkara ini dengan pelbagai pihak. Kementerian juga berpandangan
bahawa kenaikan harga barang di Labuan ketika ini adalah berikutan impak pandemik
COVID-19 selain daripada kos pengangkutan dan juga logistik.

Jambatan Sabah-Labuan. Kementerian menjangkakan bahawa pembinaan
jambatan Labuan—Sabah akan menjadi game changer dengan izin dalam memberi kesan
ekonomi kepada Labuan serta melimpah ke kawasan berhampiran termasuk Sabah dan
juga Sarawak. Saya juga mengambil maklum dengan kenyataan Yang Berhormat Menteri
Kanan Kerja Raya, Yang Berhormat Petra Jaya di dalam Dewan ini pada 5 Oktober 2021
bahawa Kementerian Kerja Raya dan kementerian ini akan terus bekerjasama dalam
projek berkenaan.

Justeru, cadangan pembinaan jambatan ini akan memberi peluang yang lebih
besar untuk meningkatkan pembangunan, peluang pelancongan, aktiviti perniagaan dan
kewangan pesisir pantai. Kesalinghubungan ataupun inter connectivity secara bersepadu
antara wilayah serta banyak lagi manfaat.

Ekonomi dan juga pelaburan Labuan. Bagi tempoh 2000 sehingga 2020
pelaburan tempatan di Labuan adalah dianggarkan dalam nilai RM2.5 bilion yang
melibatkan pelbagai sektor. Bagi RMKe-12 setakat Rolling Plan Pertama 2021, lima projek
pembangunan yang melibatkan kos keseluruhan berjumlah RM54.7 juta dengan
peruntukan tahun 2021 sebanyak RM9.6 juta telah pun diluluskan untuk pembangunan.
Bagi menjana ekonomi Labuan pada masa hadapan dengan lebih rancak, saya
