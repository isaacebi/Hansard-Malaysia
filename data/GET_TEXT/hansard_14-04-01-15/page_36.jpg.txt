28 DR.07.10.2021

Jadi, sekian terima kasih kepada sahabat yang bertanya daripada Padang Serai.

Timbalan Yang di-Pertua [Dato’ Mohd Rashid Hasnon]: Masa dah tamat dah
ini. Terima kasih Yang Berhormat Timbalan Menteri. Soal Jawab Lisan seterusnya, saya
ingin menjemput Yang Berhormat Datuk Seri Dr. Haji Dzulkefly bin Ahmad, Kuala
Selangor.

8. Datuk Seri Dr. Haji Dzulkefly bin Ahmad [Kuala Selangor] minta Menteri
Kesihatan menyatakan kenapa ujian saringan mudah (RTK-Ag) yang boleh dibeli tidak
diintegrasikan dengan aplikasi MySejahtera untuk mengetahui keputusan ujian tersebut
untuk membantu KKM mengesan jumlah peratus positif yang sebenarnya.

Timbalan Menteri Kesihatan II [Datuk Aaron Ago Dagang]: Terima kasih Yang
Berhormat. Tuan Yang di-Pertua, soalan Yang Berhormat ini adalah berkenaan dengan
integrasi ujian saringan mudah RTK dengan MySejahtera. Untuk makluman Yang
Berhormat, pengguna MySejahtera boleh mengemas kini keputusan ujian kendiri seperti
ujian RTK ataupun saliva test melalui aplikasi MySejahtera di bahagian Helpdesk ataupun
‘H’. Semua individu yang membuat ujian makmal COVID-19 dan telah didapati positif akan
menerima SMS dan notifikasi ringkas melalui MySejahtera untuk memaklumkan mereka
keputusan ujian tersebut sama ada positif ataupun negatif.

Bagi individu yang telah membuat penilaian kendiri melalui self-test kit ini dan
didapati positif COVID-19, mereka akan mendapat e-mel daripada MySejahtera untuk
memaklumkan kepada mereka bahawa status terkini telah bertukar kepada high risk
ataupun confirm case CAT 1. Untuk maklumat Yang Berhormat, setakat ini kita
mempunyai lebih kurang 24 kit ujian kendiri ini yang telah diluluskan oleh MMDA ataupun
Malaysia Medical Device Association. Sekian, Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih. Soalan
tambahan, sila Yang Berhormat Kuala Selangor.

01150

Datuk Seri Dr. Haji Dzulkefly bin Anmad [Kuala Selangor]: Terima kasih Tuan
Yang di-Pertua dan terima kasih Yang Berhormat Timbalan Menteri yang telah cuba
menjawab soalan saya. Cuma saya perhatikan yang dimaksudkan hari ini kita ada tiga
jenis iaitu RT-PCR dikendalikan oleh profesional, RTK-AG juga dikendalikan oleh
profesional yang dalam bentuk swab dan sebagainya itu tetapi RTK-AG Saliva yang
disebutkan sebagai kendiri itu yang menjadi pertikaian. Sangat penting dalam data sains
dan juga computing, kualiti data atau integriti data.

Hari ini kita memerhatikan mereka yang melakukan saliva test di rumah, kendiri
maksudnya, ada dua keputusan. Andainya positif, mereka seharusnya menaikkan
keputusan ujian dan juga negatif. Apa yang kita khuatir yang negatif tidak menaikkan
sekali gus merosakkan kadar positivity yang hari ini pastinya lari sebab di denominatomya
terganggu. Maka maksudnya kadar positif hari ini tentunya lebih tinggi dari sebenarnya.

Soalan kedua saya yang paling saya khuatir, yang positif juga kerana menyangka
bahawa mereka telah lengkap vaksinasi, tidak mahu memberitahu akan positive case
mereka lalu kuarantin sahaja di rumah, kategori satu atau dua dan yang paling kita khuatir
wujudnya long COVID-19. Lalu dalam waktu yang singkat, keadaan mereka deteriorate
dengan izin. Lalu inilah yang kita dapati cases di mana mereka datang dalam keadaan
kategori tiga dan empat.

Tuan Yang di-Pertua, ini soalan yang sangat penting. Yang Berhormat Timbalan
Menteri cuba memberikan sedikit pencerahan. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kuala Selangor. Sila Yang Berhormat Timbalan Menteri.

Datuk Aaron Ago Dagang: Tuan Yang di-Pertua, seperti saya jelaskan tadi
MySejahtera telah menyediakan platform untuk pelaporan untuk individu yang melakukan
ujian RTK kendiri saliva test. Mereka perlu melaporkan kepada MySejahtera walaupun ia
negatif atau positif.
