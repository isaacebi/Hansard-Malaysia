12 DR.07.10.2021

(i) penubuhan talian bantuan sokongan psikososial yang
diwujudkan oleh Kementerian Kesihatan dengan kerjasama
NGO bagi meningkatkan akses terhadap liputan perkhidmatan
kesihatan mental dan sokongan psikososial bagi membantu
individu yang memerlukan sokongan semasa_ pandemik
COVID-19 ini;

(ii) pertambahan pegawai psikologi kaunseling dan pegawai kerja
sosial di peringkat komuniti bagi mengukuhkan perkhidmatan
kesihatan mental pencegahan keganasan dan kecederaan atas
salah gunaan substance. Saya difahamkan kita telah
meluluskan 200 pegawai untuk setiap daerah bagi tugas ini;

(iii) melaksanakan advokasi kesihatan mental kepada kumpulan
sasar dan masyarakat secara menyeluruh, merentas agensi
dan secara bersepadu termasuk melibatkan media massa,
media sosial dan pihak kepentingan;

(v) mengukuhkan program kesihatan mental di peringkat komuniti
menerusi perkhidmatan di klinik kesihatan yang meliputi aktiviti
promosi dan pengesahan awal melalui saringan untuk
mengesan aura tahap stres, keresahan, kemurungan bagi
individu yang berisiko yang akan mengalami masalah kesihatan
mental serta pelaksanaan intervensi. Kementerian Kesihatan
juga telah menyediakan perkhidmatan saringan dan rawatan
bagi masalah kesihatan mental di 60 buah hospital kerajaan,
1,161 buah klinik di peringkat primer dan 28 buah Pusat
Komuniti Kesihatan Mental (MENTARI);

(vi) meningkatkan kemahiran pengadilan tingkah laku bunuh diri
dengan melaksanakan latihan secara berterusan kepada first
line responder seperti anggota kesihatan, anggota polis dan
anggota bomba; dan

(vii) mempergiatkan sesi libat urus (engagement) dengan pelbagai
kementerian seperti Kementerian Pembangunan Wanita,
Keluarga dan Masyarakat, Kementerian Komunikasi dan
Multimedia, JAKIM, local governments, Kementerian Luar
Negeri, polis, pelbagai NGO, bomba dan sebagainya.

Sekian, terima kasih.
Tuan Yang di-Pertua: Terima kasih. Soalan tambahan pertama.

Tuan Che Alias bin Hamid [Kemaman]: Terima kasih Yang Berhormat Timbalan
Menteri atas jawapan yang diberikan. Kita sedia maklum bahawa impak pandemik COVID-
19 menyebabkan kesihatan mental sebahagian besar rakyat terjejas dan mungkin
sebahagian besar rakyat dan mungkin mengambil tempoh yang panjang untuk kembali
pulih dan seterusnya mampu menjalani kehidupan seperti biasa.

Soalan saya, sejauh manakah Yang Berhormat Timbalan Menteri melihat kaedah
dikriminalisasi kes cubaan bunuh diri mampu mengurangkan kes-kes cubaan bunuh diri?
Apakah usaha-usaha di pihak kerajaan ataupun kementerian agar proses tersebut
disegerakan oleh pihak-pihak yang berautoriti? Terima kasih.

Tuan Yang di-Pertua: Terima kasih Yang Berhormat. Silakan.

Datuk Aaron Ago Dagang: Terima kasih Yang Berhormat. Kes di bawah seksyen
309 untuk mensabitkan mereka yang bunuh diri ini sebagai satu kesalahan, memang telah
lama dibincangkan dan proses pun telah berjalan. Saya telah difahamkan setakat ini
adalah KDN dan Attorney General, beliau sudah bersetuju untuk memansuhkan seksyen
309 untuk mensabitkan salah mereka yang bunuh diri ini. Peringkat sekarang ialah untuk
dibawa ke Kabinet dan seterusnya untuk membuat pindaan kepada seksyen 309 supaya
mereka yang membunuh diri ini atau cuba membunuh diri tidak akan disabitkan kesalahan
lagi. Terima kasih.
