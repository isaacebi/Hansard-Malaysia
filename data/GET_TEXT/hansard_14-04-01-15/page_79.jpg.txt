DR.07.10.2021 71

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Baling. Sila Yang Berhormat Menteri.

Dato’ Mahfuz bin Haji Omar [Pokok Sena]: Yang Berhormat Menteri, sekejap
sahaja.

Timbalan Yang di-Pertua [Dato’ Mohd Rashid Hasnon]: Ya, sila Yang
Berhormat Pokok Sena.

Dato’ Mahfuz bin Haji Omar [Pokok Sena]: Tadi Yang Berhormat sebut fasal
latihan guru-guru tahfiz dalam Dasar Pendidikan Tahfiz Negara itu, berapa ramai setakat
ini guru-guru tahfiz? Kalau ikutnya lebih 1,000 guru-guru tahfiz yang berdaftar itu, berapa
ramai daripada mereka yang telah pun mengikuti latihan yang dimaksudkan oleh Yang
Berhormat Menteri. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pokok Sena. Sila Yang Berhormat Menteri, teruskan.

Tuan Haji Idris bin Haji Anmad: Okey, terima kasih kepada Yang Berhormat Sik.
Jawapan berkenaan dengan Universiti Al-Quran itu akan di ke hadapan ini ada tadi kerana
perkara itu memang telah pun diluluskan di peringkat Majlis Kebangsaan Hal Ehwal Islam
(MkKI) dan sekarang ini sedang berunding bersama-sama dengan stakeholder untuk libat
urus dengan pelbagai pihak untuk mencari formula terbaik tentang status universiti
tersebut.

Berkenaan dengan RCI Tabung Haji dan insya-Allah perkara itu yang kita pun
telah memutuskan ia diletakkan di bawah Menteri Undang-undang dan jawatankuasa
untuk RCI akan dibentangkan di dalam Mesyuarat Jemaah Menteri pada esok hari.

Datuk Seri Panglima Abdul Azeez bin Abdul Rahim [Baling]: Terima kasih
Yang Berhormat Menteri. Berani kerana benar. Terima kasih.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Baling. Yang Berhormat Pokok Sena.

Tuan Haji Idris bin Haji Ahmad: Yang berkenaan dengan soalan Yang
Berhormat Pokok Sena itu, notis nanti saya berikan dalam bentuk bertulis nanti.

Timbalan Yang di-Pertua [Dato’ Mohd Rashid Hasnon]: Baik, terima kasih.
Teruskan.

Tuan Haji Idris bin Haji Ahmad: Terima kasih. Sehingga Ogos 2021, sebanyak
RM6O0 juta telah disalurkan kepada 1,066 buah institusi yang layak dan daripada jumlah
tersebut, sebanyak RM22,257,100 disalurkan kepada 413 buah institusi tahfiz berdaftar
di negeri seluruh negara. Manakala RM40 juta lagi akan diagihkan kepada institusi
pendidikan agama Islam.

Manakala pada tahun 2020, sebanyak RM100 juta turut diperuntukkan bagi tujuan
yang sama. Daripada jumlah RM100 juta tersebut, sebanyak RM18,596,520 telah
diperuntukkan di bawah Bantuan Khas COVID-19 secara one-off merangkumi bantuan
sara hidup berjumlah RM800 seorang kepada guru institusi pendidikan Islam berdaftar
termasuk guru di institusi tahfiz dan bantuan pengurusan operasi dengan peruntukan
sebanyak RM10 per murid warganegara bagi tujuan pengurusan institusi berkenaan
impak pandemik COVID-19.

Sejak tahun 2017 hingga tahun 2019, terdapat 904 orang yang menjadi penerima
kepada skim Bantuan Galakan Hafazan Al-Quran dengan nilai keseluruhannya sebanyak
RM2,300,250. Selain daripada itu, tahun 2017 hingga 2021, sebanyak 51 buah institusi
tahfiz telah menerima bantuan sebanyak RM1,609,000.

Dato’ Mahfuz bin Haji Omar [Pokok Sena]: Yang Berhormat Menteri. Okey,
baik. Terima kasih Tuan Yang di-Pertua, terima kasih Yang Berhormat Menteri. Saya
terima jawapan Yang Berhormat Menteri bahawa ada bantuan pada tahun 2021 ini
sebanyak RM60 juta tetapi itu adalah bantuan penyelenggaraan yang tidak boleh
digunakan untuk pengurusan sedangkan walaupun saya tidak menafikan apa yang
disebut tadi ada RM18 juta pada tahun 2020, Bantuan Khas COVID-19 one-off. Itu untuk
