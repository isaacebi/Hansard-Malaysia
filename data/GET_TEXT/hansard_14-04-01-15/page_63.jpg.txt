DR.07.10.2021 55

Tuan Sim Chee Keong [Bukit Mertajam]: Boleh siasat tetapi bagi jaminan sebab
ini kata Keluarga Malaysia dan tidak melibatkan politik. Jadi saya rasa benda ini tidak ada
masalah kalau tidak benar, tak apa. Kalau benar, bagi jaminan.

Dato’ Sri Ti Lian Ker: Memang tidak perlu dipolitikkan. Kalau memang jadi apa-
apa...

Tuan Sim Chee Keong [Bukit Mertajam]: Ya, boleh bagi jaminan.
Dato’ Sri Ti Lian Ker: Kita akan membawa kepada agensi...

Tuan Sim Chee Keong [Bukit Mertajam]: Saya faham, saya faham saya minta
Timbalan Menteri memberi satu jaminan bahawa akan melibatkan kerajaan negeri.

Tuan Sivakumar Varatharaju Naidu [Batu Gajah]: PN tidak berani beri jaminan.
Tuan Sim Chee Keong [Bukit Mertajam]: Jaminan, jaminan. Boleh?

Dato’ Sri Ti Lian Ker: Seperti yang saya katakan tadi, memang kita melibatkan
semua negeri dan daerah.

Tuan Wong Kah Woh [Ipoh Timur]: Boleh lah maksud dia.

Tuan Sim Chee Keong [Bukit Mertajam]: Maksudnya boleh dijemput semula ke
mesyuarat dan mempengerusikan mesyuarat di peringkat negeri?

Tuan Wong Kah Woh [Ipoh Timur]: Boleh lah. Boleh.

Tuan Sim Chee Keong [Bukit Mertajam]: Kita anggap itu sebagai jaminan Tuan
Yang di-Pertua?

Dato’ Sri Azalina Othman Said [Pengerang]: Yang Berhormat Bukit Mertajam,
saya bukan dalam mahkamah ini. Jadi saya tak boleh respons lah. Terpulang kepada dia,
dia hendak beri jaminan kah tidak.

Tuan Sim Chee Keong [Bukit Mertajam]: Sebab dia tak berani jawab. Jadi saya
minta...

Dato’ Sri Azalina Othman Said [Pengerang]: Tak apa lah dalam hansard kita
jawab dia tak nak jawab, tak apa lah.

Tuan Sim Chee Keong [Bukit Mertajam]: [Ketawa] Okey, okey.

Dato’ Sri Azalina Othman Said [Pengerang]: Biarkan. Yang Berhormat Sibuti
kemudian Yang Berhormat Parit.

Tuan Lukanisman bin Awang Sauni [Sibuti]: Okey, terima kasih.
Dato’ Sri Azalina Othman Said [Pengerang]: Lagi sembilan minit. Silakan.

Tuan Lukanisman bin Awang Sauni [Sibuti]: Tuan Yang di-Pertua, saya
mengucapkan terima kasih atas respons yang telah diberi oleh Yang Berhormat Timbalan
Menteri dan juga apa yang sebenarnya ingin saya jelaskan di sini adalah permintaan yang
dibuat oleh Sibuti adalah satu permintaan yang sangat kecil. Walaupun berupa padang
sintetik tetapi isu besar yang saya lihat dalam Rancangan Malaysia Ke-12 dan juga pada
Rancangan Malaysia Ke-11 sebelum ini tidak terdapat pembangunan sukan ataupun
infrastruktur sukan yang sangat jelas di kawasan-kawasan luar bandar.

Pihak kementerian harus sedar bahawa terdapat jurang yang sangat besar
berkenaan tentang fungsi dan juga struktur Kementerian Belia dan Sukan di kawasan
bandar dan juga di kawasan luar bandar termasuk di kawasan pedalaman. Kalau kita lihat
di negeri Sarawak jelas struktur KBS di daerah-daerah tidak terdapat di daerah-daerah
luar bandar. Bagaimana untuk kita memperkasakan sukan, memperkasakan belia di
kawasan luar bandar?

Kali terakhir saya melihat pembangunan gelanggang-gelanggang sukan di
Sarawak adalah sebelum 2017 dan sepanjang 2017, 2018 sehingga sekarang tiada satu
pun pembangunan infrastruktur Kementerian Belia dan Sukan di kawasan luar bandar
Sarawak, mungkin di Sabah ataupun di Semenanjung Malaysia. Ini haruslah diberi
