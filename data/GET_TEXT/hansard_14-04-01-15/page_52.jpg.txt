44 DR.07.10.2021

membolehkan orang tempatan mengambil alih kerja-kerja mudah, maksudnya. Sekarang
ini boleh ditampungi oleh kawan-kawan kita di PPR dan juga PPA.

Memang Yang Berhormat Beaufort program ini akan berterusan— bukan program
ini tetapi rancangan ini akan berterusan supaya kalangan warga PPR dan PPA ini dapat
peluang pekerjaan. Peluang pekerjaan ini ialah bukan peluang pekerjaan yang
memerlukan kemahiran yang tinggi seperti pengawal keselamatan dan juga pencuci,
demikian juga pekerjaan-pekerjaan lain. Ini berterusan, Yang Berhormat Beaufort. Saya
berterima kasih Yang Berhormat tolong timbulkan perkara ini dan boleh kita berbincang
berinteraksi dari semasa ke semasa.

Untuk makluman Yang Berhormat Beaufort juga, Program Pertanian Bandar
(Urban Farming) di Kuala Lumpur telah dilaksanakan oleh Dewan Bandaraya Kuala
Lumpur (DBKL) bermula tahun 2016 di 32 lokasi sekitar PPR dan perumahan awam serta
10 lokasi di tanah rintis Tenaga Nasional Berhad (TNB). Manakala Perbadanan Putrajaya
telah memulakan Program Urban Farming sejak tahun 2006 di 13 tapak kebun komuniti
di Putrajaya. Program ini akan diteruskan dengan menggunakan teknologi terbaru, seperti
hidroponik dan juga green house.

Puan Teresa Kok [Seputeh]: Yang Berhormat Menteri, ini urban farming ramai
di antara Ahli-ahli Yang Berhormat di Kuala Lumpur juga tidak pernah dijemput lawat atau
tahu. Bolehkah Yang Berhormat Menteri mengatur satu lawatan bagi kita untuk tahu lebih
tentang urban farming ini supaya kita boleh memperkenalkan dan bekerjasama dengan
DBKL untuk memperkenalkan sistem seperti ini di lebih banyak kondominium di kawasan
kita.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Seputeh. Sila Yang Berhormat Menteri.

Dato’ Seri Dr. Shahidan bin Kassim: Adakah Yang Berhormat Batu ingin
menjawab soalan ini?

Tuan P. Prabakaran [Batu]: Saya rasa Yang Berhormat Menteri lebih sesuai
untuk menjawab.

Dato’ Seri Dr. Shahidan bin Kassim: Sebenarnya kita sudah libatkan semua
wakil rakyat dan di antara wakil rakyat yang pertama yang hadir di program saya ialah
Yang Berhormat Batu.

01250

Yang Berhormat Batu bukan sahaja hadir tetapi menunjukkan ini sayur, ini terung
dan sebagainya. Jadi yang berikutnya ialah sudah pasti Yang Berhormat Seputeh dan
juga semua wakil rakyat. Apabila saya turun padang nanti, semua wakil rakyat dan juga
semua pemimpin masyarakat, semua pemimpin UMNO, semua pemimpin lain akan
dilibatkan. Jadi Yang Berhormat Batu, Yang Berhormat terlupa beritahu Yang Berhormat
Seputeh bahawa sebenarnya Yang Berhormat Batu telah pun hadir di Program Urban
Farming yang telah kita laksanakan.

Yang Berhormat Batu lain kali maklumkanlah, telefon kepada Yang Berhormat
Seputeh sebab Yang Berhormat Seputeh kata kami wakil rakyat wilayah tidak dijemput.
Saya ingat kita sudah menjemput dan orang yang paling banyak sekali berinteraksi
dengan saya sekarang ialah Yang Berhormat Seputeh. Terima kasih.

Yang Berhormat Labuan telah membuat beberapa ulasan dan saranan tentang
pembangunan di Labuan. Antaranya ialah Yang Berhormat Labuan bertanya mengenai
Labuan tercicir daripada senarai bandar-bandar dengan potensi pembangunan di dalam
dokumen RMKe-12 dengan merujuk kepada Strategi B5 bawah tajuk Memperkukuhkan
Pembangunan Sosioekonomi di Sabah dan Sarawak di dalam dokumen RMKe-12. Selain
itu, Yang Berhormat Labuan juga bertanya mengenai pembinaan jambatan Labuan—
Sabah dan ketiga Yang Berhormat Kinabatangan yang telah menimbulkan mengenai
status pulau bebas cukai di Labuan.

Untuk makluman Yang Berhormat, bandar Labuan tidak disenaraikan di bawah
Strategi B5, mempercepatkan pembangunan bandar di dalam Bab 7, memperkukuhkan
