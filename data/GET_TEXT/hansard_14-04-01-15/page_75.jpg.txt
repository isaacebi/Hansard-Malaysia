DR.07.10.2021 67

Memerangi jenayah rasuah bukan suatu perkara yang mudah, terutamanya pada era
moden ini kerana dengan kemajuan teknologi, jenayah rasuah lebih sukar dikesan kerana
perasuah akan menggunakan pelbagai cara untuk melakukan kegiatan tersebut bagi
melepaskan diri daripada radar SPRM.

Adalah lebih sukar dan mencabar untuk mengesan aktiviti rasuah kerana SPRM
bukan sahaja perlu membuktikan salah laku seorang pelaku rasuah dalam era teknologi
tinggi, pada masa yang sama juga perlu berdepan dengan pelaku rasuah yang licik dalam
menggunakan undang-undang untuk melepaskan diri daripada dikenakan tindakan.

Tuan Mohamed Hanipa bin Maidin [Sepang]: Yang Berhormat Menteri, boleh?
Dato’ Sri Dr. Haji Wan Junaidi bin Tuanku Jaafar: Namun demikian, ini...
Tuan Syed Saddiq bin Syed Abdul Rahman [Muar]: Yang Berhormat Menteri.

Dato’ Sri Dr. Haji Wan Junaidi bin Tuanku Jaafar: ...tidak sedikit pun
menghalang SPRM daripada meneruskan tugas yang diamanahkan. Suruhanjaya ini akan
menggunakan kaedah_ terbaik, bersesuaian dalam menjalankan _ tindakan
penguatkuasaan serta mendidik masyarakat.

Tuan Mohamed Hanipa bin Maidin [Sepang]: Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Ada pertanyaan. Yang
Berhormat Sepang.

Tuan Mohamed Hanipa bin Maidin [Sepang]: Terima kasih Tuan Yang di-
Pertua. Terima kasih kepada Yang Berhormat Menteri, tentang bagaimana kita hendak
supaya boleh mewujudkan kepercayaan orang kepada SPRM. Saya ingin bertanya,
dalam kes yang melibatkan Yang Berhormat Pontian. Dia ada dua pertuduhan seperti
Yang Berhormat Menteri tahu. Pertuduhan pertama, saya tidak begitu ambil berat, yang
minta tarik balik atau bayar kompaun, saya boleh terima lagi. Pertuduhan kedua ini yang
saya agak- minta maaf, | am bewildered ataupun puzzled, dengan izin kerana dia dituduh
memberikan fakta yang tidak benar kepada pegawai penyiasat SPRM.

Kalau ikut daripada pertuduhan, dikatakan dia telah menerima RM2 juta tetapi
dalam penyelesaian kes itu, dia hanya bayar RM1.1 juta. Jadi saya hendak tanya, kalau
betul kita hendak menjaga nama SPRM, kenapakah bagi pertuduhan kedua itu— okey,
saya ambil dua senario. Seandainya pertuduhan itu tidak benar, kenapakah pertuduhan
itu diteruskan atau tidak ditarik balik? Itu pertama. Kalau pertuduhan itu benar, kenapakah
pertuduhan itu juga tidak diteruskan pada awalnya? Minta supaya Yang Berhormat
Menteri...

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Sepang. Boleh saya teruskan dengan Yang Berhormat Muar dulu, Yang
Berhormat Menteri?

Tuan Syed Saddiq bin Syed Abdul Rahman [Muar]: Terima kasih. Dari tahun
lepas Yang Berhormat Menteri, saya tanyakan bila kerajaan baru akan membentangkan
Akta Pendanaan Politik dan Pilihan Raya. Apabila saya mendengar hujah Yang Berhormat
Menteri, Kabinet pun telah bersetuju untuk mengangkat perkara ini tetapi sampai ke hari
ini masih belum ada apa-apa kata putus bila ia boleh dibentangkan. Saya kongsikan ini
kerana sepatutnya bill itu telah pun dibentangkan pada Mac 2020 tetapi dikebelakangkan
dan ditangguhkan. Jika perkara ini tidak diselesaikan, banyak lagi masalah baharu yang
akan timbul, khususnya jika pilihan raya berlaku sebelum akta ini dibentangkan di Dewan
Rakyat. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Muar. Sila Yang Berhormat Menteri, minta jawab dan rumuskan.

Dato’ Sri Dr. Haji Wan Junaidi bin Tuanku Jaafar: Yang Berhormat, saya ada
lima minit. Ini sudah tiga minit berlalu. Soalan daripada Yang Berhormat Sepang dahulu.
Saya tidak ada cukup maklumat yang ada di hadapan saya. Kalau boleh, minta saya akan
beri jawapan secara bertulis. Akan tetapi di kalangan kes yang termasuk Yang Berhormat
Pontian ialah beberapa banyak kes lagi yang sudah di kompaun.
