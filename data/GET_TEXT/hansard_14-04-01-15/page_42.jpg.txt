34 DR.07.10.2021

(i) Skim Pembiayaan Pemulihan Perniagaan Mikro 2.0 di bawah
TEKUN Nasional yang menyediakan pembiayaan sehingga
RM20,000;

(ii) Skim Pembiayaan PKS BR Flexi-i di bawah Bank Rakyat juga
menyediakan pembiayaan sehingga RM1 juta; dan

(iii) Program Be Your Own Boss di bawah PERNAS menyediakan
pembiayaan sehingga RM500,000.

MEDAC juga telah mengambil ketetapan supaya proses permohonan
pembiayaan bagi dana kerajaan di bawah agensi MEDAC tidak akan mengambil kira
penilaian CTOS atau CCRIS dalam tempoh pandemik ini, terutama bagi usahawan yang
gulung tikar.

01210

Yang Berhormat Parit turut membangkitkan pertanyaan mengenai bantuan
kepada usahawan-usahawan wanita dalam perniagaan perusahaan mikro kecil dan
sederhana (PMKS) yang terjejas. Untuk makluman Yang Berhormat, kementerian juga
turut membantu usahawan-usahawan wanita yang terjejas melalui program latihan dam
bimbingan, pembiayaan, pembangunan kapasiti dan akses pasaran. Antara program yang
dijalankan, di antaranya ialah program perkasa golongan wanita yang dilaksanakan oleh
TEKUN Nasional. Program ini bertujuan untuk membantu dan membangunkan usahawan
wanita melalui pembiayaan mikro kredit cara mudah dan cepat dengan pembiayaan dari
RM1,000 sehingga ke RM100 ribu.

Dalam usaha membantu golongan usahawan wanita, TEKUN Nasional juga telah
menjalinkan kerjasama dengan Kementerian Pembangunan Wanita, Keluarga dan
Masyarakat (KPWKM). Bermula dari Januari hingga September 2021, seramai 1,235
orang usahawan wanita telah menerima pembiayaan melalui program-program ini dengan
nilai pembiayaan sejumlah RM15.7 juta.

UDA Holdings Berhad juga melaksanakan program khusus untuk wanita yang
dikenali sebagai UDA BizNita yang bertujuan untuk membantu usahawan mikro dan juga
peniaga kecil dan sederhana (PKS) wanita dengan menyediakan pelbagai program
pembiayaan untuk jangka pendek dan juga jangka panjang agar ussaha ini terus kekal
berada di pasaran.

Bermula dari Januari sehingga September 2021, Program UDA BizNita ini telah
memberikan manfaat kepada 134 orang usahawan wanita dengan nilai pembiayaan
berjumlah RM771,330. Yang Berhormat Setiu...

Dato’ Mohd Nizar bin Haji Zakaria [Parit]: Yang Berhormat Menteri.

Tan Sri Noh bin Haji Omar: ...telah mengemukakan pemberian bantuan dalam
bentuk geran kepada usahawan bumiputera berbanding bantuan dalam _ bentuk
pembiayaan ataupun pinjaman, serta Yang Berhormat Bayan Baru juga turut...

Dato’ Hajah Azizah binti Mohd Dun [Beaufort]: Yang Berhormat Menteri.
Dato’ Mohd Nizar bin Haji Zakaria [Parit]: Yang Berhormat Menteri. Parit.

Dato’ Hajah Azizah binti Mohd Dun [Beaufort]: Fasal wanita itu, boleh atau
tidak bertanya?

Tan Sri Noh bin Haji Omar: Okey.

Dato’ Mohd Nizar bin Haji Zakaria [Parit]: Parit hendak tanya dahulu.
Tan Sri Noh bin Haji Omar: Sila, sila.

Dato’ Hajah Azizah binti Mohd Dun [Beaufort]: Saya kah? Beaufort kah?

Timbalan Yang di-Pertua [Dato’ Mohd Rashid Hasnon]: Beri Yang Berhormat
Parit dahulu kerana ini jawapan kepada Yang Berhormat Parit.

Dato’ Hajah Azizah binti Mohd Dun [Beaufort]: Yang Berhormat Parit. Betul.
