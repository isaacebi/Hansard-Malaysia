DR.07.10.2021 21

Yang di-Pertua melibatkan sekurang-kurangnya empat kementerian. Kementerian Sains,
Teknologi dan Inovasi, Kementerian Pertanian dan Industri Makanan, Kementerian
Kesihatan Malaysia dan Kementerian Pengajian Tinggi.

Keempat-empat kementerian ini kita boleh tanya kalau tajuk pembangunan
vaksin. Soalan saya, apa ciri knusus Pelan Hala Tuju Pembangunan Vaksin dari makmal
ke pasaran, from lab to the market. Apa ciri knusus yang boleh kerajaan yakinkan kita
bahawa rancangan ini tidak akan tersangkut dan terbengkalai lagi. Mohon Yang
Berhormat Timbalan Menteri beri penjelasan.

Datuk Aaron Ago Dagang: Terima kasih Yang Berhormat. Daripada segi
pembangunan vaksin yang dikatakan oleh Yang Berhormat tadi yang bermula daripada
2006 sampai sekarang melibatkan pelbagai kementerian. Akan tetapi, saya ingat MOSTI
adalah satu daripada kementerian yang leading this study. Jadi maklumat detail
berkenaan itu saya tidak ada, mungkin saya akan cuba mendapatkan detail maklumat
kepada Yang Berhormat Menteri.

Akan tetapi, daripada segi steps yang diperlukan untuk membangunkan sesuatu
vaksin ini kita memang ada proses dia. Saya ingat step dia kalau vaksin ini kita
menggunakan vaksin selalunya kita menggunakan virus sendiri, dibunuh dulu, deactivated
in the lab. Kita culture, bunuh dia sendiri selepas itu kita tambahkan bahan-bahan untuk
buat dia dapat bertindak menjadi dan menghasilkan imuniti kepada manusia.

01120

Jadi, prosesnya memang panjang, banyak prosesnya. Bermula of course, kita
akan menggunakan haiwan. Daripada haiwan yang kecil kepada haiwan yang besar.
Tikus kepada monyet. Jadi, mengambil masa. Selepas itu kita pergi kepada manusia, fasa
1, fasa 2, fasa 3. Jadi, fasa 1 kita menggunakan mungkin dalam 10 orang, 20 orang. Fasa
2, manusia kita menggunakan lebih kurang 100 orang, 200 orang. Fasa 3, kita akan
melebarkan test kita kepada beribu-ribu orang. Selepas kita menganalisis kepada semua
tindakan vaksin ini berjaya, baru kita dapat register dan dibangunkan dan dikilangkan.
Prosesnya pun sama. Terima kasih Yang Berhormat.

Dr. Lee Boon Chye [Gopeng]: [Bangun]

Datuk Wira Dr. Mohd. Hatta bin Md. Ramli [Lumut]: Vaksin tambah. Berkaitan
vaksin.

Tuan Yang di-Pertua: Yang Berhormat Lumut. Yang Berhormat Lumut atau Yang
Berhormat Gopeng?

Dr. Lee Boon Chye [Gopeng]: Gopeng, Gopeng.
Datuk Wira Dr. Mohd. Hatta bin Md. Ramli [Lumut]: Lumut, Lumut.

Tuan Yang di-Pertua: Yang Berhormat Gopenglah. Yang Berhormat Lumut
sudah tanya tadi.

Dr. Lee Boon Chye [Gopeng]: Terima kasih Tuan Yang di-Pertua. Berkaitan
dengan pembangunan vaksin. Saya rasa vaksin COVID-19 ini memang perkara yang
penting. Daripada segi peringkat konsep, praklinikal, klinikal, selepas itu pembuatan dan
edaran. Untuk Malaysia setakat ini kita yang ada, kita tahu berkenaan dengan fill and finish
yang sedia ada di Pharmaniaga. Memang ada yang bangkitkan soalan daripada segi
kualiti fill and finish yang dibuat oleh Pharmaniaga. Jadi soalan saya, setakat mana
kementerian memantau kualiti fill and finish oleh Pharmaniaga, khususnya berkenaan
dengan vaksin Sinovac. Sekian.

Tuan Yang di-Pertua: Terima kasih.

Datuk Aaron Ago Dagang: Memang kalau dahulu kita ada mendengar cerita fill
and finish ini untuk Sinovac. Memanglah kualiti dipantau oleh farmasi sendiri dan proses
lebih daripada itu saya tidak tahulah. Saya boleh mengambil maklumat daripada Yang
Berhormat untuk kita sampaikan the detail part macam mana mereka membuat kajian
kualiti dan effectiveness of the vaccine. Terima kasih.

Tuan Yang di-Pertua: Terima kasih. Maaf, tiga sahaja.
