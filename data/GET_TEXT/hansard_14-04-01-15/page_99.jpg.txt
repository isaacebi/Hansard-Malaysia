DR.07.10.2021 91

Datuk Seri Dr. Haji Dzulkefly bin Ahmad [Kuala Selangor]: Tuan Yang di-
Pertua, Kuala Selangor. Boleh kita berikan izin kepada Yang Berhormat Menteri untuk
diberikan tambahan lima atau 10 minit lagi kerana banyak perkara penting yang belum
dibincangkan.

Dato’ Haji Salim Sharif [Jempol]: Bagi 20 minit pun tidak apa, kita sokong.
FELDA tidak jawab lagi.

Tuan Yang di-Pertua: Yang Berhormat Menteri kalau perlu masa...

Dato’ Sri Mustapa bin Mohamed: Terima kasih Tuan Yang di-Pertua. Tidak
banyak, sedikit lagi, 10 minit lagi.

Tuan Yang di-Pertua: 10 minit?

Dato’ Haji Salim Sharif [Jempol]: Tuan Yang di-Pertua, FELDA belum jawab
lagi. Minta Yang Berhormat Menteri jawab FELDA.

Dato’ Sri Mustapa bin Mohamed: Seterusnya Tuan Yang di-Pertua...
Tuan Yang di-Pertua: Kalau macam itu Yang Berhormat Menteri...

Dato’ Sri Mustapa bin Mohamed: Dengan izin Tuan Yang di-Pertua, saya jawab
semua. Selepas itu, kita jawab beberapa soalan mengikut keadaan masa.

Tuan Yang di-Pertua: Teruskan, boleh tidak...

Dato’ Sri Mustapa bin Mohamed: Saya akan jawab persoalan tetapi bergantung
kepada Tuan Yang di-Pertua. Saya teruskan selesai semua, saya akan jawab soalan-
soalan.

Puan Kasthuriraani a/p Patto [Batu Kawan]: Yang Berhormat Menteri...

Dato’ Sri Mustapa bin Mohamed: Mengenai Petronas yang dibangkitkan oleh
Yang Berhormat Subang. Yang Berhormat Subang mencadangkan supaya Petronas
perlu menukar model perniagaannya dan memberi fokus kepada tenaga boleh baharu
ataupun renewable energy. Untuk makluman Ahli Yang Berhormat Petronas pada tahun
2020 telah mengumumkan aspirasi karbon sifar bersih (net zero carbon emission)
menjelang 2050 ataupun Net Zero Carbon Emission 2050. Aspirasi ini mengukuhkan lagi
komitmen Petronas dalam menyokong sasaran Nationally Determined Contribution
Malaysia untuk mengurangkan intensiti pelepasan ESG berdasarkan Keluaran Dalam
Negara Kasar sebanyak 45 peratus menjelang tahun 2030 bermakna tahun 2005.

Aspirasi Petronas ini juga selaras dengan ucapan Yang Amat Berhormat Perdana
Menteri semasa membentangkan RMKe-12 di Dewan yang mulia ini bahawa Malaysia
akan menjadi negara neutral carbon seawalnya pada tahun 2050. Aspirasi karbon sifar
Petronas juga merupakan sebahagian perancangan strategik jangka panjang syarikat
sebagai membuka ruang aktiviti perniagaan baharu yang berteraskan karbon rendah dan
patologi hijau.

Sehubungan itu peningkatan penekanan terhadap aspek environmental, social
and cooperate governance (ESG) oleh para pelabur dan pengguna akan mendorong
syarikat-syarikat minyak dan gas dunia untuk memberi fokus yang lebih serius kepada
aspek mitigasi perubahan iklim, pengurangan jejak karbon (carbon footprint) dan
peningkatan penggunaan tenaga baharu rendah karbon yang lebih mampan dan bersih.

Tuan Yang di-Pertua, seterusnya kita beralih ke isu peruntukan projek
pembangunan. Seramai enam orang ahli Yang Berhormat telah menyentuh isu ini
termasuk Yang Berhormat Pagoh, Yang Berhormat Pekan, Yang Berhormat Port Dickson,
telah membangkitkan hala tuju beberapa projek mega termasuklah high speed rail.
Sepertimana Ahli Yang Berhormat sedia maklum, Projek High Speed Rail Kuala Lumpur-
Singapore tidak dapat diteruskan apabila perjanjian dua hala antara Malaysia-Singapura
luput pada 31 Disember yang lalu. Ini berikutan terma-terma perjanjian tersebut tidak lagi
berdaya maju untuk diteruskan oleh Malaysia terutamanya setelah penularan pandemik
COVID-19 memberi kesan yang teruk kepada ekonomi dengan kedudukan fiskal negara.

Susulan penamatan tersebut, satu kajian terperinci yang meneliti opsyen daya
maju projek HSR domestik yang melibatkan jajaran Kuala Lumpur-Johor Bahru telah
