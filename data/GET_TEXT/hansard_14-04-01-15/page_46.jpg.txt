38 DR.07.10.2021

Tuan Sanisvara Nethaji Rayer a/l Rajaji [Jelutong]: Jadi, cuma permintaan
saya adalah saya tidak mahu wang ini disalahgunakan. Saya cuma ingin tanya Menteri
untuk pastikan bahawa wang ini akan capai sasaran, matlamatnya untuk betul-betul
memberi latihan kepada wanita dan memperkasakan wanita. Ini adalah permintaan saya
Menteri. Terima kasih Menteri.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Jelutong. Yang Berhormat Menteri.

Tan Sri Noh bin Haji Omar: Terima kasih Yang Berhormat Batu Kawan dan juga
Yang Berhormat Jelutong. Terima kasihlah Yang Berhormat Jelutong, kita pun dah tak
ada selalu gaduh-gaduh. Jadi, berlaku dalam keadaan aman. [Ketawa] Saya melihat
kedua-dua Ahli Yang Berhormat ini, Yang Berhormat Batu Kawan dan juga Yang
Berhormat Jelutong memang menitikberatkan masalah wanita di luar bandar. Memang
tidak dinafikan bahawa kadang-kadang program-program ini memang sukar nak sampai
ke luar.

Jadi seperti yang saya kata program informal tadi, ertinya wanita-wanita yang
berniaga di tepi-tepi jalan, yang tidak ada lesen perniagaan, yang tidak ada lesen daripada
majlis tempatan, sebenarnya boleh diperuntukkan, tetapi ini maksimum RM10 ribu sahaja
kita bagi. Caranya ialah melalui TEKUN. Jadi, kalau nak dapat maklumat lebih tepat lagi
ialah biarlah melalui TEKUN di mana di tiap-tiap kawasan Parlimen ada pejabat TEKUN.
Itu yang pertama.

Kedua, untuk pelaksanaan yang kedua, saya akan— saya telah umumkan dalam
Dewan ini, saya akan bekerjasama dengan NGO-NGO yang ada. Akan tetapi itulah, bila
kata NGO ini susah juga. Tadi Yang Berhormat Jelutong kata dua NGO tadi ada kaitan
dengan parti politik, tetapi bagi saya, bila sebut NGO sudah tentulah dia berbeza dengan
pertubuhan politik. Jadi kerana itu, dengan adanya NGO-NGO ini mereka tahu ahli-ahli
mereka dan mudah untuk kita bekerjasama dengan NGO-NGO ini untuk capai.

Tuan Sanisvara Nethaji Rayer a/l Rajaji [Jelutong]: Syabas Menteri. Syabas,
syabas. Cuma, saya cuma minta supaya wang ini tidak dihijack oleh MIC. Wang untuk
rakyat India yang betul-betul diperlukan tidak dihijack oleh MIC. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih.

Puan Kasthuriraani a/p Patto [Batu Kawan]: Yang Berhormat Menteri, sedikit
cadangan. Daripada NGO, boleh saya juga cadangkan bahawa pusat-pusat khidmat kami
Ahli-ahli Parlimen turut disenaraikan sebagai your meet point ataupun pusat untuk
memberi maklumat daripada penduduk kami terus pergi pejabat TEKUN yang mungkin
jauh, mereka harus berbelanja. Jadikan pusat khidmat rakyat kami, Parlimen kami sebagai
your meet point as well. So, we can also furnish them with information. So, kami
mempunyai data, kami tahu wanita di kawasan kami siapa yang mahu menjalankan
perniagaan tetapi mengalami kekangan, we can reach out to them on your behalf as well
and TEKUN. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Batu Kawan.

Tan Sri Noh bin Haji Omar: Terima kasih. Saya memang mengalu-alukanlah.
Kalau katalah Ahli-ahli Yang Berhormat ada pusat khidmat masing-masing, boleh
kumpulkan borang-borang ini. Boleh kumpul, kemudian bawalah borang-borang ini
pergilah ke pejabat TEKUN. Biar Yang Berhormat berurusan dengan pegawai-pegawai
TEKUN ini. Syarat, saya sudah beritahu tadi.

Syarat kita sudah beritahu tadi dan kerana itulah saya juga akan menubuhkan
satu badan, satu NGO yang saya nak cadangkan ialah Majlis Pembangunan Usahawan
dan Koperasi di setiap kawasan Parlimen. Ini kerana seperti mana Yang Berhormat tahu,
pelbagai program kementerian kita buat, tetapi kadang-kadang tidak sampai.

Akan tetapi dengan adanya Majlis Pembangunan Usahawan dan Koperasi di
setiap kawasan Parlimen, di situ nanti dia akan ada pengerusi dia, urus setianya di TEKUN
dan semua agensi akan letak duduk di bawah majlis ini dan pada masa inilah kita akan
