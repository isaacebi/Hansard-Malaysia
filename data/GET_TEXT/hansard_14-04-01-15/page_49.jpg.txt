DR.07.10.2021 41

Dato’ Hajah Azizah binti Mohd Dun [Beaufort]: Saya bertanya kepada Yang
Berhormat Menteri, tahniahlah saya ucapkan segala usaha yang sedang dibuat. Saya
hendak tanya, sejak tempoh pelan pemulihan ini sudah bermula, adakah kementerian
membuat pemantauan berapa bilangan peniaga-peniaga kecil yang ada di Malaysia
sudah kembali beroperasi? Jika ada, apakah didapati kekangan ataupun masalah yang
mereka hadapi, yang boleh kita membantu mereka?

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Beaufort. Sila, Yang Berhormat Batu Kawan.

Puan Kasthuriraani a/p Patto [Batu Kawan]: Terima kasih Tuan Yang di-Pertua.
Terima kasih Yang Berhormat Menteri. Yang Berhormat Menteri, saya boleh terima
jawapan bertulis atas isu yang saya ingin bangkitkan di sini. laitu mengenai cadangan satu
geran untuk membantu pengusaha bas, terutama pengusaha bas sekolah. Rata-rata
dalam pandemik ini di mana ada kekangan MCO, tidak boleh cross border, daerah. Ramai
pengusaha bas terpaksa mengalami satu situasi, mereka perlu bayar syarikat kredit
walaupun di bawah kementerian yang lain. Akan tetapi they have come to a point where
they don’t know what to do. Ada yang dah masuk hospital sebab pressure dan ada yang
masih menerima surat dari mahkamah.

Maka, saya ingin mencadangkan kalau kementerian ada satu peruntukan dana
khas, geran untuk membantu mereka so that they can recover. Saya harap Yang
Berhormat Menteri akan pertimbangkan cadangan saya ini dalam tanggungjawab dan
tugas Yang Berhormat Menteri dalam 100 hari ini. /f you can do this Yang Berhormat
Menteri, / think you have surpassed your other colleagues who have already received bad
marks on their 100 days performance. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Batu Kawan. Baik. Sila Yang Berhormat Menteri, minta rumusan sekali terus.

Tan Sri Noh bin Haji Omar: Saya dah- Ini akhir dah jawapan saya. Akan tetapi
saya hendak ulas daripada jawapan kepada Yang Berhormat Beaufort. Saya akan bagi
secara bertulislah sebab saya tidak ada perangkaan. Akan tetapi dalam target 100 hari ini
memang kita ada untuk menolong, membantu usahawan yang terjejas ini lebih kurang
1,076 orang. Kita akan cuba bantu.

Juga, apa Yang Berhormat bangkit tadi memang bukan sahaja Persatuan Bas,
saya juga sudah berjumpa dengan beberapa persatuan, daripada mikro, daripada industri
kecil dan sederhana, semalam ada dekat 35 NGO jumpa saya. Berbagai-bagai masalah
yang mereka hadapi.

Jadi untuk itu, saya hendak menjemputlah mana-mana NGO di luar sana iaitu
persatuan-persatuan yang mungkin saya tidak sempat hendak jumpa. Ada senarai dekat
saya, dekat lebih 50 NGOs yang melibatkan usahawan-usahawan ini mungkin saya tidak
boleh jumpa semua tetapi saya akan mengadakan satu dialog. Maka, saya akan
menjemput semua wakil persatuan untuk berjumpa dengan saya dan berdialog— bukan
berdialog.

Ertinya, berinteraksi dengan saya untuk saya hendak mendengar masalah-
masalah dan apa cara yang terbaik untuk saya bantu dalam untuk membangunkan
ekonomi negara yang terjejas ini. Jadi Tuan Yang di-Pertua, setakat ini sahajalah
penjelasan-penjelasan yang dapat saya berikan mengenai isu-isu yang telah dibangkitkan
sepanjang tempoh perbahasan Titah Diraja pada kali ini. Saya berharap daripada
penjelasan tersebut ia telah dapat menjawab semua soalan yang telah dibangkitkan oleh
Ahli-ahli Yang Berhormat. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri Pembangunan Usahawan dan Koperasi. Seterusnya, saya ingin
menjemput Yang Berhormat Menteri Wilayah Persekutuan untuk menjawab.
