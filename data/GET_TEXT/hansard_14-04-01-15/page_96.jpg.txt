88 DR.07.10.2021

Dato’ Sri Mustapa bin Mohamed: Tuan Yang di-Pertua, terima kasih Yang
Berhormat Kuala Selangor. Kita faham apa yang dimaksudkan oleh Yang Berhormat
Kuala Selangor. Saya telah mengadakan beberapa libat urus dengan pihak berkenaan
untuk pencerahan tentang dasar baru. Insya-Allah kita akan cari jalan bagaimana boleh
kita tangani beberapa kebimbangan yang telah dibangkitkan oleh pihak berkenaan
termasuk syarikat-syarikat bumiputera.

01720

Terima kasih Tuan Yang di-Pertua. Seterusnya, berkaitan kesenjangan dan
pembangunan wilayah. Seramai 19 orang Ahli Yang Berhormat menyentuh perkara ini
iaitu Yang Berhormat Pekan, Yang Berhormat Port Dickson, Yang Berhormat Tuaran,
Yang Berhormat Lahad Datu, Yang Berhormat Sibuti, Yang Berhormat Igan, Yang
Berhormat Batang Lupar, Yang Berhormat Papar, Yang Berhormat Labuan, Yang
Berhormat Baram, khususnya pembangunan infrastruktur di Sabah dan Sarawak,
termasuk masalah keperluan asas seperti bekalan air di Sabah dan Sarawak.

RMKe-12 telah memberi tumpuan kepada usaha menangani ketidakseimbangan
sosio ekonomi dan menggalakkan pertumbuhan yang saksama antara wilayah. la penting
bagi memastikan supaya setiap lapisan masyarakat dapat menikmati pembangunan yang
adil dan saksama berdasarkan konsep kemakmuran bersama ataupun shared prosperity.

Pembangunan sosio ekonomi Sabah dan Sarawak akan terus menjadi salah satu
agenda utama kerajaan dalam RMKe-12. Sebanyak lima bidang keutamaan dan 16
strategi telah dikenal pasti untuk memperkukuh negeri Sabah dan Sarawak. Lima bidang
keutamaan tersebut termasuklah memantapkan penyediaan infrastruktur, termasuk akses
digital, mengoptimumkan potensi ekonomi dan menambah baik akses kepada
perkhidmatan sosial, memperkukuhkan pembangunan inklusif, memperkukuh kerjasama
antara agensi Persekutuan dan kerajaan negeri.

Seperti Yang Berhormat sedia maklum, kerajaan telah memperkenalkan pemacu
perubahan nombor tujuh iaitu menggandakan pertumbuhan negeri kurang membangun,
terutamanya Sabah dan Sarawak bagi merapatkan jurang pembangunan. Antara inisiatif
yang dikenal pasti, termasuklah agihan sekurang-kurangnya 50 peratus daripada
keseluruhan peruntukan pembangunan asas Persekutuan kepada enam buah negeri
kurang membangun, termasuk Sabah dan Sarawak.

Yang Berhormat Igan, Yang Berhormat Setiu, Yang Berhormat Hulu Rajang, Yang
Berhormat Rompin, Yang Berhormat Baram, Yang Berhormat Tumpat, Yang Berhormat
Sandakan dan Yang Berhormat Kangar menyentuh mengenai pembangunan sosio
ekonomi luar bandar dan ketidakseimbangan pembangunan antara negeri dan memohon
penjelasan berhubung rancangan kerajaan untuk meningkatkan KDNK di negeri-negeri
yang pertumbuhan KDNK nya di bawah kadar purata Malaysia.

Antara strategi Tuan Yang di-Pertua, yang telah dikenal pasti untuk merapatkan
jurang termasuklah menarik pelaburan yang berkualiti di enam buah negeri, khususnya
yang kurang membangun, menambah baik ekosistem perniagaan, mempercepatkan
penyediaan infrastruktur dan perkhidmatan, mempelbagaikan dan merancakkan aktiviti
ekonomi, mempertingkatkan pembangunan Koridor Ekonomi Wilayah. Contoh projek
utama yang sedang dilaksanakan bagi meningkatkan pembangunan sektor ekonomi
merentasi wilayah dan negeri termasuklah;

(i) Projek Lebuh Raya Pan Borneo di Sabah dan Sarawak,

(ii) Projek Kedah Rubber City di Padang Terap,

(iii) Projek kemudahan infrastruktur di Perlis - Perlis Inland Port,
(iv) Hospital Kemaman di Terengganu,

(v) Projek Taman Industri Tok Bali; dan

(vi) Projek Central Spine Road di Pahang dan Kelantan.

Yang Berhormat Kota Samarahan meminta agar kerajaan terus memberi
perhatian kepada pembangunan lima buah koridor. Untuk makluman Yang Berhormat,
