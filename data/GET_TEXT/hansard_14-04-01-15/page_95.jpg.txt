DR.07.10.2021 87

Dato’ Sri Mustapa bin Mohamed: Yang Berhormat Setiawangsa, ekuiti nominee
tahun 2019 ialah 12.3 peratus. Pada masa ini nominee tidak mensyaratkan untuk
mendedahkan pemilik sebenar saham mereka.

Sehubungan ini, saya ingin memaklumkan bahawa pindaan dan penambahbaikan
akan dibuat pada Akta Syarikat 2016 dan Akta Suruhanjaya Pencegahan Rasuah
Malaysia 2009 bagi mengenal pasti pemilik sebenar ataupun beneficial owner saham dan
syarikat di bawah pegangan nominee. Apabila peraturan ini dipinda, maka kita akan dapat
maklumat lebih tepat. Mungkin akan memberi kesan kepada pegangan keseluruhan ekuiti
korporat. Seterusnya, Tuan Yang di-Pertua, saya ingin pergi kepada mengenai tadbir urus
dan penyampaian perkhidmatan agensi mandat bumiputera yang dibangkitkan oleh Yang
Berhormat Port Dickson, Parit dan juga Tuaran...

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Menteri kalau saya boleh minta aluan sedikit. Yang Berhormat Menteri, Kuala Selangor.

Timbalan Yang di-Pertua [Dato’ Mohd Rashid Hasnon]: Yang Berhormat
Semporna.

Datuk Seri Panglima Haji Mohd Shafie bin Haji Apdal [Semporna]: Saya ingin
bertanya dengan Yang Berhormat Menteri berhubung kait dengan apa yang kita katakan
ekuiti yang telah disebutkan tadi. Saya berharap, contohnya kita selaku pihak pemerintah,
we are allowed for investments and having stake shareholders to the extent of 51 percent.

Akan tetapi selepas itu bila kita hendak jual, we give priorities to the foreigners but
Malaysians — We should also be giving in respective of race and religion. Ini yang kita
katakan jangan— kalaulah foreigners kita bagi keutamaan, takkan Malaysians— terkadang-
kadang kena— saya akui bahawa 57 percent is already ada dalam Perlembagaan. Itu
sudah tidak boleh ubah. Kita hormati keadaan itu, cuma bila stake foreign investment
coming in, stake sama ada dalam corporate, sama ada daripada segi syarikat-syarikat.

Saya berharap bukan hanya mungkin Yang Berhormat Menteri bahkan juga MOF,
pastikan supaya we must be fair enough to all Malaysians. If foreigners can own it, why
can't Malaysians whether it is Chinese or Indians. Terima kasih banyak.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Semporna.

Datuk Seri Dr. Haji Dzulkefly bin Ahmad [Kuala Selangor]: Saya sambung
sedikit Yang Berhormat Menteri atas perkara yang sama.

Dato’ Sri Mustapa bin Mohamed: Terima kasih atas pandangan tersebut. Kita
akan kajilah cadangan daripada Yang Berhormat Semporna. Saya hendak pergi masa
tidak berapa ada sudah...

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Menteri, Kuala Selangor. Saya sambung perkara yang sama tentang saham.

Dato’ Sri Mustapa bin Mohamed: Okey, satu sahaja.

Timbalan Yang di-Pertua [Dato’ Mohd Rashid Hasnon]: Satu, Kuala Selangor
silakan, last.

Datuk Seri Dr. Haji Dzulkefly bin Ahmad [Kuala Selangor]: Terima kasih Yang
Berhormat Menteri. Singkat sahaja. Perkara yang telah menjadikan satu _polisi
membataskan penjualan syarikat dan saham-saham milik bumiputera itu hanya kepada
bumiputera. Nampak sekali pandang macam satu yang baik tetapi saya perhatikan
daripada pihak bumiputera, syarikat-syarikat mereka sendiri.

Stakeholders bumiputera ini memerhatikan perkara ini semacam kalau boleh saya
sebutkan istilah dengan izin, the medicine that kills the patient atau ubat sendiri yang
bunuh pesakit. Rawatan ini, ubat-ubat ini dianggap ubat tetapi membunuh sebenarnya
syarikat dan kepentingan bumiputera itu sendiri. Saya minta perkara ini dikomen sedikit
oleh Yang Berhormat Menteri. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kuala Selangor. Sila Yang Berhormat Menteri. Ada 12 minit lagi.
