50 DR.07.10.2021

pihak rakyat sentiasa mendapat masa yang mencukupi untuk melaksanakan apa-apa
perkara. Jadi, ini masa hadapan sudah pasti, benda yang dibuat ini betul tetapi kadang-
kadang mungkin pendekatannya kurang betul, kita perbetulkan.

Saya tidak mahu mengambil pendekatan, ini salah, mesti dihukum! Tidak. Saya
mengambil pendekatan bahawa ini perlu diperbaiki. Jadi, kalau pendekatan tadi tidak
berapa bagus, kita perbaiki. Cadangan daripada Yang Berhormat semua akan diambil
kira. Semua Yang Berhormat Pembangkang, PN, BN dan semua sekali ini di bawah
kerajaan Keluarga Malaysia ini, kita sentiasa menyantuni semua pihak yang ingin
membuat cadangan-cadangan yang baik. Semua Yang Berhormat hendak bagi
perkhidmatan kepada rakyat, demikian juga kerajaan. Jadi, kita boleh mengambil
pendekatan yang lebih bersangka baik. Jadi, pandangan Yang Berhormat tadi itu akan
diambil kira.

Jadi, itu sahaja Yang Berhormat. Setakat ini sahajalah penjelasan-penjelasan
yang dapat saya berikan mengenai isu-isu yang telah dibangkitkan sepanjang tempoh
perbahasan Titah Diraja pada mesyuarat ini. Maaf, perbahasan RMKe-12 pada kali ini.
Saya berharap penjelasan tersebut dapat menjawab semua soalan yang telah
dibangkitkan oleh Ahli-ahli Yang Berhormat. Terima kasih. Assalamualaikum
warahmatullaahi wabarakaatuh.

Dato' Sri Azalina Othman Said [Pengerang]: Waalaikumsalam. Terima kasih
Yang Berhormat. Sekarang saya menjemput Yang Berhormat Timbalan Menteri Belia dan
Sukan, 30 minit ya.

2.44 ptg.

Timbalan Menteri Belia dan Sukan [Dato' Sri Ti Lian Ker]: Terima kasih. Tuan
Yang di-Pertua, terlebih dahulu saya ingin mengucapkan jutaan terima kasih kepada lima
orang Ahli Yang Berhormat iaitu Yang Berhormat Sibuti, Yang Berhormat Setiu, Yang
Berhormat Parit, Yang Berhormat Batu, dan Yang Berhormat Tenom yang telah memberi
pandangan, pertanyaan dan cadangan berkaitan Kementerian Belia dan Sukan sepanjang
tempoh perbahasan Rancangan Malaysia Ke-12 2021 hingga 2025 ataupun RMKe-12.

Secara keseluruhannya, KBS menerima enam isu utama yang telah dibangkitkan
oleh Ahli-ahli Yang Berhormat. Saya akan cuba menggunakan masa yang sedia ada untuk
memberikan penjelasan berkenaan setiap isu, cadangan, dan maklum balas yang
dibangkitkan sepanjang tempoh perbahasan tempoh hari.

Tuan Yang di-Pertua, daripada enam isu yang dibangkitkan, dua isu adalah
berkaitan dengan sukan dan empat lagi isu adalah berkaitan dengan kemudahan dan
pembangunan sukan. Isu-isu sukan. Pertama, mengenai diskriminasi gender dalam
sukan.

Tuan Yang di-Pertua, Yang Berhormat Batu telah mengutarakan isu berkaitan
diskriminasi gender atau jantina dalam bidang sukan baik di peringkat amatur ataupun
peringkat profesional. Yang Berhormat juga mencadangkan agar Akta Pembangunan
Sukan 1997 dipinda atau dikaji semula agar wanita diberi peluang yang saksama menjana
pendapatan dalam bidang sukan.

Untuk makluman Ahli Yang Berhormat, kementerian sentiasa mengambil
perhatian dalam aspek penglibatan aktif wanita dalam sukan. Pihak kementerian juga
sentiasa memastikan dan juga menjamin bahawa kesaksamaan peluang wanita dalam
sukan akan diterjemahkan dalam bentuk dasar dan program-program yang dilaksanakan.
Penglibatan aktif wanita dalam sukan juga bukanlah satu perkara yang baru. Dalam
keadaan-keadaan tertentu, kita boleh lihat penglibatan wanita kadangkala lebih ramai
daripada penglibatan lelaki.

Sebagai contoh, bagi penyertaan Olimpik Tokyo 2020, Malaysia telah menghantar
seramai 18 orang atlet wanita, iaitu 60 peratus daripada jumlah keseluruhan atlet negara
yang bertanding. Selain itu, pada masa ini, terdapat seramai 205 orang atlet senior wanita
yang berada dalam Program Podium Majlis Sukan Negara. 115 orang atlet wanita berada
