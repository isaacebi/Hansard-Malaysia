18 DR.07.10.2021

Suka saya maklumkan bahawa Kampung Baru ini antara kawasan penempatan yang
agak istimewa kerana di negara kita ini ada dua sahaja spesial kaum yang disediakan
akta khas. Pertama ialah Kampung Baru dan sebahagian besarnya adalah terdiri dari
kampung-kampung Cina dan kedua ialah Akta 134 di bawah masyarakat Orang Asli. Ini
menunjukkan keprihatinan kerajaan untuk memberikan fokus bagaimana kita boleh
meningkatkan masyarakat miskin di kampung-kampung ini untuk setanding dengan
masyarakat-masyarakat yang lain.

Tuan Yang di-Pertua, tentang keseluruhan peruntukan ini saya kena berikan yang
terperinci Tuan Yang di-Pertua, kerana kita melihat bahawa hari ini kita tengah berunding
bagaimana kita hendak cari jalan yang lebih kemas supaya Kampung Baru ini dapat kita
tempatkan, diletakkan di bawah kementerian yang tertentu bagi kita pastikan— bukan
sahaja projek pembangunan telah dapat dilaksanakan tetapi bagaimana kita boleh
mengeratkan lagi, merapatkan lagi hubungan perpaduan antara masyarakat di negara
kita.

Ini supaya— sebab itu lah saya difahamkan perbincangan telah dibuat dengan
Kementerian Perpaduan Negara di mana mungkin secara yang positif kita akan mungkin
pindahkan Kampung Baru ini di bawah Kementerian Perpaduan Negara. Ini di atas
persetujuan yang dibuat oleh kerajaan. Ahli Yang Berhormat yang lain, saya akan berikan
jawapan secara bertulis.

Tuan Wong Kah Woh [Ipoh Timur]: Okey, berkenaan lebih kurang 400 projek
kecil lagi di Kampung Baru yang lain. Terima kasih.

Tuan Che Alias bin Hamid [Kemaman]: Terima kasih Tuan Yang di-Pertua.
Kalau kita melihat sebahagian besar perkampungan baru yang ada pada hari ini
melibatkan perkampungan baru Cina dan diwujudkan semasa darurat yang lalu. Di
samping itu, terdapat kampung-Kampung Baru yang di kawasan kampung tradisional
yang ditubuhkan. Soalan saya, apakah Kampung Baru ini diliputi oleh Akta 733 dan
mereka mendapat faedah yang sama melalui peruntukan yang telah disediakan? Terima
kasih.

Tuan Yang di-Pertua: Terima kasih. Silakan

Dato’ Sri Dr. Haji Ismail bin Abd Muttalib: Terima kasih Tuan Yang di-Pertua,
terima kasih Yang Berhormat Kemaman. Terima kasih Yang Berhormat. Sepertimana
yang saya sebutkan awal tadi Yang Berhormat, asas penubuhan Kampung Baru ini pada
mulanya adalah berasaskan kepada strategi ketenteraan di mana Rancangan Briggs
ketika itu bagi kita mengatasi ancaman pengganas komunis yang melibatkan kawasan-
kawasan Cina.

Jadi, saya juga memahami bahawa di samping Kampung Baru yang saya
sebutkan tiga tadi, terdapat juga Kampung Baru yang lain, umpamanya kampung-
kampung tradisional di mana akibat perpindahan banjir, diwujudkan satu Kampung Baru
yang lain dan saya kira Kampung Baru ini tidak termasuk dalam Akta 733. Jadi,
peruntukan sudah tentulah tidak mengalir kepada mereka.

01110
Datuk Wira Dr. Mohd. Hatta bin Md. Ramli [Lumut]: Kampung tersusun itu.

Dato’ Sri Dr. Haji Ismail bin Abd Muttalib: Saya serah lah kepada kerajaan
untuk melihat demi perpaduan negara kalau kita fikirkan bahawa Kampung-kampung Baru
di seluruh negara ini kita selaraskan maka terserahlah kepada pihak kerajaan untuk
melihatnya. Terima kasih Tuan Yang di-Pertua.

Tuan Cha Kee Chin [Rasah]: Tuan Yang di-Pertua.

Tuan Yang di-Pertua: Yang Berhormat Rasah berkaitan kah?
Tuan Cha Kee Chin [Rasah]: Ya, berkaitan.

Tuan Yang di-Pertua: Ya, 30 saat.

Tuan Cha Kee Chin [Rasah]: Terima kasih Tuan Yang di-Pertua. Saya meneliti
jawapan daripada Timbalan Menteri ketika menjawab soalan tambahan daripada Yang
