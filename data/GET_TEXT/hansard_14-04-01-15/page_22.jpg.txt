14 DR.07.10.2021

menggalakkan mereka untuk berkongsi masalah dengan sekeluarga. Masalah sekarang
ini adalah— lebih-lebih lagi remaja ini, dia selalu tidak mahu berinteraksi dengan
sekeluarga dan itu menyebabkan remaja ini kadang-kadang dia tidak dapat tahan dan
pergi ke langkah yang selanjutnya, membunuh diri.

Banyak langkah dan sekarang ini kita shift our task. We called it the task shiftting
to the community, untuk melibatkan komuniti daripada segi pelbagai cara. Kalau kita
melihat di kawasan pedalaman, kita ada program KOSPEN. Program KOSPEN ini adalah
satu program kempen kesihatan dan apa-apa masalah daripada segi kesihatan, kita
adakan melalui KOSPEN. Terima kasih.

2. Datuk Seri Haji Salahuddin bin Ayub [Pulai] minta Menteri Dalam Negeri
menyatakan apakah Ops Naga masih diteruskan bagi menyelamatkan hasil negara dan
membela nasib nelayan terutama dalam mendepani krisis COVID-19.

Timbalan Menteri Dalam Negeri | [Dato’ Sri Dr. Haji Ismail bin Haji Mohamed
Said]: Terima kasih kekandaku yang budiman bagi soalan nombor 2. Adakah Ops Naga
diteruskan? Jawapan saya, ya. Kerajaan akan meneruskan Ops Naga dan Jemaah
Menteri dalam mesyuaratnya pada 24 April 2019 telah bersetuju supaya Kementerian
Dalam Negeri mengetuai pasukan petugas (task force) yang dianggotai oleh agensi-
agensi yang berkaitan bagi menjalankan operasi secara bersepadu dalam menangani isu
pencerobohan bot nelayan asing serta mengelakkan kehilangan hasil sumber laut negara
dengan melancarkan Ops Naga.

Kerjasama strategik antara pelbagai melalui Ops Naga ini masih diteruskan. Ops
Naga berupaya membantu dalam membanteras kegiatan pencerobohan bot nelayan
asing terutamanya dari negara Vietnam yang sangat aktif di perairan negara, tidak kira di
perairan Pantai Timur ataupun di perairan Sabah dan Sarawak.

Sepanjang tempoh operasi ini dilaksanakan sehingga 17 Ogos 2021, sebanyak
22,384 pemeriksaan telah dilaksanakan dan 416 tangkapan berjaya dilakukan. Daripada
jumlah tersebut, sebanyak 220 kes melibatkan bot nelayan asing dari Vietnam. Kerajaan
juga telah berjaya memperoleh sebanyak RM455,947,100 hasil daripada nilai rampasan
bot dan denda yang dikenakan ke atas pemilik bot nelayan asing terbabit. Terima kasih
Tuan Yang di-Pertua.

Datuk Seri Haji Salahuddin bin Ayub [Pulai]: Terima kasih Tuan Yang di-Pertua
dan terima kasih jawapan daripada Yang Berhormat Timbalan Menteri. Saya ucap terima
kasih kerana Operasi Naga itu diteruskan demi memastikan pendapatan negara dan nasib
nelayan terbela.

Cuma soalan tambahan saya Tuan Yang di-Pertua, adakah kerajaan bersedia
juga untuk memastikan bahan-bahan ataupun pukat-pukat tunda dan bubu naga—
sebagai contoh, yang masih lagi menjadi ancaman kepada nelayan? Ini kerana, semasa
kami dahulu mengemukakan Ops Naga ini bukan sekadar vessel, tetapi peralatan nelayan
yang mengancam dapat juga dihapuskan. Terima kasih.

Tuan Yang di-Pertua: Terima kasih. Silakan, Yang Berhormat Timbalan Menteri.

Dato’ Sri Dr. Haji Ismail bin Haji Mohamed Said: Terima kasih Yang Berhormat.
Saya faham bahawa Yang Berhormat kekanda saya sangat tahu dan mempunyai
pengetahuan yang sangat mendalam mengenai operasi Ops Naga, terutama sekali yang
melibatkan Lembaga Kemajuan Ikan Malaysia. Saya percaya, di bawah Akta Perikanan
1985 begitu tegas sekali mengambil tindakan terhadap tekong dan juga kru-kru bot
nelayan asing.

Namun begitu, mengenai aset-aset yang Yang Berhormat sebutkan tadi, kita
selalu berbincang dengan Lembaga Kemajuan Ikan Malaysia, iaitu di bawah Kementerian
Pertanian dan Industri Makanan, supaya apakah tindakan yang boleh win-win situation
bagi kita memastikan sama ada peralatan itu dapat kita musnahkan secara baik, supaya
