DR.07.10.2021 81

kerajaan akan mengenal pasti kaedah terbaik bagi menyampaikan maklumat tersebut
kepada Ahli-ahli Parlimen.

Tuan Yang di-Pertua, seramai 30 orang Ahli Yang Berhormat telah
membangkitkan isu kemiskinan dan kesejahteraan rakyat. Seperti mana yang telah
ditegaskan oleh Yang Amat Berhormat Perdana Menteri, kerajaan sentiasa menjadikan
agenda membasmi kemiskinan sebagai agenda utama bagi memastikan setiap ahli
keluarga Malaysia tanpa mengira bangsa, agama dan kaum agar dapat menikmati tahap
kehidupan yang wajar ataupun decent standard of living dan juga akan berusaha sedaya
upaya bagi memastikan tiada yang tercicir ataupun no one is left behind.

Yang Berhormat Port Dickson, Yang Berhormat Langkawi, Yang Berhormat Bukit
Bendera, Yang Berhormat Setiu, Yang Berhormat Kuala Langat, Yang Berhormat Rompin,
Yang Berhormat Batu Kawan, Yang Berhormat Beaufort dan Yang Berhormat Semporna
membangkitkan langkah-langkah yang akan diambil bagi membasmi kemiskinan tegar di
bandar dan luar bandar. Kerajaan komited dalam agenda menangani kemiskinan,
keterangkuman merapatkan jurang pendapatan antara kaum di samping menangani
cabaran semasa dan masa hadapan termasuk impak pandemik COVID-19.

Justeru itu, pendekatan keseluruhan negara atau whole of nation approach akan
dilaksanakan dengan penglibatan organisasi masyarakat sivil dan organisasi berasaskan
komuniti, yang mempunyai kuasa adalah pejabat daerah juga akan diperkasa untuk
mengenal pasti dan mengurangkan poket kemiskinan. Daripada peringkat komuniti,
kerajaan menyasarkan kemiskinan tegar sifar pada tahun 2025.

Dasar dan strategi yang akan dilaksanakan dalam RMKe-12 dijangka akan
meningkatkan pendapatan dan taraf hidup isi rumah miskin tanpa mengira etnik, B40 isi
rumah, bumiputera, Cina, India, M40, bumiputera termasuk anak negeri Sabah dan
bumiputera Sarawak, Orang Asli dan kumpulan mudah terjejas...

Datuk Ignatius Darell Leiking [Penampang]: Yang Berhormat Menteri.

Dato’ Sri Mustapa bin Mohamed: ...Antara strategi menangani kemiskinan,
pertama, meningkatkan pendapatan isi rumah miskin; menambah akses terhadap
perkhidmatan penting termasuk pendidikan, latihan kemahiran, penjagaan kesihatan,
digital; membaiki kualiti hidup miskin tegar; dan memperkukuh mekanisme penyampaian
perkhidmatan.

Tuan Yang di-Pertua, Yang Berhormat Port Dickson, Yang Berhormat Teluk
Intan...

Datuk Ignatius Darell Leiking [Penampang]: Yang Berhormat Menteri. Yang
Berhormat Menteri, minta mencelah sedikit Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Yang Berhormat
Penampang.

Datuk Ignatius Darell Leiking [Penampang]: Terima kasih Tuan Yang di-
Pertua. Yang Berhormat Menteri, dengan laporan dalam RMKe-12 ini, 10 districts adalah
termiskin dan lapan daripada 10 itu di Sabah. Adakah Menteri confident bahawa dalam
Rancangan Malaysia Ke-12 ini dalam lima tahun, lapan districts itu akan ditolong dan
diselesaikan di mana kemiskinan akan dibasmi dan dihapuskan di kawasan itu? Terima
kasih.

01700

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Penampang.

Dato’ Sri Mustapa bin Mohamed: Benar, lapan daripada...

Dato’ Hajah Azizah binti Mohd Dun [Beaufort]: Boleh saya sambung dahulu,
Tuan Yang di-Pertua? Beaufort.

Dato’ Sri Mustapa bin Mohamed: Benar, lapan daripada 10 daerah ialah di
Sabah. Kerajaan komited untuk mengurangkan kadar kemiskinan dan kerajaan komited
untuk menghapuskan miskin tegar. Itu komitmen kerajaan. Kemiskinan tetap ada tetapi
