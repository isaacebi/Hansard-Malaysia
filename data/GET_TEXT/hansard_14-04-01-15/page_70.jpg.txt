62 DR.07.10.2021

Kesemua mahkamah ini telah dikenal pasti dan dilengkapi dengan kemudahan
seperti berikut;

(i) bilik saksi kanak-kanak;
(ii) bilik menunggu saksi kanak-kanak; dan

(iii) peralatan ICT seperti kelengkapan court recording and
transcription (CRT) dan voice to text (VTT), visualiser and
system audio visual.

Namun demikian, mahkamah ini bukan merupakan mahkamah khas, Tuan Yang
di-Pertua, di mana hakim sesyen yang mengendalikan kes JSKK juga turut
mengendalikan kes-kes lain di bawah bidang kuasa Mahkamah Sesyen.

Sehubungan dengan itu, selaras dengan hasrat badan kehakiman Malaysia,
untuk memberi akses kepada keadilan untuk semua lapisan masyarakat dan
penyelesaian kes-kes JSKK khasnya, Pejabat Ketua Pendaftar Mahkamah Persekutuan
akan memberi komitmen dalam menitikberatkan mengenai penubuhan mahkamah JSKK
dalam projek-projek mahkamah yang baharu, yang akan dan sedang dilaksanakan.

Pejabat ini juga akan sentiasa memantau pendaftaran dan peningkatan kes
Mahkamah JSKK bagi menentukan keutamaan untuk memperluaskan penubuhan
mahkamah kanak-kanak.

Dato Sri’ Azalina Othman Said [Pengerang]: Yang Berhormat Menteri, sekejap
sahaja. Terima kasih Yang Berhormat Menteri, saya ucapkan tahniah kepada Yang
Berhormat Menteri dan juga kerajaan atas keprihatinan tersebut. Akan tetapi, soalan saya
pada Yang Berhormat Menteri, saya berharap Yang Berhormat Menteri boleh membantu
menetapkan hakim-hakim Mahkamah Sesyen, Jusa C, untuk diberikan ketetapan sebagai
hakim tetap dalam mahkamah jenayah seksual tersebut. Terima kasih Yang Berhormat
Menteri.

Dato’ Sri Dr. Haji Wan Junaidi bin Tuanku Jaafar: Terima kasih Yang
Berhormat, sebenarnya saya Tuan Yang di-Pertua, baru pun balik dari Kota Kinabalu dan
melawat mahkamah yang dikhaskan untuk kanak-kanak, seksual ini. Saya telah
berbincang dengan Pendaftar Kanan Mahkamah Tinggi. Insya-Allah Yang Berhormat,
Tuan Yang di-Pertua, saya akan bawa ini kepada pengetahuan Ketua Registrar High
Court Malaysia dan untuk dipertimbangkan supaya hakim-hakim sesyen yang
berpengalaman dan kanan khas untuk mendengar kes-kes seksual kanak-kanak.

Yang Berhormat Tampin mencadangkan agar diwujudkan Jawatankuasa Pilihan
Khas mengenai desentralisasi dan Majlis Urus Tadbir Persekutuan-Negeri atau Special
Comittee on Federal-State Decentralisation. Tuan Yang di-Pertua, kita akan bawa juga
kepada pihak kerajaan untuk dipertimbangkan.

Yang Berhormat Port Dickson mencadangkan agar Jawatankuasa Pilihan Khas
Parlimen diwujudkan khas untuk memantau perjalanan badan-badan selain daripada
kerajaan seperti GLC dan GLIC supaya lebih telus dan bertanggungjawab. Laporan
pemantauan juga wajar disediakan.

Sepertimana yang Yang Berhormat Port Dickson sedia maklum, kini terdapat
sembilan Jawatankuasa Pilihan Khas hendak ditubuhkan;

(i) Jawatankuasa Pilihan Khas Kebebasan Hak Asasi dan Hak di
bawah perlembagaan;

(ii) Jawatankuasa Pilihan Knas Kewangan dan Ekonomi;

(ili) Jawatankuasa Pilihan Khas Keselamatan;

(iv) Jawatankuasa Pilihan Khas bagi Agensi-agensi di bawah
Jabatan Perdana Menteri;

(v) Jawatankuasa Pilihan Khas Pertanian dan Perdagangan dalam
Negeri;
