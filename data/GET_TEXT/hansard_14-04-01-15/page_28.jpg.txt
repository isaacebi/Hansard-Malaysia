20 DR.07.10.2021

Setakat ini perkembangan pembangunan vaksin ini dalam peringkat makmal
ataupun proof of concept, belum ke peringkat pra klinikal ataupun pergi ke tahap diuji
dengan binatang dan sebagainya. Kedua-dua cara teknologi vaksin ini yang satu
menggunakan inactivated virus seperti Sinovac dan kedua menggunakan kod genetik
seperti mRNA dan penghasilan vaksin COVID-19 ini akan mengambil masa untuk
mencapai tahap keselamatan dan keberkesanan melalui kajian klinikal fasa ketiga serta
kelulusan Bahagian Regulatori Farmasi Negara (NPRA) sebelum vaksin tersebut dapat
digunakan oleh masyarakat di Malaysia.

Penyelidikan vaksin ini merupakan bidang baharu yang diceburi dan akan boleh
digunakan oleh rakyat Malaysia selepas keputusan kajian praklinikal dengan haiwan dan
juga kajian klinikal dengan manusia yang menunjukkan vaksin ini adalah selamat dan
berkesan. Terima kasih.

Dato’ Haji Salim Sharif [Jempol]: Ya, terima kasih Yang Berhormat Timbalan
Menteri yang menjawab. Negara kita memang perlu mempunyai keupayaan untuk
membangunkan vaksin sendiri supaya tidak terlalu bergantung kepada pihak luar. Jadi
dalam konteks pembangunan vaksin ini, ada dua aspek yang mungkin Yang Berhormat
Timbalan Menteri boleh jawab.

Pertama, dari sudut kos. Apakah kos yang terlibat untuk membangunkan vaksin
ini berbaloi jika dibandingkan dengan kaedah sekarang iaitu membeli sahaja daripada
negara luar? Keduanya, daripada segi kemampuan. Adakah vaksin yang akan dihasilkan
mampu untuk melawan berbagai-bagai varian baharu yang membimbangkan seperti Beta,
Delta dan sebagainya. Ketiganya, adakah kita mendapat pengiktirafan dunia vaksin yang
kita keluarkan ini? Mohon untuk Yang Berhormat Timbalan Menteri menjawab. Terima
kasih.

Datuk Aaron Ago Dagang: Ya, dalam soalan nombor dua itu mungkin kita terlalu
awal untuk menjawab sebab seperti yang saya katakan tadi kita adalah masih dalam proof
of concept, masih di makmal. Akan tetapi, cara kita membangunkan vaksin ini adalah
melalui teknologi yang sama dengan Pfizer dan Sinovac. Kita mengharapkan, of course
ia dapat diiktiraf oleh dunia.

Daripada segi kos, kos awal memang kita ada tetapi ia agak awal sedikit oleh
sebab seperti yang saya cakap tadi ini dalam peringkat yang awal daripada segi kos, bukti
dan proof of concept ini di makmal kita dijangka akan menggunakan lebih kurang RM1
atau ke RM2 juta. Praklinikal RM2 ke RM3 juta. Ini semua dalam anggaran. Selepas itu
kita mendapat pelbagai stages daripada praklinikal kepada klinikal satu, klinikal dua yang
test kepada manusia dan selepas itu kita pergi ke pendaftaran, pengilangan dan
sebagainya.

Jadi dianggarkan akan menggunakan kos beratus-beratus juta. Jadi kita haraplah
ia akan disokong oleh bukan sahaja kerajaan tetapi juga private sectors supaya kita
berjaya untuk mengeluarkan vaksin kita sendiri. Sekian, terima kasih.

Datuk Seri Saifuddin Nasution bin Ismail [Kulim-Bandar Baharu]: Tuan Yang
di-Pertua, terima kasih Yang Berhormat Timbalan Menteri. Tajuk pembangunan vaksin
COVID-19 ini timbul kerana pandemik COVID-19 dan kerajaan telah mengumumkan
Pelan Hala Tuju Pembangunan Vaksin Negara. Diumumkan juga penubuhan Institut
Genom dan Vaksin Negara.

Tuan Yang di-Pertua, saya flashback sedikit. Tajuk pembangunan vaksin ini
bukan benda baharu. Apa yang baharu ialah pembangunan vaksin untuk COVID-19. Itu
baharu tetapi pembangunan vaksin manusia sebenarnya topik lama. 15 tahun dahulu
negara kita ada Dasar Bioteknologi Negara di bawah Rancangan Malaysia Ke-9, tahun
2006 hingga 2010 kerajaan memperuntukkan RM2 bilion dan di bawahnya ada dua
agensi, Institut Farmaseutikal and Nutraseutikal Kebangsaan. Kedua, Institut Kebangsaan
Produk-produk Asli, Vaksin dan Biologikal untuk R&D pembangunan vaksin manusia ini.

Saya hendak tanya, RM2 bilion— sebelum kita bercakap yang sekarang, kerajaan
mesti boleh tunjukkan kepada kita kad kemajuan ini dahulu, RM2 bilion. Ini kerana, yang
ini di bawah RMKe-12, Menteri unumkan RM500 juta untuk R&D pembangunan vaksin
ini, RM500 juta. Jadi soalan saya, ialah— sebab dia vaksin ini penggunaan vaksin ini Tuan
