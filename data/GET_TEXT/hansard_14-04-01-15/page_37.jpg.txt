DR.07.10.2021 29

Untuk makluman Yang Berhormat, dulu pelaporan memang kurang tetapi sejak
penghujung bulan September, kita mempunyai statistik jumlah yang dilaporkan oleh
mereka yang menggunakan fest kendiri ini adalah meningkat daripada sebanyak 30,000
kepada semalam sebanyak 40,000 dengan positivity rate keseluruhan adalah dalam 4.9
peratus, bermakna tiap-tiap hari itu positivity itu adalah di antara 1,000 ke 2,000 ribu orang
yang positif.

Mereka ini kalau sudah dilaporkan kepada MySejahtera, memang status mereka
dalam MySejahtera ialah seperti yang saya katakan tadi adalah high risk kategori satu dan
mereka perlu pergi kepada atau perlu dipanggil oleh pembantu KKM untuk mendapatkan
confirmation test menggunakan PCR. Saya pun telah melalui kaedah begitu. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Soalan tambahan kedua...

Datuk Seri Dr. Haji Dzulkefly bin Ahmad [Kuala Selangor]: Terima kasih Yang
Berhormat Timbalan Menteri. Persoalan saya adalah bagaimana KKM memberikan
insentif kepada mereka supaya melaporkan walaupun negatif terutama kalau positif?
Terima kasih. Itu soalan yang perlu...

Datuk Aaron Ago Dagang: Sekarang ini kita belum ada insentif tetapi apa yang
telah kita usahakan adalah untuk lebih ramai lagi menggunakan fest kit ini. Oleh sebab itu
harga test kit ini sekarang akan diturunkan kepada /evel yang rendah supaya ramai orang
dapat menggunakan fest kit ini. Ini akan dapat membantu kita dalam jangka masa yang
lebih panjang. Terima kasih.

Timbalan Yang di-Pertua [Dato' Mohd Rashid Hasnon]: Terima kasih. Saya
jemput Yang Berhormat Tumpat, soalan tambahan kedua.

Dato’ Haji Che Abdullah bin Mat Nawi [Tumpat]: Terima kasih Tuan Yang di-
Pertua dan terima kasih Yang Berhormat Timbalan Menteri. Sebagaimana yang kita
ketahui bahawa kebiasaan baharu ataupun budaya ketika di era endemik adalah
pelaksanaan swab test kendiri. Jadi soalan saya, apakah langkah-langkah kementerian
untuk memupuk atau memberi kesedaran supaya budaya melakukan swab test ini dapat
digalakkan kepada rakyat. Terima kasih.

Datuk Aaron Ago Dagang: Yang Berhormat, mungkin saya keliru sedikit swab
test ataupun test kendiri menggunakan kit. Memang setakat ini kita telah pun mendengar
hasrat kerajaan untuk memberi pakej kepada orang ramai untuk mendapat test kit ini
supaya mereka dapat membuat ujian sendiri untuk mengelakkan daripada jangkitan
COVID-19 ini. Jadi kesedaran ini adalah memang kita majukan melalui kempen di
bahagian Kementerian Kesihatan sendiri.

Kita menggunakan juga tempat-tempat seperti pegawai daerah dan ketua
masyarakat untuk kempen untuk menyedarkan mereka apa perlunya kita membuat test
kalau kita mempunyai gejala ataupun not feeling well. Jadi swab ini dalam pakej kita telah
diumumkan adalah kita akan supply pakej barang-barang ini untuk rumah-rumah panjang,
kampung-kampung untuk mereka gunakan, menjalankan test sendiri. Terima kasih.

Timbalan Yang di-Pertua [Dato' Mohd Rashid Hasnon]: Terima_ kasih.
Seterusnya saya ingin menjemput Dato' Mohd Nizar bin Haji Zakaria, Yang Berhormat
Parit.

9. Dato’ Mohd. Nizar bin Haji Zakaria [Parit] minta Menteri Dalam Negeri
menyatakan:

(a) | sejauh mana keberkesanan usaha yang telah dijalankan bagi
membendung sindiket jenayah pemalsuan kad pengenalan; dan

(b) | apakah terdapat sebarang usaha oleh pihak Kementerian untuk
memperbaharui kad pengenalan dengan ciri-ciri keselamatan
lebih canggih bagi menangani isu  pemalsuan' dan
penyalahgunaan MyKad.
