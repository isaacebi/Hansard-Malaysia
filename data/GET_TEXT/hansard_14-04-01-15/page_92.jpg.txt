84 DR.07.10.2021

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri. Last Kota Belud.

Dato’ Sri Mustapa bin Mohamed: Terima kasih. Tuan Yang di-Pertua...

Timbalan Yang di-Pertua [Dato' Mohd Rashid Hasnon]: Kita beri peluang Yang
Berhormat Menteri untuk teruskan dengan jawapan.

Puan Isnaraissah Munirah binti Majilis @ Fakharudy [Kota Belud]: Kota
Belud.

Timbalan Yang di-Pertua [Dato' Mohd Rashid Hasnon]: Yang Berhormat Kota
Belud, minta duduk.

Dato’ Sri Mustapa bin Mohamed: Tuan Yang di-Pertua, adalah tidak benar kita
tidak agihkan peruntukan kepada beberapa kawasan Parlimen. Mungkin ada bezanya
tetapi untuk menyatakan bahawa kita tidak bagi langsung itu adalah tidak benar ya. Kita
menafikan sekeras-kerasnya. Kita cuba yang terbaik. Di bawah MoU, saya difahamkan
tindakan sedang diambil oleh Kementerian Kewangan, ICU dan lain-lain untuk
memastikan bahawa sebahagian daripada peruntukan ini dapat disalurkan dalam masa
terdekat. Itu jawapan saya kepada Yang Berhormat Muar.

Timbalan Yang di-Pertua [Dato' Mohd Rashid Hasnon]: Rumuskan.

Dato’ Sri Mustapa bin Mohamed: Akhir sekali, Yang Berhormat Kota Belud.
Selepas itu saya teruskan.

Timbalan Yang di-Pertua [Dato' Mohd Rashid Hasnon]: Baik. Sila, Yang
Berhormat Kota Belud.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri, saya bersuara di sini kerana Kota Belud adalah salah satu daripada
10 daerah termiskin ya. Lapan daripada 10 daerah termiskin tahun 2019 ada di Sabah
dan salah satu daripadanya adalah Kota Belud.

Menarik perhatian saya adalah di mana— soalan saya dalam perbahasan saya,
apa signifikannya RMKe-12 ini berbanding dengan RMK yang sebelum-sebelumnya? Ini
kerana saya selaku pemimpin yang masih muda, selaku orang muda Sabah, kita tahu kita
lahir di Sabah negeri yang kaya tetapi masih miskin daripada segi pembangunan. Dalam
paparan 7-8, antara isu dan cabaran ada tertulis di sini, kekurangan kerjasama dan
ketidakcekapan penyampaian perkhidmatan, kurangnya kolaborasi yang berkesan di
antara Kerajaan Persekutuan dan kerajaan negeri serta penyampaian perkhidmatan
awam yang kurang cekap telah menjejaskan usaha merapatkan jurang pembangunan di
antara Sabah dan Sarawak.

Juga, saya bersetuju dengan Yang Berhormat Semporna tadi bahawa kita perlu
job creation untuk daerah-daerah miskin ini. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kota Belud. Sila teruskan.

Dato’ Sri Mustapa bin Mohamed: Terima kasih Tuan Yang di-Pertua. Saya
mendengar ucapan Yang Berhormat Kota Belud berapi-api berucap di dalam Dewan ya.
Tuan Yang di-Pertua pun dengar juga ya. Kita tahu bahawa, seperti yang disebutkan tadi,
lapan dari 10 daripada Sabah. Dan yang bezanya kali ini, kita tingkatkan lagi azam kita
untuk tangani masalah kemiskinan. Ini ialah antara perkara utama yang akan diberikan
penekanan oleh pentadbiran hari ini. Terima kasih Tuan Yang di-Pertua.

Seterusnya, Yang Berhormat Klang dan Yang Berhormat Rompin menyentuh isu
kajian semula pendapatan garis kemiskinan (PGK) ataupun poverty line dan terminologi
B40. Seperti sedia maklum, pendapatan garis kemiskinan telah dikaji semula tahun 2019,
dua tahun lalu, dan kita telah mengarahkan Jabatan Perangkaan untuk segera
menyiapkan Survei Pendapatan dan Perbelanjaan Isi Rumah yang akan dilaksanakan
tahun depan. /nsya-Allah, PGK akan disemak semula. Dan untuk makluman Yang
Berhormat Rompin, kita juga akan mengkaji semula spesifikasi kumpulan pendapatan
sedia ada iaitu B40, M40 dan T20 pada tahun hadapan.
