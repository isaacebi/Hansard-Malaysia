DR.07.10.2021 11

Tuan Lim Guan Eng [Bagan]: [Bercakap tanpa menggunakan pembesar suara]

Tuan Yang di-Pertua: Yang Berhormat Bagan, tolong. Ahli-ahli Yang Berhormat,
sekarang tamatlah sesi untuk Waktu Pertanyaan-pertanyaan Menteri pada hari ini. Terima
kasih Ahli-ahli Yang Berhormat.

[Sesi Waktu Pertanyaan-pertanyaan Menteri tamat]

Timbalan Menteri Sumber Manusia [Datuk Haji Awang bin Hashim]: Tuan
Yang di-Pertua. Tuan Yang di-Pertua. Peraturan. Standing order.

Tuan Yang di-Pertua: Ya.

Datuk Haji Awang bin Hashim: Peraturan Mesyuarat 36(6), saya minta Yang
Berhormat Seputeh tarik balik, menghina Dungun ‘masyarakat konservatif’.

1040
Puan Teresa Kok [Seputeh]: Mana saya ada menghina...
Tuan M. Kulasegaran [Ipoh Barat]: Cakap benar apa lagi.
[Pembesar suara dimatikan]
Tuan Yang di-Pertua: Yang Berhormat, tolong. [Dewan riuh] Tidak ada hinaan.
Tuan Wong Kah Woh [Ipoh Timur]: Pakai mask baik-baik lah Timbalan Menteri.
Tuan Yang di-Pertua: Boleh kita ...
[Pembesar suara dimatikan]

Tuan Yang di-Pertua: Yang Berhormat semua, Yang Berhormat semua, Yang
Berhormat semua, order please. Tuan Setiausaha, silakan.

JAWAPAN-JAWAPAN LISAN BAGI PERTANYAAN-PERTANYAAN

1. Tuan Che Alias bin Hamid [Kemaman] minta Menteri Kesihatan menyatakan
strategi jangka panjang kementerian bagi mengatasi peningkatan kes bunuh diri dalam
kalangan rakyat akibat daripada tekanan yang dihadapi dalam tempoh pandemik ini.

Timbalan Menteri Kesihatan II [Datuk Aaron Ago Dagang]: Terima kasih Tuan
Yang di-Pertua, Yang Berhormat Kemaman ini ingin mengetahui strategi jangka panjang
kementerian bagi mengatasi peningkatan kes bunuh.

Kementerian Kesihatan memang komited untuk melaksanakan usaha-usaha
pencegahan masalah kesihatan mental masyarakat bagi memastikan peningkatan
kesejahteraan kesihatan mental dan mengurangkan kejadian bunuh diri. Strategi jangka
panjang kementerian dalam hal ini adalah:

Pertama, membangunkan Pelan Strategik Kebangsaan Kesihatan Mental yang
telah dibangunkan melalui tahun 2020 akan sampai ke tahun 2025, yang akan dilancarkan
pada 10 Oktober ini sempena dengan Hari Kesihatan Mental Sedunia. Jelas strategi-
strategi ini adalah untuk mencegah isu tingkah laku bunuh diri dan memfokuskan kepada
kolaborasi antara agensi, kerajaan, swasta dan NGO bagi mempromosikan kesihatan
mental kepada kumpulan sasar, meningkatkan akses kepada perkhidmatan kesihatan
mental, meningkatkan strategi pencegahan bunuh diri dan kesiapsiagaan kesihatan
mental dalam menghadapi kecemasan krisis dan bencana;

Kedua, mengukuhkan pelaksanaan perkhidmatan sokongan kesihatan mental
dalam psikososial menerusi:
