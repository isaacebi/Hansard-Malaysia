DR.07.10.2021 19

Berhormat Ipoh Timur. Timbalan Menteri ada mengatakan bahawa akan selaraskan
bidang kuasa berkenaan dengan Kampung Baru ini dengan Kementerian Perpaduan
Negara. Jadi saya minta update sedikit- Update daripada Yang Berhormat Timbalan
Menteri sebab saya menyambut baik langkah sebegini. Oleh sebab saya nampak KPKT
sendiri mempunyai banyak bidang kuasa.

PPR, perumahan, kerajaan tempatan dan sebagainya. Jadi saya bersetujulah
kalau diagihkan ataupun dialihkan bidang kuasa untuk Kampung Baru ini kepada KPN. Ini
kerana, KPN dia baharu, tahun lepas baru diwujudkan jadi kita kena memperkasakan KPN
dengan memberikan bidang kuasa yang bersesuaian kepada KPN. Terima kasih Tuan
Yang di-Pertua.

Dato’ Sri Dr. Haji Ismail bin Abd Muttalib: Tuan Yang di-Pertua, terima kasih
Yang Berhormat Rasah. Saya ingat pandangan yang positif dan saya kira ini baik untuk
kepentingan kita bersama. Saya tidak perlu ulas apa Tuan Yang di-Pertua dan insya-Allah
kita serahkan kepada kerajaan untuk menyelesaikan perkara ini.

Dr. Maszlee bin Malik [Simpang Renggam]: Tuan Yang di-Pertua...
Tuan Yang di-Pertua: Terima kasih. Maaf, tiga sahaja.

Dr. Maszlee bin Malik [Simpang Renggam]: ...Nak permintaan, satu sahaja
tidak sampai 10 saat.

Tuan Yang di-Pertua: 10 saat.

Dr. Maszlee bin Malik [Simpang Renggam]: Okey. Kepada Yang Berhormat
Timbalan Menteri saya lihat isu Kampung Baru di Pekan Layang-layang agak terbiar
berbanding Kampung Baru di tempat lain. Tidak ada pembangunan daripada lama sudah.
Kalau boleh dimasukkan dalam RMKe-12. Kampung Baru Layang-layang di bawah
Parlimen Simpang Renggam. Terima kasih Tuan Yang di-Pertua.

Tuan Yang di-Pertua: Terima kasih. Tidak perlu...

Dato’ Sri Dr. Haji Ismail bin Abd Muttalib: Tidak perlu dijawab Tuan Yang di-
Pertua. Terima kasih banyak.

Tuan Yang di-Pertua: Tidak perlu jawablah.

Dato’ Sri Dr. Haji Ismail bin Abd Muttalib: Insya-Allah saya ambil perhatian.
Terima kasih.

Dato’ Haji Salim Sharif [Jempol]: Terima kasih Tuan Yang di-Pertua.

COVID-19 memang menyusahkan,
Vaksinasi menjadi taruhan,
Soalan lima Jempol kemukakan,
Mohon Yang Berhormat Menteri beri jawapan.

Terima kasih.

5. Dato’ Haji Salim Sharif [Jempol] minta Menteri Kesihatan menyatakan
perkembangan semasa pembangunan vaksin COVID-19 pertama negara yang telah
dimulakan sejak November tahun lepas.

Timbalan Menteri Kesihatan II [Datuk Aaron Ago Dagang]: Terima kasih Yang
Berhormat Jempol. Tuan Yang di-Pertua. Berhubung dengan perkembangan semasa
pembangunan vaksin COVID-19, penyelidikan vaksin COVID-19 di Institut Penyelidikan
Perubatan (IMR) meliputi dua teknologi vaksin iaitu virus yang aktif ataupun inactivated
virus dan Jujukan Genetik Pemutus (mRNA). Vaksin di Institut Penyelidikan Perubatan
(IMR) dibangunkan secara 100 peratus oleh pakar tempatan iaitu terdiri daripada
penyelidik di institut sendiri bersama dengan dari Universiti Putra Malaysia (UPM) dan
juga dari Institut Penyelidikan Veterinar (VRI).
