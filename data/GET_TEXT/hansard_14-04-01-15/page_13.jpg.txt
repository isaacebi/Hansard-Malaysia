DR.07.10.2021 5

secara rundingan terus pada 9 Ogos 2021. Permohonan ini diluluskan oleh Kementerian
Kewangan Malaysia (MOF) pada 1 September 2021.

Di antara syarat yang ditetapbkan MOF kepada KPM adalah seperti berikut:

(i) syarikat-syarikat yang diluluskan dan disenaraikan oleh Medical
Devices Authority (MDA), Kementerian Kesihatan Malaysia;

#1020
(ii) berdaftar dengan MOF di bawah kod bidang yang bersesuaian;

(iii) pemilihan syarikat adalah berdasarkan harga tawaran terendah
serta menguntungkan kerajaan; dan

(iv) KPM juga boleh melantik melebihi satu buah syarikat bagi
melaksanakan perolehan ini sama ada secara pengezonan atau
tidak.

Selain itu, KPM juga menetapkan supaya kit ujian saringan kendiri COVID-19
yang menggunakan air liur sahaja akan dipertimbangkan. Ini kerana penggunaan kit ini
lebih, adalah lebih mudah dan selamat untuk murid. Selaras dengan kelulusan MOF dan
berdasarkan keperluan jumlah stok yang tinggi iaitu sebanyak 800,000 unit kit ujian
saringan kendiri COVID-19 yang perlu penghantaran segera ke 140 buah pejabat
pendidikan daerah (PPD) dan jabatan pendidikan negeri (JPN) seluruh negara.

Kaedah pembekalan dicadangkan adalah mengikut zon seperti berikut:

ZON NEGERI
1 Kedah, Perlis, Pulau Pinang dan Perak
2 Wilayah Persekutuan Kuala Lumpur,

Putrajaya, Selangor dan Melaka

Johor dan Negeri Sembilan

Pahang, Terengganu dan Kelantan

Wilayah Persekutuan Labuan dan Sabah

oO} a Bl wo

Sarawak

Cadangan pembekalan mengikut zon ini, dapat memastikan syarikat boleh
membekal peralatan kit ujian dalam tempoh masa yang ditetapkan. Di samping itu,
syarikat juga dapat memberikan tumpuan dan memastikan kelancaran pengurusan
penghantaran dengan cekap dan berkesan. Berdasarkan semakan pangkalan data MDA
KKM pada 3 September 2021, terdapat 16 buah syarikat yang diluluskan dan disenaraikan
oleh MDA KKM. Daripada 16 buah syarikat tersebut, empat buah syarikat tidak berdaftar
dengan MOF di bawah kod bidang yang bersesuaian dan lima buah syarikat lagi
membekalkan kit yang menggunakan kaedah selain daripada ujian air liur (saliva).

Oleh yang demikian, hanya tujuh buah syarikat yang menepati kriteria yang
ditetapbkan oleh MOF dan KPM. Enam daripada tujuh buah syarikat ini telah
mengemukakan cadangan kepada KPM, manakala satu buah syarikat lagi gagal
mengemukakan cadangan sebelum tarikh yang ditetapkan iaitu 6 September 2021.

Susulan itu, pada 10 September 2021, Jawatankuasa Rundingan Harga telah
bersidang dan membuat rundingan dengan enam buah syarikat tersebut. Atas
pertimbangan untuk pemilihan asas pertimbangan untuk pemilihan syarikat adalah seperti
berikut:

(i) kit ujian saringan kendiri COVID-19 menepati spesifikasi yang

ditetapkan;

(ii) harga tawaran yang menguntungkan kerajaan;

(iii) nilai tambah yang ditawarkan oleh pihak syarikat;
