DR.07.10.2021 75

Fokus akan diberikan untuk menggalakkan penerima gunaan teknologi termaju.
Pembaharuan tadbir urus, peningkatan kemahiran bakat, inovasi dan R&D _ bagi
transformasi industri ini kepada yang menghasilkan produk dan perkhidmatan yang
bernilai tambah yang tinggi, memperluas pasaran global dan menarik pelaburan berkualiti.
Pada tahun 2020 Industri Halal telah menyumbang sejumlah RM9.7 bilion kepada KDNK
Negara. Sebanyak 2,225 buah syarikat baharu telah menerima pensijilan halal dan
syarikat ini telah menyediakan sebanyak 160,337 peluang pekerjaan. Tuan Yang di-
Pertua, saya berikan untuk...

Timbalan Yang di-Pertua [Dato’ Mohd Rashid Hasnon]: Baik, saya berikan
lima minit lagi. Teruskan.

Puan Fuziah binti Salleh [Kuantan]: Tuan Yang di-Pertua, Yang Berhormat
Menteri ada empat isu yang perlu dijawab. Beliau menghabiskan seluruh masa untuk satu
sahaja. Saya tekun menunggu untuk Yang Berhormat Menteri menjawab persoalan
perbahasan saya berkenaan dengan wakaf. Kalau lima minit cara Yang Berhormat
Menteri jawab saya rasa tidak boleh menjawab soalan wakaf tadi.

Timbalan Yang di-Pertua [Dato’ Mohd Rashid Hasnon]: Saya akan
memberikan masa yang cukupnya untuk menyentuh keempat-empat perkara tadi.
Silakan Yang Berhormat Menteri.

Tuan Haji Idris bin Haji Ahmad: Saya ingat berkenaan dengan wakaf, insya-
Allah ada jawapan bertulis.

Timbalan Yang di-Pertua [Dato’ Mohd Rashid Hasnon]: Sila teruskan.

Tuan Haji Idris bin Haji Ahmad: Kita hendak bagi yang bertulis sudah ada
soalan.

Puan Fuziah binti Salleh [Kuantan]: Kalau bertulis tidak payah bahaslah, tidak
payah tunggulah. Dari tadi kita duk tunggu. Sepanjang tempoh Yang Berhormat Menteri,
tidak akan tidak boleh agak siapa yang ada dalam Dewan, siapa yang bahas. Hendak
guna sepanjang masa satu isu sahaja?

Tuan Haji Idris bin Haji Ahmad: Hendak bagi saya baca cepat, bagi saya bahas
seoranglah. Kalau hendak bertengkar, saya boleh bertengkar.

Puan Fuziah binti Salleh [Kuantan]: Ini bukan hendak bertengkar, macam
semalam jugalah Yang Berhormat Yang Berhormat Timbalan Menteri baca teks. Sama
juga hari ini.

Timbalan Yang di-Pertua [Dato’ Mohd Rashid Hasnon]: Saya bagi ruang
kepada Yang Berhormat Menteri.

Tuan Haji Idris bin Haji Ahmad: Saya bercakap ini hendak bagi orang faham,
untuk dengar.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri, teruskan Menteri jawab.

Tuan Haji Idris bin Haji Ahmad: Antara isu dan cabaran yang dihadapi oleh
Industri halal di Malaysia ialah pembangunan industri yang kurang memberangsangkan.
Pemain industri tempatan kekurangan keupayaan untuk menghasilkan produk dan
perkhidmatan yang mempunyai nilai tambah yang tinggi. Bagi memenuhi permintaan
pasaran halal, selain itu rangkaian perniagaan mikro kecil dan sederhana halal yang
terhad, kurangnya ciri-ciri pemikiran sebagai usahawan global serta penggunaan modal
perniagaan yang kurang dinamik, menghalang usaha untuk meluaskan pasaran. Salah
satu strategi tersebut ialah meningkatkan daya saing industri halal yang inklusif. Strategik
ini mengandungi lima tindakan.

(i) Meningkatkan pembangunan bakat halal;
(ii) Mewujudkan peningkatan pengiktirafan profesional halal;
(iii) Mempercepatkan pembangunan industri halal bagi

mempertingkatkan daya saing;
