DR.07.10.2021 25

Saya ucapkan syabas dan tahniah. Selepas ini endemik Yang Berhormat.
Endemik ini lebih penting daripada pandemik untuk mereka meneruskan kehidupan
seharian. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Baling. Sila Yang Berhormat.

Tuan Muslimin bin Yahaya: Terima kasih Yang Berhormat Baling. Kita di
kementerian Yang Berhormat, sebenarnya sedang menyediakan beberapa platform yang
kita bukan hendak bersaing dengan Lazada ataupun Shopee, tetapi ke arah itu supaya
kita dapat mengumpulkan semua kita punya produk ini untuk di bawah satu payung. Kita
di SME Bank sudah ada warung rider yang menyamai hampir sama dengan apa yang
dibuat oleh Lazada dan Shopee. Cuma warung rider ini— bukan warung rider. WarungKu
dia berkaitan dengan seumpama dengan Foodpanda dan GrabFood.

Berkaitan dengan soalan, adakah wakil rakyat dahulu di form untuk kita
permohonan pembiayaan di TEKUN, sama ada TEKUN, sama ada SME Bank ataupun
Bank Rakyat ataupun apa-apa institusi pembiayaan di bawah MEDAC, insya-Allah kita
akan cuba meletakkan kepimpinan setempat untuk memberi sokongan dan kita yakin
hanya kepimpinan setempat sahaja yang mampu memberi sokongan kepada golongan-
golongan usahawan seumpama Makcik Kiah yang tidak berdaftar dengan SSM ataupun
tidak memiliki lesen dan insya-Allah kita akan perhalusi sebaik mungkin berkaitan dengan
sokongan yang harus diberikan oleh kepimpinan setempat untuk memudahkan kelulusan
pembiayaan itu dapat dijelaskan oleh pihak agensi yang terlibat. Terima kasih kepada
Yang Berhormat.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Pertanyaan jawab lisan seterusnya saya ingin...

Dato’ Hajah Azizah binti Mohd Dun [Beaufort]: Satu lagi, bolehkah? Satu lagi.

Timbalan Yang di-Pertua [Dato’ Mohd Rashid Hasnon]: Saya hendak teruskan
juga, minta maaf Yang Berhormat. Yang Berhormat Tuan Nik Mohamad Abduh bin Nik
Abdul Aziz, Bachok.

7. Tuan Nik Mohamad Abduh bin Nik Abdul Aziz [Bachok] minta Menteri Sumber
Manusia menyatakan impak segera terhadap pasaran buruh negara daripada
pelaksanaan Program Subsidi Upah 4.0, Penjana Kerjaya 3.0 serta insentif Elaun Mencari
Pekerjaan yang terkandung dalam pakej bantuan PEMULIH.

Timbalan Menteri Sumber Manusia [Datuk Haji Awang bin Hashim]:
Bismillahi Rahmani Rahim. Assalamualaikum dan salam sejahtera kepada rakan MP
sekalian, ahli Parlimen. Saya minta izin untuk hendak tarik sedikit sebab susah apabila
hendak bercakap ini, dia sekat. Rasa cepat letih. [Membuka pelitup muka]

Jadi, saya melihat soalan ini saya menyentuh tiga isu yang dibangkitkan iaitu
pertamanya berkenaan dengan pasaran buruh dalam program PEMULIH yang
diumumkan baru-baru ini. Keduanya pelaksanaan Program Subsidi Upah 4.0 dan
Program Penjana Kerjaya 3.0 serta insentif elaun...

Tuan Karupaiya a/l Mutusami [Padang Serai]: Tuan Yang di-Pertua, Yang
Berhormat Timbalan Menteri punya muka tidak nampak dalam screen.

Datuk Haji Awang bin Hashim: ...Mencari pekerjaan dalam Pakej PEMULIH.
Tiga perkara yang saya perincikan yang saya dapat kesan. Jadi Tuan Yang di-Pertua,
Program Subsidi Upah 4.0 merupakan bantuan kewangan kepada majikan yang terkesan
daripada segi ekonomi akibat daripada COVID-19. Secara langsungnya majikan dapat
mengekalkan pekerjanya untuk terus beroperasi dalam tempoh yang dikira kritikal dan
seterusnya mengelakkan berlakunya perhentian pekerja secara besar-besaran dalam
Program PSU 4.0 ataupun Program Subsidi Upah inilah. Kebanyakan majikan dan pekerja
menghadapi masalah kewangan bagi menampung kos operasi.
