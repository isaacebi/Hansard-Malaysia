50 DR.20.01.2022

Akhirnya, saya hendak sentuh tentang keperluan maintenance. Apa yang berlaku
di Selangor ini, JPS boleh jawab dua buah pam, satu buah pam rosak. Tinggal satu- pam.
Kemudian, kita lihat umpamanya program-program tebatan itu, dengan machinery-nya itu
kadang-kadang kurang berkesan. Jadi, kita lihat umpamanya keupayaan kita
menggunakan fasiliti yang ada terbatas lantaran kita tidak menggunakan dana yang
secukupnya untuk mengawal selia, maintenance mesin-mesin yang berikut.

Jadi, saya harap selain daripada menyatakan penghargaan kepada puluhan ribu-
rakyat yang bangkit daripada semua kaum dan semua agama yang menunjukkan bahawa
semangat kemanusiaan mereka itu cukup kuat dan gigih. Kita harus juga gesa supaya
kerajaan lebih peka tentang permasalahan ini dan mengambil tindakan bersama
mengurangkan beban yang berlaku. Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Port Dickson. Seterusnya, saya ingin menjemput Yang Berhormat Pasir Salak-
15 minit.

12.56 tgh.

Dato’ Sri Haji Tajuddin bin Abdul Rahman [Pasir Salak]: Terima kasih, Tuan
Yang di-Pertua. Terlebih dahulu, saya mengucapkan berbanyak-banyak terima kasih
kerana memberi peluang kepada saya untuk mengambil bahagian.

Kita sudah mendengar tadi banyak ulasan dan pandangan yang diberikan,
termasuk daripada Ketua Pembangkang. Ramai lagi yang mencelah pun menyuarakan
pandangan dan juga perasaan mereka terhadap bencana banjir yang menimpa kita ini.
Saya tidak mahu untuk mengulanginya. Ada yang mereka sebut itu betul dan ada juga
yang berbaur politik, untuk kepentingan politik masing-masing. Akan tetapi ada juga yang
baik untuk kepentingan negara dan rakyat pada keseluruhannya. Jadi, pihak kerajaan
saya percaya akan mengambil maklum akan pandangan dan pendapat atau kritikan yang
dikemukakan itu.

Saya ambil kesempatan yang sedikit ini untuk memberikan pandangan
bagaimana sepatutnya kita mengambil pendirian untuk menghadap masa hadapan. We
do not want to repeat the same experience, pengalaman yang sama. Kita ingin kalau boleh
mengelakkan berlakunya apa-apa yang tidak diingini apabila berlakunya bencana banjir
seperti ini.

#1300

Cadangan saya yang pertama ialah penempatan semula. Penempatan semula
penduduk-penduduk yang duduk di kawasan-kawasan yang flood prone ataupun kawasan
yang mudah ditimpa banjjr ini iaitu biasanya di kawasan yang rendah dan juga di tepi-tepi
sungai, di tepi-tepi parit dan sebagainya. Akan tetapi saya sedia maklum bahawa bukan
senang untuk resettle atau membuat penempatan semula ini kerana ada beberapa sebab.
Satu, kadang-kadang mereka itu sendiri enggan berpindah dan biasa duduk di situ, datuk
dan nenek dia situ, hendak pindah dari rumah dia rasa beratlah. Jadi dengan sebab itu, it
is not easy, but we have to try. Pihak kerajaan ialah pihak yang bertanggungjawab untuk
melihat perkara ini tidak berlaku lagi, perlu berusaha ke arah itu iaitu untuk melakukan
resettlement. Dalam Dewan tidak boleh berucap tanpa mask kah?

Seorang Ahli: Boleh.

Dato’ Sri Haji Tajuddin bin Abdul Rahman [Pasir Salak]: Itu apa diberi signal
itu? Bentara bagi signal kenapa? Ini yang ambil gambar pula ini untuk apa? Hendak hantar
ke mana? Bagilah chance Ahli Parlimen, kebebasan.

Tuan Noor Amin bin Ahmad [Kangar]: Yang Berhormat Pasir Salak sikit, fasal
settlement.

Dato’ Sri Haji Tajuddin bin Abdul Rahman [Pasir Salak]: Hendak ambil
gambar, selepas itu hendak tunjuk di mana-mana?
