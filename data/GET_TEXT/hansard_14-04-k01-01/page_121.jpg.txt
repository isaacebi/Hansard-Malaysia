DR.20.01.2022 113

Tuan Khalid bin Abd Samad [Shah Alam]: Saya hendak rakamkan juga Parti
Amanah Negara telah menunda konvensyennya yang sepatutnya dilakukan pada 19
Disember, hari banjir. Berlaku banjir 18 Disember petang start, 19 Disember dah berlaku
banjir. Parti Amanah Negara tunda konvensyennya. Parti Pribumi Bersatu Malaysia
teruskan konvensyennya. Ini sikap yang acuh tidak acuh. Negara sedang dilanda banjir,
kamu buat tidak tahu sahaja.

Shah Alam telah dilanda banjir dan pada 18 Disember, saya telah uruskan
masalah seorang ayah yang kehilangan sembilan orang ahli keluarganya dalam
kemalangan jalan raya. Semua orang baca. Saya hendak uruskan jenazahnya, hendak
uruskan penempatan untuk keluarga-keluarga yang datang dari Melaka, hendak ziarah
dan sebagainya terperangkap dengan banjir hendak balik pun tidak boleh. Hotel di Shah
Alam semua penuh, saya uruskan...

Datuk Seri Panglima Bung Moktar bin Radin [Kinabatangan]: Oleh sebab
itulah Shah Alam tidak berada di kawasan banjir lah, sebab mengurus hal lain.

01740

Tuan Khalid bin Abd Samad [Shah Alam]: Itu di Shah Alam lah, kamu faham
atau tidak? Itu di Shah Alam, berlaku kemalangan itu fasal hujan lebat tengah banjir,
hendak banjir.

Datuk Seri Panglima Bung Moktar bin Radin [Kinabatangan]: Ya lah.

Tuan Khalid bin Abd Samad [Shah Alam]: Seramai sembilan orang abhli
keluarga dia meninggal.

Datuk Seri Panglima Bung Moktar bin Radin [Kinabatangan]: Yang Berhormat
Shah Alam tidak...

Tuan Khalid bin Abd Samad [Shah Alam]: Don’t make fun of this, Yang
Berhormat Kinabatangan! This is not a joke!

Datuk Seri Panglima Bung Moktar bin Radin [Kinabatangan]: Tidak ada sana
Yang Berhormat Shah Alam.

Tuan Khalid bin Abd Samad [Shah Alam]: / was in Shah Alam. Saya uruskan.

Datuk Seri Panglima Bung Moktar bin Radin [Kinabatangan]: Yang
Berhormat Shah Alam tidak ada di sana macam mana?

Tuan Khalid bin Abd Samad [Shah Alam]: Esoknya...
Dato’ Ngeh Koo Ham [Beruas]: Sila ikut peraturan.
Tuan Khalid bin Abd Samad [Shah Alam]: ...19 hari bulan...

Datuk Seri Panglima Bung Moktar bin Radin [Kinabatangan]: Yang Berhormat
Shah Alam ini meroyanlah.

Tuan Khalid bin Abd Samad [Shah Alam]: ...saya pergi ke Decahtlon...

Datuk Seri Panglima Bung Moktar bin Radin [Kinabatangan]: Dia bukan ada
di kawasan pun.

Tuan Yang di-Pertua: [Pembesar suara dimatikan] Yang Berhormat, tolong.

Tuan Khalid bin Abd Samad [Shah Alam]: Pada 19 hari bulan, esoknya, pagi-
pagi saya pergi ke Decathlon. Saya beli sebanyak tiga buah kayak, saya ucapkan terima
kasih kepada Decathlon, Tuan Yang di-Pertua.

Datuk Seri Panglima Bung Moktar bin Radin [Kinabatangan]: Masa sudah
habis.

Tuan Khalid bin Abd Samad [Shah Alam]: Dia benarkan saya ambil sebanyak
tiga buah kayak itu, dia kata kamu pakai dahulu, kerana tengah banjir. Kalau selepas banjir
ini kamu tidak hendak, kamu pulangkan, kita anggap pinjam. Saya ucapkan terima kasih.
[Tepuk] Sikap yang begitu bersungguh...
