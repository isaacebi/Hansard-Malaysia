24 DR.20.01.2022

Tuan Yang di-Pertua: Terima kasih Yang Berhormat Menteri di Jabatan Perdana
Menteri (Tugas-tugas Khas).

Tuan Sanisvara Nethaji Rayer a/I Rajaji [Jelutong]: Tuan Yang di-Pertua, Tuan
Yang di-Pertua. Saya cuma tidak mahu mencelah tadi, saya mengikut arahan dan nasihat
Tuan Yang di-Pertua. Cuma di bawah Peraturan Mesyuarat 11(3) sekali lagi, saya hendak
tanya Tuan Yang di-Pertua kita sudah duduk di sini mendengar penjelasan selama satu
jam setengah.

Perdana Menteri telah bagi tahu bahawa 55 orang rakyat Malaysia telah
meninggal, dua lagi masih lagi hilang akibat bencana banjir. Penjelasan daripada Menteri
NADMA, yang rakyat hendak tahu mana pergi bot-bot penyelamat? Mana pergi bantuan-
bantuan untuk mangsa banjir?

#1130
Tuan Yang di-Pertua: Bangkitkan nantilah.

Tuan Sanisvara Nethaji Rayer a/l Rajaji [Jelutong]: Yang kita dengar— let me
finish, Tuan Yang di-Pertua— adalah berkenaan Highland Towers, berkenaan dengan
puting beliung Katrina...

Tuan Yang di-Pertua: Yang Berhormat, Yang Berhormat telah disenaraikan di
nombor 39. Boleh bangkitkan nanti.

Tuan Sanisvara Nethaji Rayer a/l Rajaji [Jelutong]: Bolehkah Tuan Yang di-
Pertua minta Yang Berhormat Menteri tumpukan perhatian kepada yang berlaku? Macam
mana kita hendak memastikan perkara ini tidak berlaku lagi?

Tuan Yang di-Pertua: Yang Berhormat, saya tiada kuasa untuk memaksa mana-
mana Yang Berhormat Menteri untuk mengatakan itu dan ini.

Tuan Sanisvara Nethaji Rayer a/l Rajaji [Jelutong]: Akan tetapi itu adalah
tujuan...

Tuan Yang di-Pertua: Ya, terpulang kepada...

Tuan Sanisvara Nethaji Rayer a/l Rajaji [Jelutong]: Tuan Yang di-Pertua, itu
adalah tujuan...

Tuan Yang di-Pertua: Natijah dan kandungan syarahan, saya tidak ada kuasa
menentukannya.

Tuan Sanisvara Nethaji Rayer a/l Rajaji [Jelutong]: Akan tetapi, Tuan Yang di-
Pertua, Tuan Yang di-Pertua perlu faham keluhan rakyat di luar yang tidak berpuas hati
dengan agensi NADMA dan Menteri-menteri lain.

Tuan Yang di-Pertua: Yang Berhormat, rakyat di luar juga hendak mendengar
penerangan daripada menteri-menteri.

Tuan Sanisvara Nethaji Rayer a/l Rajaji [Jelutong]: Ya, tetapi penerangan
bukan sekadar penerangan. Perlu ada penjelasan yang jitu.

Tuan M. Kulasegaran [Ipoh Barat]: Tidak ada penerangan langsung.

Tuan Yang di-Pertua: Okey.

Tuan M. Kulasegaran [Ipoh Barat]: Penerangan apa?

Tuan Yang di-Pertua: Tolong duduk.

Tuan Sanisvara Nethaji Rayer a/l Rajaji [Jelutong]: Dan saya hadir di sini...
Tuan Yang di-Pertua: Yang Berhormat.

Tuan Sanisvara Nethaji Rayer a/l Rajaji [Jelutong]: Kita hadir di sini untuk
membangkitkan perkara-perkara...

Tuan Yang di-Pertua: Yang Berhormat.
