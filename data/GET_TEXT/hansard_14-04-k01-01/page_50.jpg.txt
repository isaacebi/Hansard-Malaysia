42 DR.20.01.2022

Kedudukan Yang Berhormat Menteri Besar itu tidak sama dengan Pengerusi MKN. Yang
hendak ambil Pengerusi MKN yang tidak ada kena-mengena dengan jentera kerajaan
negeri, mengapa?

Jadi sekarang saya minta itu dibetulkan supaya ada penyelarasan. Tidak apalah
dia daripada parti pembangkang tetapi arahan itu mesti datang dari Pengerusi MKN yang
juga Yang Amat Berhormat Perdana Menteri. Dia tidak boleh buat tindakan sebagai
Pengerusi Majlis Keselamatan Negeri berasingan daripada ketetapan yang dibuat oleh
MKN.

Jadi, saya tidak fikir ada masalah sekiranya Yang Berhormat Menteri Besar atau
Yang Berhormat Ketua Menteri automatik harus diangkat sebagai Pengerusi MKN. Ini
terbukti di Selangor kerana Pengerusi MKN tidak ada upaya hendak - yang bukan Yang
Berhormat Menteri Besar tidak ada upaya hendak buat penyelarasan dengan efektif atau
berbanding dengan Yang Berhormat Menteri Besar. Jadi ini saya harap dapat ...

Tuan Khalid bin Abd Samad [Shah Alam]: Siapakah Yang Berhormat Port
Dickson? Siapakah Pengerusi MKN Negeri Selangor?

Dato’ Seri Anwar bin Ibrahim [Port Dickson]: Ini kerana kita juga tahu
umpamanya bila tidak ada tindakan dan ada kelompangan di situ, akhirnya Yang Amat
Berhormat Perdana Menteri juga minta Yang Berhormat Menteri Besar
mempengerusikan. Itu saya ucap terima kasih kerana Yang Amat Berhormat Perdana
Menteri juga sedia maklum kalau ini tidak berlaku, penyelarasan dengan jabatan di
peringkat daerah dan negeri itu akan tergendala, dan ini dilakukan.

Malah, pada 20 hari bulan Yang Amat Berhormat Perdana Menteri memaklumkan
pada saya bahawa dalam Mesyuarat pada petang itu mula dipanggil Yang Berhormat
Menteri Besar Selangor untuk hadir. Jadi, ada beberapa tindakan tetapi struktur awal itu
yang menyebabkan masalah itu berbangkit.

Jadi, saya harap perkara ini dapat dibetulkan supaya jangan nampak kita
membuat tudingan pada mana-mana pihak kerana dalam keadaan krisis nasional, kita
harus muafakat untuk bekerjasama bagi menangani dan menyelesaikan.

Kita tahu tentang jumlah hujan dan sebagainya tetapi untuk Yang Amat Berhormat
Perdana Menteri menyebut bahawa Pahang tidak ada masalah kerana ada pengalaman.
Ini pun masalah juga. Saya hendak sebut kerana saya juga ke Pahang, ada ke daerah,
saya boleh beri catatan terperinci ke satu kawasan. Satu minggu setelah banjir, tidak ada
langsung jentera dari pejabat daerah, negeri atau Persekutuan yang sampai di situ. Ada
kelemahan, tidak bermakna orang tidak kerja, tidak bermakna Pejabat Daerah Mentakab
atau Bentong tidak melakukan kerja.

Akan tetapi, saya hendak tunjukkan bahawa ada kelemahan-kelemahan ini yang
harus ditangani sekiranya kita ada road map, kita ada pemantauan yang jauh lebih
berkesan kerana pengalaman Pahang ini banjir tiap-tiap tahun. Jadi sepatutnya tahap
kecekapannya itu harus jauh lebih baik dan kalau ini berlaku, saya ucap terima kasih ya.

Akan tetapi, terkait dengan masalah di Pahang ini bukan sahaja soal hujan, tetapi
pembalakan dan ini serius. Jadi, saya tidak anggap ini sebagai suatu sikap politik
kepartian.

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Port Dickson, sedikit.

Dato’ Seri Anwar bin Ibrahim [Port Dickson]: Bagaimana boleh kita biarkan
atau anggap sepi kenyataan yang terang tanpa bersuluh iaitu balak itu turun laju sampai
ke depan rumah orang. Semua kajian menunjukkan tidak keseluruhannya_ tetapi
sebahagian besarnya masalah yang berbangkit itu adalah kerana pembalakan.

Ada yang disebut, ada yang balak karam. Ini Yang Berhormat Menteri berkenaan
memberitahu, bahawa ada yang tidak ikut kelulusan - pembalakan haram yang saya
dengar dari dahulu. Saya ingat masa kita hendak buat - tubuh UUM, ada pembalakan
haram dan jabatan mengatakan dia tidak nampak.
