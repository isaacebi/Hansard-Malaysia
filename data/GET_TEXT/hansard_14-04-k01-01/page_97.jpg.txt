DR.20.01.2022 89

mangsa-mangsa banjir ini. Bagaimanakah mereka dibawa ke tempat, di manakah tempat-
tempat mereka ditempatkan, dan di manakah PPS itu?

Saya tidak langsung dimaklumkan apa-apa, saya cari sendiri. Di satu ketika itu
apabila air sudah naik, saya pergi ke PPS yang baru sahaja di set up dan saya tanya
macam mana orang ini hendak makan, hendak minum. Jadi Ketua Kampung itu kata JKM
akan sediakan. Okey, sekarang sudah pukul 2 petang, JKM sudah sediakan atau belum
dan belum lagi. Saya pergi bawa makanan panas untuk memberi 16 orang ini makan di
satu buah pusat, dan juga saya terfikir, esoknya mungkin air akan naik lagi. Saya telah
order makanan panas untuk beberapa buah tempat, contohnya di pusat pemindahan
mangsa banjir ini di SJKC Kampung Tengah.

Betul, apabila saya tiba masa itu air pun sudah mula naik. Tanya semua mereka
34 orang sudah makan atau belum, belum. Sekarang sudah pukul 2 lebih. bila makanan
akan sampai, dia orang kata tidak tahu tetapi saya dapat dengar makanan itu sampai
memang lambat. Bayangkan keluarga yang ada anak kecil, ada anak-anak yang
kelaparan, yang kesejukan, tidak diberi makanan dan saya tidak menyalahkan JKM. Saya
hanya diberitahu dari mulut ke mulut iaitu makanan mereka di PPS ini akan disediakan
oleh JKM. Bayangkan JKM hendak sediakan satu buah kawasan Segamat dan di
Sekijang, mampukah atau bolehkah JKM melakukan sedemikian?

Jadi yang penting di sini, saya hendak bertanya mengapakah kami, Ahli-ahli
Parlimen, Ahli Dewan Undangan Negeri tidak dibawa berbincang apa-apa pun. Saya
nekad apabila seorang Ketua Kampung mengatakan kampung dia hampir menjadi sebuah
pulau. Jadi saya kata macam mana saya hendak pergi, dia kata dia boleh bawa bot. Saya
dengan nekad pergi ke tempat itu menaiki bot dan bot itu hanya, saya dan pemandu tidak
boleh bawa lebih daripada dua, tiga orang, sebab berbahaya dan air pun sedang naik dan
arusnya memang kencang.

Timbalan Yang di-Pertua [Dato' Mohd Rashid Hasnon]: Yang Berhormat,
minta rumuskan, Yang Berhormat.

Puan Hajah Natrah Ismail [Sekijang]: Saya tengok tempat itu.... Ya?

Timbalan Yang di-Pertua [Dato' Mohd Rashid Hasnon]: Rumuskan, masa
sudah tamat, Yang Berhormat.

Puan Hajah Natrah Ismail [Sekijang]: Saya tengok tempat itu dan memanglah,
memang teruk sekali dan PPS nya pun dibuat sendiri tetapi tidak ada sesiapapun dari
Pusat Kawalan Operasi Banjir (PKOB) yang telah pergi ke situ. Saya buatlah apa yang
sepatutnya dan esoknya saya datang lagi, saya tidak boleh bawa barang-barang sebab
bot itu tidak boleh bawa muatan berat, saya hanya membawa wang ringgit dan saya
berjaya membantu 204 keluarga, di situ... [Tepuk]

Juga beberapa hari kemudian seorang ketua kampung telah memanggil, telah
menelefon mengatakan mengapa saya tidak datang ke tempat dia. Saya pun hairan, saya
kata Paya Besar ini adakah banjir, adakah mangsa banjir? Dia kata, ada. Saya pergi juga
tengok memang ada tempat itu memang berlaku banjir dan saya datanglah kita bagi
bantuan dan sebagainya. Akan tetapi malam itu ada orang menelefon kenapa Yang
Berhormat tidak melaporkan diri kepada PKOB. Saya kata saya hendak melaporkan diri?
Apakah sebab? Sedangkan saya sudah buat kerja selama enam tujuh hari, tidak ada
sesiapapun menghalang, kali ini pula saya tidak lapor diri. Adakah itu suatu kesalahan?

Jadi saya haraplah perkara ini tidak berlaku lagi. Dalam masa bencana kita
ketepikan hal-hal politik. Kita Wakil Rakyat, kita hendak bantu dan jangan pinggirkan kami.
Sekian, terima kasih. [Tepuk]

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Sekijang.

Seterusnya saya jemput Yang Berhormat Jempol.
