DR.20.01.2022 45

membayar ganti rugi. Ini tidak termasuk Sabah atau Sarawak atau Kelantan, Pahang,
Terengganu.

Saya hendak tengok keberanian pimpinan Melayu ini, apakah berani dan sanggup
mengambil tindakan tegas membela nasib orang-orang yang miskin di bawah ini! [Tepuk]

Puan Fuziah binti Salleh [Kuantan]: Yang Berhormat Port Dickson.

Tuan Ahmad Tarmizi bin Sulaiman [Sik]: Selangor kenapa tidak sebut,
Selangor?

Puan Fuziah binti Salleh [Kuantan]: Yang Berhormat Port Dickson.
Dato’ Seri Anwar bin Ibrahim [Port Dickson]: Ya termasuk Selangor, ya.
Tuan Ahmad Tarmizi bin Sulaiman [Sik]: [Ketawa]

Puan Fuziah binti Salleh [Kuantan]: Ya Yang Berhormat Port Dickson, terima
kasih. Saya baru terima maklumat Yang Berhormat Port Dickson, bahawa ada 19 lesen
projek diluluskan untuk hutan ladang dan pembalakan di Pahang pada tahun lepas. Akan
tetapi apabila ada permohonan kepada Jabatan Alam Sekitar untuk melihat, mendapatkan
salinan EIA. Saya dimaklumkan bahawa Jabatan Alam Sekitar Pahang tidak
membenarkan mengeluarkan laporan tersebut.

Saya ingin tanya Yang Berhormat Port Dickson. Perlukah Jabatan Alam Sekitar
dedahkan siapa yang dapat lesen ini dan dedahkan semua yang sudah dapat lesen
sebelum ini supaya boleh rakyat beri pertanggungjawaban kepada mereka untuk bayar
ganti rugi kepada rakyat. Terima kasih.

Timbalan Yang di-Pertua [Dato’ Mohd Rashid Hasnon]: Yang Berhormat Shah
Alam.

Tuan Khalid bin Abd Samad [Shah Alam]: Yang Berhormat Port Dickson, oleh
kerana Pahang adalah negeri Yang Amat Berhormat Perdana Menteri. Saya secara
peribadi mencabar Perdana Menteri untuk mengambil tindakan yang tegas, menentukan
bahawa segala salah guna, penyelewengan dan pembalakan yang berlaku di negeri
Pahang itu dihentikan. Oleh kerana amat jelas, memang amat jelas apa yang berlaku tidak
mengikut peraturan yang seperti mana yang sepatutnya. Please, terima kasih.

Menteri Wilayah Persekutuan [Dato’ Seri Dr. Shahidan bin Kassim]:
Selangor, Selangor macam mana? Selangor?

Dato’ Seri Anwar bin Ibrahim [Port Dickson]: Saya hendak tambah gesaan dari
Yang Berhormat Shah Alam supaya Parlimen diberi maklumat oleh Menteri yang
berkenaan tentang semua kelulusan pembalakan yang diluluskan oleh kerajaan negeri
kerana maklumat ini dalam pemantauan kementerian.

01240

Memang bidang kuasa kerajaan negeri, tetapi pemantauan oleh Kerajaan
Persekutuan dan kita hendak maklumat ini sampai. Ini kerana kalau tidak kita berikan
pendedahan ini seperti yang digesa oleh Yang Berhormat Shah Alam, saya rasa perkara
ini terus berulang.

Soal kerajaan negeri memberikan penjelasan ikut jadual ataupun tidak ada
pelanggaran hukum, itu soal lain. Kita boleh kepilkan sekali. Akan tetapi, kita hendak
tahu sejumlah kelulusan sejak lima tahun yang lain, unpamanya, supaya dapat maklumat
ini, termasuk untuk negeri Pahang, kepada awam.

Timbalan Yang di-Pertua [Dato’ Mohd Rashid Hasnon]: Yang Berhormat Port
Dickson, Yang Berhormat Kuala Selangor.

Datuk Seri Dr. Haji Dzulkefly bin Ahmad [Kuala Selangor]: Sambut sedikit,
Yang Berhormat Port Dickson.

Dato’ Seri Anwar bin Ibrahim [Port Dickson]: Ya.
