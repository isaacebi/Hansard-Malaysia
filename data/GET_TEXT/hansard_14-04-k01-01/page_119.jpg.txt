DR.20.01.2022 111

Allah SWT... [Membaca sepotong ayat Al-Quran] Antaranya bermaksud, “Tidakkah kamu
melihat bahawa Allah mengerakkan awan, kemudian mengumpulkannya, kemudian
menjadikannya bertindih-tindih, maka kelihatan oleh mu hujan keluar dari celah-celahnya.”

Urusan menurunkan air dari langit merupakan urusan mutlak Allah SWT tetapi
apabila air itu jatuh ke muka bumi, ia bertukar menjadi urusan manusia. Malangnya,
manusia di muka bumi ini berebut-rebut hendak menunjukkan mereka adalah juara dan
akhirnya mengabaikan mengurus sungai, perparitan, hutan, balak dan industri-industri
yang ada sehingga menyebabkan berlaku perubahan alam yang tidak dapat dikawal.

01730

Kita bimbang ketika bala dan ujian yang menimpa ini ramai yang mengambil
kesempatan untuk mencari kelemahan pihak tertentu menjadi ‘lauk’ di medsos. Saya
meneliti ucapan Perdana Menteri sebentar tadi. Saya bimbang mereka yang menyediakan
ucapan Perdana Menteri secara tidak sengaja telah memalukan Perdana Menteri sendiri.
Kenyataan Perdana Menteri tadi menyebut mangsa-mangsa banjir tidak mahu berpindah
sedangkan mereka yang berada di atas bumbung rumah menjerit-jerit untuk
diselamatkan. Mereka berjam-jam menunggu bertarung nyawa. Mengapakah Perdana
Menteri boleh bercakap begini?

Saya mengingatkan kepada mereka yang menyediakan teks itu supaya berhati-
hati jangan memalukan Perdana Menteri Malaysia. Tidak wajar penyedia teks ucapan
Perdana Menteri merendahkan pasukan penyelamat termasuk ATM yang mengalami
kesukaran untuk memulakan operasi kerana keadaan semakin gelap katanya. Apakah ini
penilaian terhadap pasukan penyelamat atau mereka yang menyediakan teks ucapan ini
mempunyai niat yang lain? Apakah bot-bot agensi penyelamat cukup untuk
menyelamatkan beribu-ribu mangsa banjir yang berlaku itu?

Jika kerajaan negeri dan daerah hendak dipersalahkan, maka pihak berkenaan
telah menyalahkan pegawai kerajaan di negeri dan daerah itu juga. Komunikasi dan
keselarasan antara agensi di Putrajaya sehinggalah kepada peringkat penghulu serta
ketua-ketua patut diperkukuhkan semula. Pertambahan staf di daerah yang
kependudukan ramai seperti di Hulu Langat mendesak daripada menambah tenaga kerja
di Putrajaya sahaja.

Peranan seorang pegawai menanggung pelbagai tugas kononnya multitasking
dan tidak berfokus sudah tidak relevan lagi. Kini kepakaran serta pengkhususan terhadap
sesuatu bidang seperti bencana perlu dikendalikan oleh mereka yang terlatih bukannya
sekadar mengisi kekosongan jawatan daripada skim yang tidak berkaitan. Dua Timbalan
Ketua Pengarah NADMA mungkin sesuai diisi oleh pegawai JKM dan seorang lagi dalam
kalangan bomba ataupun APM.

Tuan Yang di-Pertua, sejak mewakili Hulu Langat pada 9 Mei 2018, saya telah
kerap kali di Dewan yang mulia ini berbahas tentang kebajikan pegawai serta anggota
Angkatan Pertahanan Awam. Pertambahan staf Jabatan Kebajikan Masyarakat dan elaun
awam mereka yang sepatutnya dikaji semula kerana bertugas semasa bencana. Nah, kini
apabila banjir berlaku, apakah kita masih tidak ambil iktibar? Seorang sukarelawan APM
sanggup bertarung nyawa berbanding pegawai tinggi yang berada di Putrajaya.

Malah pada 6 Oktober 2021 di Kamar Khas, saya telah bangkitkan tentang taraf
pembesaran jalan yang mana jalan itu perlu dibaiki dan kini jalan itu telah musnah dan
rosak disebabkan banjir. Sejak berpuluh-puluh tahun lalu kKepadatan penduduk di Hulu
Langat tidak diseimbangkan dengan kemudahan asas seperti balai bomba di Batu 11,
atau di Batu 14, Hulu Langat sepatutnya telah dibina sebuah balai bomba di situ. Mohon
Menteri Kementerian Perumahan dan Kerajaan Tempatan melihat perkara ini dengan
kadar segera.

Bagi Jabatan Kebajikan Masyarakat pula saya hendak syorkan agar diwujudkan
satu unit khas di peringkat negeri yang fokus dalam menjaga bencana. Jika bencana tidak
berlaku, unit ini harus melawat ke daerah-daerah bagi melihat persiapan depot simpan
makanan, cadangan tempat PPS dan mengatur koordinasi pelbagai pihak. Saya ingin
menyebutkan di sini pegawai itulah yang tangkap pengemis, pegawai itulah yang sama
