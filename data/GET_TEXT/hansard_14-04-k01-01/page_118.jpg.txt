110 DR.20.01.2022

Selain itu, saya mencadangkan Jabatan Meteorologi Malaysia harus sentiasa
bersedia dan mengemas kini maklumat apabila berlaku perubahan monsun atau iklim dari
luar dan dalam negara. Satelit cuaca atau meteorological mampu melaksanakan
pencerapan analisis sinoptik, dan meramal sistem cuaca pada setiap masa. Sistem
penyampaian amaran banjir perlu dipertingkatkan keberkesanannya melalui pelbagai
ruang khususnya di media-media sosial dan media-media arus perdana.

Begitu juga dengan peralatan dan aset-aset agensi pengurusan bencana harus
sentiasa diselenggarakan dan dikemas kini supaya sentiasa berada dalam keadaan yang
baik untuk dioperasi. Selain itu, aset-aset harus ditambah dalam setiap bajet tahunan
supaya tidak bergantung pada bot-bot awam yang dioperasi oleh individu dan badan-
badan bukan kerajaan bagi kesesuaian operasi dan meningkatkan tahap keselamatan,
selain meningkatkan kecekapan pengendalian aset tersebut.

Terima kasih kepada seluruh sukarelawan dari seluruh negara yang telah pun
melaksanakan misi bantuan banjir di Selangor, Pahang dan di tempat-tempat lain. Terima
kasih kepada Khidmat Malaysia, Jabatan Amal Malaysia dan agensi-agensi yang terlibat
bagi operasi mencari dan menyelamat khususnya.

Begitu juga bagi operasi menyelamat pesakit kronik yang terlantar yang
memerlukan satu tindakan yang sangat pantas kerana terputus hubungan komunikasi
melalui internet dan talian telefon serta sistem elektrik yang dihentikan bagi mengelakkan
risiko berlakunya renjatan elektrik. Pihak Berkuasa Agensi Pengurusan Bencana Negara
(NADMA) perlu mewujudkan mekanisme SAR yang berkesan dan pantas supaya
mangsa-mangsa banjir tidak panik akibat bencana yang melanda. Selain itu, data pesakit
kronik termasuk alat lokasi GPS harus dikemas kini dengan menggunakan teknologi loT
seperti blockchain supaya data dan maklumat pesakit kronik disimpan lebih teratur.

Seterusnya bagi sistem pengairan dan saliran, pihak Jabatan Pengairan dan
Saliran harus menyelia sistem pengaliran air sungai kerana isu air bertakung tidak dapat
dialirkan disebabkan oleh kerosakan sistem pintu bukaan saliran atau watergate, dengan
izin, seterusnya mengakibatkan air berkumpul dan meninggi susulan hujan yang tidak
berhenti.

Yang terakhir saya ingin membangkitkan berkaitan dengan kesan perubahan iklim
ini terhadap industri pertanian khususnya bekalan makanan kita, termasuklah industri
pengeluaran padi di Dataran Muda, Kedah dan di tempat-tempat lain.

Ini juga perlu diambil perhatian oleh pihak kerajaan khususnya ketika berlaku
peningkatan suhu, kesan langsung kepada aktiviti pertanian ini telah dapat dilihat
termasuklah yang terbaru data purata pengeluaran padi di kawasan Muda di Kedah bagi
tahun 2015 sehingga 2020 didapati kejadian bencana, khususnya banjir, secara tidak
langsung turut memberi impak kepada pengeluaran padi negara. Perkara-perkara ini perlu
diberi perhatian untuk kita menjaga keselamatan makanan negara kita.

Tuan Yang di-Pertua, sekian, terima kasih.

Tuan Yang di-Pertua: Terima kasih Yang Berhormat Sik. Seterusnya, Yang
Berhormat Hulu Langat. Silakan.

5.28 ptg.

Datuk Haji Hasanuddin bin Mohd Yunus [Hulu Langat]: Bismillahi Rahmani
Rahim. Terima kasih Tuan Yang di-Pertua.

Terlebih dahulu, ingin saya merakamkan ucapan jutaan terima kasih kepada
semua pihak yang telah menyumbang bakti kepada mangsa-mangsa banjir seluruh
negara termasuk di Hulu Langat. Senarainya terlalu panjang, meliputi agensi jabatan
kerajaan di peringat persekutuan, negeri, PBT, NGO, syarikat korporat, GLC, sukarelawan
seperti Tim Selangor, SERVE dan juga ARiF Malaysia.

Tentunya taburan hujan yang mencurah-curah beberapa hari sebelum kejadian
banjir besar telah diikuti dengan kepala air yang turun daripada beberapa pergunungan
sekitar telah menyebabkan keadaan semakin parah. Mengingatkan kepada kita Firman
