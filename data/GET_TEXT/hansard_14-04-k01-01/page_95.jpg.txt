DR.20.01.2022 87

sungai-sungai ini dilanda ban banjir, ia tidak dapat keluar kerana paras laut sudah naik
dan bila air pasang, air pun tidak boleh keluar. Maka, ini adalah satu permohonan yang
amat-amat penting yang perlu dipertimbangkan sebanyak RM850 juta.

Begitu juga dengan program-program tebatan banjir yang lain. Umpamanya di
Sungai Moyog, Penampang, sebanyak RM480 juta. Di Penampang ini, setiap kali hujan,
banjir dan banjir itu bukan mahu tunggu setahun atau hujung tahun, dia dua tiga kali hujan
dan hujan ini mengakibatkan banjir.

Begitu juga, Rancangan Tebatan Banjir Sungai Likas sebanyak RM150 juta.
Rancangan Tebatan Banjir Sungai Tawau, sebanyak RM124 juta, Rancangan Tebatan
Banjir Lembangan Sungai Giling, Tuaran sebanyak RM38 juta. Rancangan Tebatan Banjir
Lembangan di Daerah Pitas. Baru-baru ini Pitas juga dilanda banjir, sebanyak RM145
juta. Rancangan Tebatan Banjir Sungai Sembulan di Bandar raya Kota Kinabalu
sebanyak RM49 juta dan keseluruhannya berjumlah RM986 juta.

Tuan Yang di-Pertua, perkara-perkara ini yang saya sebutkan tadi bukan satu
perkara yang remeh-temeh. Oleh sebab baru-baru ini banjir yang luar biasa telah melanda
Penampang di Sugud. Walaupun berhampiran dengan bukit, tetapi paras air sehingga di
bumbung dan sehingga hari ini, bantuan-bantuan belum lagi sampai kepada mangsa-
mangsa, terutamanya sekali bantuan-bantuan untuk kerosakan rumah.

Saya mohon supaya apa jua bantuan yang diberikan kepada mangsa-mangsa
banjir di Semenanjung, Selangor dan sebagainya juga dibagi dan disampaikan,
dipanjangkan kepada mangsa-mangsa banjir yang ada di Sabah, Penampang, Sugud,
Kota Marudu, Pitas dan sebagainya.

Penting juga adalah disebabkan oleh banjir-banjir ini yang mengakibatkan sungai-
sungai dipenuhi pasir dan sebagainya, saya mohon supaya kementerian dan juga Yang
Amat Berhormat Perdana Menteri mempertimbangkan menurunkan kuasa untuk...

Tuan Chan Foong Hin [Kota Kinabalu]: Yang Berhormat Keningau...

Datuk Dr. Jeffrey Kitingan [Keningau]: Sabah untuk— tunggu sekejap. Untuk
Sabah diberikan kuasa mengendalikan dan mengeksportkan pasir bumi Sabah ini
disebabkan kontraktor-kontraktor yang kita minta korek sungai ini dan pembayarannya
adalah pasir. Akan tetapi, mereka gagal kerana tidak dapat menjual pasir-pasir ini.

Jadi, dengan penurunan kuasa pada kerajaan negeri, boleh lah kerajaan negeri
juga mengeksportkan pasir-pasir ini.

Tuan Chan Foong Hin [Kota Kinabalu]: Yang Berhormat Keningau, boleh?
Datuk Dr. Jeffrey Kitingan [Keningaul]: Ya, silakan.

Tuan Chan Foong Hin [Kota Kinabalu]: Pada pandangan Yang Berhormat
Keningau, kerana Yang Berhormat Keningau juga merupakan Menteri yang jaga
Rancangan Tebatan Banjir di negeri Sabah. So, saya dengar, tadi dalam ucapan Yang
Berhormat Keningau, semua projek yang diperlukan untuk tebatan banjir di Sabah ini
Yang Berhormat Keningau juga mengutarakan di Parlimen ini.

So, apakah pandangan daripada Yang Berhormat Keningau, kenapa Kerajaan
Persekutuan tidak layan apa yang diminta oleh kamu sebagai Menteri yang mewakili
Kerajaan Negeri Sabah.

Datuk Dr. Jeffrey Kitingan [Keningau]: Itu dahulu, sekarang ini saya percaya
kerajaan yang ada sekarang akan memberi perhatian dengan serius kepada kerajaan
yang telah menjadi kerajaan sekarang.

Saya mohon sekali lagi dipertimbangkan apa yang saya sebutkan sebentar tadi
oleh Kerajaan Pusat dan kementerian-kementerian yang telah bertanggungjawab
terhadap isu-isu banjir dan kewangan ini. Sekian, saya mohon mencadang, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Keningau. Seterusnya saya menjemput Yang Berhormat Sekijang,
kemudiannya diikuti oleh Yang Berhormat Jempol dan kemudian Yang Berhormat Arau.
Silakan Yang Berhormat Sekijang.
