106 DR.20.01.2022

Kedua, berkait dengan musibah banjir besar baru-baru ini, terserlah secara jelas
kepentingan sistem telekomunikasi alternatif yang perlu ada bagi memudahkan usaha
menyelamatkan mangsa dan memberi bantuan sedia ada. Seperti sistem alatan
telekomunikasi yang kecil, walkie-talkie yang sangat besar manfaat dan faedahnya ketika
tujuan menyelamat dan juga perhubungan di antara agensi-agensi dan sukarelawan yang
berkaitan.

Ketiga, yang juga penting untuk diambil kepentingan ialah bagaimana keperluan
adanya dron-dron bagi tinjauan melibatkan keperluan apabila pihak penyelamat tidak
dapat sampai, sekurang-kurangnya ada maklumat daripada tujuan untuk kita memantau
melalui dron-dron yang ada di udara. Seterusnya life jacket bagi semua tenaga kerja
penyelamatan termasuk daripada pihak sukarelawan-sukarelawan yang hadir dari seluruh
negara, di mana-mana tempat yang terlibat banjir.

Diharapkan juga supaya kepada penduduk disediakan life jacket ini kerana
mungkin walaupun tidak dapat dan tidak sempat untuk diselamatkan dalam suasana masa
yang berlaku, sekurang-kurangnya ada life jacket yang boleh menyebabkan ketahanan
tiga hari. Walaupun mereka mungkin berada dalam kawasan air yang terlibat dengan
banjir itu tetapi sekurang-kurangnya mereka ada urusan-urusan untuk dapat membantu
diri sendiri dengan sebab adanya life jacket itu.

Kemudian, saya juga pohon dalam masa yang singkat ini supaya kita juga melihat
kepada kepentingan kerajaan menumpukan kepada sistem tenaga solar iaitu tenaga
boleh baharu kerana sebahagian daripada— apabila taburan hujan yang lebat, ia akan
masuk ke dalam kawasan empangan hidroelektrik yang menyebabkan terpaksa
dilepaskan air yang sudah sedia ada dengan taburan hujan yang banyak, maka mungkin
juga akan berlaku banjir.

Oleh itu yang akhir sekali, saya minta juga supaya dilihat kepada perkara yang
berkait dengan— dilihat laluan-laluan di LPT1 sebagai contohnya, Lebuh raya Karak baru-
baru ini juga yang terlibat dengan terhalangnya perjalanan kerana berlaku runtuhan. Jadi,
saya pohon kalaulah kawasan-kawasan yang sepatutnya menjadi laluan bantuan tetapi
tersekat, maka hendaklah juga diberikan perhatian.

Terakhir, saya pohon supaya kerajaan juga melihat kepada sistem amaran awal
tsunami kerana kita juga pernah terlibat pada bulan Disember tahun 2004. Saya bimbang,
takut ia berulang dan kita tidak ada persediaan.

01710

Jadi, saya pohon dibuat persediaan untuk kepentingan pertahanan ketika
berlakunya tsunami. Mudah-mudahan kita akan dapat menerangkan bahawa kita telah
mengambil berapa langkah yang perlu untuk menyelamatkan keadaan ketika berlaku.
Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Dungun. Seterusnya, Yang
Berhormat Hang Tuah Jaya. Silakan.

5.10 ptg.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Assalamualaikum warahmatullahi wabarakatuh. Terima kasih Tuan Yang di-
Pertua.

Tuan Yang di-Pertua: Waalaikumsalam.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Saya hari ini memang pakai baju batik yang bercorakkan kawasan hutan yang
ditarah di Pahang dalam gambar ini. Jadi, biar register dengan izin, dalam pemikiran kita
bahawa isu pemuliharaan alam sekitar terutamanya isu balak ini merupakan satu perkara
yang penting.

Saya ingin follow-up apa yang Ketua Pembangkang sebut pagi tadi iaitu
kesiapsiagaan. Kerajaan sewajarnya menyediakan ataupun memberikan kepada kita
