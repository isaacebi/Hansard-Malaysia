44 DR.20.01.2022

orang-orang ini dan harus beri bantuan tambahan supaya mengurangkan beban. Jadi
maknanya, mengehadkan ataupun menghentikan peluang pencarum mengambil wang
daripada KWSP dipersetujui tertakluk dengan syarat peruntukan tambahan kepada
mangsa yang berkenaan.

Baru dia agak dapat diimbangi. Saya tahu ini melanggar keputusan UMNO.

Jadi, saya hendak bagi tahu kepada Perdana Menteri keputusan parti mana pun
kita sokong kalau betul. Akan tetapi kalau keputusan itu umpamanya populis dan tidak
memberikan manfaat besar pada masa depan keluarga ini, kita harus bersedia mengkaji
semula. Kajian semula itu, menghentikan tetapi mesti mengganti dengan dana tambahan
sekurang-kurangnya RM5,000 atau maksimum RM10,000 bagi yang terjejas, kata
rumahnya hilang.

Saya pergi unpamanya di Negeri Sembilan sendiri pun, ada rumah dinding hilang
umpamanya. Hal-hal sedemikian harus dibantu. Dia tidak ada pilihan. Oleh sebab itu, fakta
peringkat granular ini, bukan secara menyeluruh, bukan general perception bagi semua
masalah...

Tuan Noor Amin bin Ahmad [Kangar]: Yang Berhormat Port Dickson.
Dato’ Seri Anwar bin Ibrahim [Port Dickson]: Ya.

Tuan Noor Amin bin Ahmad [Kangar]: Terima kasih. Setuju atau tidak Yang
Berhormat Port Dickson, kita sebenarnya sudah ada peruntukan untuk baiki rumah
silingnya RM13,000 ganti rumah ataupun membina rumah baharu sebanyak RM50,000.
Kenapa tidak kita masukkan satu lagi baris syarat kelayakannya ialah kepada mangsa-
mangsa bencana?

Dato’ Seri Anwar bin Ibrahim [Port Dickson]: Setuju. Ini banyak sangat jentera.
Banyak sangat jawatankuasa. Banyak sangat kementerian yang terlibat dalam hal yang
sama. Jadi, kalau ada keperluan umpamanya Perdana Menteri selaras, Perdana
Menterilah. Kalau perlu Menteri Kewangan, Menteri Kewanganlah. Akan tetapi tidak boleh
umpamanya projek perumahan itu pelbagai oleh masing-masing Menteri untuk
menentukan ikut keutamaan yang mereka fikirkan. Harus ada penyelarasan dalam bidang
ini. Ini termasuk masalah tempatan banjir. Berapa jabatan terlibat? Umpamanya dalam
soal sungai ini pun. Ini masalah besar.

Dasar, kalau tengok pelan memang menarik. Kalau kita baca pelan 20 tahun yang
lalu tidak ada banjir teruk lagi sekarang. Kalau kita laksanakan pelan 10 tahun yang lalu,
masalah itu boleh diselesaikan. Sekarang ada p/an baharu. Kalau keadaan yang sama,
saya fikir 10 tahun lagi, 20 tahun lagi anak-anak kita berbincang, masalah banjir masih
sama. Jadi, saya akan sentuh juga tentang bentuk penyelesaian harus dilakukan untuk
memastikan ini tidak berulang.

Akan tetapi sebelum saya pindah ke kawasan lain, saya hendak jelaskan. Saya
minta betul-betul Perdana Menteri dan Menteri berkenaan bagi penegasan. Berapa
keuntungan syarikat-syarikat balak ini? Menilai perolehan eksport satu tahun. RM18 bilion,
RM19 bilion setahun. Itu yang di rekodlah. Kadang-kadang Menteri Kewangan tahu.
Kadang-kadang dia ada juga buku kedua. Dia lari daripada cukai yang ini. Akan tetapi
andaiannya ialah RM18 bilion.

Apabila ada berlaku mangsa yang mengalami kerosakan, kerugian akibat banjir,
harus ada ketetapan memaksa syarikat-syarikat balak ini bayar sebahagian ganti rugi.
Tidak perlu hanya kerajaan. Jangan dia jawab kita sudah bayar cukai. Dia bayar cukai
bukan untuk rosakkan rumah orang. Dia bayar cukai bukan untuk menyebabkan banjir.
Kalau tidak, kita nampak umpamanya lemah dalam menghadapi golongan-golongan
atasan. Golongan kaya ini tidak dibebankan walaupun mereka yang menyebabkan
kerosakan bagi rumah-rumah miskin ini.

Jadi, saya dalam hal ini hendak bercakap bagi pihak orang-orang kampung yang
miskin ini kerana dia tidak upaya hendak bantah. Kalau dia bantah sedikit, datang wakil
rakyat, ketua jabatan bagi dia RM200. Dia terpaksa diam sekejap. Kalau tidak, tidak dapat
RM200 itu. Akan tetapi yang kita hendak bangkitkan di sini adalah arahan tindakan keras
daripada kerajaan memaksa syarikat-syarikat balak yang menyebabkan kerugian rakyat
