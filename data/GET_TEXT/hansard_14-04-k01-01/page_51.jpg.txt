DR.20.01.2022 43

Saya kata bukan jarum yang keluar, lori balak keluar pun dia tidak nampak tetapi
hal ini harus dihentikan dengan ketegasan.

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Port Dickson. Hal sedikit.

Dato’ Seri Anwar bin Ibrahim [Port Dickson]: Keduanya, tentang kelulusan.
Memang betul Yang Berhormat Menteri boleh jawab ini urusan kerajaan negeri tetapi
kerajaan negeri nampak - akan menjawab kami perlu peruntukan kewangan. Ini alasan
ekonomi. Biar jahanam rumah orang, biar mati, biar hanyut rumah kerana ekonomi itu
perlu.

Jadi, patut ada satu tahap penyelesaian. Dasar yang tegas memantau, ada
dasarnya, ada pemantauannya. Akan tetapi kalau kita lihat kesannya di Kelantan dan
terutama di Pahang baharu-baharu ini, jangan kita nafikan.

01230

Permasalahan balak ini sangat serius dan saya cadangkan pertama, hentikan!
Moratorium hentikan semua termasuk yang sudah diluluskan sehingga dikenal pasti.
Kalau kajian menyatakan dan kenal pasti pembalakan area ini selamat, itu soal lain.

Keduanya, janganlah beri kelulusan baharu pembalakan tanpa mengira
kedudukan, darjat, pengaruh politik, tidak kira. Akan tetapi kalau ada ketegasan, Parlimen
akan memberi sokongan penuh tanpa kira siapa. [Tepuk] Akan beri sokongan penuh kalau
ada ketegasan pihak Perdana Menteri dan Menteri-menteri Besar yang berkenaan supaya
masalah ini tidak berlarutan. Janganlah kita anggap perkara ini kecil kerana seperti yang
kita tahu. Saya percaya laporan ini sudah sampai kepada kerajaan dan Kabinet tentang
pembalakan hutan berhampiran Sungai Gapoi, Sungai Telemong di selatan Karak yang
begitu buruk sehingga memberikan kesan yang sangat teruk di kawasan Karak, Bentong.

Saya lihat sudah lebih daripada 400 pertubuhan-pertubuhan sukarela yang buat
desakan supaya kerajaan memberi perhatian. Oleh kerana ini dikaitkan dengan Penilaian
Kesan Alam Sekitar dan saya percaya Yang Berhormat Menteri Alam Sekitar dan Air boleh
bersetuju bahawa tanpa beberapa tindakan seperti ini yang tegas, saya tidak fikir kita
boleh kawal. Bukan sahaja soal alam sekitar, perubahan iklim tetapi kesan kepada rakyat
yang miskin.

Puan Fuziah binti Salleh [Kuantan]: Yang Berhormat Port Dickson, Yang
Berhormat Port Dickson. Boleh saya? Yang Berhormat Port Dickson?

Dato’ Seri Anwar bin Ibrahim [Port Dickson]: Seperkara yang lain seperti
diketahui oleh Perdana Menteri dan kerajaan iaitu apabila kita sebut COVID-19...

Puan Fuziah binti Salleh [Kuantan]: Yang Berhormat Port Dickson.

Dato’ Seri Anwar bin Ibrahim [Port Dickson]: Dan juga banjir, mangsa yang
paling ketara adalah di kalangan yang miskin. Ya, ada rumah orang kaya yang terlibat.
Akan tetapi Menteri Kewangan sedia maklum kalau turun ke bawah, kawasan tebing
sungai, kawasan perumahan yang rendah itu melibatkan kelompok B40 dan orang miskin,
besar.

Jadi, apabila menjadi mangsa banjir itu tidak ada simpanan, tidak ada keupayaan
selain daripada menunggu bantuan. Oleh itu, saya ucap sekali lagi terima kasih kepada
jentera kerajaan dan sukarelawan dan sukarelawati yang menyegerakan bantuan
makanan, minuman kepada rakyat yang terkesan. Jadi, ini terkait juga soal KWSP. Ada
pandangan menyatakan bahawa perlu kita berikan kelonggaran bagi pencarum
mengambil wang mereka sendiri dan ini telah kita lakukan.

Akan tetapi, saya cenderung untuk mengatakan walaupun tidak popular pada
setengah pihak bahawa kita tidak boleh memberi laluan mudah kerana wang ini yang
sedikit itu untuk menjamin masa depan mereka dan ini kumpulan yang agak miskin.

Kalau diambil wang ini, lima atau enam tahun setelah bersara tidak ada harapan
mereka boleh jamin keselamatan hidup mereka dan keluarga. Akan tetapi, kalau jawapan
Menteri Kewangan setakat itu sahaja noktah, tidak cukup. Maknanya kita kena pantau
