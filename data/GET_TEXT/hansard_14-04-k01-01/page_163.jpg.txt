DR.20.01.2022 155

Dato’ Tuan Ibrahim bin Tuan Man: Kita telah pun ada perbincangan dengan
Ahli Parlimen berhubung komitmen kerajaan dalam COP26 dan hasilnya sangat positif.
Terima kasih kepada semua Ahli Yang Berhormat yang hadir dalam perbincangan
tersebut dan kita telah pun berjanji bahawa kementerian akan mengadakan sesi kedua
bagi menjelaskan komitmen kerajaan dalam persidangan COP26 baru-baru ini. Saya
yakin bahawa persidangan untuk kali kedua ini saya harap Yang Berhormat dapat hadir
bersama untuk sama-sama kita mendengar apakah komitmen kerajaan dan langkah-
langkah yang dibuat oleh pihak kerajaan, terima kasih.

Datuk Seri Dr. Haji Dzulkefly bin Ahmad [Kuala Selangor]: Terima kasih Yang
Berhormat Menteri.

Tuan Yang di-Pertua: Terima kasih Yang Berhormat Menteri. Terima kasih
kepada semua Ahli-ahli Yang Berhormat yang telah mengambil bahagian pada hari ini
dalam sidang khas ini. Saya juga ingin mengucapkan terima kasih kepada...

Tuan Gobind Singh Deo [Puchong]: Tuan Yang di-Pertua, adakah Yang Amat
Berhormat Perdana Menteri akan hadir untuk menjawab?

Tuan Yang di-Pertua: Tidak ada.

Tuan Gobind Singh Deo [Puchong]: Ini masalah dia. Saya sudah sebut pagi
tadi, kita tanya soalan penting tetapi dia tidak berani hendak jawab dalam Dewan.

Tuan Yang di-Pertua: Saya rasa semua soalan telah dijawab oleh Yang
Berhormat Menteri-menteri yang berkenaan.

Tuan Gobind Singh Deo [Puchong]: Ada lagi soalan-soalan lain yang masih
belum dijawab.

Datuk Seri Dr. Haji Dzulkefly bin Ahmad [Kuala Selangor]: Ada soalan yang
Yang Amat Berhormat Perdana Menteri kena jawab, Tuan Yang di-Pertua.

Tuan Gobind Singh Deo [Puchong]: Sepatutnya Yang Amat Berhormat
Perdana Menteri hadir untuk menjawab soalan-soalan itu.

Tuan M. Kulasegaran [Ipoh Barat]: Prime Minister as a leader patut datang.

Tuan Gobind Singh Deo [Puchong]: Mana Yang Amat Berhormat Perdana
Menteri? Ini perkara yang cukup serius.

Datuk Dr. Haji Abd. Latiff bin Ahmad: Ini pasal banjir.

Tuan Gobind Singh Deo [Puchong]: Ini masalah dia, dia tidak berani hendak
jawab dalam Dewan ini.

Tuan M. Kulasegaran [Ipoh Barat]: Mana boleh?

Tuan Gobind Singh Deo [Puchong]: Lari pergi mana Yang Amat Berhormat
Perdana Menteri ini?

Tuan Yang di-Pertua: Yang Berhormat Menteri-menteri berkenaan telah
menjawab, Yang Berhormat.

Tuan M. Kulasegaran [Ipoh Barat]: Lari daripada tanggungjawab.

Tuan Gobind Singh Deo [Puchong]: Mana ada dia jawab. Apa macam punya
jawapan ini?

Tuan M. Kulasegaran [Ipoh Barat]: Dia patut datang. He is the leader of the
House.

Datuk Seri Dr. Haji Dzulkefly bin Ahmad [Kuala Selangor]: Kami tunggu
sampai malam Tuan Yang di-Pertua.

Tuan Sanisvara Nethaji Rayer a/l Rajaji [Jelutong]: Where is the Prime
Minister, Speaker?

Tuan Yang di-Pertua: Saya ingin mengucapkan terima kasih kepada semua Ahli
Yang Berhormat yang mengambil bahagian, kepada Yang Berhormat Menteri-menteri dan
