DR.20.01.2022 103

menyedarkan kita betapa perlunya kita meningkatkan kemudahan dan menambah
peralatan seperti bot dan lain-lain pada masa yang akan datang.

Tuan Yang di-Pertua, saya ingin memohon penjelasan daripada pihak
kementerian berkaitan bentuk medium disaster alert yang telah digunakan bagi
mendepani pelbagai bencana di kemudian hari. Hal ini kerana sebarang kelemahan
kerajaan mengambil berat akan amaran-amaran tersebut menyebabkan rakyat juga turut
leka. Sedangkan persediaan infrastruktur yang lengkap dan sempurna serta kelengkapan
banjir sepatutnya dilakukan secepat mungkin terutamanya setelah menerima amaran
tersebut.

Tuan Yang di-Pertua, saya juga memohon penjelasan pihak kementerian
berkaitan sejauh manakah kajian telah dilakukan bagi setiap pusat perpindahan
sementara (PPS) yang disediakan. Apakah syarat yang ditetapbkan bagi memastikan PPS
tersebut sesuai untuk dijadikan tempat perpindahan mangsa banjir?

Saya mencadangkan agar PPS yang lebih besar seperti dewan dibina bagi
menempatkan mangsa-mangsa banjir yang dikenal pasti jumlahnya terlalu ramai di
sesuatu tempat menggantikan balai raya yang kecil dan usang dan kadang-kadang ada
yang turut tenggelam akibat banjir. PPS yang lebih besar ini amat diperlukan untuk
mengelakkan kesesakan berlaku di PPS tersebut. Dalam masa yang sama dapat
diadakan pengasingan antara lelaki dan perempuan yang sudah pasti memberi
keselesaan kepada mangsa-mangsa banjjr.

Tuan Yang di-Pertua, saya juga ingin mencadangkan agar APM dan NADMA
digabungkan agar pengurusan bencana yang dijalankan bagi kedua-dua agensi ini lebih
holistik dan efisien. Umum mengetahui fungsi utama APM are the disaster management,
humanitarian services, public training, and awareness dan banyak lagi, dengan izin, Tuan
Yang di-Pertua. Ini tidak terdapat pada mana-mana Akta Persekutuan yang lain.

Begitu juga pada NADMA. Oleh itu, pihak kerajaan tidak seharusnya
membahagikan sekretariat bencana di pusat di bawah kelolaan NADMA. Manakala APM
pada peringkat negeri. Perkara ini akan menjadikan pengurusan bencana menjadi rumit
sebagaimana yang berlaku dalam pengurusan bencana baru-baru ini.

Tuan Yang di-Pertua, perkara seterusnya yang ingin saya bangkitkan berkenaan
isu di Taman Sri Muda. Saya ingin mendapatkan penjelasan pihak kementerian tentang
sejauh manakah kebenaran berkenaan dakwaan yang mana kawasan Taman Sri Muda
merupakan tempat takungan air dan tidak selamat untuk diduduki. Apakah wujud
petempatan seperti di Taman Sri Muda di negeri-negeri lain?

Seterusnya berkenaan bantuan pasca bencana. Saya mendapat maklum bahawa
bantuan yang diterima oleh mangsa banjir tidak selari dengan bantuan yang diperlukan
menyebabkan lambakan barang keperluan yang melebihi keperluan. Saya
mencadangkan agar diberikan surat penghargaan kepada NGO-NGO yang terlibat dalam
melaksanakan operasi bantuan banjir di samping menyumbangkan sedikit dana sebagai
sagu hati kepada mereka.

Tuan Yang di-Pertua, saya juga ingin bangkitkan isu yang berlaku dalam kawasan
saya. Sudah kerap saya bangkitkan beberapa isu. Sebagai contoh, isu Jambatan Tok
Nandung di DUN Langkap yang sering ditenggelami air menyebabkan penduduk terputus
hubungan masih belum diselesaikan walaupun sudah dalam penduduk dibelenggu
masalah tersebut terutamanya ketika musim banjir. Oleh itu, saya mencadangkan agar
pembinaan jalan alternatif yang boleh dilalui terutama ketika banjir dibina dengan kadar
segera. Saya juga ingin mencadangkan agar pembinaan rancangan tebatan banjir (RTB)
di Sungai Chalok dan RTB Sungai Renek dibina bagi menyelesaikan isu air limpahan jalan
ketika banjir yang merosakkan tanaman padi yang berlaku di kawasan pertanian padi.

Sebagai penutup perbahasan, bencana banjir baru-baru ini jelas sekali
menzahirkan perpaduan yang utuh dalam masyarakat kita. Kita bersama-bersama
membantu mangsa yang dalam kesusahan sama ada daripada pihak kerajaan, NGO-
NGO malah rakyat biasa turut bersama-sama membantu mangsa banjir. Jelas sekali
menzahirkan kita merupakan satu Keluarga Malaysia.
