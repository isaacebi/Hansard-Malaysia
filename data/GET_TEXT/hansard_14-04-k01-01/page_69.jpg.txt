DR.20.01.2022 61

1.43 tgh.

Tuan Mohamad bin Sabu [Kota Raja]: Tuan Yang di-Pertua, saya memanglah
tadi beremosi sedikit. Ini kerana Parlimen Kota Raja, Sri Muda kematian seramai tujuh
orang dan seramai 15 dari Sri Muda itu. Mayat seramai dua orang tua kaum Tionghoa
yang tidak sempat diselamatkan oleh bomba, mayatnya saya lihat bagaimana
keluarganya menangisi kedua orang tuanya yang mati lemas di rumah satu tingkat itu.

Saya berterima kasih kerana Sri Muda dilawati oleh Seri Paduka Baginda Yang
di-Pertuan Agong, Yang Amat Berhormat Perdana Menteri, Menteri-menteri, NGO dan
juga orang-orang perseorangan yang memberi bantuan. Saya mengucapkan terima kasih
kepada semua. Memang banjir telah berlaku dan akan berlaku. Hujan yang turun satu hari
isi padunya sama dengan sepatutnya sebulan turun menyebabkan ia berlaku banjir.

Masalah kita di sini ialah bagaimana hendak menguruskan keadaan banjjr itu dan
juga mengurangkan keadaan yang akan berlaku pada masa yang akan datang dan yang
paling penting mengambil pengurusan, bantuan kepada mereka yang terkesan dengan
banjir. Memang global warming satu perkara yang kita akui sekarang. Di Mekah, Arab
Saudi turunnya salji, di Kanada berlaku kemarau dan amat panas, kebakaran hutan tahun
lepas berlaku hampir majoriti negara Eropah dan juga Australia. Ertinya, global warming
sudah menjadi satu perkara yang mengubah keadaan cuaca dan keadaan lazim yang
berlaku.

Begitu juga di Malaysia ini. Pihak yang memberi tahu laporan tentang cuaca,
mereka menyebut hujan lebat akan berlaku di Malaysia tetapi disebut di Negeri Sembilan,
Johor, Pahang dan sebagainya, tidak sebut Selangor. Ertinya, Selangor ini hanyalah hujan
di sana-sini, petir di sana-sini, tidak fokus pada waktu itu. Hanya disebut Selangor selepas
berlaku red alert iaitu bila keadaan sudah merah, jam seluruh Lembah Klang ini dan air
banjir sudah naik, barulah pihak ramalan cuaca mengatakan bahawa Selangor juga sudah
berada dalam kawasan bahaya.

Kita tahu, Lembah Klang merupakan sebuah pusat ekonomi Malaysia. Tidak
kiralah siapa yang memerintah, siapa menang di situ, itu sebuah pusat ekonomi. Klang
Valley ini ada lebih kurang tujuh juta orang penduduk. Sebanyak 30 buah universiti avam
dan swasta. Daripada segi kehidupan orang atasan ada lebih kurang 40 buah padang
golf, ertinya juga di sini ada lebih 50 buah hotel Lima Bintang, sebanyak dua buah
lapangan terbang antarabangsa. Ertinya, di Lembah Klang ini penduduknya daripada
billionaire sampai kepada B40. Dia macam sebuah pusat ekonomi bagi Malaysia ini.

Oleh itu, menjaga Lembah Klang ini, memperbaikinya dan juga membuat
pembaikannya, rakyat akan bersetuju terutama dalam usaha untuk menangani masalah
banjir. Saya bersetuju dengan Menteri Alam Sekitar dan Air tadi walaupun bila air datang
dia tidak ada. Kalau Menteri jaga elektrik tidak ada tidak mengapa juga, ini Menteri jaga
air.

Setuju supaya kita belajar dari Belanda. Oleh sebab bandar-bandar di Belanda
mereka berada di bawah paras laut. Untuk panggil expert di sana atau kita hantar pegawai
belajar dari sana dan membawa teknologi sana ke sini, berbelanjalah, rakyat tidak marah.
Rakyat marah apabila belanja misalnya baiki rumah Perdana Menteri. Apakah perlu baiki-
baiki sampai dekat RM100 juta? Malaysia ini fokus pembangunannya masih perkara-
perkara yang tidak perlu diutamakan.

Perkara yang perlu, kalau berbelanja misalnya untuk menaik taraf, membina
kehidupan dan juga menghadapi masalah disaster yang akan datang. Diumumkan
berbilion, kita akan sokong, kita akan sokong. Akan tetapi, selalunya kita lihat
perbelanjaan itu tidak ditumpu kepada perkara-perkara seperti ini, ini yang perlu kita sebut
di sini.

Apabila berlaku banjir, ya kita senang menuding jari, orang ini menuding orang
ini, orang ini menuding orang ini, itu senang. Kita hendak cari penyelesaian tetapi
kelemahan kita kena akui. Kita kena akui kelemahan masing-masing. Selama tiga hari
pertama itu memang kelam kabut, memang berada dalam keadaan kelam kabut. Menteri
ini kata begini, orang ini kata begini, kemudian Yang Amat Berhormat Menteri Besar pula
