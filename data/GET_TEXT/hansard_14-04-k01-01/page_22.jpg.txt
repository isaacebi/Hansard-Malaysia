14 DR.20.01.2022

lapangan dalam operasi bencana yang luar biasa ini. Tuan Yang di-Pertua, pada 26
Disember 2021, saya telah mengarahkan satu task force ditubuhkan bertujuan untuk
menyegerakan operasi pembersihan dan penyampaian bantuan kepada mangsa-mangsa
yang terjejas, di samping perbelanjaan gelombang kedua banjir.

Dr. Maszlee bin Malik [Simpang Renggam]: Tuan Yang di-Pertua, boleh saya
mencelah?

Dato’ Sri Ismail Sabri bin Yaakob: Task force ini yang dipengerusikan oleh
Ketua Setiausaha Negara...

Dr. Maszlee bin Malik [Simpang Renggam]: Sekejap, berkaitan dengan PPS
ad-hoc tadi.

Tuan Yang di-Pertua: Yang Berhormat, tiada pencelahan. Nanti bangkitkan
perkara itu. [Dewan riuh]

Dato’ Sri Ismail Sabri bin Yaakob: ...mempunyai lima kluster utama seperti
berikut:

kluster penyaluran Bantuan Kewangan Ihsan (BWI) yang
diterajui oleh Unit Penyelarasan Pelaksanaan (ICU JPM);
k

uster komunikasi strategik yang diketuai oleh Kementerian
Komunikasi dan Multimedia (KKMM);

(iii) kluster pemulihan infrastruktur yang diterajui oleh Jabatan Kerja
Raya;

(iv) kluster pemulihan kelestarian dan kebersihan awam yang
diterajui oleh KPKT dan Kementerian Alam Sekitar dan
Perairan (KASA); dan

(v) kluster pemulihan kesihatan awam yang diterajui oleh
Kementerian Kesihatan Malaysia.

Perlu saya tekankan di sini bahawa banjir di Selangor merupakan suatu kejadian
yang luar biasa. Berikutan kelemahan yang dikenal pasti di peringkat negeri dan daerah
menyebabkan saya terpaksa campur tangan. Umum mengetahui pada tempoh yang
sama, terdapat beberapa buah negeri lain yang turut dilanda banjir, malah ada negeri
telah dilanda banjir daripada skala yang lebih buruk seperti di negeri Pahang. Namun,
disebabkan jentera pengurusan bencana di peringkat negeri dan daerah adalah teratur
dan bersedia, bencana ini dapat dikendalikan dengan baik walaupun terdapat beberapa
cabaran. Arahan Majlis...

Tuan Mohamed Hanipa bin Maidin [Sepang]: Tuan Yang di-Pertua, peraturan
mesyuarat boleh? Mengelirukan ini.

Dato’ Sri Ismail Sabri bin Yaakob: Arahan Majlis Keselamatan Negara No.20...

Tuan Mohamed Hanipa bin Maidin [Sepang]: Hari ini cakap Pahang. Selangor...
[Perkataan kurang jelas] ...dari Pahang. Jangan bohonglah.

Dato’ Haji Salim Sharif [Jempol]: Yang Berhormat Sepang, duduk.

Dato’ Sri Ismail Sabri bin Yaakob: ...berkaitan dasar dan mekanisme...
[Perkataan kurang jelas]

Menteri Wilayah Persekutuan [Dato’ Seri Dr. Shahidan bin Kassim]: Sudahlah
masa banjir tidak nampak muka. [Dewan riuh]

Tuan Mohamed Hanipa bin Maidin [Sepang]: Yang Berhormat Arau, jangan
cakap kalau tidak tahu ya, Yang Berhormat Arau. [Pembesar suara dimatikan] [Dewan
riuh]

Tuan Yang di-Pertua: Tolong. Yang Berhormat, duduk. Yang Berhormat,
duduk, duduk!
