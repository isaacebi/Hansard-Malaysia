4 DR.20.01.2022

Tuan Gobind Singh Deo [Puchong]: Peraturan Mesyuarat 14(1)(i), Tuan Yang
di-Pertua, dalam keadaan ini kita ada dalam aturan untuk hari ini apa yang disebut sebagai
“Penerangan daripada Menteri-menteri’ dan disenaraikan di situ Tuan Yang di-Pertua,
empat Menteri yang akan memberi penerangan.

Yang Berhormat Menteri yang pertama adalah Yang Amat Berhormat Perdana
Menteri dan sepertimana Tuan Yang di-Pertua dengar tadi, kita semua hendak bincang
berkenaan dengan banjir yang cukup serius di dalam Dewan yang mulia hari ini. Saya
rasa itu perkara yang perlu diberi keutamaan. Akan tetapi pada masa yang sama Tuan
Yang di-Pertua, saya hendak penjelasan, kalau kita lihat kepada perkataan yang
digunakan dalam Peraturan Mesyuarat 14, di mana disebut “Penerangan daripada
Menteri-menter’’, bukan kementerian.

Jadi soalnya, adakah Yang Amat Berhormat Perdana Menteri akan hadir selepas
penerangan beliau untuk menjawab soalan kita dan soalan-soalan itu akan juga merujuk
kepada isu KP SPRM, Tan Sri Dato’ Sri Haji Azam bin Baki dan adakah pihak Yang Amat
Berhormat Perdana Menteri boleh memberi pengesyoran bahawa beliau akan hadir
selepas penerangan ini untuk menjawab soalan-soalan tersebut kerana ini merupakan
perkara yang cukup penting. Kita akan bahas perkara banjir dan juga bangkitkan isu Ketua
Pengarah SPRM. Boleh saya mendapat pengesyoran daripada Yang Amat Berhormat
Perdana Menteri dan juga arahan daripada Tuan Yang di-Pertua.

We should be given full latitude to raise all issues that are important and
connected to this issue. [Tepuk] Saya hendak tahu daripada Yang Amat Berhormat
Perdana Menteri sekarang, saya dimaklumkan beberapa perkara berlaku di Kabinet
semalam, umpamanya, did the Cabinet yesterday give the Securities Commission a
direction to issue a statement, did that happen yesterday for example? This is only one
question.

Tuan Yang di-Pertua: Okey.

Tuan Gobind Singh Deo [Puchong]: Akan tetapi kita hendak bangkitkan
perkara-perkara lain. Saya hendak tahu, adakah Yang Amat Berhormat Perdana Menteri
akan berada di sini untuk menjawab soalan-soalan ini ataupun wakil lain akan hadir untuk
menjawab bagi pihaknya. Ini adalah kerana peraturan mesyuarat itu menyebut ‘Menteri’
bukan ‘Kementerian’. So, it’s specific to the Minister Tuan Yang di-Pertua. Saya minta
penjelasan. Terima kasih.

Tuan Yang di-Pertua: Terima kasih. Seperti yang saya katakan, hari ini
agendanya banjir, bukan agenda SPRM atau rasuah. Jadi, apa-apa yang berkaitan, saya
pasti Menteri-menteri yang berkenaan akan menjawab. Kalau tidak berkaitan, macam
mana hendak menjawab. Jadi, kita teruskan dengan Aturan Urusan Mesyuarat pada hari
ini...

Tuan M. Kulasegaran [Ipoh Barat]: Tuan Yang di-Pertua, Tuan Yang di-Pertua.

Tuan Yang di-Pertua: ...Saya ingin menjemput sekarang Yang Amat Berhormat
Perdana Menteri untuk memberi penerangan berkenaan situasi bencana_banjir
penghujung tahun 2021. Yang Amat Berhormat Perdana Menteri, silakan. [Tepuk]

Tuan M. Kulasegaran [Ipoh Barat]: Tuan Yang di-Pertua, sebelum bermula,
point of order, point of order. Tuan Yang di-Pertua, sedikit sahaja. Tuan Yang di-Pertua,
tidak ada mana-mana dalam peraturan menyatakan bahawa hari ini perkara Tan Sri Dato’
Sri Haji Azam bin Baki tidak boleh dibincangkan, isu SPRM. Ini sangat mustahak Tuan
Yang di-Pertua. [Dewan riuh] Yang Amat Berhormat Perdana Menteri ada di sini, bolehkah
beliau mengesahkan bahawa beliau tidak ingin membincangkan perkara tersebut.

Tuan Yang di-Pertua: Yang Berhormat, saya faham.

Menteri Wilayah Persekutuan [Dato’ Seri Dr. Shahidan bin Kassim]: Perkara
berapa point of order?

Tuan M. Kulasegaran [Ipoh Barat]: Let him, Speaker no need to reply for him.
Let the Prime Minister reply.
