DR.20.01.2022 39

Berhormat Port Dickson, adakah juga wakil-wakil rakyat daripada parti Yang Berhormat
yang di kawasan tetapi tidak nampak. Dia on-off, on-off.

Timbalan Yang di-Pertua [Dato' Mohd Rashid Hasnon]: Sila, minta Yang
Berhormat Simpang Renggam.

Dato’ Seri Anwar bin Ibrahim [Port Dickson]: Terima kasih. Saya tidak pantau
semua tetapi kalau Ahli Parlimen yang terlibat itu, saya pantau setiap hari mesti ada
laporan kepada sekretariat, kepada setiausaha agung dan juga kepada saya.

Dato' Sri Bung Moktar bin Radin [Kinabatangan]: Terima kasih. Akan tetapi
Yang Berhormat Shah Alam macam nampak tidak ada.

Dato’ Seri Anwar bin Ibrahim [Port Dickson]: Saya pergi ke Shah Alam sebab
itu Ahli Parlimen Shah Alam memang bersama.

Datuk Seri Panglima Abdul Azeez bin Abdul Rahim [Baling]: Baling.

Tuan Mohamad bin Sabu [Kota Raja]: Yang Berhormat Port Dickson, Tuan
Yang di-Pertua, setuju atau tidak bagi saya, Menteri-menteri tidak perlu turun pergi tengok
itu, dia kena ada di bilik gerakan. Saya bagi Yang Berhormat Menteri Kewangan turun
dengan botnya yang penuh, saya setuju. [Ketawa] Orang complained kerana Yang
Berhormat Menteri Kewangan tidak menyelamatkan orang, bukan tugas Yang Berhormat
Menteri Kewangan. Dia pergi tengok, balik buat bajet untuk bantu rakyat. Itu betul.
Menteri-menteri ini kena ada di bilik gerakan, bukan pergi berlakon scoop ini, itu tidak
perlu. Bilik gerakan dan buat arahan-arahan kepada pegawai kerajaan, itu kerja Menteri.
[Dewan riuh] Bukan pergi angkut sana, ini lakonan. Jadi tinggalkan lakonan itu, mari kita
memerintah cara yang betul.

Datuk Seri Panglima Abdul Azeez bin Abdul Rahim [Baling]: Yang Berhormat
Port Dickson, bagi Baling dua minit. Yang Berhormat Port Dickson, Baling dua minit.

Dato’ Seri Anwar bin Ibrahim [Port Dickson]: Terima kasih. Tadi Yang
Berhormat Simpang Renggam. Waktu saya terbatas juga.

Datuk Seri Panglima Abdul Azeez bin Abdul Rahim [Baling]: Yang Berhormat
Port Dickson, lepas Yang Berhormat Simpang Renggam, Baling ya dua minit saja.

Dr. Maszlee bin Malik [Simpang Renggam]: Tuan Yang di-Pertua dan juga
Yang Berhormat Port Dickson, jikalau kita lihat dalam ucapan Yang Amat Berhormat
Perdana Menteri tadi, ada dua perkara yang saya lihat. Pertama, dia menyinggung tentang
di mana MP-MP yang tidak turun.

Kedua, di penghujungnya diucapkan tahniah kepada ramai pihak yang terlibat.
Akan tetapi saya rasa di sini kita perlu lihat bahawa kita perlu acknowledge juga beberapa
pihak, beberapa orang individu yang kita lihat setiap hari turun. Contohnya seperti kita
punya Menteri Besar Selangor, dia turun langsung, kita tahu di media sosial
menyelamatkan orang dan sebagainya. Kita bertanyalah, ke mana pergi Menteri Besar
Pahang pada waktu itu? Balak saja kita nampak. [Ketawa] Okey dan juga beberapa orang
MP kita.

01220

Contohnya kita lihat yang telah berumur seperti Yang Berhormat Puan Hajah
Natrah, Sekijang turun mengharungi banjir walaupun umurnya yang saya kira lebih tua
daripada yang Yang Amat Berhormat Perdana Menteri sendiri.

Dato’ Sri Bung Moktar bin Radin [Kinabatangan]: Yang Berhormat Shah Alam
tak ada Yang Berhormat, macam mana Yang Berhormat?

Dr. Maszlee bin Malik [Simpang Renggam]: Kemudian kita lihat Presiden..

Dato’ Sri Bung Moktar bin Radin [Kinabatangan]: Yang Berhormat Shah Alam
Yang Berhormat?

Dr. Maszlee bin Malik [Simpang Renggam]: Kita lihat Yang Berhormat Muar
Presiden MUDA yang boleh- setiap hari kita lihat di lapangan.
