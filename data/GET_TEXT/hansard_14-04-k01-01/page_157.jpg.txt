DR.20.01.2022 149

Pahang yang telah diluluskan pada 27 Ogos 2020. Itu sahaja kelulusan yang ada di
kawasan yang dibangkitkan, selain daripada itu kita tidak menerima sebarang
permohonan untuk EIA.

Suka saya jelaskan bahawa bukan semua projek perlu kelulusan EIA. Kawasan-
kawasan yang bukan sensitif alam sekitar, kawasan-kawasan lebih kurang daripada 50
hektar dan kawasan-kawasan yang tidak digazetkan oleh kerajaan negeri dan dalam MET
Malaysia, dia tidak termasuk dalam syarat-syarat EIA.

Saya juga maklumkan bahawa perkara yang dibangkitkan oleh Yang Berhormat
Port Dickson tentang cadangan untuk membina...

Tuan M. Kulasegaran [Ipoh Barat]: Penjelasan. Saya bangkitkan mengenai
Kampung Telemung ini di mana satu di antara sebab ramai orang mati pada hari itu adalah
kerana pembalakan yang terlampau yang terus datang dengan sungai itu dan semalam
bila saya pergi pun saya nampak ratusan balak di sana.

Semua sekarang ditulis nombor untuk dijual. Saya difahamkan lebih kurang 5,000
tan balak yang telah di-harvested di sana dan banyaknya adalah tanpa kebenaran.

01950

Adakah Yang Berhormat bersetuju dengan saya? Apakah pendirian kementerian
supaya perkara macam ini tidak berlaku? Adakah pembalakan di sana akan
diberhentikan?

Dato’ Tuan Ibrahim bin Tuan Man: Terima kasih. Saya jelaskan bahawa
kelulusan pembalakan bukan di bawah bidang kuasa kementerian dan ini di bawah hak
kerajaan negeri. Saya fikir perkara ini pernah dirujuk kepada pihak yang berkenaan. Untuk
makluman...

Tuan M. Kulasegaran [Ipoh Barat]: Saya tahu, Yang Berhormat. Kerajaan yang
sama, kerajaan yang sama, Federal and state.

Dato’ Tuan Ibrahim bin Tuan Man: Oleh sebab itu saya tidak boleh jawab bagi
pihak kerajaan. Saya tidak boleh jawab bagi pihak...

Tuan M. Kulasegaran [Ipoh Barat]: Itu macam mengelak perkara inilah kan.
Saya di sini senang sahaja. Yang Berhormat boleh jawab ada apa-apa tindakan ataupun
pendirian diberi atau advice bagi sama mereka. Tidak tahu?

Dato’ Tuan Ibrahim bin Tuan Man: Saya tegaskan bahawa bidang kuasa
kelulusan bukan terletak di bawah bidang kuasa kementerian kita.

Tuan M. Kulasegaran [Ipoh Barat]: Kita tahu Yang Berhormat, kita tahu. Tidak
perlu Yang Berhormat Menteri.

Dato’ Tuan Ibrahim bin Tuan Man: Dan, dan saya hendak jelaskan bahawa saya
tidak boleh menjawab bagi pihak orang lain.

Tuan M. Kulasegaran [Ipoh Barat]: Itulah sebab bila kita...

Dato’ Tuan Ibrahim bin Tuan Man: Kita harus faham bahawa walaupun saya
setuju secara peribadi...

Tuan M. Kulasegaran [Ipoh Barat]: Bukan, bila kita bangkitkan perkara macam
ini, Yang Berhormat patut tanya kepada kerajaan negeri dan boleh jawab. Itulah tugas
seorang Menteri bukan mari kata, kita tahu.

Dato’ Tuan Ibrahim bin Tuan Man: Terima kasih lah, terima kasih. Saya ingat
kita kena faham bidang kuasa masing-masinglah.

Timbalan Yang di-Pertua [Dato’ Mohd Rashid Hasnon]: Teruskan.

Dato’ Tuan Ibrahim bin Tuan Man: Soal yang dicadangkan untuk membina
simpanan air bagi kegunaan semasa kemarau yang dibangkitkan oleh Yang Berhormat
Port Dickson, walaupun tidak ada di sini, saya hendak sebut bahawa cadangan ini telah
pun mempunyai dasar semasa kerajaan untuk memperbanyakkan pembinaan Takungan
