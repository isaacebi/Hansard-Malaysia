DR.20.01.2022 83

Menteri-menteri faham kalau tidak boleh bertugas, saya minta Yang Amat
Berhormat Perdana Menteri tukar Menteri. Kita tidak payah recycle Menteri. Recycle
Menteri kalau otaknya tidak berpusing, kita tukar mereka suruh mereka balik ke rumah
untuk fikir dahulu macam mana mahu pusing dia punya kepala. Janganlah buat rakyat jadi
sengsara. Jangan buat rakyat susah. Rakyat sekarang marah.

Harap Yang Amat Berhormat Perdana Menteri faham, boleh lihat. Sekarang Yang
Amat Berhormat on the ground, kita kasihan dengan mereka. Rakyat semua marah
dengan dia tetapi ini masalah yang lama. Kita tidak selesaikan. Macam tadi ada bekas
Menteri daripada Pakatan Harapan. Dia boleh bercakap besar. Dalam 22 bulan jadi
kerajaan, apakah yang dia sudah buat? Itu masa, kita soalkan isu projek cadangan yang
dia cancel semua. Tolonglah jawab sama rakyat. Janganlah kita hari-hari buat publisiti
sahaja. Saya harap hari ini banyak pembangkang kata “Marilah kita simpan isu-isu rakyat
di tepi. Buatlah apa yang sepatutnya, kerajaan dengan pembangkang bersama-sama
menyelesaikan masalah rakyat”. Saya harap cerita ini yang benar dan betul. Jangan
kongkalikung lagi. Sampai membuat publisiti di dalam surat knabar. Nak syok sendiri, kita
buat lagi. Nanti cerita, buat lagi cerita lain.

Tuan Yang di-Pertua, Kementerian Alam Sekitar dan Air dan juga EPU, apakah
rancangan dan cadangan untuk menyelesaikan Sungai Sibiu? Bilakah hendak cadang
untuk pergi buat hydraulic survey dan bila hendak mendalamkan sungai ini dan Sungai
Kemena? Termasuk kawasan Dudong saya, Sungai Rajang dan Sungai Igan. Bilakah
hendak mendalamkan? Kita hari-hari buat pumping station, buat ban. Kita harap
kementerian boleh faham. Sungai Rajang, 300- batu. Kalau kiri dan kanan, 700- batu.
Berapa panjangkah ban yang kita boleh buat? Cuba kira kos. Kenapakah kita tidak boleh
mendalamkan sungai? Dahulu sungai belum lagi kena siltation, Sarawak punya kawasan
banjir tidak begitu teruk. Cuma sedikit sahaja. Ada buat aktiviti-aktiviti di atas Kapit side.

Selepas itu semakin lama semakin teruk. Kenapa kita sehingga hari ini kita belum
ada lagi satu rancangan dalam bajet untuk penyelenggaraan, maintenance sungai-sungai
ataupun streams, natural stream? Sampai hari ini kita nampak dalam bajet setiap tahun,
Rancangan Malaysia ke Rancangan Malaysia, manakah ada_ bajet untuk
penyelenggaraan? Even river cleaning juga tiada. Pokok-pokok masuk ke sungai juga
tiada kos. Apabila kita tanya DID, DID cakap tiada peruntukan. Kalau perangai begini,
kalau sistem kita begini, esok pasti kita kena ini sekali lagi kecemasan ini.

Puan Alice Lau Kiong Yieng [Lanang]: Bintulu.

Dato’ Seri Tiong King Sing [Bintulu]: Saya cukup sedih. Nampak kita beberapa
kali soal di dalam Dewan yang mulia ini. Menteri-menteri duduk di kerusi, tidak faham
ataupun choose not to understand. Saya harap kali ini kita marilah bersama-sama belajar
mana-mana kelemahan kita, kita boleh siap sedia naik taraf mana-mana kita punya
kelemahan...

Puan Alice Lau Kiong Yieng [Lanang]: Bintulu.

Dato’ Seri Tiong King Sing [Bintulu]: Saya juga ingin mencadangkan kepada
Yang Amat Berhormat, kita terus buat satu belanjawan tambahan untuk menaiktarafkan
mana-mana yang tidak begitu besar, kita naik taraf sungai-sungai atau monsoon drain.
Kalau ada yang besar, kita cari jalan bagaimana buat PFI punya projek, buat dahulu.
Jangan kata ini tidak mampu, itu tidak mampu. Hari ini, sudah kejadian ini jadi kecemasan,
hilang RM6 bilion. Macam mana? Kita juga hendak cari wang. Hendak cari peruntukan
juga untuk selesaikan. Kalau daripada awal kita selesaikan, kos kerugian akan
dikurangkan.

Tuan Yang di-Pertua...

Puan Alice Lau Kiong Yieng [Lanang]: Minta laluan, Yang Berhormat Bintulu.
Lanang.

Dato’ Seri Tiong King Sing [Bintulu]: Okey.
