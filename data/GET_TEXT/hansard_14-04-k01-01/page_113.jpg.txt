DR.20.01.2022 105

Tuan Charles Anthony Santiago [Klang]: Yang Berhormat Ipoh Barat.

Tuan M. Kulasegaran [Ipoh Barat]: Apa sudah jadi kepada situasi ini? Tuan
Yang di-Pertua...

Tuan Charles Anthony Santiago [Klang]: Yang Berhormat Ipoh Barat, satu
minit boleh? Terima kasih Yang Berhormat Ipoh Barat, Tuan Yang di-Pertua. Daripada
maklumat sedia ada, KASA ataupun Kementerian Alam Sekitar dan Air mengetahui
kemungkinan satu gelombang hujan yang besar akan datang ke West Malaysia pada 12
Disember 2021. Akan tetapi amaran early warning system hanya diberikan pada 18
Disember iaitu delay of enam hari. So, saya minta pandangan Yang Berhormat Ipoh Barat,
mengapakah delay ini telah berlaku? Adakah tindakan disiplin diambil terhadap
kementerian, pegawai tertinggi dan juga Menteri berkait isu ini? Minta pandangan.

Tuan M. Kulasegaran [Ipoh Barat]: Saya memohon ucapan beliau ini menjadi
sebahagian daripada ucapan saya. Akhir sekali Tuan Yang di-Pertua, banjir yang baru-
baru ini berlaku, saya rasa kesalahan besar telah dilakukan oleh kerajaan. Sekurang-
kurangnya patut Menteri-menteri yang terlibat, kalau ada kehormatan, tolong meletakkan
jawatan. Kalau tidak, saya harap masyarakat di luar ini sangat-sangat marah kepada
kerajaan sekarang. Saya juga pohon agar kerajaan sekurang-kurangnya meminta maaf
kepada rakyat Malaysia kerana kegagalan, a failed government di mana kalau tindakan
susulan yang baik diambil pada masa yang tetap, sekurang-kurangnya kematian yang
hampir 50 orang dapat dikurangkan dan kebinasaan harta benda yang rugi disebabkan
oleh banjir ini dapat dikurangkan.

[Tuan Yang di-Pertua mempengerusikan Mesyuarat]

Tuan Yang di-Pertua, saya percaya bahawa kita boleh complain dan sebagainya,
tetapi kita perlu berniat baik dan cari jalan untuk— usaha untuk menyelesaikan banjir.
Bukan sekarang sahaja, saya percaya banjir akan berlaku tidak lama lagi pada tahun
hadapan. Apakah cara untuk mengatasi masalah ini? Selain daripada— kalau kita
menubuhkan satu siasatan diraja, untuk mendapat pandangan seluruh rakyat Malaysia,
untuk mendapat pelan-pelan yang tertentu untuk menyelesaikan perkara-perkara macam
ini. Terima kasih.

Tuan Yang di-Pertua: Terima kasih Yang Berhormat Ipoh Barat. Saya persilakan
Yang Berhormat Dungun, silakan.

5.04 ptg.

Tuan Haji Wan Hassan bin Mohd Ramli [Dungun]: Assalamualaikum
warahmatullahi wabarakatuh.

Tuan Yang di-Pertua: Waalaikumsalam.

Tuan Haji Wan Hassan bin Mohd Ramli [Dungun]: Terima kasih Tuan Yang di-
Pertua. Saya ingin untuk mengucapkan takziah kepada mangsa-mangsa banjir, lebih-
lebih lagi kepada mereka yang kehilangan keluarga.

Pertamanya Tuan Yang di-Pertua, saya ingin untuk kerajaan melihat sistem
Pengurusan Bencana Banjir Negara yang dahulu hanyalah mungkin sistem pengurusan
banjir pada waktu banjir biasa. Akan tetapi pada tahun 2021, berlaku banjir luar biasa.
Maka keperluan untuk kita merangkakan satu pelan banjir yang melibatkan bencana dari
bencana luar biasa ini dirangka selepas 65 tahun kita merdeka.

Oleh itu, sistem yang rapuh akan menyebabkan pertahanan yang rapuh. Saya
pohon supaya kerajaan melakukan penilaian semula pelan tahap kesediaan menghadapi
banjir luar biasa dan dinilai serta dilihat untuk kita menghadapi bencana banjir ini pada
masa akan datang. Perlu ada kawasan-kawasan yang dikenal pasti, yang berisiko banjir
besar dalam negara kita. Yakni mesti ada profiling yang dibuat di kawasan-kawasan
tersebut supaya kita meletakkan asas bila berlaku, kita mempunyai maklumat.
