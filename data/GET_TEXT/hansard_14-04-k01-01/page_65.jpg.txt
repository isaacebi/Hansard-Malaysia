DR.20.01.2022 57

secara proksi. Malaysia juga tidak ketinggalan. Sekiranya ini dibenarkan, saya rasa
keyakinan pelabur-pelabur akan terus jatuh menjunam.

Dengan keadaan sedemikian, kami hendak tanya khususnya Yang Berhormat
Menteri, bolehkah jawab, apakah tindakan yang akan diambil apabila kita lihat
Suruhanjaya Sekuriti menyatakan satu penipuan dibuat oleh Tan Sri Azam Baki, di mana
ia tidak menguruskan akaun dia secara proksi, digunakan sendiri untuk beli saham. Beli
saham dengan kuantum dan volume yang begitu besar, dikhabarkan kadang-kadang satu
transaksi RM3 juta. Bolehkah kita dapatkan jawapan tentang perkara ini? Adakah ini
dibenarkan? Ketua Pesuruhjaya SPRM bila buat urusan saham, ada perdagangan sampai
RM3 juta, selain daripada memiliki berjuta-juta waran dan saham syarikat yang
disenaraikan di dalam Bursa Malaysia.

Timbalan Yang di-Pertua [Dato’ Mohd Rashid Hasnon]: Minta rumuskan Yang
Berhormat.

01330

Tuan Lim Guan Eng [Bagan]: Sedikit lagi. Oleh sebab itu adalah penting Yang
Amat Berhormat Perdana Menteri. Janganlah cuba tutup skandal ini. Kita harus ada satu
tindakan yang jelas, rehatkan Tan Sri Azam Baki. Buat lah satu siasatan oleh panel yang
bebas, oleh yang diyakini.

Tuan Gobind Singh Deo [Puchong]: Minta penjelasan.
Tuan Lim Guan Eng [Bagan]: Sila.

Tuan Gobind Singh Deo [Puchong]: Minta laluan. Terima kasih Tuan Yang di-
Pertua. Terima kasih Yang Berhormat Bagan. Yang Berhormat Bagan, saya merujuk
kepada satu kenyataan yang disiarkan dalam MalaysiaKini semalam, 19 Januari pada jam
7.42 petang. Ini membuat rujukan kepada kenyataan seorang Menteri yang mana Yang
Berhormat Menteri tersebut telah pun menyatakan, saya baca Tuan Yang di-Pertua, The
Cabinet today discussed the controversial share ownership involving MACC Chief
Commissioner, Azam Baki, said Minister in the Prime Minister's Department
(Parliament and Law), Wan Junaidi Tuanku Jaafar. Ini apa yang disebutkan
seterusnya, it was discussed at length, Tuan Yang di-Pertua, the pros and cons relating
to Azam’s share ownership in the Cabinet meeting at this morning.

Tuan Yang di-Pertua, pertamanya saya ingin Perdana Menteri mengesahkan
perkara ini dibincangkan. Keduanya, saya hendak tahu apakah pros and cons yang
dinyatakan di situ. SC telah pun membuat siasatan. Kabinet bincang hal ini tetapi
disebut kabinet bincang pros and cons. Saya hendak tanya di sini adakah Kabinet
semalam memberi arahan kepada SC untuk mengeluarkan kenyataan kedua? Ini
perkara yang sangat penting kerana kalau benar dan Perdana Menteri kena ambil
tanggungjawab berkenaan dengan hal ini. Kalau benar ianya bermaksud bahawa ada
interference dalam siasatan ataupun keputusan yang dibuat.

Kemudian Tuan Yang di-Pertua, kita semua tahu Malaysia, kita ada
Perlembagaan Persekutuan. Artikel 145(3) menyatakan dengan cukup jelas bahawa
yang diberikan kuasa untuk mendakwa seseorang, menimbang satu kes untuk
membuat keputusan, ada atau tidak perlanggaran undang-undang, itu terletak haknya
di dalam tangan atau budi bicara Peguam Negara. Jadi bagaimana kita ada keadaan
di mana SC membuat siasatan, kemudian Kabinet menimbangkan, membincangkan
pros and cons dan selepas daripada itu Perdana Menteri yang mengatakan kita kena
akur dan terima keputusan itu.

Apakah berlaku kepada tugas Peguam Negara? Adakah Peguam Negara
diasingkan? Bagaimana keadaan sebegini berlaku? Kita sebagai Parlimen kena hormat
Perlembagaan Persekutuan. Kalau kuasa diberikan kepada Peguam Negara, Peguam
Negara kena membuat keputusan berkenaan perkara ini. Perdana Menteri dan Kabinet
tidak ada kuasa untuk menghalang ataupun melalui Peguam Negara. Saya mahu tahu.
Perdana Menteri kena jawab soalan ini kerana sekarang, bukan sahaja di Malaysia
Tuan Yang di-Pertua, seluruh dunia lihat kepada kes ini yang dilaporkan negara-negara
