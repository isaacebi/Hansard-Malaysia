DR.20.01.2022 119

Tuan Yang di-Pertua: Terima kasih Yang Berhormat Sungai Petani. Seterusnya,
Yang Berhormat Kuala Nerus, silakan.

6.02 ptg.

Dato’ Dr. Mohd Khairuddin bin Aman Razali [Kuala Nerus]: Assalamualaikum
warahmatullahi wabarakatuh. Alhamdulillah wassalatu wassalamu ala Rasulillah. Terima
kasih Tuan Yang di-Pertua. [Membaca sepotong hadis] Maksudnya, “Dan kami pasti akan
uji kamu dengan sedikit daripada kebimbangan, kelaparan, kekurangan pada harta,
kekurangan pada jiwa dan juga buah-buahan dan berilah khabar gembira kepada orang-
orang yang sabar.” Surah Al-Bagarah, ayat 155. Dalam ayat ini Allah SWT berfirman
kepada kita perkara yang pasti menjadi ujian kepada manusia. Pertamanya, ujian
kebimbangan dan ketakutan, kedua ujian kelaparan, yang ketiga ujian kurang harta, yang
keempat ujian kurang nyawa dengan maksud mati, yang kelima ujian kurang buah-buahan
dengan makna bahan-bahan pertanian.

Kelima-lima perkara inilah yang dihadapi oleh rakyat yang berhadapan dengan
musibah banjir. Bimbang, lapar, kurang harta, kurang nyawa, mati dan juga bahan-bahan
pertanian. Banjir satu musibah yang berlaku saban tahun bagi mereka yang biasa berada
di Pantai Timur setiap kali masuk tengkujuh akan berlaku banjir. Cuma tahun ini
alhamadulillah tidak berlaku banjir di Terengganu, di kawasan saya sendiri. Oleh kerana
sifatnya berulang tentulah kita perlukan suatu perancangan jangka masa panjang dan
tidak bersifat segera dan urgent, bersifat jangka masa panjang.

Hari ini apa yang dihadapi oleh semua orang, bilamana datang banjir, datang rasa
bimbang, datang lapar, di-cover segera oleh NADMA, di-cover oleh kebajikan, di-cover
oleh polis, di-cover oleh tentera untuk menghilangkan kebimbangan dan kelaparan. NGO-
NGO yang membantu dan sebagainya dari seluruh Malaysia, membantu rakyat untuk
tenang dan hilangkan kelaparan segera.

Akan tetapi yang bersifat jangka masa panjang ialah kerosakan harta benda yang
memerlukan mereka cover kehidupan mereka yang dahulu mereka simpan bertahun-
tahun lamanya, semua hilang sekelip mata sahaja. Tentulah perasaan mereka sangat
sukar. Berhadapan dengan kekurangan harta yang perlu diganti segera dan sistem yang
ada pada hari ini baik insurans, baik takaful, tidak cover pengurusan banjir, tidak cover
kesan daripada banjir boleh hilangkan harta benda ini. Begitu juga dengan nyawa. Tidak
ada yang cover nyawa disebabkan oleh banjir. Begitu juga dengan buah-buahan dan
pertanian. Tidak ada sistem yang cover kerosakan tanaman-tanaman akibat banjir.

Oleh kerana itu saya melihat bahawa untuk jangka masa panjang, kerajaan perlu
melihat satu penyelesaian jangka masa panjang. Saya mencadangkan supaya satu majlis
yang mana kita panggil sebagai Majlis Banjir Negara, walaupun hari ini ada Agensi
Pengurusan Bencana Negara (NADMA), saya mencadangkan Majlis Banjir Negara
kerana sifatnya adalah tahunan, tetap, ia akan berlaku.

Majlis inilah nanti yang akan menjalankan semua perkara melibatkan banjir
kerana saya faham apabila berlaku banjir baharu-baharu ini timbul saling menuding jari
bahawa ini kena buat ini dan sebagainya maka penting penyelesaian, itu yang pertama.
Akan tetapi yang saya lebih tekankan ialah tentang bagaimana hendak cover keperluan
takaful atau tabung. Maka perlu ada satu tabungan yang tetap disediakan oleh kerajaan.
Mungkin berbentuk hiasan di bawah majlis yang sama untuk satunya, menyediakan
tabung daripada kerajaan untuk cover pengurusan banjir, semuanya disatukan. Bukan
lagi kena tarik sedikit oleh kebajikan, tarik sedikit oleh NADMA, tarik sedikit itu, ini, negeri
dan sebagainya.

Satu tabung khas yang disediakan dana oleh kerajaan dan tabung itu pula boleh
bersifat sebagai pelaburan, mendapat income jangka masa panjang untuk menambahkan
lagi tabungan dan masa yang sama juga menerima dana CSR daripada pelbagai pihak
untuk memperkasakan dana yang ada pada tabung supaya kalau hari ini kita hanya boleh
bagi RM1,000, kerajaan boleh bagi. A/hamdulillah, menerusi pelbagai peruntukan yang
disediakan kemudahan pinjaman dan sebagainya.
