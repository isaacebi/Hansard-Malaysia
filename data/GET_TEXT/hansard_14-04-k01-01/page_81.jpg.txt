DR.20.01.2022 73

kita lihat bahawa setelah empat lima hari bencana berlaku, ada kenyataan media yang
menyatakan bahawa angkatan tentera membuat keputusan untuk bergerak tanpa
mendapat arahan daripada pihak atas kerana mereka tentunya mempunyai aset-aset
yang mudah digunakan untuk menyelamatkan nyawa dan tidak perlulah sampai berapa
tadi, 55 hingga 56 nyawa terkorban akibat daripada banjir ini.

Jadi saya nampak macam seolah-olah ada satu masalah besar dalam soal
membuat keputusan. Hierarki kKeputusan itu tidak berfungsi dengan baik, tambahan lagi
bila keputusan perlu dibuat dengan segera bila berlakunya bencana seperti ini. Saya rasa
hairan kerana kerajaan yang ada sekarang pun bukannya beza jauh dengan Kerajaan
Barisan Nasional sebelum-sebelum ini, tahun 2018 dan sebelumnya. Jadi sebelum ini pun
bencana ini sudah selalu berlaku. Kenapa tidak digunakan sahaja pengalaman yang ada
daripada dahulu untuk memastikan bahawa kerja-kerja membantu atau menyelamat ini
dapat digerakkan segera tanpa perlu terkorban nyawa rakyat.

Jadi saya rasa kecewa dengan apa yang telah berlaku dan saya mendengar
penjelasan daripada Yang Berhormat Menteri di Jabatan Perdana Menteri (Tugas-tugas
Khas) yang bertanggungjawab ke atas NADMA yang mana perjelasan tadi yang saya
lihat sekadar memberi cerita sejarah penubuhan dan bukannya menjelaskan mengenai
apa yang dibuat oleh NADMA itu sendiri sewaktu bencana berlaku baru-baru ini. Kalaupun
ada kelemahan, mungkin atas dasar ketelusan, mengakui sahaja di mana ada kelemahan
dan apa tindakan yang hendak dibuat untuk mengatasinya, supaya ia tidak berulang lagi
selepas ini.

Sebaliknya yang kita dengar ialah penjelasan mengenai sejarah penubuhan
agensi tersebut. Itu bukan benda yang kita hendak dengar sebenarnya. Saya rasa sangat
sesuai kalau Menteri ini letak jawatan sahaja lah kalau dia tidak boleh untuk menanggung
tanggungjawab yang penting ini, yang dianggap mungkin sekali skala sahaja timbul. Akan
tetapi bila ia timbul, jelas menunjukkan ianya sangat-sangat mustahak supaya kita dapat
menyelamatkan keadaan.

Jadi Tuan Yang di-Pertua, saya rasakan biar lah kejadian ini menjadi satu
pengajaran bagi kita semua. Kita ambil iktibar daripada apa juga kesilapan yang telah
dibuat. Saya ingat kurang sihat kalau tidak diakui kesilapan. Malah menuding jari ke pihak
yang lain pula, walhal kita lihat hashtag #kitajagakita itu menjadi satu yang memang
menular sewaktu berlaku bencana kerana begitu ramai sekali rakyat yang membantu
rakyat yang lain kerana tidak kelihatan peranan kerajaan. Jadi saya rasakan penting untuk
saya kemukakan rasa kecewa dan tidak puas hati dengan apa yang telah dilakukan oleh
kerajaan baru-baru ini. Sekian, terima kasih.

Tuan Yang di-Pertua: Terima kasih Yang Berhormat Jerlun. Seterusnya Yang
Berhormat Sabak Bernam. Silakan, lima minit.

2.43 ptg.

Dato’ Haji Mohd Fasiah bin Mohd Fakeh [Sabak Bernam]: Terima kasih Tuan
Yang di-Pertua. Bismillahi Rahmani Rahim. Assalamualaikum  warahmatullahi
wabarakatuh dan salam sejahtera. Pertama, izinkan saya terlebih dahulu memulakan
perbahasan ini supaya berkat dengan memetik firman Allah SWT Al-Karim di dalam Al-
Quran yang mafhumnya; “Dan pasti kami akan menguji kamu dengan sesuatu daripada
perasaan takut, kelaparan, kekurangan harta, kehilangan jiwa dan kekurangan hasil
tanaman. Khabarkanlah berita gembira kepada orang-orang yang sabar”.

Allah SWT yang menguasai sekalian alam ini menjanjikan ujian yang pelbagai
kepada hambanya. Ada ujian dengan peperangan yang mengakibatkan ketakutan,
kematian dan kehancuran. Ada ujian dengan kehilangan ahli keluarga dan seumpamanya,
malah ada ujian yang berbentuk kemewahan dan kedudukan yang tinggi. Kesemua itu
berlaku dengan izin dan kehendak Allah SWT, pastinya mengandungi hikmah dan
sebaliknya.

Banjir yang berlaku di negeri Selangor dan Pahang bermula dengan hujan yang
lebat dan akhirnya menyebabkan banjir bermula 17 Disember 2021. Banjir yang berlaku
