DR.20.01.2022 135

Akan tetapi dalam hal-hal pengurusan bencana ia di bawah Arahan MKN 20 di
mana Pengerusi Pengurusan Bencana di peringkat negeri adalah Setiausaha Kerajaan
Negeri dan di daerah adalah DO. Jadi dua perkara yang berbeza.

Dato’ Seri Anwar bin Ibrahim [Port Dickson]: Tidak jawab. Yang Amat
Berhormat Perdana Menteri meminta Yang Berhormat Menteri Besar Selangor
meneruskan mesyuarat itu kerana kekeliruan yang berlaku sebelumnya. Jawapan Yang
Berhormat Menteri tidak tepat dengan apa arahan Yang Amat Berhormat Perdana
Menteri.

Datuk Dr. Haji Abd. Latiff bin Ahmad: Sebenarnya benda ini tidak timbul. Jika
ada dasar hendak tukar di mana Yang Berhormat Menteri Besar...

Dato’ Seri Anwar bin Ibrahim [Port Dickson]: Kalau begitu bagi nasihat kepada
Yang Amat Berhormat Perdana Menteri supaya jelas. Jangan bagi nasihat kepada Ahli
Parlimen. Terima kasih.

Timbalan Yang di-Pertua [Dato' Mohd Rashid Hasnon]: Baik.

Tuan Gobind Singh Deo [Puchong]: Tuan Yang di-Pertua, boleh saya minta
penjelasan?

Timbalan Yang di-Pertua [Dato' Mohd Rashid Hasnon]: Okey, sila Yang
Berhormat.

Tuan Gobind Singh Deo [Puchong]: Terima kasih. Yang Berhormat Menteri,
saya dengar penjelasan 15 minit tadi. Kita datang ke sini, kita ini meluahkan perasaan
berkenaan dengan— dan juga pertanyaan berkenaan dengan masalah berlaku. Kita tahu
masalahnya seperti yang disebut tadi, soalnya apakah tindakan yang akan diambil untuk
kita ini memperbaiki NADMA supaya kita tidak melihat perkara ini berulang kali lagi? This
is what we want to know.

Timbalan Yang di-Pertua [Dato' Mohd Rashid Hasnon]: Baik.

Tuan Gobind Singh Deo [Puchong]: Jadi kita tunggu untuk kita mendapat
jawapan sebegitu. Kalau boleh go straight to the point.

Datuk Dr. Haji Abd. Latiff bin Ahmad: Yang Berhormat Puchong...
Tuan Gobind Singh Deo [Puchong]: Kita hendak tahu Yang Berhormat Menteri
ini...

Datuk Dr. Haji Abd. Latiff bin Ahmad: Saya menjawab perkara-perkara yang
dibangkitkan oleh...

Tuan Gobind Singh Deo [Puchong]: Sekejap, sekejap. Sebentar, sebentar.

Datuk Dr. Haji Abd. Latiff bin Ahmad: ... 44 Ahli Yang Berhormat.

Tuan Gobind Singh Deo [Puchong]: Jadi kita hendak tahu, apakah tindakan
yang akan diambil supaya masalah ini tidak berulang lagi? Ini kerana dalam kes ini, ada
50 lebih orang yang kehilangan nyawa. Beribu-ribu orang yang melalui kerosakan yang
cukup tinggi.

Datuk Dr. Haji Abd. Latiff bin Ahmad: Betul.

Tuan Gobind Singh Deo [Puchong]: Can you tell us what are you going to do
to make sure it doesn’t happen again? Let’s get to the point, Mr. Minister.

01910

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Puchong. Sila Yang Berhormat Menteri.

Datuk Dr. Haji Abd. Latiff bin Ahmad: Tuan Yang di-Pertua, kalau saya tidak
diberi peluang untuk menjawab semua sekali perkara-perkara yang dibangkitkan oleh
Yang Berhormat, ada dekat - saya diberi masa 20 minit saya boleh jawab secara bertulis
dan saya wrap-up sahaja.
