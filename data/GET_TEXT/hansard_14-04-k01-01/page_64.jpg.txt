56 DR.20.01.2022

Syorkan, lanjutkan untuk enam bulan lagi. Pada masa inilah bank-bank harus
membuat sumbangan kepada rakyat dengan keuntungan kira-kira RM20 bilion yang
mereka catatkan pada tahun lepas. Seluruh negara sedikit sebanyak terjejas dengan
bencana banjir kali ini. Knususnya apabila kita lihat Selangor adalah satu pusat ekonomi
yang begitu penting dan rantaian bekalan barangan juga banyak yang terputus.

Contohnya sebagai satu contoh spesifik, penghantaran kereta X50 yang diminati
oleh orang ramai. Kalau sebelum ini mungkin kena tunggu enam bulan tetapi sekarang
kena tunggu sampai setahun oleh sebab kesan daripada banjir tersebut. Yang menjadikan
banjir lebih rumit ialah pembalakan yang dijalankan secara berleluasa. Khususnya di
negeri Pahang sehingga balak yang dihanyutkan oleh banjir nampak oleh pihak berkuasa.
Kini pembalakan disambung semula seperti tidak ada banjir besar yang berlaku. Banyak
aduan yang dibuat. Takkan Yang Amat Berhormat Perdana Menteri yang berasal dari
Pahang tidak ketahui perkara ini?

Tuan Yang di-Pertua, dalam Belanjawan 2022, Kementerian Kewangan telah
memperuntukkan RM450 juta untuk memelihara kelestarian alam sekitar. Sejauh
manakah peruntukan ini berkesan dengan pembalakan yang begitu berleluasa? Sehingga
sekarang, masih tidak mahu akui bahawa pembalakan ini adalah salah satu punca di
mana banjir menjadi begitu teruk di negeri Pahang. Ini adalah satu penafian atau ‘sense
of denial’ oleh pihak kerajaan.

Sekiranya tidak berdepan dengan masalah ini, saya rasa kita tidak akan cari
penyelesaian selama-lamanya. Tambah juga sikap Menteri, saya rasa sikap Menteri itu
penting. Kalau sebelum ini, cakap sesuatu, sekarang pula cakap lain.

Kalau kita lihat ada Menteri, ini saya kena komen sedikit Yang Berhormat Menteri
Perusahaan Perladangan dan Komoditi yang menyatakan tentang orang utan. Saya pun
tidak faham macam mana dia boleh sebut bahawa kalau kita jumpa orang utan, orang
utan akan bunuh kita dahulu. Itulah sikap yang saya rasa salah.

Sama juga kalau kita lihat tentang pembalakan. Satu isu yang kita tahu semua
menjadikan banjir lebih teruk tetapi tidak mahu diakui. Sama juga dengan Menteri
tersebut. Itu bukanlah penyelesaian yang dihasratkan oleh rakyat. Oleh itu, saya rasa
kerajaan negeri boleh bertindak dengan lebih berkesan dalam melaksanakan tebatan
banjir, kerja-kerja menyelamat dan juga pemulihan sekiranya mendapat bantuan yang
sewajarnya, melainkan desentralisasi dilaksanakan. Kitaran suram rakyat Malaysia
tenggelam dalam kegagalan pengurusan bencana banjir pasti akan berulang tanpa
sebarang penyelesaian.

Tadi Yang Berhormat Menteri menyatakan keyakinan pelabur asing dicerminkan
di pasaran kewangan bagi minggu berakhir 14 Januari. Pelabur asing telah mencatatkan
pembelian bersih berjumlah RM400 juta di pasaran saham negara. Ini sebelum krisis atau
skandal berkaitan Ketua Pesuruhjaya SPRM Tan Sri Azam Baki apabila beliau
menyatakan bahawa beliau membolehkan Central Depository System (CDS) account dia
ataupun akaun saham dia digunakan secara proksi oleh adiknya.

Saya rasa selepas dinyatakan digunakan secara proksi, Suruhanjaya Sekuriti
menyatakan bahawa ini bukanlah satu kesalahan. Rupanya selepas itu, bukan yang adik
gunakan akaun saham secara proksi, tetapi itu satu pembohongan kerana akaun saham
digunakan oleh beliau sendiri. He is the sole operator of the account.

Di sinilah macam mana kita boleh pastikan keyakinan pelabur, boleh terus
dikekalkan sekiranya perkara seperti ini tidak diuruskan dengan pantas, dengan tegas
oleh pihak Suruhanjaya Sekuriti. Mujurlah selepas dikhabarkan bahawa mereka telah
membersihkan Tan Sri Azam Baki daripada kesalahan, mujurlah satu kenyataan
dikeluarkan semalam, di mana Suruhanjaya Sekuriti menyatakan sebenarnya tindakan
tidak diambil ke atas pengurusan dan perdagangan secara proksi di dalam akaun Tan Sri
Azam Baki kerana ia tidak digunakan secara proksi.

Sebenarnya digunakan secara keseluruhan oleh Tan Sri Azam _ Baki,
menunjukkan bahawa tidak wujud langsung perdagangan secara proksi. Kerana kita tahu
macam semua negara, semua pasaran dana di dunia tidak benarkan perdagangan saham
