54 DR.20.01.2022

Timbalan Yang di-Pertua [Dato’ Mohd Rashid Hasnon]: Yang Berhormat Pasir
Salak masa sudah habis, rumuskan.

Dato’ Sri Haji Tajuddin bin Abdul Rahman [Pasir Salak]: Selepas itu maknanya
kalau tidak ada mereka, mereka cuti jentera kerajaan jem, stop, is that what it’s supposed
to be? Ini kalau dia cuti jentera kerajaan terus berjalan, delegate-lah bagilah tugas kepada
pegawai-pegawai yang lain.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pasir Salak terima kasih.

Dato’ Sri Haji Tajuddin bin Abdul Rahman [Pasir Salak]: Jadi Tuan Yang di-
Pertua, saya berharaplah— saya mengucapkan terima kasih, tahniah kepada Yang Amat
Berhormat Perdana Menteri kerana he’s— ini bukan /’m telling we can see with our own
eyes, dia turun dengan turun pagi, petang, siang, malam. Yalah kita pun naik kesian
tengok. Hendak tolong tidak boleh, dia tidak ajak kita [Ketawaj. Kalau dia ajak kita,
bolehlah kita tolong-tolong, angkat-angkat apa yang patut ye dak? Ini tidak boleh [Ketawaj,
dia buat seorang sahaja. Itu Menteri semua pergi cuti, Menteri lain tidak ada [Ketawa].

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pasir Salak.

Dato’ Sri Haji Tajuddin bin Abdul Rahman [Pasir Salak]: Kita ini yang tidak
Menteri, kita ada masa banyak. Bagi tahu bila-bila no problem, panggil sahaja bila-bila,
Aziz tunggu, betul atau tidak Aziz? [Ketawa] Jadi that’s it.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pasir Salak.

Dato’ Sri Haji Tajuddin bin Abdul Rahman [Pasir Salak]: Jangan salahkan
Yang Amat Berhormat Perdana Menteri, jangan salahkan Menteri apa-apa semua. Kita
sama-sama gembleng tenaga, berfikiran secara positif, kelemahan yang lalu kita jadikan
pengajaran dan kita buat yang baru yang lebih baik lagi supaya masa depan kita lebih
baik. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pasir Salak. Seterusnya saya jemput Yang Berhormat Bagan kemudian Yang
Berhormat Batang Lupar. Sila Yang Berhormat Bagan 15 minit. Switch on the mic.

1.15 tgh.

Tuan Lim Guan Eng [Bagan]: Ya terima kasih. Terima kasih kepada Tuan Yang
di-Pertua. Selepas mendengar penerangan daripada Yang Amat Berhormat Perdana
Menteri dan juga Menteri-menteri, memang ketara di sini adalah bahawa ia adalah satu
usaha untuk membuat damage contro! dan juga menebus balik nama baik dan reputasi
selepas kegagalan yang amat jelas sekali oleh pihak Kerajaan Persekutuan semasa
menangani bencana banjir, bukan sahaja di Semenanjung Malaysia baru-baru ini. Akan
tetapi juga di negeri Sabah di mana ia berlaku di Tenom pada bulan Mei dan di
Penampang pada bulan September tahun lepas. Ini telah sekali lagi menyerlahkan
kegagalan Kerajaan Persekutuan dalam pencegahan banjir, bantuan bencana, usaha
menyelamat dan juga pemulihan pasca bencana sehingga mengorbankan sekurang-
kurangnya 55 nyawa di mana dua masih hilang dan kerugian ekonomi yang dianggarkan
sebanyak RM20 bilion.

Tuan Yang di-Pertua, tiada yang menunjuk kegagalan Kerajaan Persekutuan
berbanding prestasi Yang Amat Berhormat Perdana Menteri dan Menteri yang
mengecewakan di mana mereka kelihatan tidak berminat atau tidak bermaya langsung
untuk melakukan bantuan yang diperlukan. Siapa boleh lupa keadaan ataupun optik yang
begitu menyayat hati, di mana kita lihat penduduk-penduduk yang terpaksa meringkuk di
atas bumbung di Taman Sri Muda sehingga tiga hari tanpa sebarang bantuan untuk
menyelamatkan mereka. Macam sudah tidak ada kerajaan dan ini adalah satu realiti yang
harus diakui oleh pihak kerajaan.
