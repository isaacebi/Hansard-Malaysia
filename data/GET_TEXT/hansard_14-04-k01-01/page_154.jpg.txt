146 DR.20.01.2022

dipengerusikan oleh KSN untuk memberi lebih adillah. Because, memang betul, setengah
itu tidak dapat masuk rumah. Jadi dia kena bayar sewa di luar sementara renovation atau
apa-apa yang perlu dibuat. Di sini pun kita sedang berbincang bagaimana kita hendak
menolong mereka yang terpaksa menyewa rumah sementara rumah diperbaiki. Akan
tetapi, maaf, saya tidak ada the details yet. Kita masih lagi dalam perbincangan.

Dato’ Haji Salim Sharif [Jempol]: Sikit, Yang Berhormat Menteri. Sikit. Jempol,
Jempol. Saya ucapkan terima kasihlah kerana bantuan ini cukup tepat.

Cuma, ada sedikit rumah kediaman rumah kedai tidak diberi. _Maknanya
peraturan 20 itu, pegawai daerah (DO) akan mengesahkan segala nama tersebut tetapi
pegawai daerah enggan untuk tandatangan permohonan lebih kurang 30 buah rumah
kedai yang digenangi air. Tidak bayar. Jadi, adakah ia bermaksud rumah kedai itu rumah
kediaman?

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Jempol.

Datuk Seri Utama Tengku Zafrul bin Tengku Abdul Aziz: Terima kasih Yang
Berhormat Jempol. Untuk PKS mikro, memang kita beri bantuan dari segi bantuan tunai
kepada mereka sampai RM5,000 juga kepada setengah mereka yang terkesan
terutamanya daripada BSN sebanyak RM10,000 dan daripada TEKUN juga.

Akan tetapi, apa yang diminta sekarang oleh PKS mikro dan juga PKS yang kecil
ini ialah mereka minta geran daripada kerajaan. Kerana sebelum ini ada peruntukan SME
Corp untuk membantu mereka yang terjejas akibat banjir. Jadi, di sini kita di Kementerian
Kewangan telah meminta /ist nama-nama syarikat yang telah terkesan daripada SME
Corp. Sekarang SME Corp tengah collect the data supaya kita dapat melihat apakah
bantuan yang kita boleh beri daripada segi geran kepada mereka yang betul-betul
terkesan terutamanya PKS yang kecil dan mikro.

Silakan, Yang Berhormat Puchong.
01940

Tuan Gobind Singh Deo [Puchong]: Terima kasih Tuan Yang di-Pertua, terima
kasih Yang Berhormat Menteri. Yang Berhormat Menteri hanya ada lebih— saya minta
laluan memberi pandangan sedikit. Yang Berhormat Menteri, kita sebut berkenaan
dengan dua perkara. Pertama, di mana kita boleh hulurkan bantuan kepada mereka yang
terkesan melalui banjir ini.

Akan tetapi selain daripada itu, kita juga ada masalah dari sudut lain di mana
seperti mana yang saya sebut dalam ucapan saya Yang Berhormat Menteri, banyak
projek perlu dilaksanakan untuk kita boleh mengelakkan masalah banjir ini daripada
berlaku dan di situ kita lihat kemungkinan besar kos yang akan berkaitan itu tinggi. Jadi,
saya minta kalau boleh— dua perkara, satu, adakah kementerian ada satu mekanisme
bagaimana kita dapat lihat dan pastikan bahawa semua projek yang diluluskan buat tujuan
ini disalurkan dana dan diselesaikan.

Juga dalam masa yang akan datang untuk projek-projek sedemikian rupa,
bolehkah kita ada satu mekanisme yang berasingan untuk pastikan bahawa untuk
bencana ini kita dapat teruskan dengan projek-projek supaya ia tidak berlaku dalam masa
akan datang. Kalau pun berlaku, kerosakan tidak sehingga tahap yang mana kita lihat ini
Yang Berhormat Menteri. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Puchong, Yang Berhormat Menteri jawab dan rumuskan Yang Berhormat
Menteri.

Datuk Seri Utama Tengku Zafrul bin Tengku Abdul Aziz: Okey. Terima kasih
Yang Berhormat Puchong. Saya setuju dengan pandangan ini supaya kita laksanakan
the longer term plan. Mengurangkan kesan kerosakan akibat banjir pada masa hadapan.

Umumnya kalau kita lihat daripada segi tahap kerosakan akibat bencana seperti
yang diunjurkan oleh DOSM. Unjuran kerosakan adalah lebih kurang RM6 bilion, tetapi
terdapat unjuran sampai RM20 bilion. Namun, anggaran awal kerosakan banjir DOSM
