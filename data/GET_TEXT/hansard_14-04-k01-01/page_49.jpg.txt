DR.20.01.2022 41

Dato’ Seri Anwar bin Ibrahim [Port Dickson]: Terima kasih, pandangan yang
baik. Oleh sebab itu saya mulakan dengan beri penghargaan....

Datuk Seri Panglima Abdul Azeez bin Abdul Rahim [Baling]:..perbahasan
satu jam ini untuk kita bincang how to move forward. Terima kasih.

Dato’ Seri Anwar bin Ibrahim [Port Dickson]:...dan saya minta supaya Dewan
ini mengambil kira sumbangan semua pihak. Akan tetapi ada juga yang tadi tersinggung
sebab bila Yang Amat Berhormat Perdana Menteri sebut Ahli-ahli Parlimen tidak kelihatan.

Jadi, sebab itu saya ambil peluang untuk menjelaskan sebenarnya dua-dua pihak
dan saya juga mendapat makluman...

Datuk Seri Panglima Abdul Azeez bin Abdul Rahim [Baling]: Ya, as a Prime
Minister beliau menasihati dua-dua pihak, dua-dua pihak.

Dato’ Seri Anwar bin Ibrahim [Port Dickson]: Ya, ya.

Datuk Seri Panglima Abdul Azeez bin Abdul Rahim [Baling]: Yang Amat
Berhormat Perdana Menteri suruh Yang Berhormat Menteri pulang balik. Maknanya dua-
dua pihak.

Dr. Maszlee bin Malik [Simpang Renggam]: Okey Yang Berhormat Baling
cukup Yang Berhormat Baling.

Dato’ Seri Anwar bin Ibrahim [Port Dickson]: Baik, terima kasih.

Dr. Maszlee bin Malik [Simpang Renggam]: Yang Berhormat Port Dickson
boleh?

Dato’ Seri Anwar bin Ibrahim [Port Dickson]: Sepatutnya tidak perlu Yang
Amat Berhormat Perdana Menteri mengarahkan Yang Berhormat Menteri pulang. Kalau
Yang Berhormat Menteri itu tahu tanggungjawab, segera dia pulang.

Dr. Maszlee bin Malik [Simpang Renggam]: Yang Berhormat Port Dickson?

Dato’ Seri Anwar bin Ibrahim [Port Dickson]: Okey boleh saya sambung? Saya
sambung sekejap.

Timbalan Yang di-Pertua [Dato' Mohd Rashid Hasnon]: Sila.

Dr. Maszlee bin Malik [Simpang Renggam]: Setengah minit sahaja Yang
Berhormat Port Dickson? Saya ingin meminta supaya dimasukkan dalam ucapan Yang
Berhormat Port Dickson dan juga Yang Amat Berhormat Perdana Menteri penghargaan
kepada Pustaka Raja Tun Uda Shah Alam, perpustakaan pertama yang dijadikan PPS Ad
Hoc, terima kasih.

Dato’ Seri Anwar bin Ibrahim [Port Dickson]: Ya, saya maklum. Memang sudah
diambil perhatian.

NADMA, dia ada Pelan Strategik NADMA 2019-2023. Jadi, sepatutnya Yang
Berhormat Menteri penjelasan dia, apa yang berlaku? Apa tindakan yang dibuat kerana
kekuatan NADMA itu kita akui dia dapat menjangka bila ada peningkatan air hujan dan
juga kemungkinan air pasang dan banjir yang melanda.

Jadi, kalau kita lihat daripada segi penjelasan dan juga tentang kelembapan
tindakan sehinggakan saya kaitkan dengan kenyataan Panglima Angkatan Tentera,
memang ada yang harus diperbaiki ya. Tujuan saya ialah, menekankan keperluan kita
memperbaiki. Ada disentuh juga tentang kedudukan tindakan Selangor.

Saya tidak mahu kita membuat andaian kerana saya tahu dari segi jumlah
kewangan dan arahan tindakan daripada Yang Berhormat Menteri Besar dan seluruh
kerajaan negeri itu sepenuhnya. Akan tetapi juga kita tahu ada beberapa kelemahan
dalam struktur kita yang saya minta Yang Amat Berhormat Perdana Menteri ambil
tindakan, unpamanya kedudukan Pengerusi Majlis Keselamatan Negeri.

Dia ada kuasa, Yang Amat Berhormat Perdana Menteri tahu bila ada bencana,
Yang Amat Berhormat Perdana Menteri akan serah pada MKN. Begitu juga di negeri.
