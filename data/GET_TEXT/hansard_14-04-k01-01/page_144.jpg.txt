136 DR.20.01.2022

Timbalan Yang di-Pertua [Dato’ Mohd Rashid Hasnon]: Baik, teruskan
Menteri.

Datuk Dr. Haji Abd. Latiff bin Ahmad: Haa, terima kasih. Bagilah peluang.

Tuan Gobind Singh Deo [Puchong]: Cakap, dalam ini Dewan Rakyat. Dewan
Rakyat, kita tengah cakap. Menteri kena bersuara, itu tugas Menteri ya, sila cakap, kita
hendak dengar.

Datuk Dr. Haji Abd. Latiff bin Ahmad: Ya, bagi peluanglah saya bercakap. Ya
kalau banyak gangguan, macam mana saya hendak cakap. [Dewan riuh] Yang Berhormat
Pasir Salak membangkitkan dua perkara iaitu sama ada kita ingin memindahkan mereka
yang terlibat dalam banjir yang berulang-ulang agar satu dasar yang mana pemindahan
tapak yang kekal yang sesuai bagi penempatan semula di lokasi yang kerap berlaku
bencana meskipun usaha mengurangkan impak melalui aktiviti pencegahan dan mitigasi
telah pun dilaksanakan. Antara asas-asas yang dipertimbangkan adalah pertama sekali,
cadangan menempatkan semula mestilah mengambil kira keselamatan penduduk yang
terlibat, sekiranya dia ditempatkan di kawasan yang sama dan berhadapan dengan
pelbagai risiko setiap tahun.

Justeru, penempatan semula ini perlu dilaksanakan selepas tindakan-tindakan
mitigasi yang dilaksanakan tidak dapat menyelesaikan masalah di kawasan yang dilanda
bencana. Kos...

Tuan Khalid bin Abd Samad [Shah Alam]: Yang Berhormat Menteri...

Datuk Dr. Haji Abd. Latiff bin Ahmad: Kos bagi pemulihan semula di kawasan
yang berulang kali ini akan membebankan kerajaan. Justeru...

Tuan Khalid bin Abd Samad [Shah Alam]: Yang Berhormat Menteri...

Datuk Dr. Haji Abd. Latiff bin Ahmad: Penempatan semula adalah merupakan
langkah yang terbaik untuk jangka panjang.

Tuan Khalid bin Abd Samad [Shah Alam]: Yang Berhormat Menteri, 51 saat
sahaja lagi tinggal.

Datuk Dr. Haji Abd. Latiff bin Ahmad: Walau bagaimanapun, bila kita
bercakap...

Tuan Khalid bin Abd Samad [Shah Alam]: You only have 47 more seconds,
boleh tak jawab soalan yang utama? Apakah tindakan yang akan diambil untuk
menentukan perkara ini tak akan berlaku lagi? That’s the main issue. Soalan-soalan lain
boleh jawab secara bertulislah. You have 31 seconds.

Tuan Gobind Singh Deo [Puchong]: Itu sahaja. Just one question itu jawab
kepada kita.

Datuk Dr. Haji Abd. Latiff bin Ahmad: Okey. Tuan Yang di-Pertua, yang paling
penting adalah kita perlu ambil semua pandangan Ahli-ahli Yang Berhormat. Kita apa yang
seperti dijanjikan oleh Yang Amat Berhormat Perdana Menteri, Perdana Menteri akan
panggil satu jawatankuasa selepas ini bagi menilai semua cadangan, supaya pengurusan
bencana sekarang dan di masa-masa akan datang akan diambil kira sebagai satu
cadangan bipartisan daripada...

Tuan Gobind Singh Deo [Puchong]: Apa cadangan itu? Apa cadangan itu?
Boleh bagi tahu?

Tuan Khalid bin Abd Samad [Shah Alam]: Akhirnya kerajaan tidak tahulah apa
hendak buat.

Tuan M. Kulasegaran [Ipoh Barat]: Spell it out, spell it out.

Tuan Gobind Singh Deo [Puchong]: Ya cadangan, kita hendak tahu cadangan
daripada kerajaan. Ini...

Tuan M. Kulasegaran [Ipoh Barat]: Apa cadangan?
