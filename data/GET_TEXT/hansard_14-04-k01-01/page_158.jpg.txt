150 DR.20.01.2022

Air Pinggiran Sungai (TAPS) bagi tujuan membekalkan sumber air yang mencukupi
semasa musim kemarau. Sebagai contoh, TAPS Sungai Labu dan TAPS Mengkuang
telah siap dibina dan mampu menyimpan air masing-masing sebanyak 9 juta meter padu
dan 74 juta padu.

Tuan Mohamad bin Sabu [Kota Raja]: Tuan Yang di-Pertua, pertanyaan.

Dato’ Tuan Ibrahim bin Tuan Man: Selain daripada itu, beberapa lagi cadangan
TAPS akan dilaksanakan seperti TAPS Johor, TAPS Jernih dan TAPS Tasik Biru di
Melaka...

Tuan Mohamad bin Sabu [Kota Raja]: Yang Berhormat Menteri...

Dato’ Tuan Ibrahim bin Tuan Man: ...TAPS Rasau di Selangor dan juga
beberapa perancangan lain.

Tuan Mohamad bin Sabu [Kota Raja]: Yang Berhormat Menteri, pertanyaan.

Timbalan Yang di-Pertua [Dato' Mohd Rashid Hasnon]: Sila, Yang Berhormat
Kota Raja.

Tuan Mohamad bin Sabu [Kota Raja]: Tadi dalam ucapan Yang Berhormat
Menteri ada sebut iaitu Kedutaan Belanda menghubungi. Apakah pihak kementerian ada
perkara yang serius untuk berhubung dengan Kerajaan Belanda? Terutama Belanda ini
ialah negeri yang bandarnya kebanyakannya di bawah paras laut, supaya kita panggil
mereka datang atau kita pergi mengkaji teknologi dan Menteri Kewangan pun ada. Kita
buat satu projek jangka panjang untuk mengatasi, terutama kawasan yang di bawah paras
laut seperti di Sri Muda. Kajian serius bersama Belanda. Kalau ini hendak dibuat, kita
boleh terima sebab ia ialah satu usaha yang baik.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kota Raja.

Dato’ Tuan Ibrahim bin Tuan Man: Terima kasih. Saya hendak maklumkan
sebagaimana pagi tadi bahawa kita telah menerima kunjungan daripada Duta Belanda
untuk mengadakan perbincangan. Walau bagaimanapun, suka saya maklumkan bahawa
Belanda telah meletakkan sasaran ARI seribu tahun. Seribu tahun ARI dan kita
meletakkan sasaran untuk 200 tahun.

Sekarang ini 100 tahun, kita naik sekali ganda lagi. Itu pun menelan belanja
hampir RM400 bilion. Kita harus ingat bahawa walau bagaimanapun pengalaman Belanda
itu saya fikir boleh ada perkara yang kita boleh berkongsi sebagaimana dibangkitkan tadi,
kawasan-kawasan yang rendah yang mungkin kita boleh tengok dan perbincangan akan
diteruskan dengan pihak Kedutaan Belanda. Terima kasih.

Yang Berhormat Kuantan, Yang Berhormat Sik dan Yang Berhormat Pengerang
membangkitkan isu amaran dan siren sewaktu berlakunya banjir. Dalam pembentangan
pagi tadi saya telah jelaskan bahawa KASA akan naik taraf 516 buah siren di stesen
hidrologi JPS yang sedia ada dengan penambahbaikan kepada sistem siren tersebut,
khususnya untuk mengelak kekeliruan. Terutama bila siren itu sebahagiannya pada waktu
berlakunya insiden banjir yang serius dan keadaan kecamuk. Kadang-kadang semua
benda berbunyi, kenderaan juga berbunyi, sistem bank juga berbunyi dan sebagainya
yang menyebabkan fokus kepada apa sebenarnya siren kita perlu ditingkatkan. Satu,
daripada segi modenya dan kedua, daripada segi kadar.

Ini telah pun saya jelaskan bahawa kita akan belanja bagi menaik taraf ini
sebanyak 516 buah siren sebanyak RM121.3 juta dengan peruntukan yang telah saya
nyatakan tadi. Program Ramalan Awal Banjir Selangor yang melibatkan Lembangan
Sungai Bernam, Sungai Selangor, Sungai Klang, Sungai Buloh dan Sungai Langat untuk
Fasa 2 dalam perancangan dan dijangka siap pada tahun 2024, manakala Fasa 1 telah
pun siap kita laksanakan.

Tuan Sivarasa Rasiah [Sungai Buloh]: /[Bangun]

Dato’ Tuan Ibrahim bin Tuan Man: JPS mempunyai siren amaran banjir
ditempatkan di kawasan berisiko banjir. Namun, pelaksanaan drill banjir memerlukan
