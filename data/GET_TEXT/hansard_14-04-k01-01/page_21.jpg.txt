DR.20.01.2022 13

pasukan masing-masing bagi memindahkan mangsa. Namun, menghadapi kesukaran
kerana suasana yang semakin gelap dan terdapat ramai mangsa yang masih enggan
meninggalkan kediaman mereka ketika itu. Kejadian banjir yang berlaku ini...

Tuan Khalid bin Abd Samad [Shah Alam]: Yang Amat Berhormat Perdana
Menteri salahkan mangsa sekarang ini baguslah itu.

Dato’ Sri Ismail Sabri bin Yaakob: Tidak, kita tidak salahkan. Ini cerita yang
sebenar.

[Dewan riuh]

Tuan Mohamed Hanipa bin Maidin [Sepang]: Jangan bohonglah, jangan
bohonglah! Banyak sangat bohong ini.

Dato’ Sri Bung Moktar bin Radin [Kinabatangan]: Kalau sudah kantoi...
[Pembesar suara dimatikan]

[Dewan riuh]

Tuan Yang di-Pertua: Sudahlah. Yang Berhormat. [Mengetuk tukul]
Dato’ Sri Ismail Sabri bin Yaakob: Saya...

Tuan Yang di-Pertua: Saya bagi amaran pertama ya.

Dato’ Sri Ismail Sabri bin Yaakob: Saya memaklumkan ya.

Tuan Yang di-Pertua: Selepas ini saya akan benarkan sesiapa yang mengacau
untuk keluar makan angin dekat luar. Okey? Amaran pertama. Yang Amat Berhormat,
silakan.

01040

Kejadian banjir yang berlaku ini melebihi kemampuan jentera tindak balas Jabatan
Pengurusan Bencana Negeri Selangor. Selangor juga jarang berdepan dengan banjir luar
biasa seperti kali ini. Biarpun amaran hujan berterusan telah dikeluarkan, impak taburan
hujan yang tinggi ini sangat tidak diduga oleh semua pihak. Sebagai contoh, meskipun
penduduk di Taman Sri Muda, Shah Alam sudah biasa berdepan banjir kilat akibat hujan
lebat, namun mereka tidak menjangka air akan naik begitu cepat dan tinggi pada kali ini.

Agensi penyelamat juga menghadapi kesukaran mendapatkan kerjasama
penduduk untuk berpindah dengan segera. Rata-rata mangsa memberikan alasan hendak
menyelamatkan harta benda. Jarak PPS yang agak jauh dari rumah, bimbang rumah
dimasuki pencuri serta bimbang risiko jangkitan COVID-19 di PPS.

Berikutan itu, apabila paras air naik secara mendadak, ramai penduduk
terperangkap dan memerlukan pertolongan segera. Namun demikian, kerja-kerja
menyelamat menjadi lebih sukar berikutan kenderaan yang terperangkap di jalan utama
sehingga menghalang kenderaan penyelamat memasuki kawasan perumahan sehingga
ada keadaan yang mana aset-aset penyelamat terpaksa dipikul ke kawasan terlibat.

Selain daripada itu, bot-bot penyelamat juga sukar untuk bergerak di dalam
kawasan banjir kerana tersangkut pada kenderaan yang tenggelam di kawasan terjejas.
Kelewatan kerja-kerja menyelamat juga adalah disebabkan alamat rumah yang diberikan
oleh pemanggil tidak dapat dikenal pasti kerana sudah ditenggelami air. Untuk makluman
Yang Berhormat, sokongan aset dan kekuatan anggota penyelamat serta petugas dari
lain-lain negeri pula berhadapan dengan kesukaran kerana tidak arif dengan selok-belok
kawasan yang ditenggelami banjir dan memerlukan jurupandu.

Selain daripada itu, sekolah dan fasiliti yang telah diwartakan sebagai PPS pula
turut ditenggelami air. Justeru, PPS ad hoc diwujudkan seperti penggunaan surau, masjid,
malahan khemah sementara juga telah didirikan dengan kadar segera bagi menempatkan
mangsa-mangsa banjir yang diselamatkan.

Ketiadaan bekalan elektrik dan infrastruktur komunikasi yang terputus akibat
banjir menyebabkan penduduk tidak dapat menghubungi agensi penyelamat untuk
bantuan. Inilah antara cabaran yang dihadapi oleh pasukan penyelamat dan petugas di
