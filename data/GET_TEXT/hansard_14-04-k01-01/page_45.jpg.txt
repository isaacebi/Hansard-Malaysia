DR.20.01.2022 37

Timbalan Yang di-Pertua [Dato' Mohd Rashid Hasnon]: Yang Berhormat Shah
Alam bangun.

Dato’ Seri Anwar bin Ibrahim [Port Dickson]: la kerana ditegur banyak Ahli
Parlimen tidak hadir.

Tuan Mohamad bin Sabu [Kota Raja]: Patut Yang Amat Berhormat Perdana
Menteri pecat Menteri macam ini. [Ketawa]

Dato’ Seri Anwar bin Ibrahim [Port Dickson]: Kalau Ahli Parlimen dan...

Tuan Ahmad Tarmizi bin Sulaiman [Sik]: Yang Berhormat Kota Raja kena tanya
Yang Berhormat Hulu Langat sama.

Dato' Seri Anwar bin Ibrahim [Port Dickson]: Di bawah kelolaan saya, saya
hendak beri jaminan kepada Yang Amat Berhormat.

Tuan Mohamad bin Sabu [Kota Raja]: Yang Berhormat Hulu Langat ada di luar
negara, kemudian dia balik.

Dato’ Seri Anwar bin Ibrahim [Port Dickson]: Saya hendak pantau hadir tak,
sama ada boleh turun ke lapangan atau tidak. Kalau prestasinya lemah di masa banjir,
saya bagi jaminanlah orang itu akan digugurkan sebagai calon untuk pilihan raya akan
datang tetapi saya pantau setiap hari. Jadi, untuk Yang Amat Berhormat Perdana Menteri
menyindir seolah-olah di Parlimen ada yang tidak hadir, tidak kelihatan, saya tidak rasa
adil kerana kita harus dapat maklumat yang teliti dan saya lihat ia merentas parti
sebenarnya. Jentera, parti, semuanya turun, ada yang lebih dan ada yang kurang.

Begitu juga macam sukarelawan, sukarelawati dan juga persatuan-persatuan
kebajikan yang lain.

Tuan Khalid bin Abd Samad [Shah Alam]: Yang Berhormat Port Dickson.

Dato’ Sri Bung Moktar bin Radin [Kinabatangan]: Yang Berhormat Port
Dickson, boleh tanya?

Tuan Khalid bin Abd Samad [Shah Alam]: Saya hendak tambah sedikitlah
berhubung dengan sidang pada 20 hari bulan.

Dato’ Sri Bung Moktar bin Radin [Kinabatangan]: Yang Berhormat Port
Dickson, adakah juga Yang Berhormat Shah Alam akan digugurkan sebab tidak berada
di kawasan? [Ketawa]

Tuan Khalid bin Abd Samad [Shah Alam]: Saya dapati bahawa tadi Yang
Berhormat Port Dickson sebut Tuan Yang di-Pertua. Sebenarnya bukan salah Tuan Yang
di-Pertua, Yang Amat Berhormat Perdana Menteri ada. Kalau Yang Amat Berhormat
Perdana Menteri pada hari itu menuntut supaya isu banjir dibincang dan dibahas pada
hari itu juga, saya yakin Tuan Yang di-Pertua akan akur. Akan tetapi malangnya Yang
Amat Berhormat Perdana Menteri buat tidak tahu, tidak kisah sedangkan kita sedang
menghadapi bencana pada ketika itu, tidak mahu bincang pada hari itu. Hadir satu hari,
belanja RM1 juta lebih.

Dato’ Sri Bung Moktar bin Radin [Kinabatangan]: Akan tetapi malangnya Yang
Berhormat Shah Alam tidak ada di kawasan. Macam mana?

Tuan Khalid bin Abd Samad [Shah Alam]: RM1 juta lebih belanja, tidak bincang
apa-apa.

Dato’ Sri Bung Moktar bin Radin [Kinabatangan]: Yang Berhormat Shah Alam
tidak ada di kawasan, ini yang masalah.

Tuan Khalid bin Abd Samad [Shah Alam]: Rang Undang-undang 344, 342 tidak
bincang.

Dato’ Sri Bung Moktar bin Radin [Kinabatangan]: Yang Berhormat Shah Alam
boleh cakap tetapi Yang Berhormat Shah Alam hilang dari radar.
