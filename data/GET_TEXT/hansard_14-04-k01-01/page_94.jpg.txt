86 DR.20.01.2022

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bukit Bintang. Seterusnya, saya menjemput Yang Berhormat Keningau, 15
minit.

3.40 ptg.

Datuk Dr. Jeffrey Kitingan [Keningau]: Terima kasih Tuan Yang di-Pertua. Isu
banjir memang isu yang sudah lama kita hadapi, tetapi semakin lama, banjir ini semakin
teruk dan ia akan menjadi lebih teruk lagi di masa yang akan datang. Disebabkan
perubahan iklim akibat daripada pencemaran, pembalakan dan sebagainya yang harus
dihentikan.

Di Sabah, isu banjir menjadi lebih teruk disebabkan rancangan tebatan banjir yang
telah dikemukakan kepada Kerajaan Pusat tidak mendapat layanan yang sepatutnya dan
tidak diberikan peruntukan. Kadang-kadang diberi pun cubit-cubit sahaja yang tidak
menyelesaikan masalah. Maka itu, masalah yang harus diselesaikan dalam Rancangan
Malaysia Kesepuluh, Rancangan Malaysia Kesebelas dan sehinggalah sekarang.

Maka itu, saya harap...

Tuan Ma'mun bin Sulaiman [Kalabakan]: Minta sedikit Yang Berhormat
Keningau.

Datuk Dr. Jeffrey Kitingan [Keningau]: Diharap di masa yang akan datang
Kerajaan Pusat akan mempertimbangkan dan melayani permohonan-permohonan
Rancangan Tebatan Banjir yang dikemukakan. Oleh sebab di Sabah ini banyak sungai...

Tuan Ma'mun bin Sulaiman [Kalabakan]: Bagi Yang Berhormat Keningau
sedikit.

Datuk Dr. Jeffrey Kitingan [Keningau]: Ya.
Tuan Ma'mun bin Sulaiman [Kalabakan]: Kalabakan.

Timbalan Yang di-Pertua [Dato’ Mohd Rashid Hasnon]: Yang Berhormat
Kalabakan, minta.

Datuk Dr. Jeffrey Kitingan [Keningau]: Okey. Cepat sedikit.

Timbalan Yang di-Pertua [Dato’ Mohd Rashid Hasnon]: Bagi cepat sedikit dia
kata.

Tuan Ma'mun bin Sulaiman [Kalabakan]: Terima kasih. Sedikit sahaja. Terima
kasih Tuan Yang di-Pertua. Saya setuju dengan saranan Yang Berhormat Keningau
supaya peruntukan di Sabah juga dipertingkatkan sebab banjir di Sabah pun sering
berlaku dan acara tahunan berlaku.

Jadi, saya minta Yang Berhormat Keningau juga bersetuju dengan saya bahawa
pembalakan di Sabah juga harus dikurangkan atau dihentikan sama sekali untuk kita
mengawal banjir. Seperti apa yang kita lihat di Pahang, banjir baru-baru ini datang dengan
balak-balak sekali menghancurkan perkampungan. Jadi, minta baru-baru ini kerajaan
Sabah telah membenarkan eksport kayu balak bulat. Pembalakan berleluasa sekarang,
jadi minta dikawal di Sabah. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kalabakan. Sila.

Datuk Dr. Jeffrey Kitingan [Keningau]: [Ketawa] Terima kasih kepada sahabat
saya di Kalabakan. Kalau permohonan-permohonan yang lalu ini tiada dipertimbangkan,
saya mohonlah kali ini ada beberapa cadangan saya yang tidak termasuk di dalam
Rancangan Malaysia Kesebelas dan Rancangan Malaysia Kedua Belas.

Akan tetapi, ia sudah menjadi satu perkara yang— satu program yang — satu projek
yang amat-amat emergency. Satu daripadanya ialah isu ‘baraj’ di Likas yang perlu
diwujudkan untuk memastikan Kota Kinabalu—Likas ini tidak tenggelam. Oleh sebab,
disebabkan tiga batang sungai bertembung dan keluar dalam satu muara dan apabila
