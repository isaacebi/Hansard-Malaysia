DR.20.01.2022 93

Ketiga, Agensi Meteorologi Malaysia, NADMA, JPS, Jabatan Alam Sekitar
hendaklah duduk di meja bulat untuk menyelesaikan masalah perubahan iklim ekstrem
ini.

Keempat, rakyat hendaklah dilatih menggunakan apps bencana_ untuk
mendapatkan maklumat yang terkini dan sahih.

Kelima, latihan kecemasan bencana kepada orang ramai, pekerja taman, sekolah
dan sebagainya haruslah dibuat setiap enam bulan sekali bagi membiasakan rakyat
dalam keadaan kecemasan supaya tidak panik serta mengikut arahan.

Akhir sekali, saya hendak sentuh juga di sini berkenaan dengan pembalakan. Kita
harap pembalakan ini diadakan moratorium supaya ia diberhentikan serta-merta. Kalau
kita kait-kaitkan sedikit berkenaan dengan harimau di Gua Musang, saya difahamkan oleh
keadaan bencana dan juga binatang-binatang untuk dimakan oleh harimau tidak ada, ia
pergi ke kampung Orang Asli. Kita difahamkan dua Orang Asli telah dibaham harimau.
Makanan harimau seperti babi, rusa tiada lagi di kawasan tersebut. Saya harap Kerajaan
Negeri Kelantan tidak menafikan ini. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Raub. Seterusnya, Yang Berhormat Jerai.

4.12 ptg.
Tuan Sabri bin Azit [Jerai]: Assalamualaikum warahmatullahi wabarakatuh.
Timbalan Yang di-Pertua [Dato' Mohd Rashid Hasnon]: Waalaikumsalam.

Tuan Sabri bin Azit [Jerai]: Terima kasih Tuan Yang di-Pertua atas peluang yang
diberikan kepada saya untuk menyertai perbahasan ini.

Tanggal 18 Ogos 2021, Daerah Yan yang berada di bawah Parlimen Jerai
dikejutkan juga dengan satu kejadian banjir kepala air yang sangat menakutkan. Kejadian
ini meninggalkan kesan yang sangat mendalam dalam hidup masyarakat setempat.
Masyarakat sekitar yang terlibat masih lagi trauma memikirkan detik-detik kejadian kerana
ada dalam kalangan mereka yang kehilangan orang yang tersayang. Kejadian ini turut
melibatkan Daerah Kuala Muda. Pelbagai langkah telah diambil bagi memastikan
kejadian ini tidak lagi berulang.

Kejadian ini dipercayai berpunca daripada kepala air dari kawasan air terjun di
kaki Gunung Jerai dan mengakibatkan limpahan air deras ke kawasan kediaman sehingga
menyebabkan kerosakan jalan raya dan kediaman di sekitar Gunung Jerai ini. Seramai
1,301 orang penduduk terlibat dengan musibah ini dan enam orang kehilangan nyawa.
Mukim Yan melibatkan 886 orang, Mukim Singkir seramai 200 orang dan Mukim Gurun
seramai 215 orang. Selain daripada penduduk setempat, musibah ini juga turut
melibatkan kerosakan kepada inap yang beroperasi di Daerah Yan.

Tragedi ini juga melibatkan agensi Jabatan Mineral dan Geosains di bawah
Kementerian Tenaga dan Sumber Asli. Jadi dalam kesempatan ini, saya ingin menarik
perhatian Kementerian Tenaga dan Sumber Asli kepada iaitu:

(i) keperluan pemetaan terperinci risiko berlakunya bencana geologi;

(ii) pemasangan sistem amaran awal tanah runtuh dan aliran debris;

(iii) keperluan penubuhan Pusat Kawalan Amaran Bencana Geologi
Tanah Runtuh dan Aliran Debris Negara yang melibatkan fungsi
JMG;

(iv) memperkasakan komuniti terhadap ancaman bencana geologi
tanah runtuh dan aliran debris dengan memberi peranan kepada
Jabatan Mineral dan Geosains (JMG); dan

(v) pemerkasaan JMG dan peranan dan tanggungjawab baharu JMG
dengan memberi perjawatan yang lebih baik dan menghargai
pegawai. Ada pegawai yang berpuluh-puluh tahun masih di Gred
