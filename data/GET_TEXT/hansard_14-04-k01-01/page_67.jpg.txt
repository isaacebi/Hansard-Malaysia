DR.20.01.2022 59

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Jelutong. Tidak apa.

Tuan Sanisvara Nethaji Rayer a/l Rajaji [Jelutong]: No. Satu hari tidak makan
tidak bolehkah? Mana mereka? Where are they?

Timbalan Yang di-Pertua [Dato’ Mohd Rashid Hasnon]: Mungkin mereka di
luar, boleh mendengar.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
Timbalan Yang di-Pertua. Saya tahu Timbalan Yang di-Pertua sendiri cuti di luar negara
semasa rakyat susah di kawasan Tuan Yang di-Pertua sendiri. Tolonglah. Hari ini hadir.
Kita hendak tahu apa berlaku, mana pergi bot penyelamat? Mana makanan untuk
mangsa banjir?

Timbalan Yang di-Pertua [Dato’ Mohd Rashid Hasnon]: Yang Berhormat
Jelutong you have your time afterwards...

Tuan Sanisvara Nethaji Rayer a/l Rajaji [Jelutong]: Mana Menteri-menteri di
sini?

Timbalan Yang di-Pertua [Dato’ Mohd Rashid Hasnon]: Yang Berhormat
Jelutong saya bagi arahan, jangan ganggu....

Tuan Sanisvara Nethaji Rayer a/l Rajaji [Jelutong]: Bukan ganggu. Saya
menuntut penjelasan bagi rakyat di luar sana. Saya sendiri turun membantu mereka di
kawasan.

Timbalan Yang di-Pertua [Dato’ Mohd Rashid Hasnon]: Nanti dia jawab.

Timbalan Menteri Pertanian dan Industri Makanan II [Dr. Nik Muhammad
Zawawi bin Haji Salleh]: Ini Menteri ramai ini.

Timbalan Yang di-Pertua [Dato’ Mohd Rashid Hasnon]: Terima kasih. Saya
minta Yang Berhormat Batang Lupar teruskan. Switch on the mic.

Dato Sri Hajah Rohani binti Abdul Karim [Batang Lupar]: Assa/amualaikum
warahmatullahi wabarakatuh dan salam Keluarga Malaysia. Tuan Yang di-Pertua,
terima kasih di atas kesempatan yang diberikan kepada Yang Berhormat Batang Lupar
mengambil bahagian dalam mesyuarat khas Dewan Rakyat pada hari ini. Terlebih
dahulu saya ingin merakamkan rasa simpati saya terhadap mangsa bencana banjir
baru-baru ini dan mereka yang terkesan daripada nya.

Terima kasih juga kepada masyarakat Malaysia yang sangat prihatin, yang
tidak putus-putus untuk terus membantu mereka yang berada di dalam kesusahan
akibat daripada musibah ini. Tahniah kepada Yang Amat Berhormat Perdana Menteri
yang gigih menangani bencana ini dan mengambil kesempatan juga untuk
mengucapkan juga happy belated birthday kepada Yang Amat Berhormat Perdana
Menteri.

Tuan Yang di-Pertua, mengikut hasil perbincangan bersama pakar-pakar
setempat APPGMSDG, terdapat tiga faktor utama yang berinteraksi antara satu sama
lain yang meningkatkan tahap risiko bencana banjir baru-baru ini, iaitu perubahan iklim,
kesiap siaga dan respons, perancangan pembangunan. Hasil penyelidikan pasukan
APPGMSDG pada tahun 2020 dan 2021 mendapati terdapat kawasan-kawasan lain di
Malaysia termasuk kawasan Parlimen Batang Lupar yang merekodkan banjir akibat
pembangunan dan aktiviti tukar guna tanah yang tidak dirancang dengan betul tanpa
penilaian risiko yang mencukupi.

Pada masa hadapan kesan banjir akan menjadi lebih buruk dengan
peningkatan penduduk, kadar urbanisasi dan pembangunan ekonomi di kawasan
terdedah banjir, ditambah pula dengan peningkatan kekerapan dan intensiti cuaca
ekstrem akibat perubahan iklim. Perlu ditekankan bahawa matlamat pembangunan
lestari tidak akan tercapai tanpa pengurangan risiko bencana yang berkesan.

Tuan Yang di-Pertua, nampaknya seolah-olah kita tidak belajar daripada
bencana besar banjir di Manik Urai, Kelantan pada tahun 2014, apabila berlaku
