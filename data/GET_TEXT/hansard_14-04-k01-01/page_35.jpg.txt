DR.20.01.2022 27

Keenam, kerajaan sedar dalam tempoh musibah ini, mangsa-mangsa banjir turut
mengalami kerosakan kenderaan peribadi mereka. Seperti yang telah diumumkan oleh
Yang Amat Berhormat Perdana Menteri, buat pertama kalinya kerajaan telah berjaya
mendapatkan persetujuan syarikat Proton dan Perodua untuk memberikan perkhidmatan
tunda secara percuma dan diskaun ke atas alat ganti sebanyak 50 peratus di pusat-pusat
servis mereka yang berdaftar. Bagi syarikat kereta lain pula, semua telah bersetuju
menyediakan perkhidmatan tunda secara percuma dan diskaun sekurang-kurangnya 25
peratus ke atas alat tukar ganti.

Sebagai tambahan, buat julung-julung kalinya, kerajaan turut menyediakan
Bantuan Automotif Keluarga Malaysia sebanyak RM1,000 untuk kegunaan mangsa banjir
sama ada bagi tujuan pembaikan kereta atau pembelian baharu akibat kenderaan yang
telah rosak. Setakat ini, lebih 20 buah syarikat automotif dengan rangkaian lebih daripada
1,800 pusat servis dan bengkel berdaftar telah bersetuju menyertai inisiatif Program
Bantuan Automotif Keluarga Malaysia. Kerajaan pastinya akan terus mengemas kini
senarai pusat servis berdaftar bagi memperluas liputan program ini.

Untuk makluman semua Ahli Yang Berhormat, sehingga kini, hampir 5,000 buah
kereta telah dihantar ke pusat servis kereta yang berdaftar untuk memanfaatkan bantuan
tersebut. Selain itu, kerajaan juga telah bersetuju untuk mewujudkan kaedah alternatif
kepada mangsa banjir bagi membuat tuntutan tunai dalam keadaan kenderaan mereka
telah dibaiki di bengkel yang tidak berdaftar.

01140

Secara keseluruhan suka untuk saya kongsikan di sini bahawa _ sekiranya
ditambah jumlah bantuan tunai langsung yang disebutkan tadi setiap kiraan yang layak
akan menerima bantuan tunai sehingga RM10,000. Bagi yang dikenal pasti mendapat
kemudahan pemindahan rumah baharu, nilai bantuan yang diterima adalah sehingga
RM61,000.

Tuan Yang di-Pertua, ketujuh, di bawah kategori Inisiatif Komuniti, kerajaan ini
telah memperuntukkan sejumlah RM200 juta termasuk RM50 juta khusus untuk negeri
Selangor dan Pahang bagi menggerakkan kerja-kerja pengurusan pasca_banjir.
Peruntukan ini antaranya digunakan bagi melaksanakan urusan pembaikan dan
pembersihan rumah dan fasiliti awam yang rosak.

Kelapan, bagi mempercepat dan memudahkan proses perolehan, MOF telah
melonggarkan kaedah perolehan supaya pengurusan pasca banjir dapat dilaksanakan
dengan segera dan berkesan. Antaranya MOF telah melonggarkan syarat perolehan iaitu
bagi perolehan kerja sehingga RM200,000 kini dibenarkan dilaksanakan secara lantikan
terus dan mana-mana yang melebihi RM200,000 dibuat secara proses sebut harga.

Selain itu, bagi perkhidmatan sokongan sehingga RM50,000 dalam satu kontrak
dibenarkan untuk dilaksanakan secara pembelian terus. Selain itu, pengecualian AP182
juga diberikan bagi memberi ruang kepada agensi pelaksana mempercepat pelaksanaan
projek tanpa perlu merujuk atau menunggu keputusan penilaian daripada agensi teknikal.

Kesembilan, seperti diketahui, syarikat pelaburan berkaitan kerajaan (GLIC) dan
syarikat berkaitan kerajaan (GLC) melalui GLIC/GLC Disaster Response Network (GDRN)
turut menggerakkan usaha menangani dan menghulurkan bantuan kepada mangsa-
mangsa banjir. Melalui GDRN, sebanyak 10 agensi kerajaan 33 NGO serta hampir 4,000
orang sukarelawan telah turut bersama turun kelapangan dalam membantu mangsa-
mangsa banjir. Aset-aset GLC dan GLIC seperti gudang, kenderaan, set jana elektrik dan
lain-lain juga telah dimanfaatkan bagi misi banjir kali ini.

Untuk makluman semua Ahli Yang Berhormat, dana terkumpul di bawah GDRN
kini telah mencecah hampir RM140 juta. Setakat ini GDRN telah pun membantu kira-kira
71,000 orang mangsa banjir. Antara bantuan yang disediakan termasuklah pengagihan
pek makanan panas, barangan keperluan asas, kit kebersihan, kerja-kerja pembersihan,
wang tunai, perubatan dan banyak lagi.

Tuan Yang di-Pertua, kesepuluh seperti yang diumumkan bagi menambah akses
tunai kepada mangsa banjir yang memerlukan, Bank Simpanan Nasional buat pertama
