116 DR.20.01.2022

Apa yang menyedihkan, bantuan kerajaan yang diterima mangsa cuma ala kadar
sahaja. Saya mohon projek-projek infrastruktur untuk mitigasi banjir jangka panjang di
seluruh negara dan juga jangan lupakan Labuan, dilaksanakan dengan seriusnya.
Sementara itu, pastikan peruntukan bantuan untuk mangsa di Labuan dan Sabah
ditambah secukupnya. Terima kasih.

Puan Isnaraissah Munirah binti Majilis @ Fakharudy [Kota Belud]: Tuan Yang
di-Pertua masukan Labuan dalam ucapan saya. Sama ada sedar atau tidak, usaha
manusia mengejar pembangunan dan keuntungan ialah penyebab utama mala petaka
banjir. Faktor campur tangan keterlaluan manusia melalui aktiviti pembangunan dan
perlakuan tidak lestari memburukkan lagi kejadian banjir di sesuatu kawasan.

Dahulu, banjir pun berlaku juga tetapi tidak membawa kemusnahan seperti yang
berlaku sekarang. We are not strict when it comes to how environment is handled.
Langkah utama mengatasi banjir adalah dengan mempunyai dasar perancangan dan
pelan tindakan mengurangkan risiko banjir yang mantap. Pelan ini perlu diintegrasikan
dengan pelan pembangunan sosial dan ekonomi supaya dapat dilaksanakan secara
berkesan dan berterusan. Disebabkan oleh fenomena cuaca ekstrem yang melanda
negara kita baru-baru ini dan telah menyebabkan banjir dan juga kehilangan nyawa, wajar
satu pendekatan holistik diambil berkaitan perubahan iklim.

Dalam hal ini, mungkin sudah tiba masanya satu kerangka undang-undang yang
menyeluruh dibangunkan dalam pendekatan whole-of-nation approach untuk menangani
ancaman perubahan iklim. Tuan Yang di-Pertua, sebelum saya akhiri perbahasan saya,
saya minta dari Kota Belud dan saya mohon ini untuk semua Ahli-ahli Parlimen dan juga
Ahli-ahli Dewan Undangan Negeri daripada pembangkang untuk diberi hak yang sama
rata menghadiri dan menganggotai Mesyuarat Operasi Bencana di daerah masing-
masing. Ini tidak, kalau Yang Berhormat pembangkang, jangankan dipanggil untuk
mesyuarat bencana, WhatsApp operasi daerah pun disekat daripada mendapat maklumat
terkini.

Berpolitik lebih penting daripada mengurus hal banjir, sedangkan banjir tidak
melihat kepada parti anutan yang diwakili. Sekian, terima kasih.

Tuan Yang di-Pertua: Terima kasih Yang Berhormat Kota Belud. Seterusnya,
Yang Berhormat Libaran, silakan.

5.49 ptg.

Datuk Zakaria bin Mohd. Edris @ Tubau [Libaran]: Bismillahi Rahmani Rahim,
Assalamualaikum warahmatullahi wabarakatuh, salam sejahtera, salam Keluarga
Malaysia. Terima kasih Tuan Yang di-Pertua. Banjir Malaysia 2021/2022 merupakan satu
kejadian banjir yang melanda kawasan Semenanjung Malaysia pada Disember 2021 serta
Tanah Besar Sabah dan Sarawak pada Januari 2022.

01750

Banjir ini disifatkan sebagai banjir 100 tahun dibandingkan dengan banjir Kuala
Lumpur 1971 dan banjir Malaysia 2014 yang paling teruk. Akibat cuaca buruk melanda
Pantai Timur dan Utara Sabah, negeri Sabah juga tidak terlepas daripada menjadi negeri
dilanda banjir dengan mencatatkan lebih daripada 3,000- mangsa banjir meliputi ribuan
keluarga yang membabitkan enam buah daerah iaitu Daerah Kota Marudu, Pitas, Paitan,
Sandakan dan Telupid.

Tuan Yang di-Pertua, Parlimen Libaran, perkampungan di Kampung Semawang
telah dilanda banjir dengan teruk sehingga rumah dimasuki air, peralatan perkakas rumah
turut rosak, kereta terendam dalam air, bahkan tanaman dan ternakan turut dirosakkan
banjir. Selain itu, banjir ini juga merosakkan jalan, jambatan serta infrastruktur awam di
kawasan ini.

Selain banjir yang melanda Kampung Semawang ini, satu fenomena besar,
bencana gabungan angin, ombak turut melanda di Kampung Tinusa 2 pada sebelah
malam 2 Januari tahun 2022. Angin yang kencang serta ombak yang kuat telah meruntuh
