90 DR.20.01.2022

3.58 ptg.

Dato’ Haji Salim Sharif [Jempol]: Bismillahi Rahmani Rahim. Assalamualaikum
warahmatullahi wabarakatuh. Salam Keluarga Malaysia. Terima kasih kepada Tuan Yang
di-Pertua kerana mengizinkan saya mengambil bahagian dalam perbahasan pada hari ini.

Jempol merupakan kawasan yang dilanda banjir pada 31 Disember tengah
malam tahun baru pada tahun 2022 yang lalu. Jempol adalah kawasan yang sangat
terkesan berbanding dengan yang lain tidak mengalami banjir. Terlebih dahulu juga saya
mengucapkan takziah kepada semua mangsa banjir di seluruh negara.

Saya juga ingin merakamkan ucapan penghargaan kepada semua kakitangan
awam, NGO dan orang ramai yang telah melanda termasuklah MOF, ICU, Bomba, JKM
dan lain-lain. Syabas dan terima kasih kepada mereka yang prihatin dan sikap
tanggungjawab yang ditunjukkan. Semoga semangat Keluarga Malaysia ini akan terus
tersemat di hati sanubari semua rakyat Malaysia.

Tuan Yang di-Pertua, fenomena banjir bukanlah suatu perkara yang asing
khususnya apabila tiba Monsun Timur Laut pada setiap tahun. Kebiasaan kawasan yang
bakal terlibat telah pun dijangka awal seperti negeri di Pantai Timur. Sebelum ini
membincangkan perkara yang lebih besar, saya ingin mengetahui, sejauh mana
perjalanan kita untuk mengatasi masalah banjir yang berulang dan telah dijangka lebih
awal. Mengapa kah negeri-negeri seperti Kelantan, Terengganu dan sebagainya mesti
diletakkan pada setiap tahun banjir? Apakah tindakan pencegahan yang telah dilakukan
oleh kerajaan bersama kerajaan negeri yang terlibat untuk mengatasi masalah banjir yang
berulang?

Kesiapsiagaan kerajaan negeri sudah pasti ia banyak terlibat pada kerajaan-
kerajaan negeri yang mana Jawatankuasa Bencana di setiap negeri telah pun ditubuhkan.

01600

Banjir yang melanda lapan negeri bermula 18 Disember yang baharu ini yang
sangat membimbangkan, puluhan rakyat menjadi korban dan puluhan ribu rakyat terpaksa
dipindahkan. Banjir besar berlaku di Selangor ataupun di Lembah Klang adalah tragedi
yang diingati selepas ini. Pada hari kejadian, ribuan pengguna jalan raya terperangkap
dan puluhan ribu mangsa terbiar lebih 24 jam tanpa menerima bantuan sehingga mereka
terpaksa meminta bantuan sukarelawan dan membuat rayuan di media sosial.
Kebanyakan mangsa pula hanya dapat keluar selepas 48 jam terperangkap iaitu setelah
air mula surut.

Di manakah kerajaan negeri pada hari kejadian dan apakah peranan sebenar
sepatutnya dimainkan oleh kerajaan negeri? Kesepakatan kerajaan negeri dan Kerajaan
Persekutuan. Sesungguhnya tiada sesiapapun menjangkakan kemusnahan dahsyat yang
berlaku di beberapa kawasan lokaliti dan penempatan, termasuklah di Jempol. Musibah
yang berlaku telah menunjukkan kepada kita bahawa tiada persiapan yang rapi dan
kesepakatan jelas antara kerajaan negeri dan juga Kerajaan Persekutuan. Misalnya di
Jempol, PPS di Kampung Jawa tidak dibuka walaupun ketika itu mangsa banjir hendak
menuju ke tempat tersebut kerana tidak mendapat arahan daripada pegawai daerah untuk
membuka.

Ini telah pun menunjukkan di kampung. Kampung ini berdekatan, maknanya
kawasan banjir Kampung Dato’ Johan yang mana kawasan ini adalah kawasan
penempatan banjir tetapi tidak mendapat izin daripada ketua kampung. Maka mereka ini
bersadai di luar selama lima hingga enam jam kerana tidak dapat masuk kawasan
penempatan tersebut. Ini juga menunjukkan kelemahan sistem ataupun kesiapsiagaan
kita di setiap negeri. Begitu juga negeri-negeri perlu memikirkan bagaimana pemindahan
warga yang kerap kali duduk di tepi-tepi sungai ini dipindahkan ke lot-lot baharu, yang
mana lot tersebut jauh dari sungai dan mungkin ianya tidak dilanda banjir.

Ini peranan kerajaan negeri yang perlu dibuat bersama dan Kerajaan Persekutuan
menyediakan peruntukan membina rumah sebanyak RM51,000.  Infrastruktur yang
disiapkan di PPS menunjukkan kita perlu menambahbaikkan kebanyakan peralatan yang
digunakan. Contohnya PPS di sekolah. Sekolah ini kebanyakan adalah bilik-bilik belajar
