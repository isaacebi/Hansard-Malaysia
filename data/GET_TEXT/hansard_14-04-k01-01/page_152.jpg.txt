144 DR.20.01.2022

bagi duit itu di padang, ada banner MCA. Padahal duit itu duit pembayar cukai, bukan duit
MCA. Tolong betulkan.

Tengku Zulpuri Shah bin Raja Puji [Raub]: Yang Berhormat Menteri, Raub.
Boleh? Terima kasih Yang Berhormat Menteri. Saya ingin mengucapkan terima kasih
kepada Yang Berhormat Menteri kerana pada Januari 2021 ada datang Parlimen Raub.

Akan tetapi, saya ingin bangkitkan di sini ada beberapa yang tidak diselaraskan.
Maksudnya kerajaan negeri dengan Kerajaan Pusat apabila buat perjanjian ataupun bagi
harapan kepada mangsa-mangsa banjir, tidak ada satu dokumen yang bertulis. Hanya
mulut sahaja. Bila kita tanya, “Mengapa tidak siap rumah ini?” “Oh, ini tok empat.”
“Kenapa tidak siap ini?” “Ini tok penghulu.” Akan tetapi, tidak ada satu pun yang hitam
putih ya. Di mana kami walaupun Ahli Parlimen ataupun ADUN pembangkang kawasan
mana-mana pun, kami boleh follow-up. Jadi, saya harap selepas ini Kerajaan Pusat dan
kerajaan negeri ada satu persefahaman. Bagi surat kepada mangsa ini supaya kami
boleh follow-up.

Untuk pengetahuan semua, di Parlimen Raub, sampai sekarang ya— hendak
cerita ini. Sampai sekarang banjir yang kedua, rumah baru dibaiki. Dah banjir kedua.
Janji pada banjir pertama Januari 2021, baru buat sekarang. Itu masalah birokrasi.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Raub.

Tuan M. Kulasegaran [Ipoh Barat]: Yang Berhormat Menteri.

Tuan Lim Guan Eng [Bagan]: Terima kasih. Saya ingin rujuk hanya kepada itu
bantuan untuk memperbaiki rumah sebanyak RM15,000 dan juga rumah baharu
sebanyak RM56,000. Masalahnya ialah kena lantik kontraktor. Kalau kita lihat, ini ialah
rumah di kawasan bandar. RM15,000 untuk memperbaiki rumah tidak cukup. Bukankah
lebih mudah kalau kita berikan wang tunai dan bukanlah melantik kontraktor? Ini yang
pertama.

Kedua, tentang kos pembinaan rumah. Sekiranya ia juga tidak mencukupi,
bolehkah ia juga diberikan secara wang tunai sebanyak RM56,000?

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bagan. Sila.

Datuk Seri Utama Tengku Zafrul bin Tengku Abdul Aziz: Boleh saya jawab
dulu Yang Berhormat Pokok Sena tadi? Ini sebenarnya adalah penambahbaikanlah apa
yang kita buat, berbanding yang sebelum ini, kepada mangsa banjir yang kita unumkan
untuk Monsun Timur Laut 2021/2022 memandangkan tahap banjir yang jauh lebih
teruklah berbanding dengan sebelum ini. Jadi, manfaat ini tidak boleh kita backdated,
dengan izin, tetapi going forward, kita akan gunakan kadar baru inilah.

Dato’ Mahfuz bin Haji Omar [Pokok Sena]: Akan tetapi, bagi saya, banjir kepala
air itu teruk. Teruk sama sepertimana yang berlaku di Selangor, di Lembah Klang ini.
Semua orang tahu banjir kepala air pada hari pertama Yang Berhormat Bera menjadi
Perdana Menteri. Jadi, saya fikir seharusnya dipertimbangkan untuk kepentingan
penduduk di kawasan yang terlibat.

Datuk Seri Utama Tengku Zafrul bin Tengku Abdul Aziz: Okey, Yang
Berhormat Pokok Sena, kita akan pertimbangkan.

Mengenai soalan yang ditujukan daripada Yang Berhormat Segambut tadi, kita
akan berbincang dengan Yang Berhormat Menteri Wilayah yang ada di sini bagaimana
kita hendak selaraskan semula ataupun perbaiki apa yang telah dibuat sekarang bersama
dengan DBKL, yang dicadangkan, dengan juga bersama NADMA. Ini kerana duit itu
disalurkan kepada NADMA dan NADMA berhubung dengan setiap PKOB dan juga
kerajaan negeri dan PBT dan sebagainya.

Yang Berhormat Bagan, sebenarnya lebih RM5,000 memang kita
menggunakan— kalau di bandar, kita menggunakan KPKT, di kawasan luar bandar,
KPLB. JKR pun ada juga involvement atau penglibatan JKR. Kerisauan kita ialah
