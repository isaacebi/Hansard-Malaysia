58 DR.20.01.2022

lain. Kita tidak mahu perkara ini dijadikan bahan perbincangan di luar negara,
khususnya di mana Perdana Menteri membuat kenyataan begitu.

Adakah Perdana Menteri tahu Tuan Yang di-Pertua bahawa keputusan SC
dalam surat yang pertama, mereka kata tiada keputusan konklusif. Tiada keputusan
konklusif maknanya tidak tahu ada pelanggaran ataupun tidak. Kemudian beberapa
jam, the next day, selepas Kabinet meeting kenyataan keluar, tidak bersalah. Apa ini?
Apa kerajaan ini? Perdana Menteri yang lemah, langsung tidak ada pendirian tegas.
Minta untuk satu siasatan dan kita bincang berkenaan dengan dana. Dana yang ...
berkaitan dengan banjir.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat.

Tuan Gobind Singh Deo [Puchong]: Tuan Yang di-Pertua, saya rasa isu
transparensi cukup penting. Saya sokong apa yang dibawa oleh Yang Berhormat
Bagan. Saya minta Perdana Menteri datang balik petang ini, jawab soalan ini. Kita
semua mahu tahu, apakah jawapan beliau.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Puchong. Baik, masa sudah habis.

Tuan Lim Guan Eng [Bagan]: Terima kasih, saya satu baris sahaja.
Tuan Gobind Singh Deo [Puchong]: Sila.

Tuan Lim Guan Eng [Bagan]: Saya memang setuju apa yang dinyatakan oleh
Yang Berhormat Puchong. Ini jadi sebahagian daripada ucapan saya.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat.

Tuan Lim Guan Eng [Bagan]: Tentulah saya rasa saya minta Yang Amat
Berhormat jangan gadaikan maruah anda semata-mata untuk mempertahankan
seorang yang nyata telah melanggar undang-undang. We do not want a lawmaker to
be a lawbreaker. We don’t want a lawman to be an outlaw, dengan izin. Ini telah berlaku
apabila kita lihat dalam skandal saham Tan Sri Azam Baki. Kalau Yang Amat Berhormat
Perdana Menteri terus hendak melindungi Tan Sri Azam Baki, akhirnya beliau juga
akan terlibat dalam kemelut saham yang salah dan melanggar undang-undang ini.

Harap buatlah yang betul, jangan terus sesat lagi, balik ke pangkal jalan, minta
Tan Sri Azam Baki untuk direhatkan, sementara siasatan yang dijalankan oleh panel
yang bebas. Kalau tidak, ia akan merosakkan imej negara. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bagan. Seterusnya saya menjemput Yang Berhormat Batang Lupar.
Kemudian diikuti oleh Yang Berhormat Kota Raja dan kemudian Yang Berhormat
Pontian. Sila Yang Berhormat Batang Lupar, lima minit.

1.35 ptg.

Dato Sri Hajah Rohani binti Abdul Karim [Batang Lupar]: Terima kasih.
Assalamualaikum warahmatullahi wabarakatuh.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua.
Timbalan Yang di-Pertua [Dato’ Mohd Rashid Hasnon]: Ya.

Tuan Sanisvara Nethaji Rayer a/l Rajaji [Jelutong]: Di mana semua Menteri
termasuk Perdana Menteri Tuan Yang di-Pertua? Tuan Yang di-Pertua, kita ada di sini
membincangkan isu banjir, mana?

Tuan Khalid bin Abd Samad [Shah Alam]: Lunch, lunch.

Tuan Sanisvara Nethaji Rayer a/l Rajaji [Jelutong]: Where are your Ministers?
Mana Perdana Menteri? Bukankah mereka simpati tentang rakyat yang susah.
