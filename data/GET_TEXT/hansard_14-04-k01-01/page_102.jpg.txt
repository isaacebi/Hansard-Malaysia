94 DR.20.01.2022

44, namun mereka tetap tabah dan meneruskan khidmat bakti
tanpa keluh kesah.

Bencana ini juga, Tuan Yang di-Pertua, melibatkan peranan Kementerian Alam
Sekitar dan Air. Bagi mengelak tragedi ini berulang, dua buah empangan sabo dalam
proses pembinaan di Titi Hayun, Yan dan Tupah yang dijangka siap pada Jun 2023.

Kementerian Alam Sekitar dan Air (KASA) menyerahkan surat setuju terima (SST)
tender tapak projek pembinaan struktur empangan sabo kepada kontraktor yang berjaya
iaitu Damai Construction Sdn. Bhd. yang bernilai RM22.8 juta. Projek pembinaan ini juga
melibatkan kerja-kerja pemulihan bencana banjir akibat banjir lumpur Ogos lalu dan
dijangka siap pada Jun 2023. Pertanyaan saya ialah adakah sistem empangan ini akan
diperluaskan di tempat berisiko bencana air dari gunung?

Akhirnya, di kesempatan ini juga, saya mengucapkan terima kasih kepada
Kerajaan Malaysia yang mengambil tindakan segera menyalurkan peruntukan khas bagi
membolehkan kerja-kerja baik pulih dilakukan dengan kadar segera. Selain itu juga,
terima kasih diucapkan kepada semua pihak sama ada individu mahupun berkumpulan
yang turut menyalurkan sumbangan kewangan dan barangan serta ada yang turun
padang dengan melibatkan diri dalam aktiviti mencuci dan membersihkan terutamanya
yang digelar sebagai ‘semut merah’, NGO Khidmat Malaysia.

Setinggi-tinggi penghargaan juga diucapkan kepada pihak agensi penyelamat
yang berkorban masa, tenaga dan nyawa dalam misi mencari dan menyelamat. Sekian,
Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Jerai. Seterusnya, Yang Berhormat Sepang.

4.17 ptg.

Tuan Mohamed Hanipa bin Maidin [Sepang]: Terima kasih Tuan Yang di-
Pertua kerana membenarkan saya untuk mengambil alih daripada Yang Berhormat Pulai
untuk berbahas.

Pertamanya, saya mengucapkan juga terima kasih kepada pihak kerajaan kerana
sudi mengadakan sidang ini untuk kita boleh membincangkan isu banjir ini. Akan tetapi,
saya harus kata juga bahawa ia tidak bermula dengan baik kerana pada peringkat awal
lagi ucapan daripada Yang Amat Berhormat Perdana Menteri, saya lihat tidak bermula
dengan satu yang baik kerana lebih kepada seperti, orang kata, blame game.

Ucapan beliau telah pun dilaporkan dalam beberapa buah media tadi. Antaranya
beliau mengatakan bahawa seolah-olah Kerajaan Negeri Selangor, khususnya agak
lemah dari segi soal pentadbiran isu banjir ini sedangkan negeri-negeri seperti Pahang
dikatakan agak lebih baik dari segi pentadbiran isu banjir ini. Sedangkan hakikatnya,
sebaliknya yang berlaku. Saya rasa kita kena bersikap jujur dan adil dari segi kita menilai
soal-soal kerja membantu mangsa-mangsa banjjir ini.

Tuan Yang di-Pertua, walaupun ada fitnah-fitnah yang dikatakan kononnya Ahli
Parlimen tidak turun dan sebagainya tetapi saya rasa rakyat tahu siapa yang turun atau
tidak turun. Saya hendak katakan, Tuan Yang di-Pertua, pada hari pertama dan kedua
iaitu pada 18 dan 19 Disember itu, boleh dikatakan bantuan daripada NADMA hampir tidak
ada khususnya di Parlimen Sepang. Sedangkan pada ketika itu, tahap bantuan itu amat
diperlukan kerana ketika itu keadaan begitu gawat sekali, hujan begitu lebat tidak berhenti
dan paras air naik begitu tinggi sekali. Masa itu, apa yang kita fikirkan ialah soal
menyelamatkan nyawa manusia.

01620

Apabila kita dapati NADMA tidak turun, tidak memberikan bantuan, ia
mengakibatkan alat-alat prasarana untuk membantu mangsa banjir hampir dikatakan,
saya kata ada tetapi tidak begitu memuaskan sehingga kita terpaksa kata orang itu
terpaksa memikirkan bagaimana untuk kita bantu.
