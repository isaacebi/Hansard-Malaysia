104 DR.20.01.2022

Saya memohon agar kerajaan perlu menyegerakan baik pulih kerosakan akibat
banjir untuk kesejahteraan rakyat dan meletakkan prioriti dalam agenda pembangunan
negara. Sekian, Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Setiua.

Seterusnya, saya menjemput Yang Berhormat Ipoh Barat.

4.57 ptg.

Tuan M. Kulasegaran [Ipoh Barat]: Terima kasih, Tuan Yang di-Pertua. Kita
telah disummonkan untuk menghadiri Parlimen pada hari ini. Seramai 220 orang Ahli
Parlimen perlu bincang hal luar biasa mengenai banjir dalam tempoh satu hari. Tak masuk
akal dan saya percaya semua Ahli Parlimen perlukan lebih masa untuk membincangkan
perkara ini supaya ia lebih efektif. Sekurang-kurangnya, Parlimen patut bersidang satu
minggu supaya perkara ini boleh dihalusi dan tindakan dan cadangan-cadangan boleh
diambil kira. Nampaknya kita mengadakan satu mesyuarat pada hari ini semata-mata
untuk mengadakan satu mesyuarat. Nampaknya ini adalah eye-wash.

Semalam Tuan Yang di-Pertua di kawasan saya, dua buah tempat telah dilanda
banjir kilat. Ini saya difahamkan disebabkan selain daripada climate change dan
sebagainya, iaitu pembalakan yang terjadi di atas sungai, at the top. Ini berleluasa. Tiba-
tiba apabila hujan lebat, Taman Desa Impian dengan hampir 200 buah rumah, semua
dilanda banjir hampir tiga ke-empat kaki. Banyak antara harta benda mereka rosak. Akan
tetapi, kalau kita tengok di seluruh negara Tuan Yang di-Pertua, banyak tempat yang
banjir ini bukan tempat-tempat orang kaya. Kenapa ya...?

Ramai- kalau tengok, kebanyakan di taman-taman ini semua orang miskin atau
B40. Macam Taman Sri Muda juga. Saya rasa pergi ke Taman Sri Muda semalam, saya
jumpa dengan mereka dan mereka kata tempat itu pun merupakan tempat yang mana
retention ponds sebelum itu. Sama juga dengan Taman Desa Impian, juga retention pond
yang telah diambil alih, dijual kepada pemaju. Pemaju kompromi semua ini, rumah dibina
dan dijual kepada B40, orang-orang miskin dan sebagainya. Ini adalah satu antara sebab
yang mana kompromi telah dibuat. Kita compromised. Jadi, apakah yang kita perlu buat?

Pada pandangan saya Tuan Yang di-Pertua, kita perlu mengadakan satu
Suruhanjaya Siasatan Diraja supaya seluruh negara di mana rumah-rumah ini dibina,
tindakan susulan boleh diambil dan juga kita mengelak daripada membina rumah-rumah
yang mana retention ponds ada di seluruh negara.

01700

Saya difahamkan di Taman Sri Muda ini, saya jumpa mereka semalam. Mereka
cadangkan bahawa perlu mengambil tindakan undang-undang terhadap kerajaan dan
sebagainya. Saya setuju, saya rela untuk menolong mereka dalam hal ini. Akan tetapi
yang lebih mustahak adalah hari ini Yang Berhormat Menteri Kewangan kata wang-wang
telah dihulurkan. Saya difahamkan dekat ratusan rumah di sana, mereka langsung tidak
mendapat apa-apa bantuan sehingga hari ini. Macam mana Yang Berhormat Menteri
boleh kata lebih daripada 90 peratus telah mencapai hasrat mereka untuk menyalurkan
wang tetapi masyarakat yang menghadapi masalah banjir ini tidak mendapat wang
tersebut.

Tuan Charles Anthony Santiago [Klang]: Yang Berhormat Ipoh Barat.

Tuan M. Kulasegaran [Ipoh Barat]: Ini perlu satu tindakan dan juga saya telah
pergi ke Karak di Sungai Seri Telemong. Ini orang asal punya tempat. Ramai di antara
kita semua ingat rakyat Malaysia sahaja tetapi orang asal, kita lupa. Saya pergi di sana
dekat sungai, semua rumah sudah di-washed away, sudah habis tenggelam, hilang.
Mereka pada hari itu apabila banjir, mereka lari ke atas bukit menyelamatkan diri mereka,
satu golongan orang asal. Sekarang sudah lebih sebulan, satu orang pun dari kerajaan
tidak pergi berjumpa dengan mereka untuk menghulurkan makanan dan sebagainya.
Hanya NGO-NGO dan ADUN di sana yang memberi bantuan.
