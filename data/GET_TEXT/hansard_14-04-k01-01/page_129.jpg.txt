DR.20.01.2022 121

Tuan Yang di-Pertua, tell this government, the blood is in your hands. You are
responsible. Rakyat di luar sana marah sebab kerajaan ini bukanlah kerajaan yang dipilih
oleh mereka. Mereka marah. Sekarang mereka mula tanya kerajaan ini, bolehkah mereka
melaksanakan tanggungjawab mereka? Masa banjir pun tidak dapat menyelamatkan
mereka, makanan-makanan tidak dapat dihantar pada masa yang diperlukan. Rata-rata
semua di luar sana marah.

Tuan Yang di-Pertua, saya juga mengambil kesempatan untuk tanya Yang Amat
Berhormat Perdana Menteri, apakah jawapan beliau kepada mangsa-mangsa yang telah
meninggal? Dalam pembentangan yang telah dinyatakan tadi, saya lihat macam-macam
bantuan kerajaan telah dinyatakan. Akan tetapi apakah bantuan yang akan diberikan
kepada 55 orang yang meninggal dunia, kepada keluarga mereka? Saya _ ingin
mencadangkan sekurang-kurangnya seorang itu dibayar RM500,000 disebabkan mereka
kehilangan nyawa disebabkan oleh sikap semberono dan sikap kerajaan ini yang tidak
mengambil serius bencana banjir.

Tuan Yang di-Pertua, saya juga di sini mengambil kesempatan untuk menyatakan
bahawa saya cukup dukacita dengan satu berita yang telah tular dalam laman sosial iaitu
saya baca dalam portal berita Free Malaysia Today. Saya mengambil kesempatan ini
untuk bertanyakan kepada Yang Amat Berhormat Perdana Menteri. Berita itu bertajuk
seperti berikut “PM’s convoy got priority over ambulance as safety measure”.

Ini adalah satu berita di mana konvoi Yang Amat Berhormat Perdana Menteri telah
memberhentikan sebuah ambulans yang sedang bergegas untuk menyelamatkan
seorang mangsa banjir di Hulu Langat. Apakah ini menunjukkan sikap kerajaan kita
memberi kepentingan kepada konvoi Yang Amat Berhormat Perdana Menteri berbanding
kepada sebuah ambulans yang sedang bergegas untuk menyelamatkan seorang mangsa
banjir di Hulu Langat?

Tuan Yang di-Pertua, saya berterima kasih di atas kesempatan yang diberikan.
Tuan Wong Kah Woh [Ipoh Timur]: Saya hendak minta celah sedikit, 20 saat.
Tuan Sanisvara Nethaji Rayer a/l Rajaji [Jelutong]: Celahan, okey silakan.

Tuan Wong Kah Woh [Ipoh Timur]: Okey terima kasih Yang Berhormat
Jelutong. Saya hendak bertanya berkenaan dengan isu banjir ini sama ada Yang
Berhormat Jelutong boleh bersetuju dengan saya. Dalam keterangan Menteri-menteri
pagi tadi, kerajaan tidak memberikan keterangan berkenaan dengan dua isu yang penting
yang merupakan faktor berlakunya banjir iaitu perubahan iklim dan juga pembangunan
yang tidak terancang yang mana pada hari semalam sahaja Bandar raya Ipoh telah pun
dilanda dengan banjir kilat yang serius.

Ada di kawasan yang tidak pernah berlaku dan ada di kawasan yang pernah
berlaku seperti di Taman Perpaduan, Taman Cempaka Bercham dan sebagainya.
Fenomena ini adalah tidak sihat dan amat luar biasa. Sama ada Yang Berhormat Jelutong
bersetuju dengan saya, kedua-dua itu merupakan punca utama yang mana kerajaan telah
gagal untuk menangani.

Tuan Sanisvara Nethaji Rayer a/l Rajaji [Jelutong]: Jawapan saya adalah
kerajaan pintu belakang ini memang telah gagal. Terima kasih.

Tuan Yang di-Pertua: Terima kasih Yang Berhormat Jelutong. Seterusnya Yang
Berhormat Cameron Highlands, silakan.

6.15 ptg.

Tuan Ramli bin Dato" Mohd Nor [Cameron Highlands]: Assalamualaikum
warahmatullahi wabarakatuh. Saya berterima kasih kepada Tuan Yang di-Pertua kerana
membenarkan.

Pertama sekali, saya ingin membetulkan tuduhan daripada Yang Berhormat Shah
Alam di mana beliau telah menyatakan bahawa kawasan Cameron Highlands tidak ada
banjir. Saya menunjukkan ini gambar saya membantu masyarakat Cameron Highlands
