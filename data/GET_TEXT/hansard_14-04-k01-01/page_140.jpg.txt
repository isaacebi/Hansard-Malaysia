132 DR.20.01.2022

Datuk Dr. Haji Abd. Latiff bin Ahmad: Belum lagi.
Tuan Khalid bin Abd Samad [Shah Alam]: Okey.

Datuk Dr. Haji Abd. Latiff bin Ahmad: Ekoran daripada itu, kita berhadapan
dengan banjir yang kita katakan tadi ‘banjir genang’. Urusan mengurus banjir genang tidak
sama dengan mengurus awal-awal banjir. Justeru, saya ingin terus menjawab perkara-
perkara yang dibangkitkan oleh Yang Berhormat Ketua Pembangkang yang ingin
mengetahui kenapa ada jumlah mangsa yang meninggal dunia ekoran daripada bencana
banjir berbeza-beza.

Ingin saya nyatakan bahawa apa yang dinyatakan oleh Yang Amat Berhormat
Perdana Menteri iaitu seramai 55 orang yang mana pecahannya 12 orang perempuan
dewasa, lelaki 40 orang, dua orang kanak-kanak lelaki, seorang kanak-kanak perempuan
dan dua orang mangsa dilaporkan masih hilang.

#1900

Berdasarkan maklumat daripada JKM, secara keseluruhannya sejak Monsun
Timur Laut bermula, seramai 38,113 buah keluarga telah dipindahkan melibatkan 1,112
buah PPS yang melibatkan 136,000 mangsa.

Tuan Sanisvara Nethaji Rayer a/l Rajaji [Jelutong]: Yang Berhormat Menteri.
Yang Berhormat Menteri.

Datuk Dr. Haji Abd. Latiff bin Ahmad: Adalah ditekankan di sini bahawa angka
yang dinyatakan ini adalah yang berpindah di PPS. Oleh sebab itu, apa yang dinyatakan
oleh Yang Berhormat Ipoh Barat tadi mengatakan bahawa, kenapa tidak terima? Ini
kerana mereka yang dipindahkan ini ada dua kategori. Ada mereka yang adalah mangsa
tetapi mereka tidak berpindah ke PPS. Mereka duduk di rumah mereka. Justeru, oleh
sebab Yang Amat Berhormat Perdana Menteri mengumumkan...

Tengku Zulpuri Shah bin Raja Puji [Raub]: Yang Berhormat Menteri, boleh
minta laluan sikit?

Datuk Dr. Haji Abd. Latiff bin Ahmad: Saya tidak bagi lagi.

Tengku Zulpuri Shah bin Raja Puji [Raub]: Raub, Raub. Saya hendak tambah,
saya bukan saya hendak kutuk. Saya hendak tambah sikit. Begini Yang Berhormat
Menteri...

Datuk Dr. Haji Abd. Latiff bin Ahmad: Nanti dahulu, bagi saya habis dahulu.

Tengku Zulpuri Shah bin Raja Puji [Raub]: Yang Berhormat Menteri saya
hendak beritahu, nanti saya rasa tidak habis, masa tidak ada. Sekejap saya hendak
tambah, ini benda yang baik. Sebenarnya macam ini Yang Berhormat Menteri...

Datuk Dr. Haji Abd. Latiff bin Anmad: Saya hendak habiskan sikit sahaja. Nanti
saya bagi.

Tengku Zulpuri Shah bin Raja Puji [Raub]: Nanti, nanti.
Datuk Dr. Haji Abd. Latiff bin Ahmad: This is my floor.

Tengku Zulpuri Shah bin Raja Puji [Raub]: Saya hendak sebab nanti pergi ke
tempat lain. Tadi melompat-melompat. Apa ini banjir bertenang apalah. Sekarang saya
hendak beritahu sikit...

Datuk Dr. Haji Abd. Latiff bin Ahmad: Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Yang Berhormat
Raub, bagi Yang Berhormat Menteri habiskan.

Datuk Dr. Haji Abd. Latiff bin Ahmad: Selepas ini saya bagi.
Timbalan Yang di-Pertua [Dato' Mohd Rashid Hasnon]: Ini sesi jawapannya.
Tengku Zulpuri Shah bin Raja Puji [Raub]: Okey.
