DR.20.01.2022 85

Klang dan Sungai Gombak, Lebuh Ampang, kawasan Tiong Nam dan Brickfields yang
terkesan.

Saya sering membangkitkan keutamaan menyiapkan projek tebatan banjir Sungai
Klang dan Sungai Gombak dalam sidang Dewan Rakyat. Kos projek yang diperuntukkan
hanya kecil dan lambat dilaksanakan. Pembersihan sungai, longkang, parit, kolam dan
takungan perlu diutamakan dan bila berlaku banjir kilat di sana sini baru tindakan
pembersihan dijalankan.

Sebagai wakil rakyat pembangkang yang tidak ada kemampuan besar untuk
membantu mangsa banjir, saya hanya mampu menggunakan peruntukan sendiri dan
bantuan kawan-kawan dan orang awam untuk membantu mangsa di kawasan Tiong Nam
iaitu pada hari yang ketiga menghulurkan cash sebanyak RM500 kepada 165 buah
keluarga yang mempunyai ahli keluarga yang seramai 1,000 orang lebih. Menghulurkan
bantuan peralatan dapur di samping melakukan kerja pembersihan mencuci kawasan
menggunakan tenaga teamwork sendiri seperti cuci sekolah, sekolah di Brickfields,
sekolah SJK(C) St. Teresa dan SK St. Teresa dan La Salle School. Ini dibantu oleh team
di kawasan saya.

Saya dimaklumkan Kementerian Wilayah Persekutuan dan DBKL hanya
menghulurkan bantuan tunai RM1,000 kepada mangsa-mangsa yang sempat di... [Tidak
jelas]. Setakat ini saya tidak maklumkan berapa jumlah bantuan yang terkumpul dan
dihulurkan kepada mangsa banjir seluruh Wilayah Persekutuan dan Kuala Lumpur. Di
Selangor bukan sahaja kerajaan negeri menghulurkan bantuan tetapi kerajaan pusat turut
membantu. Akan tetapi di Wilayah Persekutuan bagaimana pula? Saya minta penjelasan
daripada Yang Berhormat Menteri Wilayah Persekutuan memberitahu berapa huluran
oleh DBKL dan juga Kementerian Wilayah Persekutuan.

Saya mohon pihak kerajaan terutama Kementerian Wilayah Persekutuan dan
DBKL menyemak semula nama mangsa-mangsa yang tercicir dari mendapat bantuan,
kepada siapa mereka harus mengadu setelah tempoh permohonan tamat. Juga kepada
kerajaan sendiri yang tidak boleh mencuci tangan, kita patut berterima kasih kepada NGO,
korporat, orang yang berseorangan yang telah membantu dalam menghulur bantuan
kepada mangsa-mangsa banjir.

Kepada para peniaga yang rugi teruk dan tidak mampu untuk memutarkan semula
perniagaan mereka bagi meneruskan kehidupan walaupun mendapat bantuan RM1,000
sehingga RM2,500 mereka menghadapi kesukaran untuk mendapatkan bantuan modal
kerajaan. Kena mewujudkan satu mekanisme tabung insurans seperti... [Tidak jelas] bagi
menyalurkan bantuan ke atas tuntutan yang dibuat. Mereka masih terkesan dengan
pandemik COVID-19 di mana mereka baru memulakan kehidupan dan perniagaan sejak
dua tahun dihimpit pandemik.

Tuan Yang di-Pertua, hanya satu soalan ialah dalam masa 18 Disember dan 19
Disember bulan yang lalu saya mengalu-alukan bahawa Datuk Bandar Kuala Lumpur
memberi bantuan banyak kepada kawasan Tiong Nam. Pada masa 12 lebih pagi 19 hari
bulan saya telefon dan WhatsApp kepada dia meminta bantuan untuk membekal satu atau
dua kapal kecil kepada kawasan Tiong Nam untuk menyelamatkan orang tua dan OKU di
sana. Dalam masa hanya satu jam dia telah menyelesaikan masalah yang saya minta.
Saya mengalu-alukan bahawa kerjasama dari Datuk Bandar Kuala Lumpur.

Timbalan Yang di-Pertua [Dato’ Mohd Rashid Hasnon]: Baik.

Tuan Fong Kui Lun [Bukit Bintang]: Tuan Yang di-Pertua, saya minta kerajaan
patut mengkaji semula sebab Tiong Nam satu kawasan yang amat penting dan juga
dalam 50 tahun yang lalu ada satu banjir yang amat dahsyat, tinggi paras air setinggi
10 kaki. Kali ini tinggi ialah lapan kaki. Banyak perabot musnah.

01540

Setiap rumah rugi sebanyak RM10,000 hingga RM50,000. Saya minta bantuan
dari kerajaan knususnya Kementerian Wilayah Persekutuan dan DBKL untuk membantu
mereka. Sekian, terima kasih.
