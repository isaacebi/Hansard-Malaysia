DR.20.01.2022 49

Jadi, adakah- kami telah pun- have we learnt any lesson from this episode di Yan,
Kedah pada bulan Ogos? Adakah sekiranya kerajaan mengambil langkah yang proaktif,
kami dapat mengelakkan kerosakan yang teruk yang berlaku dalam bulan Disember?
Contohnya, kami memberi amaran ataupun kerajaan memberi amaran yang lebih efektif
yang akan mengelakkan kesusahan dalam bulan Disember. Terima kasih.

Timbalan Yang di-Pertua [Dato' Mohd Rashid Hasnon]: Sila, Yang Berhormat
Port Dickson.

Dato’ Seri Anwar bin Ibrahim [Port Dickson]: Terima kasih. Saya ingat saya
juga bangkitkan isu tersebut, Yang Berhormat Bukit Gelugor. Akan tetapi jawapan Yang
Berhormat Menteri ialah bahawa kita tidak tebang di- Jawapan Yang Berhormat Menteri
pada ketika itu, tidak tebang di kawasan berkenaan. Akan tetapi, jawapan itu saya kira
tidak tepat. la di sekitar itu dan memang ditunjukkan bukti-bukti tidak di kawasan- kawasan
di lereng, di sebelahan itu, memang ada. Kesannya ada. Kalau tanya saya, saya tidak ada
kepastian apa yang puncanya. Akan tetapi sepatutnya Yang Berhormat Menteri
mengatakan kita patut buat kajian yang lebih menyeluruh dan tidak hanya hendak
pertahankan kerajaan negeri berkenaan kerana kebetulan parti yang sama.

Baik, Taman Sri Muda ini isu besar. Saya harap kerajaan boleh menilai. Ada yang
mengatakan ini sebab tidak sepatutnya pembangunan dibuat di situ. Itu harus kita juga
teliti ya. Saya bukan hendak pertahankan kerajaan mana-mana, tetapi kita hendak tahu
mengapa kalau benar laporan pada ketika itu. Seperti mana yang kita belajar daripada
pengalaman Highland Towers berpuluh-puluh tahun yang lalu. Akan tetapi, hendak kata
kita belajar daripada pengalaman itu, saya belum pasti. Kita hanya ada kejutan apabila
berlaku masalah. Selepas itu, selang lima, enam bulan kita lupa dan terus business as
usual. Baik, itu satu hal yang pertama.

Kedua, yang juga disebut oleh Yang Amat Berhormat Perdana Menteri tentang-
sebelumnya Rancangan Malaysia Ke-12, tentang this Green New Deal. Jadi, saya rasa
kerajaan tentu harus pastikan program ini berjalan terus kerana ini sahaja yang dapat
menjamin kemampanan dan daya tahan dan juga soal yang dianggap peningkatan-
meningkatkan agroforestry, agroecology, dalam konteks Green New Deal untuk negara
kita ini.

Saya tidak akan singkatkan...

Timbalan Yang di-Pertua [Dato' Mohd Rashid Hasnon]: Ada 11 minit lagi.

Dato’ Seri Anwar bin Ibrahim [Port Dickson]: Ya, tetapi saya hendak bagi
peluang kepada yang lain-lain.

Jadi, berbalik kepada langkah dan tindakan. Daripada segi dasar, saya tidak
banyak berbeza pendapat kerana pengumuman itu mengambil kira input yang betul dan
diagnosis tentang permasalahan yang berlaku. Apa yang saya kurang yakin ialah program
pelaksanaan itu kerana apabila kita ambil langkah yang lebih kurang sama seperti mana
pembalakan ataupun pelurusan air tanpa kesediaan untuk memperbaiki infrastruktur
secara besar-besaran.

Soal tebatan banjir ini bukan baharu. Saya ingat saya mula masuk kerajaan pada
tahun 1982 sudah ada Laporan JICA pada masa itu. JICA Jepun memberi cadangan
tentang program tebatan banjir besar-besaran. Akan tetapi pada masa itu kita tidak fikir
ada keupayaan untuk berbelanja berpuluh-puluh bilion dan ini ditangguhkan. Dilakukan,
dilaksanakan secara berperingkat.

Jadi, saya harap dengan berlakunya malapetaka baru-baru ini, saya usulkan
supaya hal ini diteliti semula. Tentunya ada kajian-kajian baharu yang lebih sesuai dengan
keadaan yang ada sekarang. Jadi, saya harap langkah-langkah seperti pelurusan sungai,
sponge city itu dan penyelarasan yang jauh lebih berkesan kerana saya tahu di peringkat
bawah apabila umpamanya ada masalah banjir di Port Dickson, saya tahu kena
perbincangan JKR, JPS. Lima, enam itu mengambil masa. Orang itu jawab macam ini,
macam itu. Hal ini kerana penyelarasan itu belum cukup berkesan. Jadi, saya sekali lagi
gesa supaya perkara ini diberi perhatian.
