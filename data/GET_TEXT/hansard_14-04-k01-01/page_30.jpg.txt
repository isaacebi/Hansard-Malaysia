22 DR.20.01.2022

Tumpuan utama kepada pengurusan bencana adalah ke arah disaster risk
reduction secara berterusan melalui program-program pencegahan, peredaan dan
kesiapsagaan menghadapi bencana. Arahan ini juga jelas menggariskan tatacara serta
perintah dan kawalan pengendalian urusan tindak balas terhadap bencana melalui
penubuhan Jawatankuasa Pengurusan Bencana Peringkat Pusat, Negeri dan Daerah.

Tuan Yang di-Pertua, selain daripada NADMA, ada juga agensi-agensi peneraju
yang tidak perlu saya nyatakan secara detil, umpamanya kalau berlakunya bencana
maritim, agensi peneraju adalah APMM. Jika bencana udara, agensi penerajunya adalah
Pihak Berkuasa Penerbangan Awam Malaysia (Civil Aviation Authority of Malaysia-
CAAM). Atau jika bencana jerebu, banyak kali kita berhadapan dengan bencana jerebu,
ini dikendalikan oleh Jabatan Alam Sekitar berdasarkan kepada Pelan Tindakan Jerebu
Kebangsaan.

Sementara wabak penyakit pandemik yang kita lalui sekarang ini, agensi yang
bertanggungjawab adalah Kementerian Kesihatan Malaysia. Jika bencana melibatkan
kimia seperti di Sungai Kim Kim, radiologi atau nuklear, agensi peneraju adalah Jabatan
Bomba dan Penyelamat. Manakala Lembaga Pelesenan Tenaga Atom bertanggungjawab
sebagai agensi peneraju dalam memberikan khidmat dan kepakaran teknikal dan
pengurusan bencana radiologi dan nuklear.

Tuan Yang di-Pertua, sikit lagi Tuan Yang di-Pertua.
Tuan Yang di-Pertua: Sila.

Datuk Dr. Haji Abd. Latiff bin Ahmad: Kalau kita melihat kepada apa yang
berlaku sewaktu di Monsun Timur Laut ini, kita boleh kategorikan kepada beberapa tahap
bencana. Tahap 1, maknanya kejadian bencana yang berlaku di suatu kawasan sahaja,
yang dapat ditangani dengan berkesan oleh agensi-agensi yang terlibat dalam
pengurusan bencana di peringkat daerah yang memerlukan penggemblengan sumber di
peringkat daerah dengan bantuan daripada peringkat negeri dan pusat yang terhad.

01120

Sebagai contoh, banjir di Pokok Sena. Yang Berhormat Pokok Sena telefon saya,
saya kata benda ini semua ini diuruskan oleh Pengerusi Jawatankuasa Pengurusan
Daerah. Alhamdulillah, Yang Berhormat Pokok Sena sudah settle dengan DO di Pokok
Sena. Itu Tahap |. Kalau pengurusan bencana di Tahap II, dia melibatkan lebih daripada
satu daerah Pusat Kawalan Operasi Bencana (PKOB) atau Pos Kawalan Tempat
Kejadian (PKTK) di dalam beberapa daerah dalam satu negeri, itu di peringkat kedua.

Sementara di peringkat ketiga, ia melibatkan beberapa negeri dan beberapa
daerah. Oleh sebab itu, apa yang dinyatakan oleh Yang Amat Berhormat Perdana Menteri
sepatutnya beliau tidak mempengerusikan jawatankuasa tersebut adalah memang benar
kerana di Selangor Pengerusi Jawatankuasa Pengurusan Negeri adalah Setiausaha
Kerajaan Negeri, bukan Menteri Besar. Menteri Besar, dia duduk dalam Jawatankuasa
Peringkat Pusat bersama-sama dengan Yang Amat Berhormat Perdana Menteri dan
saya, Menteri Tugas-tugas Khas di Jabatan Perdana Menteri.

Tindak balas bencana, Tuan Yang di-Pertua, daripada Arahan MKN 20 yang
menggariskan sistem perintah dan kawalan yang terdiri daripada Pos Kawalan Tempat
Kejadian (PKTK) dan Pusat Kawalan Operasi Bencana (PKOB). Pos Kawalan Tempat
Kejadian dikendalikan oleh Ketua Polis Daerah dan pegawai bomba daerah masing-
masing bertindak sebagai komander dan Timbalan Komander Operasi Bencana.
Manakala PKOB pula dibuka oleh Urusetia Jawatankuasa Pengurusan Bencana di
peringkat yang berkaitan.

Pengerusi Jawatankuasa Pengurusan Bencana Daerah masing-masing dengan
Komander Operasi Bencana bertanggungjawab membuat penilaian mengenai bencana
yang berlaku dan keupayaan agensi-agensi di peringkat daerah dalam mengendalikan
bencana tersebut.

Setelah penilaian dibuat dan tindakan awal diambil tetapi didapati kejadian
bencana tersebut tidak dapat ditangani di peringkat daerah maka Jawatankuasa
Pengurusan Peringkat Daerah hendaklah memaklumkan kepada Jawatankuasa
