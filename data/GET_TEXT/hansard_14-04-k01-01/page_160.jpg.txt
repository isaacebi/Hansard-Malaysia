152 DR.20.01.2022

Untuk makluman, pada 17 Disember pada pukul 3.45 petang, amaran hujan
berterusan dikemas kini dengan tambahan kawasan berpotensi terkesan di Selangor.
Apabila intensity sistem cuaca tersebut kembali menguatkan, MET Malaysia telah menaik
taraf amaran hujan berterusan di peringkat waspada kepada amaran hujan lebat
berterusan di peringkat bahaya pada 17 Disember 2021, 3.45 petang.

Sehubungan dengan itu, kita naik taraf naik kod kuning ke kod merah bagi negeri
Selangor, Wilayah Persekutuan Kuala Lumpur pada 2 petang. Oleh sebab itu, saya
hendak nafikan bahawa tidak ada amaran awal. Walaupun saya bersetuju dengan
pandangan bahawa kita perlu menaik taraf menyebarluaskan maklumat dan sebagainya.
Saya akui bahawa ada perkara yang mungkin kita boleh tambah baik kepada sistem kita
yang ada.

=2000

Tuan Sivarasa Rasiah [Sungai Buloh]: Point saya Yang Berhormat Menteri
ialah macam kita setuju, 2 petang hari Sabtu, 18 Disember ialah tarikh di mana amaran
bahaya dikeluarkan tetapi banjir sudah berlaku. Di kawasan saya Kampung Kubu Gajah,
Kampung Sungai Pelong, Merbau semua banjir sudah berlaku. Itu sangat lewat.
Sepatutnya MET Malaysia mesti ada kemahiran untuk meramalkan. Kita kena bagi
amaran awal, maksudnya sebelum banjir berlaku dan bukan apabila banjir berlaku.
Terima kasih.

Tuan Charles Anthony Santiago [Klang]: Penafian pun tidak masuk akal Yang
Berhormat Menteri, sebab amaran awal bermaksud as soon as the ministry knows, you
should already inform and get the people prepared, sediakan orang ramai. Akan tetapi,
mengambil lima hari. Kalau 17 Disember pun, lima hari.

Dato’ Tuan Ibrahim bin Tuan Man: Ya, amaran itu ada dua tahap. Satu amaran
kuning, satu lagi amaran tahap merah. Untuk makluman, MET Malaysia kita bersama
kolaborasi dengan beberapa agensi termasuklah Joint Typhoon Warning Centre di
Hawaii, di mana sistem cuaca tekanan rendah mencapai tahap lekukan tropika pada 2
pagi 17 Disember 2021. Susulan itu, MET Malaysia telah pun naik taraf amaran hujan
lebat berterusan di peringkat buruk kepada bahaya. Dengan erti kata lain, kalau 17
Disember kita beri keluar amaran, sebenarnya kita boleh bersedia. Oleh sebab itu berlaku
pada 18 Disember dan sebelum itu amaran tahap kuning telah dikeluarkan lebih awal
daripada itu. Akan tetapi, walau bagaimanapun saya akui bahawa inilah maklumat data
yang ada dan 16 kali amaran telah dikeluarkan supaya masing-masing berwaspada
dengan kemungkinan berlakunya hujan lebat yang berterusan.

Tuan Gobind Singh Deo [Puchong]: [Bangun]

Dato’ Tuan Ibrahim bin Tuan Man: Saya ada masa tiga minit, kalau boleh
ringkaskan.

Tuan Gobind Singh Deo [Puchong]: Terima kasih Tuan Yang di-Pertua.
Tuan Yang di-Pertua: Ya Yang Berhormat Puchong.

Tuan Gobind Singh Deo [Puchong]: Terima kasih Yang Berhormat Menteri.
Yang Berhormat Menteri, yang kita terima maklumat dalam satu mesyuarat, amaran awal
itu tidak termasuk Selangor, hanya amaran kedua termasuk Selangor. Mungkin Yang
Berhormat Menteri boleh semak perkara itu. Soalan yang saya hendak tanya dalam tiga
minit yang ada lagi, Yang Berhormat Menteri berkaitan dengan projek penaiktarafan di
kawasan Sri Serdang, masalah banjir saya bangkitkan dalam ucapan saya. Kita lihat
bahawa wang sejumlah RM300 juta diketepikan, tetapi tidak ada sebarang tindakan yang
diambil sehingga sekarang. Saya dimaklumkan ada masalah dengan UPM di mana di
situlah perlu mereka ini meletakkan kolam takungan. Saya minta penjelasan daripada
Yang Berhormat Menteri kerana perkara ini merupakan cukup besar di kawasan saya.
Saya minta bantuan. Apakah sebenarnya masalah dia dan bolehkah kerajaan cuba untuk
kita mempercepatkan proses ini kerana kita tahu dalam masa beberapa bulan yang akan
datang ini, mungkin akan berlaku lagi masalah banjir sekali lagi. Terima kasih Yang
Berhormat Menteri.
