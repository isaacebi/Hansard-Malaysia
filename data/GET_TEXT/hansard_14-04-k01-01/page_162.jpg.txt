154 DR.20.01.2022

pengurusan perubahan iklim negara. Bagi menangani perubahan iklim, merupakan
keutamaan kerajaan pada masa kini.

Untuk makluman Yang Berhormat, kementerian telah pun menyiapkan kerangka
undang-undang perubahan iklim pada Disember 2021 dan kerangka tersebut akan
menjadi asas kepada pembangunan Rang Undang-undang Perubahan Iklim Negara.
Antara kandungan Rang Undang-undang Perubahan Iklim ialah tadbir urus yang
mengandungi peruntukan mengenai kerangka institusi, mengenai tadbir urus perubahan
iklim negara, peranan dan fungsi entiti Knususnya yang bertanggungjawab dan sebuah
jawatankuasa perubahan iklim akan dibentuk bagi memastikan bahawa_ adaptasi
perubahan iklim dapat kita laksanakan bagi mengurangkan impak banjir dan sebaginya.

Perkara yang kedua, mitigasi perubahan iklim dan mekanisme pematuhan
kepada peraturan dan undang-undang yang kita bina. Kita harapkan ini akan dapat
banyak membantu negara sebab kita perlukan Akta Adaptasi Perubahan Iklim ini dan Akta
Perubahan Iklim untuk mengawal cuaca pada masa hadapan. Tuan Yang di-Pertua, saya
masih banyak lagi soalan yang dibangkitkan...

Tuan Charles Anthony Santiago [Klang]: Yang Berhormat Menteri, sebelum
habis.

Dato’ Tuan Ibrahim bin Tuan Man: Saya akan menjawab secara bertulis
komitmen saya dalam masa lima hari bekerja, kita akan hantar jawapan kepada semua.

Tuan Charles Anthony Santiago [Klang]: Yang Berhormat Menteri, satu soalan
sahaja. Satu ramalan mengatakan bahawa daerah Klang di Selangor akan tenggelam
dalam 10 tahun lagi. Ini adalah satu ramalan yang begitu serius dan saya minta
pandangan Yang Berhormat Menteri, apakah kementerian boleh buat untuk menukar
drainage and irrigation di Klang supaya kita boleh gunakan Klang itu untuk satu dekad lagi
atau tiga dekad lagi. Sepuluh tahun itu satu ramalan yang tidak begitu bagus. Terima
kasih.

Dato’ Tuan Ibrahim bin Tuan Man: Sabar Yang Berhormat. Kawasan Yang
Berhormat masih ada, boleh bertanding lagi. Saya hendak sebut bahawa sebenarnya...

Tuan Charles Anthony Santiago [Klang]: Tenggelam tidak boleh Yang
Berhormat.

[Ketawa]

Dato’ Tuan Ibrahim bin Tuan Man: Saya hendak bangkitkan bahawa
sebenarnya isu ini, sekiranya dunia tidak mengambil sebarang langkah ke arah
mengekalkan kepanasan global 0.4 darjah Celsius menjelang tahun 2050. Persidangan
di UNESCO baharu ini telah pun berikan komitmen seluruh dunia bahawa seluruh negara
perlu melaksanakan program bagi mengurangkan impak kepada GHG. Kalau sekiranya
ini yang dibuat dan kita akan buat semakan pada setiap tahun persidangan dan saya yakin
bahawa beberapa pelan ke arah mengatasi kepanasan global dapat kita laksanakan,
insya-Allah Yang Berhormat Klang masih boleh bertanding di kawasan Klang. Menang
tidak menang, belum pasti.

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Menteri, saya bangkitkan...

Dato’ Tuan Ibrahim bin Tuan Man: Terima kasih banyak, assalamualaikum
warahmatullahi wabarakatuh dan selamat petang.

Tuan Yang di-Pertua: Waalaikumsalam.

Datuk Seri Dr. Haji Dzulkefly bin Anmad [Kuala Selangor]: Yang Berhormat
Menteri, maaf. Sedikit sahaja, 30 saat Yang Berhormat Menteri. Saya bangkitkan perkara
ini dalam mencelah perbahasan kerana saya tidak dapat berbahas tetapi tidak mendapat
apa-apa komen secara lebih tuntas dan konkrit daripada Yang Berhormat Menteri.
Perkara ini harus diberikan penumpuan atas perkara yang telah Yang Berhormat Menteri
buat komitmen pada COP26 dengan apa pun janji-janji yang dibuat ketika itu. Perkara ini
perlu dibentangkan kembali di Dewan yang mulia ini. Terima kasih Tuan Yang di-Pertua,
terima kasih Yang Berhormat Menteri. Kalau boleh jawab sedikit.
