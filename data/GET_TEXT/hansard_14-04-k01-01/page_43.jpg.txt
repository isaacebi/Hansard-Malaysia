DR.20.01.2022 35

Saya ingin memulakan dengan menyatakan penghargaan dan terima kasih
kepada Yang Amat Berhormat Perdana Menteri memberikan ruang kepada Parlimen
membahaskan dengan penjelasan tambahan oleh Yang Berhormat Menteri-menteri.
Cuma untuk peringatan Tuan Yang di-Pertua, seandainya kita diizinkan bahas pada 20
Disember, tambah baiklah jadi perencanaan dan pelaksanaannya. Akan tetapi, Tuan
Yang di-Pertua telah mengambil satu sikap pendirian yang sangat keras, teknikal
walaupun pada masa itu ada krisis banjir. Ini kerana kalau kita benarkan perbahasan itu
berlaku, apa yang diumumkan oleh Yang Amat Berhormat Perdana Menteri hari ini
dengan input daripada Ahli-ahli Parlimen, tentunya akan membantu dan melihat kita
sebagai satu pasukan menangani masalah banjir ini. Akan tetapi, itulah keadaannya
apabila ada krisis sejak 18, 20 kita bersidang, kita hendak bincang katanya tidak ikut
sedikit sebanyak peraturan kecil yang tidak sepatutnya mengatasi masalah rakyat. Apa
masalahnya? Yang Amat Berhormat Perdana Menteri menyebut angka-angka yang
sebenarnya membimbangkan, menyentuh hati nurani kita. Berapa angka kematian?
Yang Amat Berhormat Perdana Menteri sebut...

Tuan Khalid bin Abd Samad [Shah Alam]: Yang Berhormat Port Dickson saya
hendak mencelah sedikit sahaja. Yang Berhormat Port Dickson, sekejap.

Dato’ Seri Anwar bin Ibrahim [Port Dickson]: ... angka terakhir NADMA 55,
tetapi saya lihat dalam kenyataan terakhir, 59. Ini saya hendak tentukan. Kenyataan
Yang Amat Berhormat Perdana Menteri harus diteliti oleh agensi terlibat, Yang Berhormat
Menteri berkenaan NADMA pun ada, ini kenyataan daripada NADMA sebut 59. Yang
Amat Berhormat Perdana Menteri sebut 55. Mangsa, Yang Amat Berhormat Perdana
Menteri sebut, sekitar 136,000. Dalam angka terakhir 208,643. Jadi saya hendak berikan
teguran, untuk menghormati Parlimen dan memastikan ada tahap keyakinan rakyat
terhadap angka yang disebut oleh kerajaan, hal-hal ini tidak harus diulang. Mesti pastikan
angka tersebut.

Tuan Khalid bin Abd Samad [Shah Alam]: [Bangun]

Dato’ Seri Anwar bin Ibrahim [Port Dickson]: Akan tetapi yang saya hendak
maksudkan di sini apa? laitu masalahnya besar, masalah nyawa rakyat, masalah
kehilangan harta benda dan oleh yang demikian, kita harus ambil sikap yang lebih terbuka,
berani membuat teguran, tetapi berani menyatakan penghargaan. Saya tidak mahu ada
kekeliruan di sini. Tidak ada sesiapa yang menafikan bahawa setelah berlaku beberapa
hari ataupun seminggu, memang jentera Kerajaan Persekutuan, negeri kerana saya tahu
Selangor lapan hari berturut-turut saya di bawah, di Selangor, Negeri Sembilan, Melaka
dan Pahang. Oleh yang demikian, kita harus akui jentera berjalan. Saya naik trak tentera
di Sri Muda, trak tentera kerana terpaksa melalui kawasan air yang sudah melepasi
keupayaan kita berjalan. Maka saya lihat pasukan tentera, kehebatan, disiplin,
kesungguhan mereka itu luar biasa. Jadi sepatutnya kita hari ini memberikan
penghargaan yang luar biasa kepada mereka.

[Tepuk]

Bomba, polis, pengangkutan awam. Jadi terlalu ramai yang terlibat yang
menunjukkan kesungguhan mereka yang luar biasa dan kita janganiah dalam perdebatan
ini lupa mengenang jasa mereka.

01210

Ada Yang Amat Berhormat Perdana Menteri menyebut sedikit tentang Civil
Society Organization tetapi saya hendak jelaskan di sini bukan sahaja parti politik dan
badan-badan sukarela ini, ramai lagi gerakan rakyat yang bersendirian, kelompok-
kelompok kecil, membeli barang, turun ke bawah, khidmat (serve) yang di Selangor. 4,000
orang majoriti anak-anak mahasiswa, persatuan kebajikan dari Ipoh, Perak, 3,000 orang
turun. Jadi, jangan kita nafikan sumbangan mereka kerana ini menunjukkan, gurdhwara,
masjid, surau yang mengambil semua Islam, bukan Islam itu dianggap sebagai satu
pasukan yang dibantu semua. Ini belum kita saksikan begitu rupa kekuatan, semangat,
perpaduan rakyat dalam menyelesaikan atau menangani masalah atau krisis negara kita.
