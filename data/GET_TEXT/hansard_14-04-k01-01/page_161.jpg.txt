DR.20.01.2022 153

Dato’ Tuan Ibrahim bin Tuan Man: Terima kasih, perkara ini saya akan rujuk
balik dan saya akan menjawab bertulis secara spesifik tetapi perkara ini. Baik, terima
kasih. Saya ingin meneruskan bahawa perkara yang dibangkitkan oleh Yang Berhormat
tentang kesan jangka panjang, Yang Berhormat Puchong, Yang Berhormat Jerai, Yang
Berhormat Port Dickson, Yang Berhormat Kelana Jaya, Yang Berhormat Beaufort , Yang
Berhormat Kuala Krai, Yang Berhormat Muar, Yang Berhormat Kota Raja dan Yang
Berhormat Sabak Bernam. Untuk makluman, selain daripada apa yang saya telah
sebutkan dalam pembentangan tadi, kita juga telah melakukan pembinaan Struktur Sabo
yang merupakan pendekatan inovatif dalam menangani isu banjir akibat kepala air. Kadar
ini terbukti berkesan dan digunakan secara meluas di Jepun, malah turut digunakan di
beberapa buah negara ASEAN seperti Indonesia dan Filipina. Dalam konteks Malaysia
pembinaan Struktur Sabo akan diperluaskan ke tempat-tempat lain sebagai mekanisme
menangani isu banjir.

Soal Rancangan Tebatan Banjir Sungai Kuyoh telah pun diluluskan untuk—
sebagaimana yang dibangkitkan oleh Yang Berhormat, projek berjumlah RM300 juta
dijangka pelaksanaan dilaksanakan pada tahun 2023, Sungai Kuyoh dan... [Disampuk]

Tengku Zulpuri Shah bin Raja Puji [Raub]: Yang Berhormat Menteri, Raub,
Raub. Mohon mencelah sedikit.

Dato’ Tuan Ibrahim bin Tuan Man: Saya jawab dahululah sebab saya ada
soalan yang telah dibangkitkan oleh Yang Berhormat Raub ada di sini.

Tengku Zulpuri Shah bin Raja Puji [Raub]: Bukan, tadi Yang Berhormat
Menteri ada cakap ‘Sabo’, ‘Sabo’. Adakah ia ‘sabo dam’ kah? Empangan sabo?

Dato’ Tuan Ibrahim bin Tuan Man: Sabo ini kali pertama kita laksanakan di
Jerai.

Tengku Zulpuri Shah bin Raja Puji [Raub]: Kalau sabo dam atau sabo, dia
berlaku di Parlimen Raub, tetapi tidak berfungsi, kalau benda yang sama. Terima kasih.

Dato’ Tuan Ibrahim bin Tuan Man: Untuk makluman Yang Berhormat kerajaan
telah melaksanakan projek tebatan banjir, Lembangan Sungai Padas, Beaufort, Sabah
dalam Rancangan Malaysia ke-10 dan 11 dengan kos RM9.9 juta dan projek ini telah pun
dimulakan pada tahun 2014 dan insya-Allah ia akan mendapat manfaat kepada lima ribu
orang penduduk dan mengurangkan keluasan kawasan banjir sebanyak 85 hektar.

Tuan Gobind Singh Deo [Puchong]: Yang Berhormat Menteri, tadi ada
menyebut mengenai Sungai Kuyoh, saya tidak dapat dengar. Sudah mula proses dia?
Minta maaf, ulang lagi jawapan tadi.

Dato’ Tuan Ibrahim bin Tuan Man: RTB Sungai Kuyoh ini telah pun diluluskan
sebanyak RM300 juta.

Tuan Gobind Singh Deo [Puchong]: Baik.

Dato’ Tuan Ibrahim bin Tuan Man: Pelaksanaannya dijangka akan dimulakan
pada tahun 2023 kerana proses reka bentuk ... [Tidak jelas] sedang berjalan sekarang.
Makna projek sudah ada, projek itu tidak batal, sebagaimana Yang Berhormat sebut dan
projek itu akan kita teruskan.

Tuan Gobind Singh Deo [Puchong]: Boleh dibawa ke hadapan? Tahun 2023
ini...
Dato’ Tuan Ibrahim bin Tuan Man: Kita akan cuba cepatkan. Itu komitmen

saya. Sekiranya proses reka bentuk siap, kita akan teruskan projek ini dan saya harap
kita boleh mula lebih awal daripada tarikh yang kita jangkakan.

Tuan Gobind Singh Deo [Puchong]: Kita di peringkat negeri juga sentiasa
bekerjasama supaya kita boleh teruskan projek dengan cepat. Terima kasih.

Dato’ Tuan Ibrahim bin Tuan Man: Terima kasih. Yang Berhormat Batang
Lupar, Yang Berhormat Jerlun, Yang Berhormat Kuantan dan Yang Berhormat Muar
membangkitkan soal pengurusan perubahan iklim. KASA menyambut baik cadangan
daripada Yang Berhormat berkenaan dengan cadangan-cadangan pemantapan
