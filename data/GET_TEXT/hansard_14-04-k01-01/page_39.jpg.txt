DR.20.01.2022 31

Negeri Jumlah pam bergerak | Jumlah pam Kekal
Operasi

Selangor 68 49

Pahang 7 20

Kelantan 12 8

Saya juga dimaklumkan bahawa kawalan SMART kita pada waktu
banjir telah pun naik pada mode 4 selama 22 jam, berbanding
pada tahap biasa tiga jam sahaja sejak ia mula dioperasi; dan

(ii) sistem lencongan banjir dan sistem takungan.

Saya ingin memberi fokus kepada penyelesaian sebagaimana yang diminta
kepada Kementerian Alam Sekitar dan Air untuk membentang pada kali ini. Di antara
langkah-langkah yang dilaksanakan bagi penyelesaian jangka pendek atau jangka
sederhana ialah:

(i) memastikan kesiapsiagaan infrastruktur tebatan banjir yakni pam,
pintu air dan genset dengan kerjasama kerajaan negeri supaya
berfungsi pada tahap optimum dengan anggaran keperluan kos
menjelang tahun 2023 sebanyak RM185 juta;

(ii) menyelenggarakan, mendalam dan membersihkan saliran utama
sungai serta kolam takungan banjir bagi meningkatkan kapasiti
aliran dan takungan air larian permukaan dengan anggaran
keperluan menjelang tahun 2023 ialah sebanyak RM200 juta;

(iii) menaik taraf 516 buah stesen siren sedia ada dengan
penambahbaikan kepada sistem suara atau suara siren tersebut
supaya lebih berkesan serta dapat dibezakan dengan sistem siren
ambulan ataupun pihak polis. Untuk makluman Dewan yang
mulia, 155 sistem kamera web sedia ada akan juga dinaiktarafkan,
di samping membina 361 buah stesen kamera web yang baru.
Kerja-kerja_ ini melibatkan penambahbaikan kepada aspek
perkongsian visual keadaan semasa di kawasan lembangan
sungai dan orang ramai agar lebih bersedia apabila paras air
sungai mencapai tahap yang berbahaya. Kedua-dua kerja ini
melibatkan anggaran menjelang tahun 2023 ialah sebanyak
RM160 juta;

(iv) mempertingkatkan Program Penyelidikan dan Pembangunan
R&D kesan perubahan iklim sebagaimana yang telah disentuh
oleh banyak pihak;

(v) mewujudkan prosedur tetap operasi bagi makluman taburan hujan
dan aras air serta mewujudkan flood equation map, di mana kita
telah membangunkan 36 kawasan lembangan sungai dan 15
kawasan yang sedia dalam penyelidikan;

(vi) memberikan amaran awal kepada penduduk dengan fenomena
air pasang besar dan kenaikan aras laut;

(vii) menaik taraf 100 buah stesen pencerapan cuaca permukaan
automatik yang sedia ada, yang sebahagiannya telah pun perlu
dinaiktarafkan untuk lebih menepati, lebih canggih dengan data-
data dan maklumat sedia ada;

(viii) | meningkatkan keupayaan dan pembangunan aplikasi mudah alih
MyCuaca menggunakan teknologi cloud services untuk
menyampaikan maklumat kritikal dan efisien dan berkesan
kepada orang ramai;
