62 DR.20.01.2022

tidak diberi kuasa sebagai Pengerusi Keselamatan Negeri dan sebagainya. Selepas itu
baru diberi kuasa, beliau dapat menjalankan tugas dengan agak baik.

01350

Ertinya, berlaku ketidakcekapan di sini. Sedangkan disaster di Malaysia ini
semakin tahun semakin hebat. Memang negeri-negeri maju pun tidak terlepas daripada
malapetaka seperti ini. Jepun di antara negara yang paling banyak disaster. Oleh sebab
itulah kalau disaster ini, yang paling cekap pegawai-pegawai mereka ialah Jepun, Korea,
Turki disebut tadi, kerana mereka banyak berlaku berbagai-bagai disaster di negara
mereka.

Kita sekarang, hal ini perlu diperbesarkan sudah. NADMA mesti dipertingkatkan
kedudukannya supaya bila berlaku suatu bencana, NADMA ini ada kuasa yang begitu
hebat dan kuat untuk mereka menyelaraskan bagi pihak di semua kementerian.

Memang kita ada perjanjian di peringkat antarabangsa pun hal disaster ini. Kalau
kita tidak mampu, kita boleh panggil rakan kita dari Jepun, Korea, Australia. Kita ada
perjanjian termasuk di peringkat ASEAN ini. Seperti berlaku banjir besar di Laos, Malaysia
memainkan peranan untuk membantu Laos dalam menghadapi limpahan air dan dam
mereka pecah pada waktu itu. Begitu juga bila berlaku gerak gempa di Indonesia. Mereka
minta bantuan Malaysia. Kita hantar dan kita memberi bantuan dan sebagainya.

Malaysia dalam keadaan cemas, jangan malu untuk meminta bantuan daripada
negara-negara yang ada perjanjian hal disaster dengan kita. Jangan kita segan. Kita kata
kita boleh buat. Ya, kita boleh buat tetapi kalaulah kita tidak mampu, maka kita boleh
mencari ataupun memanggil kawan-kawan kita untuk membantu.

Tuan Yang di-Pertua, saya bila berlaku banjir besar di Selangor, saya melihat
tentera ramai berada di Sri Muda. Ketika itu, saya sendiri melihat bagaimana supermarket
Mydin dipecahkan. Saya berada di dalam perahu kecil yang muat empat orang- dua orang
NGO dan saya dengan pembantu- tengok sahaja. Pihak polis pun tengok bagaimana
mereka pecahkan Mydin dan mengambil barang-barang dalam supermarket itu. Kita tidak
buat apa-apa. Saya disuruh beredar kerana hal-hal keselamatan dan kita lihat tidak ada
satu pencegahan pada waktu itu yang dilaksanakan oleh pasukan keselamatan.

Pergi pula ke tebing, ramai tentera di situ. Semasa itu, air sungai sudah rendah
daripada paras banjir. Saya tanya kenapa air ini lambat surut, mereka kata pam tidak ada
elektrik. Maka dicarilah pam untuk pam air keluar. Air banjir hendak dipamkan keluar.
Bayangkanlah. Saya bukan Menteri lagi. Saya bercakap pada jeneral-jeneral tentera di
situ, tidak bolehkah pergi bom pam yang rosak itu supaya air dapat keluar dengan cepat.
Kenapakah C4 digunakan untuk bom Altantuya? Inilah masanya!... [Ketawa] [Tepuk]
Setelah dibom rosak, buat lain, repair lain. Kita boleh bayar interest berbilion dengan
1MDB, apakah salahnya kita bina baharu di tempat itu?.... [Tepuk]

Malaysia ini selalu suka belanja tempat yang tidak tentu fasal. Sekarang kita pikul
1MDB, berapa bilion rakyat kena bayar? Akan tetapi bila untuk faedah rakyat hendak buat
sesuatu, kita takut. Saya tahu pihak tentera mereka tidak boleh buat apa-apa, mereka
tidak ada arahan. Oleh sebab itu bila kita tunjuk perasaan, FRU bersedia daripada awal
dengan shieldnya, dengan gas pemedih matanya. Bersedia. Dia bertindak bila bunyi
loceng. Bunyi loceng teng-teng-teng, dia tidak kira sudah. Dia datang, dia suraikan kita
dengan apa cara sekalipun.

Ertinya, loceng itu tidak dibunyikan. Loceng itu daripada siapa? Daripada Yang
Amat Berhormat Perdana Menteri kah, Menteri kah, siapakah? Ini menyebabkan ramai
yang pergi lihat banjir, melihat bagaimana Sri Muda itu tenggelam. Ramai di situ...
[Disampuk] Pelancong banjir. Wakil-wakil Rakyat termasuk ADUN, termasuk Abhli
Parlimen Shah Alam beli bot. Kenapakah bot tidak boleh sampai?

Saya tidak boleh terima bila kita kata tentera tidak boleh datang dari tempat ini
kerana tersekat jalan. Itu bukan kerja tentera. Tentera ini kalau disuruh dan diarahkan
mereka, setakat satu kilometer itu, mereka boleh berenang. Mereka ada PASKAL...
[Tepuk] Saya tahulah, saya biasa jadi Menteri Pertahanan. Sebab, mereka ini sedia
