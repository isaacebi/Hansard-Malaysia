DR.20.01.2022 69

ada kebakaran di negara Malaysia. Musim kemarau apa akan jadi? Rumah terbakar,
plantation terbakar.

Bila plantation terbakar pekerjaan akan hilang, cuaca environment tetapi kita kena
ada kesiapsiagaan now, telling all the companies in Sabah, in Semenanjung, mana
plantation company, mana setinggan-setinggan, jangan tidak ada kesiapsiagaan akan
berlaku kebakaran di negara Malaysia dalam bulan April, Mei, Jun. Musim panas-panas
ini akan lain daripada panas lain.

Tidak akan ada bekalan air yang mencukupi untuk rakyat minum, maka saya
berharap bukan hanya banjir perlu diurus, dari segi kemarau perlu diurus dengan baik.
Jangan tidak ada kesiapsiagaan kita. Ini yang a/lhamdulillah kita ada sidang Parlimen
untuk diperingatkan, kita bagi cadangan sebaik mungkin bukan hanya kita criticize.

Manusia kena belajar bukan hanya daripada kesilapan orang lain. Manusia kena
belajar daripada kesilapan dia. A wiser man, a wiser leader. Country yang ada learn from
not only others’ mistake but your own mistake, rectify them, dengan izin perbetulkan
supaya kita sudah tidak ada duit, bukan banyak duit negara kita.

Kurangkan perbelanjaan ini adviser after adviser. Kita lantik sana, lantik sini. Mana
duit kita? Musim banjir, setakat mana kita mampu untuk menyediakan? How long another
banjir berlaku di negara kita? Another kebakaran di negara kita? Di manakah kita hendak
ambil duit untuk hendak tampung supaya ini menjadi kebajikan kita pada rakyat? Kita tidak
boleh bergantung dengan rakyat.

Rakyat di bawah sudah muak sudah, dia fed up with us as a politician dan saya
bimbang sangat. Saya cadangkan beberapa perkara itu perlu koordinasi, pematuhan rang
undang-undang, town planning yang ada kena ditegaskan dan ini mula daripada atas.
CEO, the Prime Minister must play the role.

Tuan Yang di-Pertua, oleh sebab masa tidak mengizinkan saya, saya tidak
hendak ambil masa orang lain. Banyak perkara sebenarnya yang saya hendak lahirkan
dan saya berdoa kepada Allah SWT mudah-mudahan negara kita dan rakyat ini akan
sentiasa dalam keadaan landasan ihdinashshirathal mustaqim. Sekian, terima kasih
banyak.

Tuan Yang di-Pertua: Amin, terima kasih Yang Berhormat Semporna. Sebelum
saya menjemput Yang Berhormat Kuala Langat saya hendak buat pengumuman sedikit.

Nombor 38 Yang Berhormat Kemaman sekarang diganti oleh Yang Berhormat
Kuala Nerus, kemudian oleh sebab kita ada sedikit masa maka saya boleh tambah lagi
tiga orang. Selepas Yang Berhormat Permatang Pauh, Yang Berhormat Parit, kemudian
disusuli Yang Berhormat Puchong dan kemudiannya Yang Berhormat Kinabatangan.

Dijemput sekarang Yang Berhormat Kuala Langat. Lima minit.

2.23 tgh.

Dato’ Dr. Xavier Jayakumar a/l Arulanandam [Kuala Langat]: Terima kasih
Tuan Yang di-Pertua. Saya hendak ucapkan ribuan terima kasih kepada Yang Amat
Berhormat Perdana Menteri sebab kita ada satu perbahasan khususnya untuk banjir. Ini
kerap kali kita adakan satu hari yang kita bincangkan banjir. Banjir ini bukan satu perkara
baharu di dalam negara kita.

Banjir ini telah berlaku beberapa tahun sudah dan kalau saya tahu banjir yang kita
hadapi sebagai di negeri Selangor ini kerap kali menjadi dalam 20 tahun sekali ataupun
50 tahun sekali. Bila saya turun padang di Bukit Changgang, saya bertemu dengan
sebuah keluarga di sana, di mana beliau kata banjir macam ini telah berlaku pada tahun
1971. Ini bukan perkara yang baharu.

Di Sri Muda, tahun 1995 banjir besar juga macam apa yang kita hadapi baharu
ini. Di Kelantan, Terengganu dan Pahang, tiap-tiap tahun kita tahu sudah banjir dan
penduduk di ketiga-tiga negeri ini termasuk Johor baru, mereka tahu dengan banjir yang
akan mereka hadapi pada tiga bulan dan mereka sedia.
