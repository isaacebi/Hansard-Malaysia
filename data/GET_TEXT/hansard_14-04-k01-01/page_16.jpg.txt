8 DR.20.01.2022

Jadi, kalau kata saya tiada, tidak nampak muka waktu banjir, hari pertama pun
malam itu saya sudah keluar berada di lapangan. Cuma saya tidak tahulah rakan-rakan
lain. [Tepuk] Saya tidak tahu mungkinlah saya tidak nampak rakan-rakan lain pun Abli
Parlimen, ADUN dan sebagainya bekerja waktu malam itu okey.

Tuan Khalid bin Abd Samad [Shah Alam]: Kami bekerja turun padang.
Dato’ Haji Salim Sharif [Jempol]: Yang Berhormat Shah Alam hilang.

Tuan Khalid bin Abd Samad [Shah Alam]: Yang Amat Berhormat Perdana
Menteri gagal...

Dato’ Sri Ismail Sabri bin Yaakob: Mungkin...

Tuan Khalid bin Abd Samad [Shah Alam]: ...Mengerakkan... [Pembesar suara
dimatikan]

[Dewan riuh]

Tuan Su Keong Siong [Kampar]: Ada Yang Berhormat Menteri pergi melambai-
lambai tangan sahaja.

Tuan P. Prabakaran [Batu]: Siapakah pergi cuti?

Dato’ Sri Ismail Sabri bin Yaakob: Ada beberapa Ahli Parlimen yang dianggap
hilang ketika itu. Keesokannya pada Ahad 19 Disember 2021...

Tuan Mohamad bin Sabu [Kota Raja]: Umrah, umrah, umrah lebih penting.
Umrah lebih penting.

[Dewan riuh]
Dato’ Sri Ismail Sabri bin Yaakob: Saya juga telah melawat mangsa banjjr...
Dato’ Haji Salim Sharif [Jempol]: Yang Berhormat Kota Raja pun hilang.

Dato’ Sri Ismail Sabri bin Yaakob: ...Yang ditempatkan di Pusat Pemindahan
Sementara (PPS) Sekolah Kebangsaan Telok Gong, Klang dan PPS Sekolah
Kebangsaan Johan Setia.

Tuan Yang di-Pertua dan Ahli Yang Berhormat, berikutan kelewatan operasi
menyelamat dan penghantaran bantuan yang diselaraskan oleh Jawatankuasa
Pengurusan Bencana Negeri dan Jawatankuasa Pengurusan Bencana Daerah di
Selangor sehingga mendapat reaksi negatif daripada rakyat. Saya telah mengambil
inisiatif dan keputusan untuk mempengerusikan beberapa siri mesyuarat.

Pertama, Mesyuarat Khas pada 19 Disember 2021 di Pejabat Daerah dan Tanah
Klang yang dihadiri oleh Yang Amat Berhormat Menteri Besar Selangor dan Yang
Berhormat Setiausaha Kerajaan Negeri Selangor, Pengerusi JBPN bagi mendapatkan
penerangan situasi semasa dan isu yang memerlukan tindakan segera yang juga dihadiri
oleh Panglima Angkatan Tentera dan Ketua Polis Negara yang ketika itu dimaklumkan
tentang kekurangan yang ada di Selangor dan tindakan segera telah pun dilakukan ketika
itu.

Sepatutnya bukan saya mempengerusikan Mesyuarat Jawatankuasa
Pengurusan Bencana Banjir Selangor.

Dato’ Sri Bung Moktar bin Radin [Kinabatangan]: Tidak bersedia langsung
kerajaan Selangor.

Dato’ Sri Ismail Sabri bin Yaakob: Patut bukan saya. Patutnya sudah ada
jawatankuasa yang telah pun diwujudkan di negeri-negeri.

Tuan Khalid bin Abd Samad [Shah Alam]: Ya, patutnya siapa? Tan Sri Noh bin
Haji Omar?

Dato’ Sri Ismail Sabri bin Yaakob: Di negeri-negeri Selangor.

Dato’ Sri Bung Moktar bin Radin [Kinabatangan]: Kerajaan negeri lah.
