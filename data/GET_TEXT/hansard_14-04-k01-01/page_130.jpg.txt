122 DR.20.01.2022

semasa banjir. [Sambil menunjukkan gambar] Walaupun Orang Asli terkenal dengan ilmu
batinnya tetapi saya tidak mengamalkan ilmu hantu raya, berada di dua buah tempat pada
masa yang sama. [Tepuk] Saya selaku Ahli Parlimen Cameron Highlands sendiri turun
padang dan membantu.

Selain itu, saya juga ingin menyanggah kenyataan bahawa Menteri Besar Pahang
tidak turun ketika banjir yang melanda di negeri Pahang baru-baru ini. Pada 19 hari bulan,
Yang Amat Berhormat Menteri Besar Pahang telah hadir di enam buah Pusat Penempatan
Semula (PPS) Banjir. Pada 20 Disember, maaf awalnya pada 19 Disember. Pada 20
Disember, tiga buah PPPM di Kuantan telah dilawati dan meninjau operasi menyelamat
banjir di Kuantan. Pada 21 Disember di Raub, pada 22 Disember di enam buah PPS
merata di negeri Pahang. Pada 23 Disember, di Semantan, Temerloh dan Bandar
Mentakab yang tenggelam. Pada 24 Disember, di dua buah PPS dan di merata-rata.

Saya mengenali Yang Amat Berhormat Menteri Besar Pahang begitu dekat.
Kebanyakan masanya meluangkan masa untuk melaksanakan tugasnya dengan sebaik
mungkin melayani rakyat negeri Pahang. Berikut juga saya ingin membuktikan Yang Amat
Berhormat Menteri Besar Pahang juga tidak mengamalkan ilmu hantu raya. Ini gambar-
gambar beliau sendiri turun ke padang dan membantu rakyat negeri Pahang. [Sambil
menunjukkan gambar]

Selain itu, untuk makluman Dewan, Kerajaan Negeri Pahang telah mengeluarkan
sejumlah peruntukan dari dana negeri Pahang sejumlah lebih kurang RM36 juta untuk
membantu masyarakat di negeri Pahang. Begitu juga, lain-lain ADUN di negeri Pahang
membantu setiap waktu sepanjang tempoh tersebut.

Tuan Yang di-Pertua, kejadian banjir yang berlaku mulai 18 Disember tahun lalu
di negeri Pahang menimbulkan pelbagai reaksi dan pandangan oleh segelintir masyarakat
Malaysia. Yang paling hangat diperkatakan dan isu yang dimainkan oleh segelintir pihak
yang konon celik alam sekitar seumpamanya sebagai profesional dalam isu berkenaan,
terutamanya di sebelah sana begitu mudah menuding ke arah aktiviti pembalakan bila
melihat sisa kayu hanyut dan tersangkut seperti kejadian di Sungai Telemong. Tidak pula
ini ditimbulkan atau dikaitkan di Lembah Kelang sedangkan kejadian banjir buruk berlaku
di kedua-dua kawasan ini pada masa dan ketika hampir sama terutama di negeri
Selangor.

Walaupun dengan fakta oleh pakar iaitu Ketua Setiausaha, Kementerian Alam
Sekitar dan Air, Datuk Seri Ir. Dr. Zaini Ujang yang mengenai jumlah hujan diterima
semalaman melebihi purata hujan sebulan, namun masih ada segelintir pihak terus
memainkan isu pembalakan sebagai punca utama. Majoriti rakyat Malaysia berpelajaran,
celik pendidikan berbanding dengan rakyat di beberapa buah negara lain tetapi
sayangnya masih ada yang berpegang kepada rasa, tanpa fakta untuk membuat sesuatu
kenyataan bila kerajaan boleh dilihat dengan mata. Tidak pula ingin mengetahui kenapa
dan bagaimana kejadian berikut, sama ada perbuatan manusia atau kudrat Allah Taala.

Saya tertarik dengan penjelasan daripada Profesor Emeritus Dato’ Dr. Ibrahim
Komoo di mana beliau telah menyatakan bahawa kejadian hujan berterusan ini dan
jumlahnya yang tinggi mengakibatkan lebih banyak kejadian kegelinciran tanah terutama
di kawasan tanah tinggi yang boleh mencetekkan sungai pada hari kejadian dan
meningkatkan paras air dengan cepat sehingga membentuk banjir puing.

Sisa-sisa kayu daripada pokok-pokok yang tumbang bersama dengan segelintir
tanah ini akan terkumpul untuk satu tempoh dan ketika. Tambahan lagi dalam konteks ini,
sumber kayu dan sisa kayu akibat dibawa arus bukan sahaja datang dari hutan asli atau
hutan simpan kekal akibat dari penggelinciran tanah tetapi juga daripada fenomena alam
lain seperti pokok mati akibat penyakit, panahan petir, tua termasuk dahan-dahan patah
dan sebagainya.

01820

Ada juga sumber yang datang dari kawasan tanah hak milik persendirian, hak
milik swasta dan hak milik kerajaan dan tanah atau kawasan yang di usaha oleh pekebun
kecil. Tindakan Kerajaan Malaysia yang mendukung usaha dalam Perjanjian Paris
COP26, yang penting dilihat daripada peruntukan dalam Akta Kualiti Alam Sekeliling ya.
