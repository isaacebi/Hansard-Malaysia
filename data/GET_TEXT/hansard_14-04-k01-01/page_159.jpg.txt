DR.20.01.2022 151

kerjasama dengan pelbagai agensi, termasuklah pasukan penyelamat, kerajaan negeri
dan pihak berkuasa tempatan. Untuk makluman Dewan yang mulia...

Tuan Sivarasa Rasiah [Sungai Buloh]: Yang Berhormat Menteri, boleh saya
tanya tentang sistem amaran awal itu?

Dato’ Tuan Ibrahim bin Tuan Man: Baik.

Tuan Sivarasa Rasiah [Sungai Buloh]: You see, /| think sistem siren ini sudah
macam sistem lama. Sekarang dalam zaman sekarang kita perlu alihkan kepada radio,
TV, SMS blasting secara tersasar dan sebagainya. Akan tetapi di sini saya hendak kaitkan
dengan tanggungjawab dan tugasan Jabatan Meteorologi Malaysia (MET Malaysia). Di
sini saya nampak, hujan lebat sudah mula hari Khamis, 16 Disember tetapi tidak
berterusan. Jumaat sudah berterusan dan kebanyakan banjir berlaku hari Sabtu tetapi
warning atau amaran yang diberikan hanya pada Jumaat, tidak ada amaran langsung
berdasarkan maklumat dari dalam konteks Selangor, saya tidak sebut tentang negeri lain.

Pada 18 Disember, ini yang sangat pelik. Sampai 12 tengah hari, MET Malaysia
keluarkan amaran hujan berterusan- waspada sahaja. Kita ada tiga tahap- waspada,
buruk dan akhirnya, bahaya. Apa yang pelik sekarang untuk 18 Disember, hari Sabtu, dua
jam selepas itu terus ia dilompatkan kepada tahap bahaya, amaran hujan berterusan
(bahaya). Jadi, inilah menunjukkan MET Malaysia memang macam gagal dalam hal ini.

Banjir berlainan kita boleh ramalkan dalam sains dan teknologi sekarang, banyak
negara mengamalkan dua tiga hari depan bahawa jumlah hujan akan turun. Dengan JPS
kita memantau tahap di sungai dengan rapi dan kita tahu bahaya akan turun mungkin
dalam 12 jam atau satu hari. Kalau kita dapat bagi amaran itu kepada penduduk dan
mereka boleh jimat dan selamatkan harta mereka. Mereka boleh alih kereta mereka,
mereka boleh keluarkan barang mahal dari rumah. Apa yang penting sekali, kita
selamatkan nyawa. Oleh sebab warga emas, kanak-kanak, bayi, semua boleh
diselamatkan.

Jadi, di sini saya hendak cadangkan, saya akan habis, kepada Yang Berhormat
Menteri. Kita kena kaji apakah perlu oleh Jabatan MET Malaysia? Bagi peruntukan lebih
besar, teknologi lebih canggih. Kita perlu tumpu untuk masa depan pada sistem amaran
awal yang meramalkan apa yang akan berlaku bila hujan lebat dan bersama dengan JPS
memantau tahap sungai. Boleh saya dapat pandangan?

Timbalan Yang di-Pertua [Dato' Mohd Rashid Hasnon]: Terima kasih.
Dato’ Tuan Ibrahim bin Tuan Man: Okey, terima kasih.

Tuan Charles Anthony Santiago [Klang]: Yang Berhormat Menteri, soalan
susulan, sama. Terima kasih Tuan Yang di-Pertua. Daripada maklumat sedia ada Yang
Berhormat Menteri, KASA telah mengetahui bahawa kemungkinan besar satu gelombang
hujan yang besar akan datang menerusi Pahang ke Selangor dan sebagainya pada
Disember 12. Akan tetapi amaran awal ataupun early warning tidak diberikan sehingga 18
Disember iaitu selepas banjir berlaku.

So, ini menunjukkan bahawa enam hari telah lalu dan KASA tidak membuat apa-
apa persediaan untuk memberi amaran kepada orang ramai bahawa satu banjir besar-
besaran dan juga taburan hujan yang begitu besar akan berlaku, 700 mm. Soalan di sini
ialah, adakah kerajaan di sini pihak KASA ini negligent dan tidak bertanggungjawab? Itu
soalnya.

Dato’ Tuan Ibrahim bin Tuan Man: Okey, okey. Terima kasih.

Tuan Charles Anthony Santiago [Klang]: Oleh sebab KASA sudah tahu, pada
12 Disember sudah tahu.

Dato’ Tuan Ibrahim bin Tuan Man: Okey, saya hendak jelaskan bahawa MET
Malaysia telah pun mengeluarkan amaran hujan berterusan bermula 11 Disember 2021.
Ini melibatkan beberapa buah negeri, termasuk negeri Pantai Timur dan dikemas kini pada
11 hingga 19 Disember 2021.
