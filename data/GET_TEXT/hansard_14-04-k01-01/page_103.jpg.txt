DR.20.01.2022 95

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Sepang.

Tuan Mohamed Hanipa bin Maidin [Sepang]: Ya?

Datuk Seri Dr. Haji Dzulkefly bin Ahmad [Kuala Selangor]: Sedikit Yang
Berhormat Sepang.

Tuan Mohamed Hanipa bin Maidin [Sepang]: Siapa...?

Timbalan Yang di-Pertua [Dato' Mohd Rashid Hasnon]: Yang Berhormat Kuala
Selangor.

Tuan Mohamed Hanipa bin Maidin [Sepang]: Silakan.
Timbalan Yang di-Pertua [Dato' Mohd Rashid Hasnon]: Ringkas sahaja.

Datuk Seri Dr. Haji Dzulkefly bin Ahmad [Kuala Selangor]: Terima kasih Yang
Berhormat Sepang sahabat saya.

Tuan Yang di-Pertua, NADMA mentakrifkan tahap pengurusan bencana pada
tiga. Tahap 1 peringkat daerah, Tahap 2 peringkat negeri dan Tahap 3 peringkat Pusat
Persekutuan. Nah jelasnya, apa yang berlaku ya bermula 18 Disember itu merupakan
Tahap 3. Dengan tidak mahu- dengan tidak bermaksud untuk menuding jari Yang
Berhormat Sepang ya, kepada mana-mana pihak, nyata bahawa sementara persoalan
clarity kejelasan kepimpinan MKN ini negeri Selangor ini tidak diberikan kepada Yang
Berhormat Menteri Besar ya dan pula kepada yang- bukan Yang Berhormat Menteri
Besar. Seorang Yang Berhormat Menteri ya. Nyata bahawa perkara ini perlu kita
selaraskan kerana sama seperti ketikanya dibuat Yang Berhormat Sepang ya oleh
Brigedier Jeneral Datuk Dr. Mohd Arshil Moideen yang menyebutkan tentang pengurusan
COVID-19.

Persoalan koordinasi, persoalan pengurusan, tindakan arahan dan sebagainya itu
berlaku ketika pengurusan banjir ini juga di mana ATM sebagai contohnya terpaksa turun
memberi bantuan tanpa apa-apa kelulusan dan green light daripada NADMA...

Timbalan Yang di-Pertua [Dato' Mohd Rashid Hasnon]: Baik terima kasih,
baik.

Datuk Seri Dr. Haji Dzulkefly bin Ahmad [Kuala Selangor]: ...Sudah sampai
waktunya kita kena luluskan perkara ini Yang Berhormat Sepang.

Tuan Mohamed Hanipa bin Maidin [Sepang]: Okey, saya rasa saya minta
supaya ucapan daripada Yang Berhormat Kuala Selangor itu dimasukkan sebagai
sebahagian daripada ucapan saya.

Timbalan Yang di-Pertua [Dato' Mohd Rashid Hasnon]: Baik.

Tuan Mohamed Hanipa bin Maidin [Sepang]: Tuan Yang di-Pertua, sebelum
saya tamatkan ini, saya ingin mengatakan bahawa proses pemberian bantuan juga perlu
dikaji semula.

Apa yang berlaku Tuan Yang di-Pertua, pihak NADMA memang mengatakan
bahawa akan memberi bantuan tetapi tidak ada taklimat langsung kepada ketua kampung.
Ketua kampung lah yang hendak kena beritahu kepada mangsa-mangsa ini. Memang
pihak NADMA menyediakan hotline seperti saya kata hotline Tuan Yang di-Pertua hanya
hot sahaja. Berita dia hot tetapi line tidak ada. Line tidak ada langsung, orang telefon tidak
dapat. Orang akan kembali kepada ketua kampung.

Jadi, saya harap proses ini mungkin boleh difikirkan. Jangan kita hanya buat
hotline tetapi tidak ada orang yang sambut, tidak ada orang yang berikan bantuan, tidak
ada orang yang berikan respons dan akhirnya rakyat yang menjadi mangsa. Sekian,
terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Sepang. Seterusnya saya jemput Yang Berhormat Beaufort.
