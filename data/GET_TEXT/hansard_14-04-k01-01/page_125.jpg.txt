DR.20.01.2022 117

dinding dan siling rumah serta memusnahkan jambatan merupakan- ini laluan penting
buat penduduk kampung di kawasan ini.

Tuan Yang di-Pertua, bencana mempunyai kesan sosial dan ekonomi yang nyata
atas komuniti atau negara yang dilanda bencana, sama ada bencana alam atau bencana
akibat daripada kelalaian manusia. Apabila bencana melanda, individu, industri dan
kerajaan perlu bekerjasama dalam menyalurkan bantuan kepada mangsa terlibat bagi
mengurangkan kesusahan dan tekanan yang dihadapi.

Malaysia juga sebagai sebuah negara yang membangun dan konsep sebagai
sebuah negara yang berkebajikan ini juga perlu menggubal dasar berkaitan dengan
pengurusan bencana negara yang lebih sistematik dan berkesan serta efisien. Justeru itu,
demi keprihatinan dan kesedaran rakyat, kerajaan memerlukan sistem pengurusan air
pembetungan banjir yang berkesan serta perparitan air yang berfungsi dengan baik demi
menangani luruhan angin Monsun Timur Laut.

Dalam konteks ini Tuan Yang di-Pertua, saya ingin menarik perhatian Dewan
yang mulia ini supaya memberi perhatian kepada sistem pengurusan air dan
pembetungan banjir beberapa buah kawasan di Parlimen Libaran yang sering dilanda
banjir iaitu Sungai Memanjang, Kampung Sungai Gum-Gum, Taman Fajar serta Taman
Rajawali di DUN Sungai Sibuga. Saya mahu bertanya kepada kementerian dan kerajaan
bilakah diambil tindakan untuk menyelesaikan masalah ini?

Seterusnya, adalah wajar sistem penyampaian bantuan kepada mangsa banjir ini
turut diberikan perhatian sewajarnya bagi memudahkan pengurusan bantuan bagi tujuan
penyaluran bantuan kewangan, bukan sahaja kewangan yang lebih efisien, saya
cadangkan dana juga tabung dan maklumat sehenti diwujudkan bagi memudahkan lagi
pengumpulan sumbangan dan pengagihan bantuan dilaksanakan.

Kesan daripada bencana amat besar kepada mangsa yang mengalaminya kerana
ia bukan sahaja melibatkan kerosakan dan kemusnahan harta benda, bahkan ia juga
melibatkan kehilangan nyawa. Oleh sebab fenomena ini sering berlaku saban tahun,
maka pengurusan komprehensif perlulah dirancang oleh pihak kerajaan bagi mengatasi
masalah pasca banjir ini.

Apa yang saya ingin titik beratkan di sini ialah daripada segi aspek psikologikal
pasca banjir terhadap mangsa sewajarnya, pengurusan aspek keselamatan psikologikal
serta strategik, taktikal dan secara operasi harus menjadi teras kepada bantuan dan
pengurusan banjir.

Tuan Yang di-Pertua, Kampung Memanjang telah dilanda banjir dengan teruk
baru-baru ini tetapi masalahnya mangsa-mangsa banjir ini tidak ada penempatan dan
hanya ditempatkan di tempat-tempat sementara sahaja. Saya pohon kepada kerajaan,
Kementerian Perumahan dan Kerajaan Tempatan (KPKT) supaya dapat membina sebuah
dewan serbaguna di Kampung Memanjang ini untuk penempatan mangsa-mangsa banjir
berkemungkinan pada masa yang terdekat atau pada masa yang akan datang.

Sejarah telah membuktikan bahawa fenomena banjir merupakan satu fenomena
biasa yang akan berlaku saban tahun, setiap tahun. Justeru, pengurusan daripada
pelbagai aspek perlu dititikberatkan supaya ia mampu membantu mangsa banjir. Tuan
Yang di-Pertua, sekian terima kasih.

Tuan Yang di-Pertua: Terima kasih, Yang Berhormat Libaran. Yang Berhormat
Sungai Petani, dipersilakan lima minit.

5.58 ptg.
Dato’ Johari bin Abdul [Sungai Petani]: Terima kasih Tuan Yang di-Pertua.
Assalamualaikum warahmatullahi wabarakatuh.

Tuan Yang di-Pertua, apabila kita menghadapi bencana, sudah tentu dua perkara
akan berlaku. Pertama ialah benda yang di luar kawalan kita dan yang kedua ialah benda
yang dalam kawalan kita. Dalam kes banjir ini benda yang di luar kawalan kita ialah hujan
