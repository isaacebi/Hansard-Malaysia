DR.20.01.2022 63

berkhidmat tetapi pengarahan jadi kelam kabut. Itu yang pak guard jadi penonton. Tiga
hari pertama memang jadi begitu.

Belajarlah pengalaman ini supaya — jangan kita doa pula supaya berlaku disaster
akan datang. Kita belajar pengalaman ini supaya tidak berulang benda-benda seperti itu.
Jadi kelam kabut. Pakat mari tengok, jadi penonton.

Kenapa bila datang Perdana Menteri, datang Menteri, orang-orang besar, saya
tidak pergi sambut? Oleh sebab kalau kita pergi, kita menambahkan jam. Ada Menteri
yang pergi dengan enam, tujuh buah kereta, mengganggu orang. Hendak tunjuk. Bagi
saya, Menteri-menteri tidak perlu pergi jenguk-jenguk itu. Berada dalam Bilik Gerakan
bersama pegawai kerajaan mengeluarkan arahan...

Tuan Lim Guan Eng [Bagan]: Ambulans pun tak boleh lalu.

Tuan Mohamad bin Sabu [Kota Raja]: Ambulans pun tidak boleh lalu kerana
ada Menteri banyak dok pergi. Dok tunjuk skup itulah, skup inilah. No need!... [Ketawa]

Ada orang hentam, kritik Menteri Kewangan. Dia naik bot, dia tidak tolong orang.
Saya setuju, dia naik bot meninjau. Bila dia melihat keadaan itu, dia balik, maka buatlah
bajet bagaimana untuk membantu mangsa banjir. Itu betul. Bukan Menteri Kewangan
hendak pergi berenang, pergi selamatkan orang itu. Bukan. Itu ada pengkhususannya
dalam hal-hal kerja seperti itu.

Memanglah bila berada di Bilik Gerakan mengarahkan pegawai kerajaan,
bermesyuarat, itu tidak popular tetapi lebih popular walaupun pakai kasut tinggi, macam
modelling pergi skup sedikit ataupun sembur sedikit satu dindingkah, maka gambar keluar,
tengok Menteri bekerja. Sampai bilalah kita buat lakonan seperti itu?

Seorang Ahli: Betul.

Tuan Mohamad bin Sabu [Kota Raja]: Tidak apalah negara kita kecil tetapi
kalau negara seperti Amerika Syarikat, seperti China, takkan Presiden China hendak turun
setiap tempat banjir itu? Tentulah dia membuat mesyuarat dalam _politburonya
mengarahkan perkara-perkara sesuatu. Ini hendak buat arahan, tidak boleh. Patutnya
Menteri yang jaga air bila dengar air naik, batalkan pergi umrah kerana umrah sunat.

Seorang Ahli: Betul.

Tuan Mohamad bin Sabu [Kota Raja]: Menjaga nyawa rakyat ini wajib tetapi
pergi umrah, balik kena COVID-19 pula itu, rehat lagi. Yang rakyat ini sedang lemas.
Semua ini, perkara-perkara ini kita belajar soal aulawiyat yang mana perlu diutamakan.
Yang berada di luar negeri, bila berlaku kejadian begini, baliklah cepat untuk membantu.

Dato’ Dr. Mohd Khairuddin bin Aman Razali [Kuala Nerus]: Pencelahan.
Pencelahan daripada...

Tuan Mohamad bin Sabu [Kota Raja]: Ini termasuklah daripada Yang
Berhormat Hulu Langat. Saya minta dia balik dan dia balik. Dia walaupun orang hentam
macam mana pun, dia balik, dia terus berkhidmat, terus bekerja. Ini yang kita mahu
supaya kita pergi tackle perkara yang betul.

Timbalan Yang di-Pertua [Dato' Mohd Rashid Hasnon]: Minta rumuskan, Yang
Berhormat. Ada 30 saat lagi.

Tuan Mohamad bin Sabu [Kota Raja]: Untuk akan datang ini, saya harap apa
yang disebut oleh Yang Berhormat Menteri Alam Sekitar dan Air tadi, perancangan untuk
masa depan, saya tidak dengar pun satu kajian yang menyeluruh perlu dibuat. Konsortium
antarabangsa itu kita hendak lihat.

Dato’ Dr. Mohd Khairuddin bin Aman Razali [Kuala Nerus]: Pencelahan
sedikit, Yang Berhormat.

Tuan Mohamad bin Sabu [Kota Raja]: Pembangunan yang panjang supaya
bukan sahaja Lembah Klang bahkan di seluruh Malaysia ini. Hal balak ini dan sebagainya,
saya sebut tadilah, kita pung-pang, pung-pang bila berlaku masalah, tetapi kita tahu
