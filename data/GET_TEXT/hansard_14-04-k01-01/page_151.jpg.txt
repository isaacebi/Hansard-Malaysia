DR.20.01.2022 143

Datuk Seri Utama Tengku Zafrul bin Tengku Abdul Aziz: Sebagai kerajaan
yang bertanggungjawab, Kerajaan Persekutuan sentiasa bersedia untuk menerima
permohonan daripada kerajaan negeri berhubung infrastruktur yang rosak akibat banjir
serta keperluan pemulihan pasca banjir.

Keperluan pembaikan akan diselaraskan melalui KKR untuk membaik pulih jalan
dan cerun, KPKT dan KPLB pula untuk pembaikan rumah serta KASA untuk projek
tebatan banjir. Seperti yang diumumkan oleh Yang Amat Berhormat Perdana Menteri,
peruntukan RM50 juta disediakan khusus untuk projek pembaikan di Selangor dan juga
RM50 juta di Pahang. Di samping itu, saya juga mengesahkan kepada Yang Berhormat
Kota Belud bahawa peruntukan RM90 juta untuk pembaikan infrastruktur Sabah seperti
yang diumumkan oleh Yang Amat Berhormat Perdana Menteri merupakan peruntukan
baharu untuk negeri Sabah.

Dalam isu yang sama, untuk makluman Yang Berhormat Sabak Bernam, sebagai
langkah kesiapsiagaan bagi menghadapi Monsun Timur Laut 2021-2022, Kerajaan
Persekutuan pada 13 September telah memutuskan penyaluran peruntukan dibuat
kepada agensi dan juga kerajaan negeri. Sehingga 17 Disember, sejumlah RM9.5 juta
telah disalurkan oleh NADMA. Silakan Yang Berhormat...

Dato’ Mahfuz bin Haji Omar [Pokok Sena]: Sedikit sahaja.

Datuk Seri Utama Tengku Zafrul bin Tengku Abdul Aziz: Silakan Yang
Berhormat.

Dato’ Mahfuz bin Haji Omar [Pokok Sena]: Saya minta semak kembali Yang
Berhormat iaitu bantuan yang diumumkan tadi itu, yang disebutkan tadi itu merupakan
bantuan pada waktu dua minggu yang lalu. Akan tetapi saya ingat sepanjang yang saya
semak, kes banjir kepala air di Yan, di Kawasan Parlimen Jerai macam tidak sama dia
punya bantuan.

01930

Jadi saya harap, kalau boleh, supaya diberikan juga kepada mereka seperti mana
yang diberikan kepada mangsa-mangsa banjir yang terbaru ini.

Timbalan Yang di-Pertua [Dato’ Mohd Rashid Hasnon]: Terima kasih.
Tuan Sabri bin Azit [Jerai]: Jerai setuju.

Dato’ Haji Salim Sharif [Jempol]: Sikit, Yang Berhormat Menteri. Sikit.
Puan Hannah Yeoh [Segambut]: Menteri.

Dato’ Haji Salim Sharif [Jempol]: Saya hendak menyentuh tentang bantuan
yang disebutkan sebentar tadi. Bantuan banjir ini setiap kali banjir, bantuan ini akan diberi.
Apakah spesifikasi banjir yang dimaksudkan? Adakah satu kaki, dua kaki air di rumah
in— macam mana? Ataupun banjir yang di sekitar di keliling rumah? Ini pun tuntutan ini
akan dibuat. Jadi, beri penjelasan cara macam mana yang dimaksudkan. Terima kasih.

Timbalan Yang di-Pertua [Dato’ Mohd Rashid Hasnon]: Sila, Yang Berhormat
Bagan ya.
Datuk Seri Utama Tengku Zafrul bin Tengku Abdul Aziz: Terima kasih.

Tengku Zulpuri Shah bin Raja Puji [Raub]: Yang Berhormat Menteri, Raub
boleh?

Tuan Lim Guan Eng [Bagan]: Yang Berhormat Segambut. Yang Berhormat
Segambut dulu.

Datuk Seri Utama Tengku Zafrul bin Tengku Abdul Aziz: Yang Berhormat
Segambut dulu ya.

Puan Hannah Yeoh [Segambut]: Menteri, saya hendak bangkitkan mengenai
penyampaian wang ini. Di Kuala Lumpur, ia disampaikan bukan oleh PBT. Jadi, saya
cadangkan kalau boleh wang ini diberikan kepada DBKL dan DBKL bagi kepada setiap
rumah. Kerana sekarang melalui lantikan politik majlis perwakilan penduduk. Bila mereka
