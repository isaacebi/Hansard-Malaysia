128 DR.20.01.2022

6.40 ptg.

Tuan Gobind Singh Deo [Puchong]: Terima kasih Tuan Yang di-Pertua kerana
juga memberikan saya peluang untuk membahas isu yang cukup penting kepada kita
semua berkaitan banjir yang baru-baru ini berlaku.

Tuan Yang di-Pertua, isu banjir ini atau masalah banjir ini bukan masalah baharu.
Kita dengar semua Ahli-ahli Parlimen yang sebut panjang lebar hari ini berkaitan dengan
berlakunya masalah banjir di kawasan mereka masing-masing, bertahun-tahun. Saya
berdiri di dalam Dewan yang mulia ini sejak tahun 2008 berkali-kali saya bangkitkan isu
banjir di Seri Serdang. Saya minta supaya dana diberikan, saya minta supaya perhatian
diberikan. Saya telah pun memberikan ada video-video yang ditunjukkan kepada pihak-
pihak yang berkaitan. Menunjukkan kepada mereka kesan selepas banjir, menunjukkan
kepada mereka kesusahan yang dialami rakyat semasa banjir.

Akan tetapi apa yang berlaku Tuan Yang di-Pertua? Kita lihat ia kerap berulang.
Berulang kerana kita tahu bahawa walaupun ada perbincangan demi perbincangan demi
perbincangan, tidak ada tindakan diambil yang boleh membawa kepada satu solution
bagaimana kita boleh selesaikan masalah ini. Saya ada sebut. Saya sebut ulangi sekali
lagi di dalam Dewan yang mulia ini. Bila kita lihat cuaca mendung, semua ini risau. Kita
tidak tahu, orang yang kerja di luar tidak tahu kalau hujan setengah jam lebat, kawasan
perumahan kita banjir, selepas daripada itu kerosakan yang berlaku. Kenapa masalah ini
tidak boleh diselesaikan?

Kita berbincang hal ini hari ini. Saya bawa dari tahun 2008. Tuan Yang di-Pertua
RMKe-12, ada keputusan dibuat. RM300 juta diketepikan untuk menyelesaikan masalah
banjir di Puchong. Apa yang dilihat di situ kononnya dan saya ada laporan perkara-perkara
yang harus dilihat. Aras sungai adalah menjadi masalah khususnya ara sungai Sungai
Kuyoh, kolam Serdang, anak Sungai Kuyoh dan sebagainya. Sungai itu penuh melimpah
semasa hujan lebat.

Kapasiti sistem perparitan dalaman di kawasan perumahan yang tidak mencukupi
bagi menumpang air larian hujan yang mengakibatkan banjir kilat. Sistem perparitan
dalaman tidak sempurna, air tidak mengalir ke sungai dengan baik. Keadaan longkang
disebut undersized, missing link dan low lane area.

Kemudian, ada disebut berkenaan dengan kolam takungan, pam-pam yang
berkaitan. Semua ada di dalam laporan ini dan keputusan dibuat. Wang sebanyak RM300
juta diketepikan, Tuan Yang di-Pertua. Akan tetapi apa yang berlaku? Statusnya masih
belum mula projek tersebut. Harap akan dimulakan tahun 2023. This is the problem. Kita
datang ke sini bincang, bincang, bincang, buat keputusan. Akan tetapi apakah sebenarnya
tindakan yang kita ambil?

Tuan Yang di-Pertua, kita kena serius. Kali ini saya lihat banjir di kawasan saya,
kawasan perkampungan, Kampung Tengah A, Kampung Tengah B, Kampung Seri Aman,
Kampung Kenangan, kawasan Puchong. Cukup teruk keadaan dia. Macam mana kita
hendak selesaikan masalah ini?

Jadi saya hendak dengar jawapan dari Perdana Menteri. Perdana Menteri ingin
menuding jari kepada pihak-pihak tertentu dan sebagainya. Saya hendak masalah ini
diselesaikan. Kita cari apakah yang menjadi punca masalah ini. Saya hendak tanya,
kenapa kalau kita tahu ada masalah yang cukup serius, cuaca ini bertukar setiap hari.
Setiap tahun kita ada hujan lebat. Tidak akan kita akan bagi tahu kepada rakyat. Tunggu
tiga tahun untuk kita laksanakan program yang kita ada. Hujan itu tetap akan tiba masa
dan musim hujan lebat.

Jadi saya hendak jawapan kenapa kalau wang sudah diketepikan, masalah itu
kita tahu, punca itu kita tahu, kenapa tidak ada tindakan lagi? Sehingga bila kita kena
tunggu? Sekarang kita lihat bagaimana banyak nyawa yang kehilangan.

Tuan Yang di-Pertua, saya hendak tanya soalan kepada Perdana Menteri. Kita
buat perbahasan, sesi Parlimen hari ini. Kemudian kita ini akan sebut apakah sebenarnya
langkah yang akan kita ambil. Akan tetapi siapa akan pastikan bahawa tindakan yang
perlu diambil itu akan diambil? Apakah mekanisme dia? Adakah kita datang ke Parlimen
