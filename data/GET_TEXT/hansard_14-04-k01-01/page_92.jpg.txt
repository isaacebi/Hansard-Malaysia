84 DR.20.01.2022

01530

Puan Alice Lau Kiong Yieng [Lanang]: Terima kasih Tuan Yang di-Pertua.
Adakah Yang Berhormat Bintulu setuju bahawa kerajaan perlu membuat satu kajian
baru untuk mengupah expert datang untuk mengkaji semula pelan tebatan banjir yang
sebanyak lima fasa di Sibu kerana ia telah bermula sejak tahun 2008 tetapi sampai hari
ini masalah banjir tidak diselesaikan tetapi menjadi semakin teruk.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Jadi adakah Yang Berhormat Bintulu setuju kerajaan untuk membuat satu
kajian baru dan sama ada masalah itu adalah berpunca daripada Sungai Rajang. Kalau
ia berpunca daripada Sungai Rajang mungkin kerajaan perlu meluluskan satu
peruntukan untuk mengorek Sungai Rajang. Setujukah Yang Berhormat Bintulu?

Dato’ Seri Tiong King Sing [Bintulu]: Yang Berhormat Lanang terima kasih.
Memang saya setuju tetapi sebelum ambil pakar ini, memang dalam DID, dalam
kementerian ini, tiada pakar juga. Akan tetapi pakar mesti mahu turun padang. The
most important kita mesti mahu buat hydrographic study. Survey sungai itu dulu. Kita
baru tahu mana jadi masalah, mana dia punya punca ini. Ini baru mustahak. Bukan
kata di Sungai Rajang, Sungai Igan tetapi di seluruh negara kita mestilah mahu buat
hydrographic survey. Buatlah, jadilah satu peruntukan.

Kita ada jabatan survey, survey department. Minta mereka turun padang.
Dalam sana ramai expertise. Begitu juga Tuan Yang di-Pertua, saya minta NADMA ini
janganlah kita kongkalikung sahaja. Kata kita NADMA tidak terlibat dengan mana-mana
ada kecemasan. Kita ingat kita punya kementerian ataupun kita punya department
sepatut NADMA kita ini, what is the meaning of NADMA. Jangan kata ada apa-apa
kecemasan bencana ini berlaku kita cuma beri wang kepada mana-mana_ negeri
ataupun mana-mana tempat.

Sepatutnya kita sebagai sekretariat tadi, saya difahamkan sekretariat, kita
mesti mahu terus command beritahu semua negeri macam mana hendak buat, agensi-
agensi macam mana terlibat. Kalau kata Yang Amat Berhormat Perdana Menteri pagi
tadi sudah beritahu sudah ada amaran itu semua, kenapa NADMA tidak mengambil
perhatian, NADMA tidak bersedia? Inilah kelemahan kita. Kita mestilah mahu ambil
serius perkara ini. Apa yang sudah terjadi jangan lain kali berlaku.

Saya minta semua Menteri, semua KSU buatlah apa yang sepatutnya kita buat.
Be proactive. Negara kita sekarang kebanyakan kementerian, kita cuma reactive
sahaja. Boleh cerita kongkalikung cerita banyak, on paper cerita banyak, banyak cantik,
burung pun boleh jatuh dari pokok. Akan tetapi akhir sekali rakyat jadi sengsara, jadi
susah.

Tuan Yang di-Pertua, inilah saya punya perbahasan. Saya ucap terima kasih
sekali lagi beri peluang kepada saya ambil bahagian ini. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bintulu. Sekarang saya jemput Yang Berhormat Bukit Bintang. Kemudian
diikuti dengan Yang Berhormat Keningau. Bukit Bintang lima minit.

3.33 ptg.

Tuan Fong Kui Lun [Bukit Bintang]: Terima kasih Tuan Yang di-Pertua.
Kejadian hujan lebat yang mengakibatkan banjir besar melanda negara, termasuk
Selangor, Wilayah Persekutuan Kuala Lumpur, Pahang dan negeri-negeri lain pada 17
dan 18 Disember 2021 meninggalkan banyak persoalan yang tidak terjawab. Dalam
kejadian banjir yang lalu, selain pusat bandar, kawasan sekitar terbabit, pertemuan Sungai
