DR.20.01.2022 81

begitu banyak. Tuan Yang di-Pertua, ini amaran daripada Tuhan, amaran kepada manusia
yang menguruskan bumi.

Harus kita pay respect dengan izin, Tuan Yang di-Pertua. Harus kita dengar dan
ambil berat berkenaan dengan amaran-amaran ini. Adakah pembalakan puncanya? la
dinafikan contohnya di Kerajaan Negeri Pahang menafikan bahawa ia punca daripada
balak. Akan tetapi kenapa tahun lepas, 19 projek diluluskan untuk buat hutan ladang,
untuk pembalakan tetapi bila rakyat minta EIA, tak diluluskan.

Tidak dibenarkan, tak tengok pun EIA tersebut sedangkan Jabatan Alam Sekitar
harus menyimpan EIA tersebut dalam perpustakaan. Menteri ada dengar, saya hendak
tanya kepada Menteri. Kenapa saya terima aduan yang sebegini? Kenapa senang-
senang sahaja hutan simpan kekal yang tak seharusnya tidak diusik dinyahwartakan,
digazet supaya boleh diadakan pembalakan atau ditukar status kepada perladangan.

Saya juga hendak bertanya Yang Berhormat Menteri, benarkah bahawa di
Selangor belum ada Program Ramalan Awal Banjir? Yang ada cuma amaran-amaran
sahaja berkenaan dengan monsun dan sebagainya. Akan tetapi belum ada Program
Ramalan Awal Banjir seperti di Pantai Timur. Saya juga melihat kepada laporan JPS
memang ada siren dibunyikan di Taman Seri Muda.

Berderet siren dibunyikan tetapi apabila saya mendengar Menteri cakap tadi,
Menteri kata perlu ditambah baik mungkin orang tak faham pun siren itu. Mungkin sama
bunyi dengan siren ambulans kah ataupun apa dia sebenarnya sampaikan siren yang
dibunyikan tahap amaran bermula dari pagi, daripada kalau tengok ini tahap waspada
pukul 2.00 pagi sehingga pukul 8.00 malam tak henti-henti siren dibunyikan tetapi orang
tak faham juga.

Dato’ Abdullah Sani bin Abdul Hamid [Kapar]: Yang Berhormat Kuantan,
mencelah.

Puan Fuziah binti Salleh [Kuantan]: Ya kenapa kita tak buat fire drill macam—
kalau kebakaran kalau tak buat fire drill, kena buat banjir drill lah juga mungkin supaya
rakyat faham apa maksud siren-siren ini.

Dato’ Abdullah Sani bin Abdul Hamid [Kapar]: Yang Berhormat Kuantan
mencelah.

Puan Fuziah binti Salleh [Kuantan]: Kejap ya, Tuan Yang di-Pertua. Masa saya
sikit.

Dato’ Abdullah Sani bin Abdul Hamid [Kapar]: Terima kasih Tuan Yang di-
Pertua, minta maaf satu minit sahaja. Sebenarnya kalau tak boleh berdebat, saya minta
satu minit. Adakah Yang Berhormat Kuantan bersetuju dengan saya iaitu saya telah
membangkitkan sebelum ini longkang dan parit serta peruntukan membina takungan air
dilaksanakan di setiap kawasan berisiko di kawasan Sungai Klang yang melumpurkan air
dari Gombak, Kuala Lumpur, Petaling Jaya dan Shah Alam. Serta Kerajaan Persekutuan
wajib memberikan peruntukan lebihan membantu mangsa banjir yang luar biasa terutama
sekali di Kapar. Terima kasih Tuan Yang di-Pertua.

Puan Fuziah binti Salleh [Kuantan]: Terima kasih Yang Berhormat Kapar.
Bukan sahaja di Kapar, sebenarnya peruntukan memang berkurangan untuk maintenance
sebelum monsoon season memang itu masalah JPS setiap tahun. Saya tahu bukan
sahaja di Kapar, di seluruh negara beri saya izin Tuan Yang di-Pertua berkenaan dengan
Sungai Belat, Kuantan ini dikepung oleh beberapa sungai. Tahun 2013, Sungai Kuantan
melimpah, perkampungan Sungai Isap, seluruh Taman Sungai Isap itu banjir melimpah
tetapi selepas sistem tebatan banjir siap, Sungai Isap sudah tak ada masalah.

Akan tetapi Sungai Belat punya sistem tebatan banjir harus siap pada Januari
2021 tetapi terbengkalai sampai sekarang tak siap. Itu melibatkan 4,000 rumah fotal lost
oleh kerana terbengkalainya sistem itu. Minta Yang Berhormat Menteri jawab, kenapa
terbengkalai. Saya tengok jawapannya kerana PKP dan saya seharusnya tak terima.
Seharusnya semua 4,000 itu patut saman kerajaan kenapa tak siap dan menyebabkan
banjir begitu besar, melibatkan lebih kurang 4,000 rumah yang total lost di kawasan
tersebut.
