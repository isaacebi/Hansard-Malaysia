DR.20.01.2022 147

lebih kurang RM6 bilion. Selain itu industri insurans juga telah membuat anggaran.
Anggaran mereka lebih kurang RM2 bilion hingga RM3 bilion iaitu termasuk kerosakan
rumah kediaman, kenderaan dan premis perniagaan. Hakikatnya kita kena komited
memenuhi keperluan menangani dan meminimumkan kesan bencana banjir.

Antaranya, kementerian yang berkaitan telah diarahkan untuk menyesuaikan
peruntukan bagi tahun 2022 bagi mengutamakan kerja-kerja pembaikan kerosakan banjir.
Sebagai contoh, KPKT dengan KPLB telah memulakan kerja-kerja membaiki dan
membina semula rumah yang rosak dengan menggunakan terlebih dahulu sehingga
RM100 juta peruntukan sedia ada dahulu di kementerian.

Pada masa yang sama Kementerian Kewangan juga turut menyediakan
peruntukan tambahan serta kelonggaran tatacara perolehan mengikut keperluan. Setakat
ini kita telah mengagihkan sebanyak RM300 juta kepada Kumpulan Wang Amanah
Bantuan Bencana Negara (KWABBN) ini untuk memenuhi segala operasi banjir.

Di samping itu, Kementerian Kewangan juga telah meluluskan perolehan secara
darurat. Ini Yang Berhormat Bagan tahulah, AP55 bagi kementerian yang berkenaan.
Antaranya kelulusan tambahan kita, kalau melebih RM10 juta, contohnya KPKT perlukan
untuk pembersihan. Akan tetapi ini semua short-term-lah. Apa yang ditanya tadi apakah
the longer term.

Tuan Lim Guan Eng [Bagan]: Salah satu bolehkah kita lanjutkan itu
pengecualian faedah dan juga moratorium pinjaman bank, sekurang-kurangnya selama
enam bulan. Bila ia akan tamat, bulan ini atau bulan hadapan. Ini kerana sungguhpun
banjir hanya di Selangor dan juga di Pahang, tetapi Selangor amat penting daripada segi
ekonomi. la telah putuskan rantaian bekalan dan kesannya amat besar. So, saya rasa
semua perniagaan terjejas. Bolehkah kelonggaran diberikan, lanjutkan moratorium
pinjaman bank dan juga pengecualian faedah. Terima kasih.

Datuk Seri Utama Tengku Zafrul bin Tengku Abdul Aziz: Terima kasih Yang
Berhormat Bagan. So, saya jawab Yang Berhormat Puchong dahulu. Jadi dari long-term
plan itu selepas Yang Berhormat KASA akan memberi briefing. Di sini Kementerian
Kewangan juga telah memberi input peruntukan yang diperlukan. Ini kerana kita dapat
lihat kos untuk membiayai kos ganti rugi ini pun sudah berapa bilion. We have to look at
the longer term supaya every year instead of masukan duit untuk ganti rugi, kita patut
membina balik semula dari segi /ong-term planning kita lah.

Yang Berhormat Bagan ini topik Yang Berhormat Bagan selalu bangkitkan.
Sebenarnya betul, akhir bulan Januari ini habis yang biasa punyalah. Akan tetapi untuk
banjir ada enam bulan lagi dan juga mutakhir bayar moratorium untuk enam bulan. Cuma
cadangan Yang Berhormat ialah untuk kita lanjutkan program yang kita umumkan
sebelum ini yang akan berakhir akhir bulan Januari. Di sini saya akan bangkitkan ini
dengan bank-bank dan saya akan reveal baliklah terutamanya bagi mereka yang terkesan
kerana banjir.

Terima kasih Yang Berhormat semua kerana soalan-soalan yang ditujukan.
Assalamualaikum warahmatullahi wabarakatuh.

Tuan Sanisvara Nethaji Rayer a/l Rajaji [Jelutong]: Yang Berhormat Menteri,
berkenaan dengan orang yang meninggal dunia, mangsa yang meninggal dunia.

Datuk Seri Utama Tengku Zafrul bin Tengku Abdul Aziz: Oh! Yang
RM500,000 you kata itu.

Tuan Sanisvara Nethaji Rayer a/l Rajaji [Jelutong]: Akan tetapi tidak ada
sebarang cadangan dalam pembentangan oleh Yang Amat Berhormat Perdana Menteri.
Bagaimana dengan permintaan. Tidak ada sebarang pengumuman tentang pemberian
pampasan kepada 55 orang ahli keluarga ini.

Datuk Seri Utama Tengku Zafrul bin Tengku Abdul Aziz: Pampasan yang
diberi yang kita sudah umumkan yang kita naikkan sebanyak RM5,000 hingga RM10,000
itulah.
