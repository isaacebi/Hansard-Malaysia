DR.20.01.2022 17

kanak lelaki dan seorang kanak-kanak perempuan. Seramai dua orang mangsa
dilaporkan masih hilang.

Saya ingin merakamkan ucapan takziah serta menzahirkan rasa simpati yang
amat mendalam terhadap mereka yang telah kehilangan ahli keluarga akibat bencana ini
dan turut mengakibatkan kerosakan dan kemusnahan kediaman serta harta benda.

Tuan Yang di-Pertua, bagi meringankan beban yang ditanggung oleh mangsa-
mangsa banjir kali ini, pada 29 Disember 2021 saya telah mengumumkan Bantuan
Keluarga Malaysia berjumlah RM1.4 bilion seperti berikut.

Pertama, Bantuan Wang Ihsan sejumlah RM1,000. Sehingga 19 Januari 2022,
sejumlah RM125.504 juta telah disalurkan menggunakan Tabung Kumpulan Wang
Amanah Bencana kepada negeri-negeri yang terjejas bagi tujuan pengagihan Bantuan
Wang Ihsan kepada setiap keluarga, ketua isi rumah.

Sehingga 18 Januari 2022, bagi mangsa yang berpindah ke PPS, prestasi
pengagihan adalah sebanyak 97.3 peratus daripada bilangan ketua isi rumah yang layak
bagi gelombang pertama banjir yang meliputi lapan buah negeri manakala_ prestasi
pengagihan bagi gelombang kedua adalah sebanyak 57.3 peratus meliputi negeri
Terengganu, Negeri Sembilan, Kelantan, Pahang, Sabah dan Johor. Bagi mangsa banjir
yang tidak berpindah ke PPS, prestasi pengagihan adalah sebanyak 50.8 peratus.

Kedua, Bantuan Pembelian Keperluan Asas (BPKA). NADMA telah menyalurkan
RM25 juta kepada ICU menggunakan Tabung Bencana bagi tujuan pengagihan bantuan
ini kepada ketua isi rumah yang layak. Bantuan ini telah mula diberikan sejak 8 Januari
2022. Peruntukan tambahan diberikan dari semasa ke semasa berdasarkan keperluan
semasa.

Ketiga, Bantuan Membina dan Membaiki Rumah.

(i) Kategori 1. Bantuan pembaikan ini berjumlah kurang RM5,000
menggunakan Tabung Kumpulan Wang Amanah Bantuan
Bencana yang diberikan secara tunai kepada ketua isi rumah
yang layak. la diselaraskan oleh ICU dengan kerjasama agensi-
agensi teknikal dan kerajaan negeri;

(ii) Kategori 2. Bantuan pembaikan ini berjumlah antara RM5,000
hingga RM15,000. Kategori bandar dilaksanakan oleh
Kementerian Perumahan dan Kerajaan Tempatan (KPKT)
manakala kategori luar bandar dilaksanakan oleh Kementerian
Pembangunan Luar Bandar (KPLB);

(iii) Kategori 3. Bantuan pembinaan rumah baharu_akibat
kemusnahan keseluruhan yang berjumlah RM56,000 untuk
seunit. Kategori bandar dilaksanakan oleh KPKT manakala
kategori luar bandar dilaksanakan oleh KPLB;

(iv) Baucar diskaun pembelian alat elektrik dan rebat bil elektrik
bulan Disember 2021. Bantuan berjumlah RM500 bagi setiap
ketua isi rumah yang layak;

(v) GLIC serta GLC Disaster Recovery Network (GDRN).
Sumbangan sebanyak RM139.2 juta bagi membantu
menyediakan keperluan asas kepada ketua isi rumah yang
terkesan.

(vi) Pinjaman Mikro Bank Simpanan Nasional (BSN) untuk isi
rumah. Pinjaman tanpa faedah sehingga RM10,000 dengan
enam bulan moratorium bayaran balik dalam tempoh tiga tahun.

Ini saya difahamkan adalah tiada interest pun dikenakan. Menteri Kewangan ya?
Tiada interest.

Keempat, pinjaman TEKUN untuk perusahaan mikro kecil dan sederhana.
Pinjaman maksimum RM100,000, pinjaman juga adalah tanpa faedah bagi perusahaan
