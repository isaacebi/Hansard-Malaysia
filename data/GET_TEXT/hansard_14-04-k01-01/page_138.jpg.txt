130 DR.20.01.2022

negeri-negeri masing-masing. NADMA kena berpositif, EPU kena positif. Jangan tidur.
Menteri-menteri tidak boleh tidur. Rakyat marah. Sebab itu orang marah Yang Berhormat
Shah Alam. Dia mungkin ada di kawasan tetapi tidak tahulah. Dan Perdana Menteri....

01850

Tuan Khalid bin Abd Samad [Shah Alam]: Kalau tidak tahu, jangan cakap.
Kalau tidak tahu, jangan cakap.

Dato’ Sri Bung Moktar bin Radin [Kinabatangan]: Saya tidak- bukan saya
tidak- cakap. Viral di media sosial bahawa mencari di mana Yang Berhormat Shah Alam,
Ahli Parlimennya. Itu sahaja. Jadi, kita ini kalau kena viral...

Tuan Khalid bin Abd Samad [Shah Alam]: Siapa yang tulis di media sosial
sendiri pun bukan di Shah Alam.

Dato’ Sri Bung Moktar bin Sabah [Kinabatangan]: Tidak tahulah. Akan tetapi
kalaupun ya, terima sahajalah. Apa mahu buat. Itulah yang berlaku.

Jadi oleh sebab itu Tuan Yang di-Pertua, kerajaan kena fokus melihat bencana
banjir ini. Diramalkan oleh pakar-pakar pada tahun 2050, beberapa buah negeri dan
negara dalam dunia ini akan tenggelam, termasuk di Semenanjung, di Sarawak, Sabah
dan sebagainya.

Justeru, kita melihat benda ini sebagai benda serius. Minta negeri-negeri untuk
mempersiapkan pelan strategik masing-masing. Kalau kosnya sebanyak RM300 bilion,
carilah RM300 bilion, bina balik sungai-sungai kita ini. Kita linat di Eropah dan China,
mereka jaga sungai mereka. Bersih dan indah dipandang. Sungai paling jelik, paling buruk
dalam dunia di Malaysia inilah. Tidak ada sungai pun yang kita boleh cermin muka kita.
Semua sungai yang kotor. Akan tetapi kita berbelanja ke arah yang tidak baik.

Jadi, kerajaan kena insaf benda-benda ini. Jangan biarkan. Oleh sebab rakyat
merana. Rakyat merana, mereka marah kerajaan, mereka marah wakil rakyat. Apabila
berlaku begini, bagaimanakah kita hendak mengurus ekonomi kita? Sudahlah kita
berhadapan dengan COVID-19 dan sebagainya. Macam-macam lagi berlaku. Kena fokus.
Saya pun mahu dengar apa pelan strategik kerajaan mengatasi banjir di seluruh kawasan
ini, termasuk di kawasan saya. Di Sabah pun, dua buah daerah telah pun lumpuh, Kota
Marudu dan juga Beluran. Ini yang berlaku.

Kenapakah berlaku? Semua pun bertanya kenapa. Justeru, gunalah konsultan
yang pakar membuat kajian demi kajian bagi negeri-negeri selama enam bulan atau satu
tahun, mempersiapkan pelan jangka panjang. Ini yang penting. Kalau tidak ada duit,
pinjamlah dengan mana-mana negara untuk kebaikan kita.

Oleh sebab kalau tidak, negara kita ini akan ditenggelami sebab manusia
meningkat, manusia bertambah. Infrastruktur di bawah tidak bertambah, tidak meningkat.
Perparitan kita teruk, tersumbat berpuluh-puluh tahun. Inilah antara faktor yang
menyumbang kepada bencana alam banjir ini. Tuan Yang di-Pertua, yang terakhir. Saya
memohon Kerajaan Persekutuan pertimbangkan permohonan kerajaan negeri melalui
kementerian- Jabatan Kerja Raya Sabah iaitu untuk memulihkan infrastruktur di Sabah
dengan memperuntukkan sebanyak RM285 juta dengan segera. Terima kasih, Tuan Yang
di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kinabatangan. Ahli-ahli Yang Berhormat, tamatlah sesi minta penjelasan dan
memberikan pandangan.

Sekarang saya jemput Yang Berhormat Menteri di Jabatan Perdana Menteri
(Tugas-tugas Khas) untuk memberikan jawapan. 20 minit.

6.53 ptg.

Menteri di Jabatan Perdana Menteri (Tugas-tugas Khas) [Datuk Dr. Haji Abd.
Latiff bin Ahmad]: Assalamualaikum warahmatullahi taala wabarakatuh. Salam
sejahtera. Salam Keluarga Malaysia, Tuan Yang di-Pertua.... [Membaca sepotong ayat
