DR.20.01.2022 75

01450

Akhir kalam, yakinlah bahawa banjir baru-baru ini adalah ujian yang menimpa
bukan sia-sia. Sudah pasti ada hikmahnya. Anggaplah...

Tuan Karupaiya a/l Mutusami [Padang Serai]: Tuan Yang di-Pertua, jam tidak
berjalan.

Dato’ Haji Mohd Fasiah bin Mohd Fakeh [Sabak Bernam]: ...sebagai satu
lumrah dalam kehidupan dan keadaan seseorang yang berkeadaan dalam sifat reda iaitu
ketika hatinya merasa bahagia sewaktu menerima takdir yang mendukacitakan.

Sekian, terima kasih.

Tuan Yang di-Pertua: Terima kasih Yang Berhormat. Saya mempersilakan Yang
Berhormat Muar selaku Ketua Parti, 15 minit. Tahniah Yang Berhormat Muar, parti telah
didaftarkan.

3.00 ptg.

Tuan Syed Saddiq bin Syed Abdul Rahman [Muar]: A/hamdulillah, terima kasih
Tuan Yang di-Pertua. Tuan Yang di-Pertua, we are in a climate emergency. Kita berada
dalam keadaan yang teramat unik yang mana negara bukan sahaja dilanda dengan banjir
tetapi pelbagai jenis cabaran dan rintangan yang makin lama makin teruk. Sebelum ini di
Pahang contohnya, banjir besar hanya berlaku paling banyak pun sekali setahun. Akan
tetapi, pada tahun lepas sebanyak dua kali. Sekali pada bulan Januari dan dilanda lagi
sekali pada bulan Disember dengan keadaan yang jauh lebih teruk.

Kita linat dalam tempoh masa satu minggu sahaja banjir, lebih 54 buah keluarga
kehilangan anggotanya. Diragut nyawanya. Kerugian ekonomi dianggarkan pada kadar
RM6.5 bilion. Lebih 50 ribu buah keluarga di seluruh Malaysia terkesan dengan begitu
teruk sekali. In one week time, satu minggu sahaja, sebanyak RM6.5 billion worth of
losses. Dianggarkan RM6.5 bilion ini jika disuntik kepada ekonomi dapat mencipta
sekurang-kurangnya sebanyak 300 ribu peluang pekerjaan.

Apa maksudnya? Isu perubahan iklim (climate change) bukanlah isu kecil lagi di
Malaysia. Akan tetapi, harus diangkat dan harus diiktiraf sebagai isu nasional yang wajib
diambil kira oleh semua parti politik, pemimpin politik, korporat dan badan-badan yang
lain. It means there must be a national emergency and a sense of urgency untuk semua
kementerian, Kabinet, wakil-wakil parti pembangkang untuk ketengahkan idea-idea dan
jalan penyelesaian melalui sistem bipartisanship supaya akhirnya kesilapan sebegini tidak
akan berulang lagi.

With that in mind, kita perlu lihat apa yang berlaku baru-baru ini dan apa lagi yang
boleh kita lakukan untuk pastikan bahawa tragedi pada bulan Disember tidak akan
berulang lagi. Saya ingin kongsikan salah satu status posting yang dikeluarkan oleh salah
seorang penjawat awam, which has rang the bell much earlier. Pada bulan Ogos 2020,
pegawai Yang Berhormat Menteri KASA di mana dia kongsikan bahawa wujudnya
keperluan untuk kerajaan membelanjakan sekurang-kurangnya RM300 juta untuk
takungan air pinggiran sungai. Ini pada bulan Ogos 2020. Yang Berhormat Menteri, ini
oleh Secretary General. Akan tetapi, apabila warnings ini diabaikan kerana kita masa itu
berdepan dengan darurat yang berlainan (kesihatan), akhirnya kerana kelalaian kita,
impak banjir itu jauh lebih teruk. The failure to spend RM300 million has caused
Malaysians to lose RM6.5 billion dalam tempoh masa seminggu sahaja.

Saya tidak ingin memperkecilkan mana-mana pihak, tetapi ini menunjukkan
bahawa kerajaan perlu mengambil usaha lebih proaktif dan preventative. Bukan
menunggu apabila kita dilanda banjir, bantu keluarga tetapi setiap tahun perkara ini
berterusan berkali-kali. Akan tetapi, saya faham jika kita linat landskap politik negara pada
hari ini agak sukar untuk kita bincangkan isu perubahan iklim. Ini bukan isu yang seksi.
Hanya apabila kita dilanda dengan masalah banjir, barulah isu ini dihangat-hangatkan
tetapi selepas sebulan, diam tidak ada perbincangan. Apabila ada permohonan
belanjawan, dilupakan dengan begitu sahaja.
