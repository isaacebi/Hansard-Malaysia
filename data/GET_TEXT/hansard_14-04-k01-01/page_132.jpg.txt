124 DR.20.01.2022

DOSM anggar RM10,436 bagi sebuah keluarga tetapi anak seorang, seorang lagi
bayi, 10 kali ganda daripada RM1,000 yang di salur menerusi fasa pertama. Saya pohon
Ahli Parlimen Jeli, kalau boleh melaksanakan ukuran pelbagai dimensi atau MPI bermula
dengan isi rumah yang terkesan dengan tragedi darurat banjir di kala pandemik, rakyat
hilang tempat berteduh, wang simpanan, status keberadaan dan juga kewarganegaraan.

Jadi, bila mereka hilang sijil, you know, termasuklah /ater on the post-traumatic
stress disorder, ini harus kita ambil kira dengan menyeluruh.

Tuan Yang di-Pertua, pada tahun 2019, PLANMalaysia terbitkan garis Panduan
Perancangan Bandar Berdaya Tahan Bencana Malaysia. Persoalan saya, adakah darurat
banjir yang sedang kita bincangkan menghiraukan kewujudan blueprint tersebut?

Apakah status terkini garis panduan? Siapa yang pantau pelaksanaan dan kalau
tidak laksana, siapakah yang akan dikenakan tindakan? Bagaimanakah pula dengan
Pelan Induk Cerun Negara yang masih lagi dikemas kini oleh JKR? Saya minta, mereka
kata berstatus rahsia. NADMA pula apa status Dasar Pengurangan Risiko Bencana
Kebangsaan setakat 2021, dasar tersebut? Jawapannya masih dirangka. Please update
me if | did not get the latest.

Kedua-dua jenis bencana iaitu banjir dan tanah runtuh bertambah parah dengan
climate changes. Maka, aplikasi berkaitan bencana harus dibangunkan dan ini selari
dengan Rancangan PLANMalaysia. Akan tetapi, saya mendapat bantuan daripada
beberapa orang sukarelawan untuk membangunkan aplikasi di peringkat beta sudah siap
kerana kita kena satukan the existing applications, ramalan cuaca, termasuklah struktur
hidraulik bawah JPS sebagai mana yang dipaparkan dalam laman web iHYDRO untuk
JPS negeri Sarawak.

Kita juga harus satukan segala usaha yang wujud di lapangan. Yang Berhormat
Menteri kata tadi look at Kobe. Kobe successful because adanya support daripada
keluarga, daripada kejiranan dan juga daripada NGO. Maka, kita kena pastikan kita
paparkan dalam satu laman aplikasi yang menyeluruh semua NGO yang telah
menyalurkan their help, seiring dan selari dengan agensi pihak kebangsaan dan juga
negeri. Kita mudahkan integrasi dan kita insya-Allah akan bentangkan kepada
PLANMalaysia dan JPS.

Tuan Yang di-Pertua, sebuah kertas penyelidikan Historical Landslide Event in
Malaysia oleh LESTARI dan UKM mendedahkan sejak 1961 ada peningkatan trend
kejadian tanah runtuh. Until 2019, seramai 600 orang meninggal dunia akibat tanah
runtuh. Di Malaysia, kaitan lazim tanah runtuh dengan pembangunan yang tidak terkawal
termasuk membabitkan pembangunan di kawasan tanah tinggi maka reformasi undang-
undang jika di peringkat Pusat hendak wujudkan undang-undang bencana peringkat
negeri dan PBT. Wajib menyemak semula pembangunan di bawah cerun tiga,
memperkenalkan undang-undang bagi memaksa pemaju laksana mekanisme ‘bandar
span’ termasuklah pembatalan lesen ladang hutan.

Kementerian Pendidikan juga harus ambil kira aspek pengurusan risiko bencana
dijadikan sebagai salah satu mata pelajaran dalam pendidikan IPT dan sekolah. Ini selari
dengan saranan PLANMalaysia.

Jadi, saya rasa kita wajib ketemu enam bulan selepas hari ini menerusi
jawatankuasa khas yang mampu mengintegrasikan dan mengukur keberkesanan
kementerian Pusat dan negeri, jabatan dan agensi yang dipertanggungjawabkan bagi
mengurus bencana baharulah berhasil dengan Malaysia yang kalis bencana dan cabaran
masa hadapan.

Tuan Yang di-Pertua, saya berharap semua ini dijawab. Kita wajib bertemu lagi
dengan menilai KPI dan menilai pelaksanaan. / hope to see all of you in six months,
membincangkan hasil daripada apa yang kita bawakan hari ini. Terima kasih Tuan Yang
di-Pertua.

01830

Tuan Yang di-Pertua: Terima kasih Yang Berhormat Permatang Pauh. Yang
Berhormat Baling, silakan.
