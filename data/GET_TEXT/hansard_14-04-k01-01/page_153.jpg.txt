DR.20.01.2022 145

bagaimana kita hendak, dengan izin, to check whether it is true apa yang telah
dibelanjakan. Itu sebenarnya check and balance yang perlu kita lakukan kerana jumlah
itu agak besar kalau lebih daripada RM5,000. Itulah sebabnya dari segi pemantauan itu
kita rasa lebih efektif kalau kita gunakan kementerian-kementerian yang sedia ada. Di
bandar, contohnya, KPKT melalui PBT akan memantau dari segi berapakah kos
pembaikan rumah-rumah yang diperlukan.

Tuan Lim Guan Eng [Bagan]: Kalau wang tunai, lebih cepat sikit. Kontraktor,
dia lambat. So, terus beri wang tunai. Harap boleh dipertimbangkan.

Datuk Seri Utama Tengku Zafrul bin Tengku Abdul Aziz: Okey, terima kasih,
Yang Berhormat.

Timbalan Yang di-Pertua [Dato’ Mohd Rashid Hasnon]: Yang Berhormat
Jempol tadi.

Datuk Seri Utama Tengku Zafrul bin Tengku Abdul Aziz: Yang Berhormat
Jempol...

Dato’ Haji Salim Sharif [Jempol]: Jempol fasal banjir.

Datuk Seri Utama Tengku Zafrul bin Tengku Abdul Aziz: Yang Berhormat
Jempol tadi soalan apa? Sorry.

Dato’ Haji Salim Sharif [Jempol]: Soalan saya tadi spesifikasi banjir ini. Setiap
kali banjir, tabung ataupun kewangan akan dibantu. Wang ihsan.

Datuk Seri Utama Tengku Zafrul bin Tengku Abdul Aziz: Oh ya.
Dato’ Haji Salim Sharif [Jempol]: Jadi, apakah dia punya...
Timbalan Yang di-Pertua [Dato’ Mohd Rashid Hasnon]: Kriteria.

Datuk Seri Utama Tengku Zafrul bin Tengku Abdul Aziz: Okey, ini definisi
kalau satu kaki, dua kaki atau tiga kaki tadi, bukan? Kita di sini di Kementerian Kewangan,
kita dari segi peruntukan, kita telah memberikan kepada NADMA. NADMA yang akan
membuat keputusan sama ada sesuatu bencana itu akan mendapat bantuan wang
ihsanlah. Kita akan rely, dengan izin, list daripada NADMA. Yang Berhormat.

Tuan M. Kulasegaran [Ipoh Barat]: Ini saya ada jumpa dengan penghuni-
penghuni di Taman Sri Muda semalam. Lebih kurang 10 orang katakan tidak ada apa-
apa bantuan yang dijanjikan telah diberi kepada mereka. Itu nombor satu.

Nombor dua adalah adakah benar bahawa jika ada mana-mana penyewa di sana,
mereka tidak layak untuk mendapat bantuan daripada kementerian?

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Ipoh Barat.

Datuk Seri Utama Tengku Zafrul bin Tengku Abdul Aziz: Terima kasih. Yang
Berhormat Ipoh Barat, boleh tidak kongsi dengan saya /ist itu nanti siapa yang tidak dapat?
Kerana dalam list kita, yang mana 98 peratus telah dapat yang di PPS lah. Mungkin
kerana ramai di Taman Sri Muda ini dia tidak pindah, jadi kita akan check. Kalau boleh
bagi saya list itu, saya akan usul, crosscheck dengan NADMA.

Mengenai penyewa itu, betul. Dia cuma boleh minta satu sahaja. Jadi, dia kena
coordinate bersama penyewa dengan the owner, dengan izin. Ini kerana kita bagi KIR
untuk satu rumah. Kadang-kadang dua-dua minta. Penyewa minta dan juga the owner
minta. Jadi, kita buat keputusan kita boleh beri kepada satu sahaja. Ini untuk pembaikan
rumahlah.

Tuan M. Kulasegaran [Ipoh Barat]: Kalau hendak tolong orang miskin itu, we
don’t look at dia penyewa ataupun pemilik, bukan? Kita patut memberi pertolongan
kepada mereka.

Datuk Seri Utama Tengku Zafrul bin Tengku Abdul Aziz: So, sekarang kerana
telah banyak isu ini telah dibangkitkan terutamanya di kawasan-kawasan yang lebih
terkesan, kita akan berbincang dengan pihak NADMA dan jawatankuasa khas yang
