DR.20.01.2022 3

Tuan Yang di-Pertua: Ya, sama.

Tuan Nga Kor Ming [Teluk Intan]: Di bawah Peraturan Mesyuarat 18(1)
berkenaan dengan skandal pemilikan saham Tan Sri Azam Baki demi mempertahankan
integriti SPRM dan ini adalah peranan utama Parlimen kita supaya memainkan peranan
penting dalam semak dan imbang.

Saya terima surat pagi ini, saya juga berpendirian menyokong supaya usul Yang
Berhormat Pulai atau Yang Berhormat Teluk Intan dibenarkan, dibahas sama ada dalam
Kamar Khas ataupun di dalam Dewan yang mulia ini. Terima kasih.

Tuan Yang di-Pertua: Terima kasih Ahli-ahli Yang Berhormat semua. Saya
mengakui menerima usul tersebut dua hari lepas dan saya telah menjawab bahawa
sidang khas dipanggil oleh Yang Amat Berhormat Perdana Menteri di bawah kuasa mutlak
Yang Amat Berhormat Perdana Menteri di dalam Aturan 11(3) Peraturan-peraturan Majlis
Mesyuarat.

01010

Mengikut peraturan tersebut, agenda sidang khas yang dicadangkan oleh Yang
Amat Berhormat Perdana Menteri adalah di bawah kuasa mutlak beliau dan beliaulah
yang menyusun atur agenda tersebut. Perkara ini juga adalah sama di dalam House of
Commons di mana sekiranya House of Commons direcall, di sana dipanggil recall of
House of Commons, di sini ialah Special Sitting. Maka apabila House of Commons itu
direcall, maka the business of the day shall also be appointed by the government. Jadi,
oleh sebab itulah saya tidak ada kuasa untuk menetap atau menerima usul-usul tersebut.

Akan tetapi, seperti yang diperkatakan oleh Yang Berhormat Pulai, of course
agenda hari ini ditetapbkan oleh Yang Amat Berhormat Perdana Menteri. Akan tetapi
sehingga hari ini saya tidak mempunyai apa-apa notis daripada Yang Amat Berhormat
Perdana Menteri mengenai usul tersebut. Maka saya anggap bahawa usul itu tidak akan
dimasukkan di dalam Aturan Urusan Mesyuarat pada hari ini. Jadi, kita perlulah
menjalankan Mesyuarat hari ini mengikut Aturan Urusan Mesyuarat. Terima kasih Yang
Berhormat.

Datuk Seri Haji Salahuddin bin Ayub [Pulai]: Perdana Menteri should say
something.

Tuan Khalid bin Abd Samad [Shah Alam]: Yang Amat Berhormat Perdana
Menteri ada di sini, tanya beliau lah.

Datuk Seri Haji Salahuddin bin Ayub [Pulai]: Beliau ada kuasa.
Tuan Yang di-Pertua: Yang Amat Berhormat?

Dato’ Sri Ismail Sabri bin Yaakob: [Bercakap tanpa menggunakan pembesar
suara]

Tuan Yang di-Pertua: Yang Amat Berhormat tidak berniat untuk menyatakan
apa-apa.

Tuan Gobind Singh Deo [Puchong]: /Bangun]

Tuan Yang di-Pertua: Yang Berhormat Puchong, seminit boleh? Sebab saya ada
70 orang hendak bercakap. [Disampuk] Maaf.

Tuan Gobind Singh Deo [Puchong]: Ya, terima kasih Tuan Yang di-Pertua.
Tuan Yang di-Pertua, Peraturan Mesyuarat 14. Tuan Yang di-Pertua telah pun merujuk
tadi kepada Peraturan Mesyuarat...

Tuan Yang di-Pertua: Peraturan Mesyuarat 11(3).

Tuan Gobind Singh Deo [Puchong]: Peraturan Mesyuarat 14(1)(i) iaitu
“Penerangan daripada Menteri-menteri’.

Tuan Yang di-Pertua: Ya.
