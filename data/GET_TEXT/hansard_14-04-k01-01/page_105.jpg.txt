DR.20.01.2022 97

Ini kerana saya melihat sejak permulaannya pembinaan ini berlaku banjir di
tempat-tempat yang tidak pernah banjir sudah pun mula berlaku kerana tidak ada sistem
perparitan yang baik, yang betul ataupun ada langsung tidak ada parit yang dibina. Oleh
sebab itu, adalah penting bagi agensi-agensi kerajaan bekerjasama dengan erat bagi
memastikan mereka mengenal pasti masalah yang perlu diatasi dan dengan itu dapat
projek-projek ini memberikan manfaat kepada rakyat yang memerlukan.

Saya juga ingin mengatakan yang ini saya sudah sebut dahulu bahawa sekarang
ini disebabkan oleh climate change ya tempat-tempat yang tidak sebenarnya berlaku
banjir kawasan-kawasan daerah seperti daerah dalam Parlimen saya Daerah Kuala
Punya sepatutnya bukan kawasan banjir. Beaufort itu memang kawasan banjir. Akan
tetapi, kawasan tidak banjir ini pun tidak boleh berlaku banjir tiba-tiba dan menyebabkan
kerosakan kepada rumah rakyat kita, harta benda mereka dan ini sesuatu yang perlu
dilihat secara juga secara detail dan kajian dibuat oleh pihak yang berkenaan supaya kita
dapat cari jalan bagaimana untuk menanganinya dengan sebaik mungkin.

Begitu juga saya menyebut sekali lagi berkenaan dengan jalan-jalan yang dibina.
Kita ucap terima kasih kerana kerajaan prihatin untuk membina jalan-jalan diperlukan oleh
rakyat tetapi sistem perparitan itu lagi perlu diwujudkan dengan sebaik mungkin supaya
dia tidak menjadi satu bencana kepada rakyat. Itulah saya mohon...

Timbalan Yang di-Pertua [Dato' Mohd Rashid Hasnon]: Terima kasih.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: ...Perkara seperti ini diberikan perhatian.

Sambil itu saya juga ingin mengemukakan Jawatankuasa PKOB Beaufort juga
meminta supaya memudahkan lagi kerja-kerja mereka untuk membantu mangsa-mangsa
ini mangsa yang banjir kerana kita tidak lari banjir akan berlaku. Mereka memerlukan
peralatan seperti lori lima tan, bot yang ringan untuk memudahkan menyelamat membawa
bot melalui jalan yang cetek dan dalam seperti Jalan Suasa dan Lagu ini di dalam Parlimen
Sipitang. Mereka juga telah meminta supaya saya sampaikan mereka memerlukan drone
supaya mereka dapat memantau daripada udara bagi mengesan mangsa dan tempat
yang telah terputus hubungan.

Akhirnya, saya juga meminta supaya kerajaan memberikan pertimbangan untuk
membina empangan yang baharu di Ulu Tenom itu supaya Tenom Pangi yang sekarang
ini tidak dapat menampung air yang banyak- hujan yang banyak. Saya bukan mahu
menyalahkan Empangan Tenom Pangi tetapi saya mengatakan bahawa dia disebabkan
apabila hujan terlalu banyak, air yang terlalu banyak tidak dapat ditampung lagi,
dikeluarkan semua pintu dibuka maka tentunya banjir akan berlaku di Daerah Beaufort.

01630

Ini ialah sesuatu yang tetap akan berlaku. Oleh kerana itu, maka sudah sampai
ketikanya empangan baharu Hulu Tenom itu dibina oleh kerajaan bagi memastikan banjir
ini tidak akan terus berlaku ataupun dapat dikurangkan. Oleh sebab setiap kali banjir
berlaku, kerugian rakyat itu bukannya sedikit. Kalau di sini baru berlaku sekali...

Timbalan Yang di-Pertua [Dato’ Mohd Rashid Hasnon]: Yang Berhormat,
masa sudah tamat, Yang Berhormat.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: ...semua kita heboh. Jadi, kita minta maaf. Saya minta maaf Tuan Yang di-
Pertua, kerana perkara ini berjalan setiap tahun, maka saya perlu sampaikan di Dewan
yang mulia ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Beaufort. Seterusnya, saya menjemput Yang Berhormat Petaling Jaya.
Kemudian Yang Berhormat Pengerang dan kemudian Yang Berhormat Sepanggar. Sila
Yang Berhormat Petaling Jaya.
