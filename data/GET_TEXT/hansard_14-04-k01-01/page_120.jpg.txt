112 DR.20.01.2022

ke mahkamah dan pegawai itu jugalah yang akan jaga pusat perpindahan sementara di
mana Menteri menilai tugas-tugas pegawai mereka.

Saya telah sentuh banyak tentang Angkatan Pertahanan Awam dan saya juga
ingin menyebutkan banjir terburuk dalam sejarah moden ini perlu kita ringkaskan dengan
satu ucapan yang pernah disebutkan sebagai akhir Tuan Yang di-Pertua iaitu kata-kata
Tun Hanif Omar bekas Ketua Polis Negara pada 26 Disember 2021, “Ada pihak hendak
akan kuasa dan kejar kemasyhuran. Malangnya mereka ini tidak tahu buat kerja kerana
tidak terlatih.”. \Inilah yang menyebabkan lambatnya bantuan sampai untuk
menyelamatkan dalam keadaan yang sangat mencemaskan itu.

Akhir sekali Tuan Yang di-Pertua, saya ingin menyebutkan bahawa para petani
khususnya penanam-penanam serai di mukim Beranang, mereka telah meletakkan target
untuk menuai serai mereka pada bulan Ramadhan dan bulan Syawal ini. Akan tetapi
segala-galanya telah musnah.

Kami mengharapkan agar Kementerian Pertanian dan Industri Makanan untuk
memikirkan bagaimana untuk membantu petani-petani, penanam serai tersebut, pemilik-
pemilik kolam ikan yang telah hanyut ikannya dan juga penternak-penternak lembu. Kita
mengharapkan agar kerajaan ini lebih bertanggungjawab kepada negara daripada sibuk
untuk mengekalkan jawatan dan kuasa. Terima kasih.

Tuan Yang di-Pertua: Terima kasih Yang Berhormat Hulu Langat. Yang
Berhormat Shah Alam. Silakan.

5.35 ptg.

Tuan Khalid bin Abd Samad [Shah Alam]: Terima kasih Tuan Yang di-Pertua.
Saya ingin merakamkan bahawa sekiranya kerajaan menganggap isu bencana banjir ini
sebagai satu isu yang penting sepatutnya ia dibahaskan pada 20 Disember, hari terakhir
sidang yang sebelum ini yang mana saya tidak salahkan Tuan Yang di-Pertua.

Akan tetapi saya menganggap ia kecuaian yang ditunjukkan oleh Perdana
Menteri sendiri kerana tidak membenarkan dan mengarahkan supaya isu banjir itu
dibincangkan dan dibahaskan pada 20 Disember itu sendiri.

Pada 20 Disember itu hari sidang tambahan satu hari untuk membahaskan Rang
Undang-undang 342 tetapi akhirnya ia tidak di bahas. Adakah kita terfikir berapa banyak
pembaziran yang telah dilakukan dengan memanggil wakil-wakil rakyat daripada seluruh
negara datang hadir, tidak bincang Rang Undang-undang 342. Pada ketika itu kemuncak
banjir kita minta hendak bahas tentang banjir pun tidak dibenarkan. la merupakan satu
sikap yang tidak menganggap peristiwa banjir ini satu peristiwa yang penting.

Akhirnya, dipanggil sidang hari ini 20 Januari sebulan selepas 20 Disember,
sebulan selepas peristiwa banjir. Sekali lagi, jumlah belanja untuk sehari bersidang? Yang
datang untuk membuat test PCR pada hari Isnin dari Sabah dan Sarawak. Kalau mereka
balik kena bayar tambang flight. Kalau mereka tidak balik, kena bayar kos hotel. Lepas itu
kita buat sidang satu hari. Apakah maksud ini? Just a whitewash. Hendak bersihkan imej
supaya Perdana Menteri boleh beritahu saya bukan saya tidur. Saya datang, saya buat
ini, saya buat itu.

Kita bukan hendak tahu apa yang kamu buat. Minta maaf. Kita hendak tahu
kenapa rescue, operasi rescue, operasi menangani banjir itu tidak dijalankan dengan
berkesan. We are not interested in you are going here, going there, doing this, doing that.
That is not the issue.

Soalnya rakyat duduk atas bumbung memohon pertolongan, tiada tindakan. Tidak
payahlah kita hendak cuba whitewash dengan memberikan alasan-alasan yang remeh
membazir duit rakyat dan duit negara panggil sidang satu hari supaya hendak boleh
beritahu saya buat ini, saya buat itu. The fact of the matter hakikatnya kerajaan gagal
dalam menangani bencana banjir ini kerajaan telah gagal dengan sejelas-jelasnya.

Seorang Ahli: ...Rakyat menderita teruk.
