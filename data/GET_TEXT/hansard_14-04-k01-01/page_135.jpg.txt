DR.20.01.2022 127

Saya minta satu lagi kepada Yang Berhormat Menteri. Hari ini, Tuan Yang di-
Pertua, kerana apa kecoh ini? Kerana apa selama ini lebih 30 tahun kita hadapi masalah
banjir, kenapa tidak jadi kecoh macam hari ini?

One reason, Sir. Allah SWT hendak bagi hidayat kepada rakyat Malaysia apabila
negeri Selangor, rumah orang besar-besar, rumah orang kaya-kaya sudah jadi banjir dan
ada yang meninggal dunia yang tidak pernah dalam sejarah dia orang duduk di atas
bumbung masjid dua hari dua malam, berak kencing atas masjid, atas bumbung atas
rumah, berlaku di Selangor, seluruh netizen hari ini rakyat Malaysia yang sudah
mempunyai kesedaran sendiri, tanpa orang panggil, datang membantu melihat dengan
media sosial yang ada, mereka telah terjemahkan sehingga gegaran dunia kita khususnya
negara tercinta Malaysia.

Timbalan Yang di-Pertua [Dato’ Mohd Rashid Hasnon]: Terima kasih. Baik.

Datuk Seri Panglima Abdul Azeez bin Abdul Rahim [Baling]: Justeru, saya
mohon kita semua, ayuh kita hentikan menuding jari. Janganlah kata orang itu datang
cuci taik cicak, orang ini datang cuci itu, orang ini— tidak payah. Siapa datang tolong,
alhamdulillah. Siapa yang tidak boleh tolong, mereka mendoakan.

Yang penting, bagaimana kerajaan Keluarga Malaysia yang hendak sayangkan
negara kita bagaimana kita hendak bantu untuk menyelesaikan adalah di bawah Jabatan
Perdana Menteri iaitu Economic Planning Unit. \tulah jabatan, itulah satu kementerian
yang wajib buat kajian dan salurkan maklumat itu kepada Kementerian Kewangan. Bagi
tajuk kepada Kementerian Kewangan kena buat reservoir di sini, Kena panjangkan sungai,
kena korek sungai di sini, kawasan ini.

Timbalan Yang di-Pertua [Dato’ Mohd Rashid Hasnon]: Yang Berhormat
Baling, masa sudah habis lima minit sudah.

Datuk Seri Panglima Abdul Azeez bin Abdul Rahim [Baling]: Selepas itu
berikan kepada KASA untuk KASA melaksanakan. /nsya-Allah, kalau ini seperti Yang
Berhormat Permatang Pauh sebut tadi, enam bulan daripada sekarang kita boleh kaji,
teliti, insya-Allah, kita akan melihat the light at the end of tunnel, insya-Allah, kita boleh
selesaikan masalah ini daripada pengumuman demi pengumuman. Apa dia
pengumuman?

01840

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Baling.

Datuk Seri Panglima Abdul Azeez bin Abdul Rahim [Baling]: Yang Berhormat
Jeli mengumumkan tahun ini banjir kita rugi RM5.6 bilion. Tahun depan banjir rugi RM6
bilion, tahun depan banjir, rugi....

Tuan Sanisvara Nethaji Rayer a/l Rajaji [Jelutong]: Tuan Yang di-Pertua, apa
ini Tuan Yang di-Pertua?

Datuk Seri Panglima Abdul Azeez bin Abdul Rahim [Baling]: Jadi saya harap
inilah...

Timbalan Yang di-Pertua [Dato’ Mohd Rashid Hasnon]: Saya sudah beritahu
Yang Berhormat Baling. Masa lebih lima minit— baik.

Datuk Seri Panglima Abdul Azeez bin Abdul Rahim [Baling]: ...Yang
sepatutnya kita buat dan saya harap kerajaan ambil maklumat. Ini adalah saya punya
cadangan, sedikit pengalaman untuk kita laksanakan. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima  kasih.
Sekarang saya jemput Yang Berhormat kedua yang terakhir, Yang Berhormat Puchong.
Kemudian diikuti Yang Berhormat Kinabatangan. Sila Yang Berhormat Puchong, lima
minit.
