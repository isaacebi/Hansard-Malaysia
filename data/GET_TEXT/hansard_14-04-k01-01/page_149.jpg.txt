DR.20.01.2022 141

Timbalan Yang di-Pertua [Dato’ Mohd Rashid Hasnon]: Baik. Terima kasih
Yang Berhormat Menteri di Jabatan Perdana Menteri.

Seterusnya, saya ingin menjemput Yang Berhormat Menteri Kewangan, 20 minit.

7.21 mim.

Menteri Kewangan [Datuk Seri Utama Tengku Zafrul bin Tengku Abdul Aziz]:
Bismillahi Rahmani Rahim. Assalamualaikum warahmatullahi wabarakatuh dan salam
sejahtera. Tuan Yang di-Pertua, izinkan saya merakamkan ucapan terima kasih kepada
semua Ahli Yang Berhormat yang telah mengambil bahagian dalam sesi perbahasan bagi
Persidangan Khas Pengurusan Bencana Banjir kali ini.

Tidak kurang daripada 44 orang Ahli Yang Berhormat telah berbahas dan
mengambil peluang menyatakan cadangan, teguran serta maklum balas masing-masing
berhubung pengurusan bantuan banjir. Saya hargai semua pandangan Ahli Yang
Berhormat. Sekarang saya akan menjawab persoalan-persoalan yang dibangkitkan
sepanjang tempoh perbahasan kali ini.

Yang Berhormat Port Dickson memberi pandangan dan bersetuju bahawa
sebarang pengeluaran simpanan persaraan oleh pencarum yang terkesan dengan
bencana banjir haruslah dielakkan. Yang Berhormat Port Dickson seterusnya menggesa
supaya bantuan yang lebih diberikan kepada mangsa-mangsa banjir antara RM5,000
sehingga RM10 ribu. Saya bersetuju dengan pandangan Yang Berhormat Port Dickson.
Persoalan pengeluaran daripada simpanan KWSP tidak berbangkit seperti yang telah
diumumkan oleh Yang Amat Berhormat Perdana Menteri. Pun begitu, dalam masa yang
sama, kerajaan sedar bantuan tambahan diperlukan bagi meringankan beban yang
ditanggung oleh mangsa banjir.

Oleh itu di bawah Pakej Bantuan Banjir Keluarga Malaysia, setiap mangsa banjir
yang layak akan menerima bantuan sekurang-kurangnya menerima bantuan tunai
langsung sehingga RM10 ribu. Malah, bagi yang dikenal pasti mendapat kemudahan
pembinaan rumah baharu, nilai bantuan yang diterima adalah sehingga RM61 ribu.

Buat pertama kalinya, setiap ketua isi rumah atau KIR yang layak akan menerima
bantuan pembelian peralatan elektrik dan barangan tunai keperluan asas_ seperti
pembaikan kenderaan, contohnya. Di samping itu, Bantuan Wang Ihsan turut telah
dinaikkan kadar serta diperluaskan skopnya. Bantuan tunai RM10 ribu itu merangkumi
antaranya Bantuan Wang Ihsan sebanyak RM1,000, bantuan tunai barang keperluan asas
sebanyak RM2,500, rebat pembelian peralatan elektrik bernilai RM500, bantuan
pembaikan kenderaan RM1,000 dan juga pembaikan kecil rumah sehingga RM5,000.

Seperti yang dijelaskan juga, sekiranya kerosakan nilai rumah itu melebihi
RM5,000, kerajaan akan melantik kontraktor dengan kadar sehingga RM15 ribu untuk baik
pulih rumah dan sehingga RM56 ribu untuk bina baharu rumah kediaman... [Tepuk]

Selain bantuan tunai secara langsung, kerajaan juga menyediakan kemudahan
pembiayaan kepada setiap KIR melalui BSN sehingga RM10 ribu pada kadar...
[Disampuk]

Tuan Mohamad bin Sabu [Kota Raja]: Boleh saya bertanya sekejap?

Datuk Seri Utama Tengku Zafrul bin Tengku Abdul Aziz: ...Faedah kosong
peratus. Sekejap, satu lagi. Jadi, bagi kemudahan pinjaman BSN pula, sejak dilancarkan
sehingga 19 Januari, sejumlah RM189 juta telah diluluskan, yang mana RM96 juta sudah
pun diterima oleh 10 ribu isi rumah. Ya, Yang Berhormat Kota Raja.

Tuan Mohamad bin Sabu [Kota Raja]: Yang Berhormat Menteri Kewangan,
pengumuman-pengumuman itu baik dan hari itu saya dengan Timbalan Menteri dari
Jabatan Perdana Menteri, Datuk Mastura binti Tan Sri Dato’ Mohd Yazid, Yang Berhormat
Kuala Kangsar. Kita beri bantuan bersekali.

Saya beri bantuan pihak negeri Selangor dan Yang Berhormat Kuala Kangsar beri
bantuan bagi pihak kerajaan Federal. Itu cukup baik. Sekarang ini masalah dia, Menteri
