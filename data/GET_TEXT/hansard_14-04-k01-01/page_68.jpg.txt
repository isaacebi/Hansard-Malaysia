60 DR.20.01.2022

bencana besar ini dan pelbagai pendekatan pengurusan banjir dan pasca_ banjir
dilaksanakan. la sangat bermanfaat sehingga NADMA ditubuhkan dan di Kemaman
pada tahun 2015 berjaya memenuhi piawaian gold standard iaitu satu tahap yang
sangat tinggi yang mana persediaan dilakukan pada peringkat pra banjir. Di sini saya
ingin mengutarakan beberapa cadangan yang dibincangkan bersama di peringkat
APPGMSDG yang dianggotai oleh pakar-pakar dalam pelbagai bidang. Cadangan ini
boleh dikategorikan kepada 11 cadangan dalam tiga tema utama.

01340

Tema pertama, akauntabiliti dan ketulusan. Cadangan pertama, menubuhkan
sebuah Suruhanjaya Siasatan Diraja untuk menjalankan penyiasatan berkenaan
ketersediaan menghadapi bencana.

Cadangan kedua, menubuhkan sebuah Suruhanjaya Siasatan Diraja untuk
menyiasat secara mendalam tentang faktor-faktor setempat di kawasan terjejas yang
memburukkan lagi risiko bencana banjir.

Cadangan ketiga, menubuhkan sebuah Suruhanjaya Perubahan Iklim atau,
dengan izin, Climate Change Commission sebagai sebuah badan pengawasan bebas,
dengan izin, independent oversight untuk mengawal selia hal ehwal berkenaan perubahan
iklim termasuk adaptasi dan pengurusan risiko bencana.

Tema kedua, perancangan guna tanah dan pembangunan. Cadangan keempat
iaitu mengkaji semula perancangan guna tanah negara termasuk rancangan struktur
negeri dan rancangan tempatan dan proses penyahwartaan hutan simpan kekal di
Malaysia.

Cadangan kelima, menyegerakan penghasilan Pelan Adaptasi Kebangsaan yang
telah dirancang sejak tahun 2015 dan Rancangan Malaysia Kesebelas. Pelan ini sudah
dinanti lama dan sangat kritikal untuk memudah cara proses perancangan adaptasi di
peringkat Kerajaan Pusat, negeri, tempatan dan sektor utama.

Cadangan keenam, dalam memperkasakan perancangan pembangunan, rangka
kerja perundangan perlu diwujudkan untuk mewajibkan penilaian strategik alam sekitar
atau Strategic Environmental Assessment (SEA) untuk semua dasar pelan dan program.

Cadangan ketujuh, ekosistem semula jadi sebagai khazanah alam negara perlu
dimanfaatkan sebagai nature-based solution dalam pengurusan risiko bencana dan
adaptasi iklim yang juga selaras dengan matlamat SDG 15 iaitu pemuliharaan ekosistem
darat.

Cadangan kelapan, mentransformasikan kawasan perbandaran ke arah
pengurusan air yang lebih holistik dan inovatif. Contohnya, konsep Sponge City yang
sekali gus mampu menangani isu banjir kilat dan isu-isu lain seperti kekurangan bekalan
air, urban heat island, kualiti udara dan kemerosotan ekosistem.

Cadangan kesembilan, mengkaji semula dan menghentikan pembangunan di
kawasan sensitif alam sekitar, dan tema ketiga...

Timbalan Yang di-Pertua [Dato’ Mohd Rashid Hasnon]: Yang Berhormat,
minta rumuskan Yang Berhormat.

Dato Sri Hajah Rohani binti Abdul Karim [Batang Lupar]: Sedikit Tuan Yang
di-Pertua. Tema ketiga, kesiapsiagaan dan pemulihan bencana iaitu menguruskan risiko
bencana berasaskan komuniti atau Community-based Disaster Risk Management di
seluruh negara dan kesebelas- pembangunan bingkas pulih atau built back better di mana
kita ingin untuk mengurangkan daripada segi menambah baik infrastruktur pemulihan
sumber pendapatan, penyediaan insurans pampasan untuk Jost dan damages.

Jadi, Tuan Yang di-Pertua saya menyeru agar kesemua cadangan yang
dinyatakan tadi boleh dipertimbangkan bagi pihak kerajaan untuk kita memastikan
something is long-term. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Batang Lupar. Seterusnya Yang Berhormat Kota Raja.
