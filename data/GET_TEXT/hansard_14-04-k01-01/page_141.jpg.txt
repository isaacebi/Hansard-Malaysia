DR.20.01.2022 133

Tuan Sanisvara Nethaji Rayer a/l Rajaji [Jelutong]: Yang Berhormat Menteri,
mengenai mangsa yang masih hilang. Apakah langkah yang sedang diambil untuk
mengesan dan mencari mereka?

Timbalan Yang di-Pertua [Dato' Mohd Rashid Hasnon]: Okey Yang Berhormat
Jelutong, baik. Teruskan.

Datuk Dr. Haji Abd. Latiff bin Ahmad: Tuan Yang di-Pertua, oleh sebab bilangan
mereka yang tidak berpindah di PPS ini perlu satu cara untuk di-confirm-kan, maka ia
mengambil masa untuk ICU memberikan bantuan RM1,000 dan juga bantuan-bantuan
lain yang telah diumumkan oleh Yang Amat Berhormat Perdana Menteri dan juga Yang
Berhormat Menteri Kewangan. Yang Berhormat Raub.

Tengku Zulpuri Shah bin Raja Puji [Raub]: Okey Yang Berhormat Menteri.

Timbalan Yang di-Pertua [Dato' Mohd Rashid Hasnon]: Sila Yang Berhormat
Raub.

Tengku Zulpuri Shah bin Raja Puji [Raub]: Ini pengalaman di Raub. Mungkin
sama di tempat lain ya. Apa yang saya hendak katakan di sini, kita sebenarnya ataupun
kerajaan boleh menggalakkan mangsa-mangsa ini tinggal dengan saudara-mara supaya
suasana tidak menjadi huru-hara ataupun menjauhkan COVID-19, cuma mendaftar. Jadi,
kebanyakan kalau— contohnya di Parlimen Raub, ada yang lebih pergi kepada saudara-
mara, mungkin lambat daftar.

Jadi, saya minta kerajaan lebih open atau lebih terbukalah sebabnya kadang-
kadang mereka tidak ada masa ataupun mereka takut kepada COVID-19. Jadi mereka
pergi kepada saudara-mara. Jadi di pihak kerajaan mesti memberitahu kepada mangsa-
mangsa ini, kalau tidak mereka rasa oh, tidak perlu mendaftar. Selepas itu daftar lambat,
kemudian tidak dapat dia punya macam tapisan.

Datuk Dr. Haji Abd. Latiff bin Ahmad: Tidak apa Yang Berhormat, itu dari sudut
pengurusan. Biasanya mereka ini dia kena lapor ke Pusat Kawalan Operasi Bencana
(PKOB)...

Tuan Khalid bin Abd Samad [Shah Alam]: Yang Berhormat Menteri.
Datuk Dr. Haji Abd. Latiff bin Ahmad: Supaya...

Tengku Zulpuri Shah bin Raja Puji [Raub]: Yang Berhormat Menteri, minta
maaf saya cakap. Banyak birokrasi. Saya kena betulkan di peringkat bawah, birokrasi
terlalu banyak. Itu saya hendak katakan.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Raub.

Datuk Dr. Haji Abd. Latiff bin Ahmad: Tidak apa. Yang Berhormat Raub, kalau
ada antara mereka nama yang ini, terus beritahu NADMA kerana NADMA memproses ini
berasaskan kepada data yang diberikan oleh PKOB daerah. Okey.

Tuan Khalid bin Abd Samad [Shah Alam]: Yang Berhormat Menteri, saya
ucapkan terima kasihlah kerana menjelaskan bahawa bencana ini adalah kerja Allah
SWT, menurunkan hujan dan sebagainya. Tidak ada siapa mempertikaikannya. Apa yang
dipersoalkan dan dipertikaikan ialah tindakan yang dilakukan oleh kita sebagai khususnya,
sebagai kerajaan bila berlakunya bencana. Itu isunya. Soal sabar, soal the work of the
Creator dan sebagainya, tidak ada orang yang timbulkan, tidak ada orang pertikai. So,
please do not berselindung di sebalik...

Datuk Dr. Haji Abd. Latiff bin Ahmad: Cukuplah itu Yang Berhormat Shah Alam.
Tuan Khalid bin Abd Samad [Shah Alam]: Perkataan-perkataan ini ya.

Datuk Dr. Haji Abd. Latiff bin Ahmad: Tidak ada siapa yang selindung pun, tidak
ada siapa yang selindung. Kita transparent dalam hal bencana.

Tuan Sanisvara Nethaji Rayer a/l Rajaji [Jelutong]: Yang Berhormat Menteri,
adakah langkah-langkah masih diteruskan untuk mencari mangsa-mangsa yang masih
hilang?
