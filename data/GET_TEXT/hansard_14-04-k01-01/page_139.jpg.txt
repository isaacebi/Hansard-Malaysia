DR.20.01.2022 131

Al-Quran] Surah Al-Baqarah, “Berita gembira bagi mereka yang sabar. Dan apabila
berlaku musibah atau bencana, mereka menyatakan bahawa ia datang daripada Allah...
[Membaca sepotong ayat Al-Quran] “Mereka ini orang-orang yang selamat dan orang-
orang yang penuh kasih sayang. Dan mereka juga daripada golongan ‘muhtadun’ iaitu
orang-orang yang berjaya”

Seramai 44 orang Ahli Dewan Rakyat yang membincangkan, mengeluarkan
pandangan, saranan dan cadangan yang begitu bernas. Saya duduk di sini pada sekian
lama. Betul, suasana yang berlaku pada hari ini yang diutarakan dan dilontarkan oleh Ahli-
ahli Yang Berhormat, saya rasa Ahli-ahli Yang Berhormat adalah antara orang-orang yang
sabar. Sabar dengan kerenah pengundi-pengundi Ahli-ahli Yang Berhormat dan saya
selaku Menteri yang mengurus pengurusan bencana juga harus bersabar.

Tuan Khalid bin Abd Samad [Shah Alam]: Boleh saya bertanya kepada Yang
Berhormat Menteri? Adakah Yang Berhormat Menteri menganggap bahawa segala
keluhan yang disampaikan oleh rakyat yang merupakan mangsa banjir ini sebagai
‘kerenah’ pengundi-pengundi dan tidak dapat memahami bahawa ini semua ialah
peristiwa yang terhasil oleh sebab kita tidak- kita telah gagal menguruskan bencana yang
menimpa?

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Shah Alam.

Datuk Dr. Haji Abd. Latiff bin Ahmad: Itu tafsiran Yang Berhormat Shah Alamlah
yang tidak perlu saya jawab kerana saya tidak tahu apa yang ada dalam kalbu...
[Membaca sepotong ayat Al-Quran] Saya tidak tahu apa yang ada dalam dada Yang
Berhormat Shah Alam.

Tuan Khalid bin Abd Samad [Shah Alam]: Saya pun tidak tahu, itu yang saya
tanya.

Datuk Dr. Haji Abd. Latiff bin Ahmad: Tuan Yang di-Pertua...

Tuan Khalid bin Abd Samad [Shah Alam]: Fasal saya tidak tahu, saya tanya
Yang Berhormat Menteri. Sila jawab.

Dato’ Mahfuz bin Haji Omar [Pokok Sena]: Kena sabarlah juga dengan
kerajaan.

Datuk Dr. Haji Abd. Latiff bin Ahmad: Justeru...

Tuan Khalid bin Abd Samad [Shah Alam]: ‘Kena sabar dengan kerenah
pengundi’? What are you saying? My God.

Datuk Dr. Haji Abd. Latiff bin Ahmad: Dalam mengurus bencana ini, kita tidak
pernah menuding jari kepada mana-mana pihak. Oleh sebab itu saya bersabar
mendengar pandangan-pandangan dan segala pandangan itu daripada yang dilontarkan
oleh Ahli-ahli Yang Berhormat, kita ambil kira dalam cadangan-cadangan yang akan
datang.

Tuan Yang di-Pertua, pertama sekali — oleh sebab itu dipanggil bencana. Kalau
kita boleh—- macam-macam sekarang. Kita ada A.I. tetapi kita tidak boleh mengambil
urusan hal-hal yang bersangkut paut dengan kuasa the Creator. Tidak siapa sangka banjir
yang berlaku di- hujan yang berlaku di Hulu Langat, sebelah gunungnya adalah Jelebu.
Kalau kita naik sedikit ke Banjaran Titiwangsa, kita akan lalu kawasan Bentong.

Jadi, tiga buah kawasan yang rendah ini, rendah tekanannya yang mana kawasan
tinggi akan pergi ke kawasan rendah dan awan yang begitu berat akan menyedut udara
dan hujan mula turun. Oleh sebab itu di Selangor, ia hanya ada tiga batang sungai yang
besar, di Jelebu ada sungai yang menyalurkan hujan yang begitu lebat lebih daripada
purata sebulan mengalir ke Jelebu dan juga di kawasan Raub dan Bentong.

Hujan yang sebegini rupa berlaku tidak lama. la hanya berlaku pada 16, 17 dan
18 hari bulan. Pada 19 dan 20 hari bulan itu sudah tidak ada hujan lagi. Jadi, kita...

Tuan Khalid bin Abd Samad [Shah Alam]: Yang Berhormat Menteri, boleh saya
tanya?
