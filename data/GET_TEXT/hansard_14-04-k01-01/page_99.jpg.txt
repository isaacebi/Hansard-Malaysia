DR.20.01.2022 91

sekolah kerana tempat pembelajaran, untuk menyediakan tandas, bilik sembahyang dan
sebagainya. la tidak mencukupi.

Jadi, diharap pusat PPS ini dikenal pasti supaya ia dijadikan penempatan banjir,
yang mana perlu diadakan surau, perlu diadakan bilik mandi yang selesa, begitu juga
dengan tandas. la telah berlalu dengan begitu lama dan isu ini sepatutnya kita tidak lagi
menuding jari kepada mana-mana pihak. Kementerian yang bertanggungjawab,
contohnya Kementerian Pendidikan perlu menyediakan kawasan penempatan banjir
sementara yang telah disebutkan sebentar tadi.

Mengenai agihan wang Bantuan Wang Ihsan sebanyak RM1,000, saya ucapkan
tahniah kepada kerajaan yang tidak pernah berlaku sebelum ini. Hanya tempoh 10 hari
sahaja. Ada kalanya mereka ini tidak sempat balik ke rumah, duit RM1,000 ini telah pun
diberi kepada rakyat yang terkesan ataupun mangsa banjir yang saya sebutkan tadi. Saya
juga ingin mengucapkan terima kasih dan tahniah kepada Yang Amat Berhormat Perdana
Menteri, ICU, Jabatan Perdana Menteri, Menteri Kewangan dan lain-lain yang telah
bertindak secara tuntas dan tidak lupa juga kepada NADMA. la juga menyalurkan
peruntukan berupa bantuan khemah dan sebagainya.

Timbalan Yang di-Pertua [Dato’ Mohd Rashid Hasnon]: Masa sudah tamat.

Dato’ Haji Salim Sharif [Jempol]: Sedikit lagi, sedikit lagi. Oleh sebab kawasan
banjir ini dia kena— Jadi, saya mohon juga kepada Yang Berhormat Menteri tentang
kemudahan bantuan bencana. Siapakah individu yang layak memohon dan berapakah
jumlah pembiayaan maksimum PKS dan perusahaan mikro di bawah kementerian
tersebut? Begitu juga aset-aset bomba yang saya difahamkan telah memohon peruntukan
sebanyak RM16 juta iaitu pembelian bot 60 biji, pembelian utiliti 4x4 sebanyak 50 unit,
pam angkut dan peralatan 80 unit dan sebagainya. Ini adalah kemudahan-kemudahan
yang perlu kita beri keutamaan kerana mereka inilah, bomba ini akan sampai dahulu ke
tempat banjir tersebut.

Yang lain, dari segi sukarelawan, saya harap perkara ini dapat kita centralizekan.
Sukarelawan ini ramai datang membantu, datang dari jauh. Ada kata Abang Viva yang
datang dengan bot di atas, kalau boleh kita centralizekan supaya bantuan ini dapat dicapai
atau dapat dibantu dengan segera. Saya ucapkan terima kasih juga ke Kelab Anak Muda
Jempol, Persatuan Belia FELDA dan juga lain-lain yang terlibat, termasuklah Yayasan
RISDA membantu menyalurkan bantuan kepada rakyat yang berada dalam keadaan
kesusahan ketika itu.

Lagi satu, saya hendak menyentuh soal Program Jualan Keluarga Malaysia ketika
banjir ini. Saya berharap Kementerian Perdagangan Dalam Negeri dan Hal Ehwal
Pengguna (KPDNHEP) ini bertanggungjawab kerana jualan-jualan di musim banjir ini
rakyat susah. Janganlah melepaskan hanya batok di tangga kerana barang-barang yang
dijual ini tidak memberangsangkan rakyat kerana dalam keadaan rakyat susah ini
menyediakan potongan harga yang baik. Kalau ia pergi ke kampung, biarlah jualan
keluarga rakyat ini benar-benar mendapat impak kepada rakyat. Jadi, saya harap perkara
ini mendapat pertimbangan dalam isu berkaitan dengan banjir dan juga pada masa
hadapan. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Jempol. Seterusnya, saya menjemput Yang Berhormat Raub, kemudian diikuti
oleh Yang Berhormat Jerai.

4.06 ptg.

Tengku Zulpuri Shah bin Raja Puji [Raub]: Bismillahi Rahmani Rahim.
Assalamualaikum warahmatullahi wabarakatuh dan salam sejahtera. Terima kasih Tuan
Yang di-Pertua. Ada beberapa perkara yang perlu dibangkitkan dalam Dewan yang mulia
ini. Pengalaman banjir yang baharu melanda dan menimpa kita banyak memberi
pengajaran kelemahan tahap kesediaan kita di dalam menguruskan bencana yang tidak
diduga ini tanpa pelan kontingensi.
