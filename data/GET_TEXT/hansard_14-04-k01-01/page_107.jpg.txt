DR.20.01.2022 99

RM50,000 hingga ke RM10,000. Tidak ada pengeluaran daripada KWSP_ untuk
membiayai kerosakan ini. Kita boleh dapat bajet daripada lain-lain agensi. PETRONAS
ialah satu contoh yang mana PETRONAS pada masa ini telah menerima harga minyak
yang lebih tinggi dan mungkin boleh digunakan seperti satu emergency tax.

Satu lagi, Jast sekali ialah strategi pembangunan perlu diubah. Ini adalah kaitan
dengan cara kita guna tanah dan juga plan pembangunan. Kami memerlukan
pembangunan yang akan meningkatkan pelaburan dan pengambilan penyelesaian
berasaskan alam semula jadi. Tindakan tersebut mestilah melindungi dan juga
menguruskan dan memulih alam semula jadi atau memulih pula ekosistem kita untuk
mengubahsuai yang menangani cabaran masyarakat secara berkesan dan adaptive.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat. Masa sudah tamat Yang Berhormat.

Puan Maria Chin binti Abdullah [Petaling Jaya]: Saya harap ya, /ast sekali ialah
tindakan segera yang boleh diambil sekarang ialah gazetkan hutan tadahan air.
Gazettement of water catchment mechanism untuk mengagihkan kewangan untuk
memberi insentif kepada kerajaan negeri dan juga moratorium pembalakan dan
menukarkan pada ladang monoculture di hutan simpanan kekal. Dengan ini, saya harap
cadangan saya akan diambil serius supaya kita boleh membina semula negara ini dan
lebih bersedia dalam mitigasi dan pengurusan krisis kita. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Petaling Jaya. Seterusnya, saya menjemput Yang Berhormat Pengerang.

4.39 ptg.

Dato’ Sri Azalina Othman Said [Pengerang]: Terima kasih Tuan Yang di-
Pertua. Saya rasa lima minit diberi mungkin tidak sempat bagi semua oranglah untuk hari
ini tetapi kita cuba sedaya baik.

Timbalan Yang di-Pertua [Dato’ Mohd Rashid Hasnon]: Baik.

Dato’ Sri Azalina Othman Said [Pengerang]: Pertama sekali Tuan Yang di-
Pertua, saya ingin tekan di sini bahawa kita tidak boleh dalam denial state. Kita tidak boleh
menafikan bahawa zaman demi zaman, tahun demi tahun, disaster management, dengan
izin, akan menjadi salah satu daripada pendekatan hidup kita disebabkan oleh
pembangunan yang begitu drastik dalam negara seperti negara Malaysia. Jadi, saya
hendak tengok contoh-contoh negara seperti negara luar yang memang mengalami
banyak cabaran daripada bencana seperti di Manila, di Jepun, di Indonesia, di Taiwan.

01640

Ada juga negara-negara yang mengisytiharkan hari tertentu, mungkin kita pun
boleh ikut sebagai National Disaster Prevention Day, dengan izin. Mungkin Yang
Berhormat Menteri yang bertanggungjawab dari segi NADMA boleh menggunakan tarikh
Disember itu untuk mengingatkan semua rakyat Malaysia bahawa kita tidak boleh
mengambil alam sekitar dan juga keadaan kedudukan kita dalam kawasan perumahan
dengan izin, for granted.

Saya juga ingin menyatakan di sini bahawa kalau kita tengok dalam semua
pembacaan dari segi bencana, terdapat empat langkah dalam kitaran sistem pengurusan
bencana. Pertama, mitigasi. Kedua, kesediaan. Ketiga, respon dan keempat, pemulihan.
Dari siang tadi, kita mendengar semua Abhli-ahli Yang Berhormat bercakap tentang
peranan yang perlu dimainkan oleh kerajaan negeri dan juga Kerajaan Pusat.

Akan tetapi bagi saya sebagai Ahli Parlimen kawasan luar bandar di mana Tuan
Yang di-Pertua pun dari kawasan luar bandar, kita berhadapan di mana masyarakat
setempat banyak memainkan peranan dalam dengan izin, community-based disaster
management. Kita tahu di kawasan luar bandar, kawasan kampung-kampung, kita ada
JKK. Kita ada ketua kampung, kita tahu siapa kita hendak panggil. Ini sebab hendak
tunggu NADMA turun, hendak tunggu bomba, hendak tunggu polis, kadang-kadang
kawasan kita begitu jauh, kawasan luar bandar.
