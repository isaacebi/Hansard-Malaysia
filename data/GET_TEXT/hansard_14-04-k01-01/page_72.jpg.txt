64 DR.20.01.2022

kebanyakan tauke-tauke balak inilah yang menguasai orang-orang politik di Malaysia.
Sebab itu politik wang semakin meningkat.

Timbalan Yang di-Pertua [Dato' Mohd Rashid Hasnon]: Yang Berhormat,
masa sudah tamat.

Tuan Mohamad bin Sabu [Kota Raja]: Belanja pilihan raya semakin meningkat.
Melainkan kalau kita yang tidak ada duit ini, lainlah, kita belanja ikut kemampuan kita.
Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Kota Raja.

Saya jemput seterusnya Yang Berhormat Pontian, kemudian diikuti oleh Yang
Berhormat Semporna.

1.59 tgh.

Datuk Seri Haji Ahmad bin Haji Maslan [Pontian]: Assalamualaikum
warahmatullahi wabarakatuh, salam sejahtera. Saya pergi ke-26 Parlimen membantu
dengan sukarelawan dan telah membuat cadangan-cadangan mengenai bagaimana
kaedah, pada pandangan saya dalam media sosial, untuk membaiki apa yang sedang
berlaku mengenai banjir ini.

Di sini saya ingin menambah lagi. Bagaimanakah industri insurans membantu
pemilik kenderaan yang terjejas banjir?

01400

Insurans sepatutnya turut memberi perlindungan kepada rumah dan kenderaan
akibat bencana_banjir. Kedua, apakah respons Kementerian Kewangan bagi
mempercepatkan proses perolehan bagi memperbaiki kerosakan prasarana seperti jalan
raya, jambatan, bangunan-bangunan awam dan berapa anggaran peruntukan untuk
pembaikan.

Ketiga, mohon berikan maklum balas Suruhanjaya Siasatan Diraja yang disebut
oleh Yang Berhormat Batang Lupar yang juga dicadangkan oleh kumpulan Rentas Parti
Parlimen Malaysia mengenai Matlamat Pembangunan Lestari termasuk ahli akademik
dan juga NGO. Keempat, perbaiki apps aplikasi di handphone seperti MySejahtera.
Wujudkan seperti MySejahtera bolehlah disebut sebagai Apps Banjir atas Awas Banjir
atau Sedia Banjir atau Info Banjir. Yang ada sekarang ini MyPublic Infobanjir perlu disebar
luas agar rakyat tahu kewujudannya.

Kelima, difahamkan bahawa Pusat Ramalan dan Amaran Banjir (PRAB) sedang
menyediakan program ramalan amaran banjir dijangka siap 2023. Mungkin itu sudah
terlalu lambat. Mesti disiapkan segera, boleh beri ramalan cuaca dua atau tiga hari lebih
awal sebagai early warning system (EWS) atau sistem amaran awal yang berkesan.

Seterusnya yang keenam ialah konsep DLL iaitu dalamkan, luruskan, lebarkan
sungai, parit dan saliran di kawasan yang sering berlaku banjir sangat berkesan dan ia
berlaku di Pontian dan Pontian kini tidak ada lagi berlaku banjir besar kerana telah
didalamkan, diluruskan dan dilebarkan sungai-sungai yang besar.

Ketujuh, minta kementerian yang berkaitan memberi penjelasan dan cadangan
agar dibina semula Canal City. Terusan 18 kilometer antara Sungai Klang dan Sungai
Langat yang boleh menjadi kawalan banjir pembangunan bandar dan juga produk
pelancongan yang baik.

Kelapan, SMART Tunnel di KL sangat berkesan. Selain membantu
menyelesaikan banjir kilat, boleh mengurangkan trafik. Apakah ada keperluan untuk
dibina sebuah lagi SMART Tunnel di KL?

Kesembilan, banjir kilat, banjir termenung, banjir biasa dan banjir besar itu antara
perkara-perkara yang kita selalu dengar dan malam tadi pun ada lagi banjir kilat libatkan
250 buah rumah di Ipoh. Lain tempat lain puncanya. Oleh itu Jawatankuasa Kabinet
