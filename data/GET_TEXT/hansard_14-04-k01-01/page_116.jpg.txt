108 DR.20.01.2022

saya ingin bertanya kepada kerajaan ini kerana kita tahu bahawa banyak perkara telah
pun disentuh tetapi idea-idea yang baru ini seperti mana yang diungkapkan oleh misalnya
ahli ekonomi Richard Davies di dalam bukunya yang bertajuk Extreme Economies yang
menilai tentang bagaimana Aceh bangkit semula setelah tsunami yang besar.

Jadi, perkara-perkara seperti ini penting supaya kita tidak terikat dalam wacana
tokenism, Tuan Yang di-Pertua. Saya hendak akhir, wacana tokenism bila ada banjir bagi
sedikit RM200, RM500 tetapi tiada perancangan yang menyeluruh. Datang balik, datang
balik kita bagi balik bantuan dan sebagainya. Jadi saya fikir tindakan tokenism ini mesti
kita hentikan, harus ada perancangan yang besar, harus ada peruntukan yang besar,
harus ada penyelarasan di antara kementerian, supaya bila berlaku bencana tidak lagi
berlaku tuding menuding, tuduh menuduh antara satu sama lain. Sekian, terima kasih
Tuan Yang di-Pertua kerana memberikan peluang.

Tuan Yang di-Pertua: Terima kasih Yang Berhormat Hang Tuah Jaya. Yang
Berhormat Bentong, silakan. Yang Berhormat Bentong.

5.16 ptg.

Tuan Wong Tack [Bentong]: Tuan Yang di-Pertua, pagi tadi Perdana Menteri
kata pengurusan banjir Pahang sangat bagus kerana kerajaan negeri dan semua agensi
kerajaan tempatan cukup bersiap sedia. Saya hendak tanya, adakah Perdana Menteri
turun ke Bentong dan lihat sendiri keadaan sebenar rakyat ataupun cuma lambai dari
kereta. Pada malam banjir melanda, rakyat duduk di atas bumbung tunggu berjam-jam,
tak ada yang datang selamatkan.

Mana pergi jentera kerajaan? Kenapa mereka tidak digerakkan? Saya yakin
pasukan tentera kita sudah bersedia untuk bertindak, kenapa tidak ada arahan? Pada
ketika rakyat amat memerlukan sedikit bantuan tunai, itu pun tidak boleh dilakukan dengan
segera. Janji RM1,000, sampai hari ini masih ada yang belum dapat. Apa yang susah
sangat? Di Karak pula bekalan air dan elektrik terputus sampai dua minggu, bayangkan
sampai hari ini banyak longkang masih lagi tersumbat dengan lumpur, debu berterbangan.
Sudah lebih daripada satu bulan banjir berlaku, mangsa banjir masih belum dapat bantuan
untuk baiki dan bina semula rumah.

Mereka dalam keadaan homelessness. Adakah semua ini dikatakan pengurusan
banjir yang bagus — Persekutuan dan negeri di Pahang? Perdana Menteri Yang Berhormat
Bera adalah anak Pahang. Akan tetapi saya hendak kata di sini, you have failed your
people, big time. [Tepuk] Selepas banjir hampir seluruh Daerah Bentong diliputi lumpur
atau serpihan kayu. Dari Gohtong Jaya ke Sungai Pedak banyak cerun yang runtuh,
serpihan kayu yang melimpah ke Lebuh raya Karak sehingga menyebabkan kesesakan
lalu lintas. Longgokan sisa kayu telah bertimbun di Kampung Sungai Pedak dan Sungai
Kerau, ini jelas bukan banjir biasa tetapi tsunami balak.

Saya setuju perubahan iklim adalah faktor utama berlakunya banjir tetapi aktiviti
manusia memburukkan lagi keadaan banjir sehingga menjadi begitu dahsyat. Selama
bertahun-tahun ribuan ekar tanah perhutanan di Bentong termasuk kawasan sensitif alam
sekitar seperti cerun, curam di Gohtong Jaya, di Janda Baik, di Bukit Tinggi, reparian
sungai, paya dan tadahan air telah dibersinkan untuk pembangunan dan pertanian yang
tidak mampan. Semua ini secara kumulatif telah menambah kesan buruk banjir. Pada
awal bulan ini demi redakan kemarahan rakyat, moratorium pembalakan diumumkan.

Jelas ini wayang sahaja, cakap moratorium tetapi kita lihat chainsaw sudah mula
beroperasi di Hutan Simpan Kuala Raka dan kawasan tadahan air Sungai Kapur yang
terletak di hulu loji rawatan air untuk 50,000 orang penduduk. Lori-lori balak pula dilihat
beratur di sepanjang Jalan Mancis dan Lebuh raya Karak.

01720

Kita baru sahaja belanja beratus juta ringgit untuk siapbkan Pakej 5, Central Spine
Road (CSR) dari Raub ke Bentong, dan sekarang satu- jalan pintas sedang dibuka melalui
Hutan Simpan Kuala Raka. Ini memang tidak ada tujuan lain. Amat jelas untuk curi balak
sahaja.
