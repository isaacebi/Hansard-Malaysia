118 DR.20.01.2022

yang turun dengan jumlah yang banyak dan mengambil masa yang lama, itu di luar
kawalan kita.

Namun pun begitu, yang dalam kawalan kita ialah bagaimana kita manage air
hujan atau banjir ini. Oleh sebab itu, saya yakin Tuan Yang di-Pertua selepas kita ‘hoo-
ha’ ini, selepas the dust has settled, saya yakin orang akan memandang ini perkara-
perkara yang biasa dan perkara-perkara biasa ini business as usual.

Oleh sebab itu saya katakan ini- sebab kita tengok apa yang berlaku di bawah di
sana di mana setiap tahun kita melihat ini bukan suatu yang luar biasa. Banjir ialah suatu
yang sentiasa berlaku di kawasan kita tetapi apa yang berlaku ialah jeritan-jeritan
bagaimana sungai-sungai tidak diuruskan, bagaimana longkang-longkang tidak diuruskan
oleh PBT, bagaimana kerajaan-kerajaan negeri meluluskan projek-projek yang
sepatutnya tidak berlaku di satu-satu kawasan, bagaimana hutan-hutan terus ditebang,
bagaimana aset-aset tidak dimobilisekan dan ini ialah suatu yang rutin yang bercakap
demi cakap demi cakap.

Oleh sebab itu saya kira kalau betul-betul kita serius, maka Yang Berhormat
Menteri Alam Sekitar dan Air harus melihat secara serius bahawa kalau betul-betul kita
sayang akan rakyat dan negara, maka Menteri kena buat sesuatu yang amat-amat luar
biasa. Mengambil ini sebagai suatu benchmark bahawa worse will be coming, worse than
least. Ini suatu amaran wake-up call yang harus Menteri mengambilnya sebagai suatu
yang serius kerana kalau ini boleh terjadi pada tahun ini, mungkin tahun-tahun hadapan
juga akan lebih teruk dari ini.

Oleh sebab itu saya kira overhaul yang harus Menteri buat ialah suatu yang luar
biasa. Tanggungjawab ini tanggungjawab besar daripada alam sekitar bila menguruskan
apa yang berlaku, bukan sahaja aset-aset tetapi bagaimana aset-aset dimobilisekan.
Bukan sahaja hutan-hutan, bagaimana hutan-hutan ini dipelihara. Bukan sahaja sungai,
bagaimana projek-projek tebatan banjir ini harus diselesaikan.

Saya masih ingat lagi bagaimana Rantau Panjang, contohnya setiap tahun saya
sudah hampir 15 tahun dalam Dewan ini, wakil rakyat Rantau Panjang setiap tahun
mengatakan bahawa lihatlah bagaimana di Thailand mereka telah pun menyelesaikan
masalah mereka oleh sebab mereka menyelesaikan masalah mereka maka air sungai di
kawasan telah pun masuk di kawasan saya.

01800

Tolonglah saya. Setiap tahun Ahli Parlimen Rantau Panjang akan menyebut.
Saya amat yakin masalah di Rantau Panjang tidak juga diselesaikan. Kerana apa? Kerana
ini adalah suatu yang dianggap enteng. Ini ialah suatu yang dianggap telah biasa. Akan
tetapi apabila berlaku di Selangor, sesuatu yang dianggap luar biasa. Jadi, saya
mencadangkan supaya Yang Berhormat Menteri melihat balik keseluruhannya, kalau
perlukan akta-akta yang perlu diperkenalkan dan bawa ke Parlimen, saya ingat kita kena
bawa sebab saya yakin dengan perubahan cuaca dan apa yang berlaku dalam global
warming ini, ini fenomena yang akan berlaku bukan 100 tahun sekali tetapi apa yang akan
mungkin berlaku, setiap tahun akan berlaku.

Jadi, saya mencadangkan kalau kita betul-betul serius maka kita harus melihat
keseluruhannya bahawa ini ialah satu wake-up call yang kita kena ambil secara serius.
Yang keduanya Tuan Yang di-Pertua, ini juga saya hendak bayangkan, ini baharu banjir,
apa kata kalau ada masalah dengan peperangan contohnya. Apa kan jadi? Bagaimana
kita telah bersiapsiaga dalam menghadapi musuh kita dari luar? Dalam keadaan banjir
pun kita kelam kabut, kalaulah kita ada ancaman dari luar negara, saya tidak dapat
bayangkan apakah persediaan-persediaan yang telah pun kita sediakan.

Apakah persediaan-persediaan yang boleh kita laksanakan? Bagaimana kita train
anggota-anggota dan penjawat-penjawat awam kita, bagaimana kita train mereka yang
terlibat dalam mempertahankan negara ini? Saya yakin kalau inilah cara kita
mengendalikan apa juga yang sepatutnya kita kendalikan, saya yakin kita menghadapi
masalah dan kita menghadapi suasana yang amat getir sekali. Terima kasih Tuan Yang
di-Pertua.
