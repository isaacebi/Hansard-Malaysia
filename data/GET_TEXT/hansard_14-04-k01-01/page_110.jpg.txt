102 DR.20.01.2022

Pada 8 Januari, setelah air hampir ke semua kawasan terjejas di Sabah telah
surut dan rumah mangsa banjir telah dibersihkan, Perdana Menteri Keluarga Malaysia
datang ke Sabah kononnya untuk melawat mangsa banjir. Bagi menunjukkan keprihatinan
Kerajaan Persekutuan kepada Sabah, diperuntukkan kononnya RM108.15 juta
peruntukan pasca banjir diperlukan untuk memulihkan pelbagai kerosakan akibat banjir
yang melanda beberapa buah daerah.

Tuan Yang di-Pertua, sebagai penutup. Pada hari ini saya ditunjukkan lagi satu
surat yang dikeluarkan oleh Ketua Pengarah EPU bertarikh 7 Januari 2022 kepada semua
KSU kementerian. Saya dapat — kalau saya dapat ringkaskan surat ini, JPM — daripada
surat ini JPM tiada halangan dengan cadangan penggunaan peruntukan pada tahun 2022
bagi membiayai kerja-kerja pembaikan baik pulih projek-projek fizikal dan infrastruktur
yang rosak bagi kegunaan jangka panjang.

Jadi persoalan, adakah surat ini bermaksud sekali lagi projek-projek asas di
Sabah terpaksa dikurangkan.

01650

Bukan kami minta menara tinggi, bukan juga diminta gunung emas. Kami hanya
minta keperluan asas kami dibina, sekolah daif kami ditambah baik. Jadi, saya tidak mahu
kejadian sewaktu COVID-19, yang mana banyak peruntukan DE di negeri Sabah telah
diguna pakai untuk penyelesaian masalah COVID-19 dan saya tidak mahu masalah banjir
ini juga, peruntukan DE juga diambil daripada yang telah diperuntukkan kepada negeri
Sabah.

Tuan Yang di-Pertua sebagai penutup, khususnya mengenai empat buah
kawasan di Parlimen saya, saya mohon agar bot-bot ditempatkan di balai polis atau balai
bomba. Saya sudah semak, di Sepanggar memang tiada bot penyelamat disediakan.
Apabila berlaku banjir, kita terpaksa berusaha cari bot-bot yang boleh diguna pakai
daripada kalangan penduduk. Kedua, bajet segera perlu diturunkan bagi projek
pembersihan dan pelebaran parit dan longkang yang tersumbat dan mendalamkan sungai
yang cetek bagi memastikan pengaliran air yang lancar dapat dilaksanakan.

Ketiga, kawasan Dewan Undangan Negeri Inanam merupakan kawasan industri
dan pusat ekonomi. Kebanyakan jalan di kawasan ini ditenggelami air ketika musim banjir
kerana jalan yang rendah. Oleh yang demikian, amat perlu kepada kerajaan untuk
memperuntukkan peruntukan yang secukupnya bagi memastikan agar jalan-jalan ini
dapat dinaikkan dan ditinggikan bagi mengelakkan rakyat yang ingin balik ke rumah
mereka tidak terkandas di tengah jalan. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Sepanggar.

Seterusnya, saya jemput Yang Berhormat Setiu.

4.51 ptg.

Tuan Shaharizukirnain’ bin Abd Kadir ([Setiu]J: Assalamualaikum
warahmatullahi wabarakatuh. Alhamdulillahi rabbil'alamin. Wassalatu wassalamu‘ala
asrafil ambiya‘iwal mursalin, wa'alaalihi wasahbihi ajma'in. Terima kasih Tuan Yang di-
Pertua kerana memberi peluang pada Setiu untuk sama-sama memberi pandangan dalam
sidang khas berkaitan banjir pada kali ini.

Terlebih dahulu, saya mengambil kesempatan untuk merakamkan ucapan takziah
kepada semua mangsa banjir khususnya yang kehilangan ahli keluarga dan waris
terdekat. Saya juga ingin merakamkan ucapan terima kasih dan tahniah kepada pihak
kerajaan, agensi-agensi yang terlibat serta frontliners, para petugas daripada pelbagai
pihak termasuk NGO-NGO yang telah menghulurkan pelbagai bantuan sama ada semasa
berlaku banjir ataupun pasca banjir.

Operasi pembersihan yang dilakukan selepas berlaku banjir telah mengurangkan
bebanan yang ditanggung oleh mangsa banjir. Banjir luar jangka yang berlaku ini telah
