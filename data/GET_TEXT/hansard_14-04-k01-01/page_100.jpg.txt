92 DR.20.01.2022

NADMA lambat bertindak walaupun MET Malaysia telah melaporkan secara
umum. Panglima Angkatan Tentera Jeneral Tan Sri Dato’ Sri Haji Affendi bin Buang.
Berkata arahan bersiap siaga telah diberi dua bulan sebelum banjir berlaku. ATM turun
membantu mangsa banjir tanpa kelulusan Agensi Pengurusan Bencana Negara
(NADMA). Minta penjelasan.

Rakyat mengeluh dan berdukacita, mereka ingat masa epidemik COVID-19 ini
sahaja ‘kita jaga kita’. Rupanya masa banjir pun ‘kita jaga kita’. Sepatutnya kerajaan jaga
rakyat. Tuan Yang di-Pertua, Parlimen Raub, Parlimen Temerloh dan Parlimen Bentong
adalah yang paling terkesan di kawasan negeri Pahang. Ada yang menyamakan banjir
yang lepas sama atau lebih teruk daripada banjir pada tahun 1971, yakni 50 tahun yang
lepas. Kalau kita lihat di Bentong, di Benus, sebelum ini belum ada banjir dan yang paling
menyedihkan di kawasan Telemong, Karak, banjir balak.

Secara umumnya kita boleh melihat tahap persediaan dan tindakan di Lembah
Klang, khususnya di Taman Sri Muda, Kuala Langat, Bentong, Karak amat menyedihkan.
Bantuan keselamatan lambat dan amaran awal tiada untuk pihak terbabit mengambil
tindakan. Kawasan Taman Sri Muda difahamkan dahulunya adalah kawasan tadahan
hujan. Bagaimana ia ditukar syarat atau dizonkan kepada kawasan perumahan?

Jika ia memang dibolehkan untuk dimajukan untuk penempatan ataupun
perumahan, sepatutnya mestilah ada satu pelan kontingensinya sekiranya berlaku banjir
atau bencana seperti SMART Tunnel. Di mana ia boleh dialihkan ke tempat yang lain
dalam masa yang singkat. Pihak Kementerian Alam Sekitar dan Air sepatutnya sudah
membuat kajian baharu berkenaan dengan fenomena ini. la tidak hanya bergantung
kepada pelan lama seperti PRAB ataupun Program Ramalan dan Amaran Banjir. Kena
faham peta topografi Lembah Klang ini adalah kawasan yang rendah dan lembah. Ada
sebahagian di kawasan Lembah Klang ini di bawah paras laut.

Walaupun pada kebiasaannya purata hujan normal sekitar 20 hingga 30 mm
sehari. Akan tetapi dalam perubahan iklim sekarang, ianya boleh meningkat sekitar 60mm
hingga 80mm sehari. Bayangkan sekiranya ia turun selama tiga hari berturut-turut di suatu
kawasan yang mana ia boleh menyebabkan banjir yang tidak diduga atau disangka. Pihak
kementerian kena lebih advance atau ke hadapan dalam merancang tindakan-tindakan
persediaan ini.

Dalam sistem PRAB, selain daripada data-data paras air sungai diambil dan
sudah tiba masanya diperbanyakkan sistem pengukuran hujan di hutan-hutan tadahan
dibina. la dapat mengesan kemungkinan kepala air boleh berlaku pada peringkat awal.
Begitu juga di kawasan-kawasan bandar atau taman-taman yang rendah atau
berhampiran dengan sungai, stesen pengukuran hujan perlu dibina bagi tujuan pengiraan
isi padu hujan yang turun mengikut jam.

01610

Sistem amaran awal pertama boleh digerakkan jika pengiraan menunjukkan
kebolehan banjir akan berlaku dalam masa yang singkat dan pengiraan kelebatan hujan
ini mengikut jam dan kawasan yang terbabit. Di sini ada beberapa syor tindakan yang
perlu diambil oleh kerajaan.

Pertama, Bank Dunia telah menganggarkan lebih kurang USD1.3 bilion atau
bersamaan dengan RM5.5 bilion jika berlakunya perubahan iklim yang disebabkan oleh
banjir. Bayangkan kerugian yang kita hadapi. Oleh sebab itu, bajet untuk JPS kali ini harus
ditambah atau dibesarkan untuk tujuan penyelenggaraan parit-parit lama, sungai serta
ban-ban tebatan banjir yang telah rosak, runtuh dan juga pembinaan stesen-stesen hujan
perlu dibanyakkan.

Kedua, rakyat dihimpit sebelum ini dengan PKP, maknanya dua tahun kehidupan
susah dan ditimpa pula dengan banjir yang sangat dahsyat. Kerajaan kena mewujudkan
insurans bencana yang dikawal oleh pihak kerajaan yang berdasarkan kepada kebajikan,
bukan perniagaan atau keuntungan.
