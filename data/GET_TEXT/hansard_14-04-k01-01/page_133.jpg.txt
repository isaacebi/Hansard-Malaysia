DR.20.01.2022 125

6.30 ptg.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua. Assalamualaikum warahmatullahi wabarakatuh. Salam Keluarga
Malaysia. Alhamdulillah, Baling diberikan peluang dalam perbahasan khas isu banjir.

Hari ini kalau kita melihat fenomena banjir di Lembah Klang, ia hampir menyamai
bencana banjir besar yang melanda negeri-negeri di Pantai Timur sejak dulu lagi, apatah
lagi yang paling dahsyat pada tahun 2014, di mana curahan hujan dalam tempoh itu
bersamaan dengan jumlah kuantiti hujan bagi jangka masa sebulan. Situasi ini bertambah
buruk apabila berdepan dengan air pasang besar. Beberapa kawasan di Selangor
sebelum ini tidak pernah dinaiki air juga hampir tenggelam. Bencana yang melanda
adalah suatu yang luar jangkaan.

Antara lokasi yang saya sendiri terkejut ialah di kawasan Putra Height di Puchong,
Kampung Tengah, di kawasan Batu 3, di kawasan Taman Sri Muda yang dahulu pernah
naik air tapi kali ini tidak pernah sama sekali kita menjangkakan.

Saya mengamati seluruh rakan-rakan yang bermula daripada Yang Berhormat
yang dimuliakan Ketua Pembangkang tadi sejam dan seterusnya disusuli oleh rakan-
rakan. Ramai pihak yang telah menyatakan apa yang telah berlaku.

Saya secara peribadi mempunyai sedikit pengalaman dalam konteks misi
bantuan banjir dalam negara kita sejak tahun 2000, saya bermula dengan Pemuda,
sehinggalah hari ini tahun 2021, saya masih lagi meneruskan sebab minatnya saya untuk
membantu. Apatah lagi pengalaman yang ada sedikit kepada saya.

Pada malam pertama, saya ada di tempat Abang Mat di Kota Raja. Saya pergi
membantu di sana. Saya nampak sendiri apa yang berlaku waktu itu. Betul, banyak bot
belum sampai dan waktu itu ada anak-anak muda bawa kayak, bawa jet ski dan
sebagainya hendak cuba menyelamat. [Tepuk] Saya berada di situ. Kita belikan nasi
kandar masa itu. Masa itu nasi kandar, Abang Mat, panas-panas, suruh budak-budak mat
jet ski ini naik pergi hantar ke flat-flat yang mereka duduk di atas bumbung. Naik kayak.
Cuma pergi hantar nasi sahaja— jangan buat apa-apa— dan beritahu di mana mereka ini
berada. Apabila bomba sampai, kita hantar. Itu berlaku di kawasan Kota Raja.

Seterusnya saya ke Padang Jawa 1, Padang Jawa 2. Alhamdulillah, Dengkil,
Hulu Langat, Yang Berhormatnya whatsapp saya dari luar negara. “Adinda, tolong.
Kakanda akan balik. Apa yang boleh bantu, bantu. Hantarkan jet ski, hantarkan water jet
dan sebagainya.” Okey, alhamadulillah. \nilah dia yang disebutkan oleh Yang Berhormat
Permatang Pauh tadi, kita bersama. UMNO, PAS, AMANAH semua dalam konteks
bencana, inilah kesatuan kita yang ada khususnya kita yang berada dalam Dewan yang
mulia ini selaku wakil rakyat.

Di sini, Tuan Yang di-Pertua, saya tidak mahu sentuh apa yang rakan-rakan yang
telah sentuh. Sedikit pengalaman yang ada pada saya, izinkan saya untuk menyampaikan
kepada kementerian yang bertanggungjawab.

Saya merasakan, secara peribadi, setalah saya berkecimpung dalam misi
bantuan banjir ini tadi, saya berharap satu jawatankuasa khas harus dilaksanakan oleh
Jabatan Perdana Menteri khususnya di bawah JPM iaitu Unit Perancang Ekonomi (EPU)
di bawah Yang Berhormat Jeli. Sebab saya sendiri ada pengalaman dengan Yang
Berhormat Jeli. Beliau berada dalam Dewan ini pada tahun 2014. Kami ke Dabong. Masa
itu tenggelam cuma Allah sahaja yang tahu. Waktu itu memang tsunami yang telah
berlaku di negeri Kelantan.

Dato’ Haji Salim Sharif [Jempol]: Yang Berhormat Baling, sedikit. Yang
Berhormat Baling, saya hendak tanya.

Datuk Seri Panglima Abdul Azeez bin Abdul Rahim [Baling]: / don’t have time.
I takut masa /.

Dato’ Haji Salim Sharif [Jempol]: Sedikit sahaja. Tadi tengok Yang Berhormat
Baling seorang pakar daripada segi bantuan banjir ini. Berapa banyak Yang Berhormat
