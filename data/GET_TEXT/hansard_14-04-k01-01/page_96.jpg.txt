88 DR.20.01.2022

3.49 ptg.

Puan Hajah Natrah Ismail [Sekijang]: Terima kasih Tuan Yang di-Pertua. Saya
hanya hendak menyentuh sedikit sahaja perkara apa yang berlaku di dalam kawasan saya
iaitu di Parlimen Sekijang.

Menyorot semula apa yang berlaku pada bulan Oktober, saya telah menerima
laporan daripada penduduk-penduduk di Kampung Abdullah iaitu mengenai ada sekatan
di lencongan Sungai Segamat ke Sungai Genuang. laitu, satu apa yang dipanggil
blockade telah dibuat di sungai tersebut ada sebanyak tiga blockade yang satu itu sudah
dibuka iaitu untuk menyekat aliran sungai, yang kedua dan yang ketiga itu masih tidak
dibuka.

Alasan mereka berjumpa saya ialah untuk saya memohon kepada pihak YTL iaitu
syarikat yang membina landasan kereta api daripada Gemas ke Johor Bahru.

1550

Jadi blockade ini telah dibuat di bawah jambatan kereta api lama dan mereka
menerangkan kejadian banjir pada awal tahun 2019 disebabkan halangan daripada
blockade ini untuk air mengalir terus. Jadi, apabila saya sendiri pergi ke sungai tersebut
dan melihat dan diberikan penjelasan, saya telah berjumpa dengan wakil daripada
syarikat YTL untuk meruntuhkan dua blockade ini ataupun penghalang ini.

Pada awal bulan November setelah saya sentiasa minta dipercepatkan
meruntuhkan blockade ini sebab pada bulan Disember nanti dijangkakan akan berlaku
hujan lebat dan juga dijangkakan bahawa banjir akan berlaku di kawasan Sekijang. Jadi
alhamadulillah, syarikat YTL telah bersetuju dan mereka telah membuat kerja meruntuhkan
dua blockade ini dan pada 1 Januari 2022 awal tahun, hari pertama saya sendiri telah
pergi ke sungai tersebut dan masya-Allah, saya lihat air mengalir dengan begitu laju sekali
iaitu setelah blockade dibuka.

Sekiranya penghalang ini tidak dibuka, sudah pasti Kampung Abdullah dan juga
Kampung Jawa akan ditenggelami air. Tidak berlaku banjir di Kampung Abdullah tetapi di
Kampung Jawa berlaku juga banjir tetapi tidak seteruk seperti pada tahun-tahun lepas
iaitu pada tahun 2017, 2011 ataupun 2006. Jadi ini merupakan suatu usaha saya
mendengar keluhan dan rintihan rakyat di kawasan Kampung Abdullah tersebut.

Keduanya, pada 1 Januari juga, awal pagi setelah menerima panggilan daripada
beberapa orang mengatakan kawasan mereka akan dinaiki air dan sebagainya. Ada yang
telah dipindah ke tempat tertentu tetapi tidak boleh masuk dalam dewan itu sebab dewan
terkunci dan sebagainya. Akan tetapi saya tidak ada masalah, saya pergi pada awal pagi
itu dan melihat mangsa yang telah dipindahkan iaitu mereka ini keluarga yang
dikuarantinkan di rumah, kerana COVID-19.

Jadi pagi itu saya berjumpa dengan mereka yang masih berada di luar Dewan
Serbaguna Jalan Genuang, Segamat. Saya tanya mereka, sudah makan atau belum,
belum. Macam mana pindah sini, dia kata mereka telah menghubungi JPAM dan apabila
JPAM membawa mereka ke dewan serbaguna itu dan diberitahu kepada JKM. Pihak JKM
telah datang untuk memberi cubical kepada mereka- sekeluarga, untuk tinggal di situ
tetapi di luar dewan.

Akan tetapi itu tidak ada masalah, saya telah jumpa dengan beberapa orang
berbincang dan sebagainya. Apa yang saya mempertikaikan di sini ialah, kami sebagai
Ahli Parlimen dan juga Ahli Dewan Undangan Negeri daripada pihak PH tidak langsung
dibawa untuk berunding, berbincang atau apa-apa sahaja yang ada kaitan dengan banjir
di kawasan-kawasan kami. Jadi saya hendak tahu. apakah sebab? Kami ada lah Wakil
Rakyat, dibayar gaji oleh kerajaan, dibayar elaun oleh kerajaan tetapi kami tidak boleh
memainkan peranan, kami langsung tidak dihubungi, sehingga saya terpaksa berjumpa
beberapa orang ketua kampung untuk mendapatkan penjelasan.

Ada juga Ketua Kampung yang sangat memberikan komitmen, sangat
bekerjasama dengan saya memberitahukan yang sungai ini dalam keadaan alert, sungai
ini pula warning, sungai ini dan ada lah taraf-tarafnya tetapi saya tidak boleh buat apa-apa
tentang air sungai tersebut. Akan tetapi yang saya lebih ambil perhatian ialah bagaimana
