48 DR.20.01.2022

Tuan Noor Amin bin Ahmad [Kangar]: Yang Berhormat Port Dickson,
teknologi.

Dr. Maszlee bin Malik [Simpang Renggam]: Yang Berhormat Port Dickson.

Tuan Noor Amin bin Ahmad [Kangar]: Fasal teknologi sedikit. Terima kasih
Yang Berhormat Port Dickson. Kalau kita tengok dalam kes di Seri Muda, kenapa air
bergenang tidak dapat dikeluarkan adalah kerana TNB terpaksa menutup elektriknya
sebab air sudah terlalu tinggi. Jadi mungkin juga patut dipertimbangkan beberapa aspek
teknologi supaya mungkin pada masa akan datang, kita dapat sediakan generator elektrik
yang lebih sesuai yang mungkin boleh terapung ketika banjir. Kalau kita tengok di
Empangan Klang Gate misalnya, sebab ia binaan yang lama, binaan yang puluhan tahun
yang lalu yang memerlukan spillway.

01250

Jadi, ini pun juga satu lagi aspek teknologi yang boleh dipertimbangkan. Kalau
kita tengok di Jepun, sekarang ini banyak dibina apa yang dipanggil sebagai empangan
Sabo. Jadi, mungkin ini juga patut dipertimbangkan oleh kerajaan untuk
memperbanyakkan. Sekarang ini yang saya tahu telah mula dibuat di Jitra. Jadi, ini
mungkin boleh dikembangkan di negeri-negeri lain.

Saya juga hendak sebut sedikitlah. Mungkin sebab tadi disebut tentang ramalan
yang tidak tepat, dijangka hujan ataupun Taufan Rai itu lebih pada Pantai Timur, tetapi
akhirnya turun di bahagian tengah. Jadi, mungkin kita juga perlukan satu teknologi yang
dapat meramal dengan lebih tepat.

Terakhir, saya hendak masukkan juga dalam ucapan ialah daripada segi
perjawatan. Kalau kita tengok di daerah-daerah ini, jurutera JPS ini hanya gred 41. Jadi,
dia mungkin tidak cukup pengalaman dan juga tidak cukup daripada segi kuasa untuk
menggerakkan.

Dato’ Seri Anwar bin Ibrahim [Port Dickson]: Baik, terima kasih. Saya akan
masukkan.

Dr. Maszlee bin Malik [Simpang Renggam]: Yang Berhormat Port Dickson,
pendek sahaja.

Dato’ Seri Anwar bin Ibrahim [Port Dickson]: Ya, satu minit. Saya hendak habis
sudah.

Timbalan Yang di-Pertua [Dato' Mohd Rashid Hasnon]: Yang Berhormat
Simpang Renggam, satu minit.

Dr. Maszlee bin Malik [Simpang Renggam]: Okey, pendek sahaja. Tadi Yang
Berhormat Port Dickson ada sebutkan dua perkara. Pertamanya berkaitan dengan
bagaimana parti politik tidak sepatutnya dikuasai oleh cukong-cukong dan juga para
pemodal. Kemudian, disebut dilanjutkan lagi tentang fasad atau kerosakan yang dilakukan
bersebabkan oleh pendanaan sedemikian. Akhirnya, syarikat balak bermaharajalela.
Begitu juga banyak isu lain termasuk internet di sekolah pada suatu waktu dahulu.

Jadi, saya ingin menarik perhatian. Kalau boleh dimasukkan perlunya kita kembali
membentangkan di Dewan yang mulia ini Akta Pendanaan Politik. Saya kira dahulu Yang
Berhormat Muar kerap membawanya....

Dato’ Seri Anwar bin Ibrahim [Port Dickson]: Itu tidak terlibat secara langsung
tetapi saya setuju. Terima kasih.

Dr. Maszlee bin Malik [Simpang Renggam]: Terima kasih.

Tuan Ramkarpal Singh a/l Karpal Singh [Bukit Gelugor]: Yang Berhormat Port
Dickson, boleh saya tanya just satu soalan yang pendek? Berkenaan dengan isu yang
timbul banjir pada bulan Disember. Kami juga telah pun mengalami satu banjir kilat dalam
bulan Ogos di Yan ataupun dekat dengan Gunung Jerai di Kedah. Itu telah pun juga
mengakibatkan flash floods yang tidak diramalkan dan sebagainya. Itu merupakan satu
fenomena yang telah pun diakibatkan mengikut banyak pandangan oleh sebab climate
change.
