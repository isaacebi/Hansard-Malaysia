DR.20.01.2022 23

Pengurusan Bencana Negeri dan seterusnya Jawatankuasa Pengurusan Bencana Pusat
untuk mendapatkan bantuan segera. Dalam tindak balas terhadap pengurusan bencana
setiap agensi kerajaan, sektor swasta, NGO perlu melaporkan penglibatan sesuatu
bencana di PKOB dan PKTK bagi maksud pemakluman dan penyelarasan.

Dalam perkara ini, pihak pengurusan bencana di daerah lebih mudah untuk
menyelaras dan mengatur gerak semua pihak yang terlibat mengikut peranan dan
kepakaran masing-masing. Tuan Yang di-Pertua, dalam pengurusan bencana, empat
peringkat utama yang diguna pakai adalah iaitu

(i) pencegahan dan peredaan dengan izin, prevention and
mitigation;
(ii) persediaan atau preparedness;

(iii) tindak balas atau response; dan

(iv) pemulihan dan pembangunan semula atau recovery and
rehabilitation.

Pengurusan bencana tidak hanya tertumpu pada aspek-aspek tindak balas dan
pemulihan semata-mata.

Sebaliknya, sekiranya pencegahan dan persediaan bencana dapat dilakukan
lebih awal oleh pelbagai agensi yang terlibat sama ada dalam bentuk struktur dan bukan
struktur seperti mengarusperdanakan disaster risk reduction dalam pelaksanaan dasar,
perancangan dan pengurusan negara dapat mencegah atau mengurangkan sekurang-
kurangnya impak bencana kepada masyarakat dan negara. Berdasarkan kepada laporan
bersempena /nternational Day for Disaster Risk Reduction (DRR) pada tahun 2021, kajian
menunjukkan bahawa setiap USD1 yang dilaburkan bagi tujuan pencegahan dan DRR
dapat dijimatkan di antara USD3 ke USD15 kerugian akibat bencana.

Beberapa pendekatan DRR dalam tindakan pencegahan dan _peredaan,
kesiapsiagaan, tindak balas pemulihan semula berbentuk struktur dan bukan struktur telah
dijalankan oleh pelbagai agensi berkaitan termasuk NADMA.

Tuan Yang di-Pertua, isu-isu dan cabaran telah dinyatakan secara detail tadi oleh
Yang Amat Berhormat Perdana Menteri, cuma saya hendak highlight kan sedikit
mengenai peranan masyarakat bagi memastikan tahap kesediaan dari sudut mental
sejajar dengan apa yang berlaku di satu kajian yang dibuat oleh Kerajaan Jepun, di mana
berlakunya gempa bumi di Kobe pada tahun 1995 yang mendapati dalam kajian tersebut
77 peratus mangsa telah diselamatkan oleh ahli keluarga, jiran tetangga dan masyarakat
setempat. Itu satu.

Kedua, badan pengurusan bencana iaitu Federal Emergency Management
Agency (FEMA), kita semua tahu FEMA ini bila puting beliung Catarina yang berlaku pada
tahun 2004 ke 2005, di mana bencana yang diurus oleh FEMA di Amerika Syarikat juga
menerapkan kepentingan individu dan masyarakat untuk bersedia mengambil tindakan
awalan menyelamatkan diri apabila berlakunya bencana.

Pemisahan tanggungjawab bagi isu-isu rentas sectoral seperti adaptasi,
perubahan iklim, climate change adaptation (CCA) yang akan diterangkan oleh sahabat
saya Yang Berhormat Menteri Alam Sekitar sebentar nanti akan memberikan gambaran
yang lebih mendalam bahawa amaran awal, persediaan tindak balas bencana, Build Back
Better (BBB) dan insurans.

Tuan Yang di-Pertua, hala tuju pengurusan bencana juga telah dinyatakan secara
detailed oleh Yang Amat Berhormat Perdana Menteri sebentar tadi. Saya sedia untuk
menerima cadangan-cadangan daripada Ahli-ahli Yang Berhormat bagi memastikan
sama ada NADMA yang asalnya disusun atur, ditambah baik ekoran daripada tiap kali kita
berhadapan dengan bencana.

Semoga dengan berakhirnya persidangan ini nanti kita akan dapat memberi satu
solution mungkin NADMA 2.0 bagi memastikan kita betul-betul dapat menggarap bahawa
pengurusan bencana ini bukan hanya di peringkat pusat tetapi dia juga merupakan
peringkat negeri dan juga di peringkat daerah. Tuan Yang di-Pertua, terima kasih.
