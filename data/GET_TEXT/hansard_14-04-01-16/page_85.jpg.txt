DR.11.10.2021 77

Dr. Maszlee bin Malik [Simpang Renggam]: Yang Berhormat Menteri, berkaitan
tax holiday bagaimana?

Tuan Noor Amin bin Ahmad [Kangar]: Yang Berhormat Menteri, sedikit
berkaitan PKS.

Datuk Seri Utama Tengku Zafrul bin Tengku Abdul Aziz: Yang mana?

Dr. Maszlee bin Malik [Simpang Renggam]: Tax holiday untuk mereka untuk
tempoh tiga tahun.

Datuk Seri Utama Tengku Zafrul bin Tengku Abdul Aziz: Terima kasih Yang
Berhormat, kita dari segi hasil memang amat terkesan tetapi kita akan mengkaji dalam
Belanjawan 2022 ini kita akan mengkaji dan memperhalus cadangan-cadangan yang
telah diterima dalam sesi libat urus kita memang ada beberapa cadangan yang telah
disebutkan oleh Yang Berhormat Simpang Renggam.

Tuan Noor Amin bin Ahmad [Kangar]: Yang Berhormat Menteri sedikit fasal
PKS.

Tuan Lim Guan Eng [Bagan]: Selain dari itu, sekolah untuk sekolah tahfiz.
Adakah Yang Berhormat Menteri boleh pertimbangkan peruntukan untuk sekolah
vernakular Cina dan Tamil dan juga sekolah persendirian Cina. Terima kasih.

Datuk Seri Utama Tengku Zafrul bin Tengku Abdul Aziz: Terima kasih Yang
Berhormat, saya tidak ada data itu masa ini. Saya hanya ada data mengenai sekolah
tahfiz.

Tuan Lim Guan Eng [Bagan]: Boleh pertimbangkan.
Datuk Seri Utama Tengku Zafrul bin Tengku Abdul Aziz: /nsya-Allah, boleh.
Tuan Noor Amin bin Ahmad [Kangar]: Yang Berhormat sikit.

Datuk Seri Utama Tengku Zafrul bin Tengku Abdul Aziz: Ya Yang Berhormat
Kangar.

Tuan Noor Amin bin Ahmad [Kangar]: Sebelum ini kita ada bagi macam Geran
Khas Prihatin (GKP) bersama bantuan-bantuan yang lain. Akan tetapi saya menerima
banyak aduan yang menerima Geran Khas Prihatin ini mereka tidak layak misalnya
mendapat Bantuan Prihatin Nasional (BPN).Jadi mereka rasa tidak adil sebab Geran Khas
Prihatin ini adalah untuk membantu perniagaan sedangkan mereka sendiri dari segi aspek
kekeluargaan mereka juga terjejas. Jadi boleh dapat dipertimbangkan supaya mereka
juga layak.

Datuk Seri Utama Tengku Zafrul bin Tengku Abdul Aziz: Terima kasih, Yang
Berhormat, Yang Berhormat Kangar, saya pun setuju apa yang telah dibangkitkan oleh
Yang Berhormat Kangar. Ini adalah satu ulasan yang telah saya terima ataupun cadangan
yang telah saya terima dan kita insya-Allah akan membenarkan tetapi ini sedang
diperhalusi tetapi saya faham apa yang disebut oleh Yang Berhormat Kangar. Yang
Berhormat Kangar sendiri mencadangkan kepada saya beberapa hari yang lepas. Terima
kasih Yang Berhormat.

01640

Tuan Yang di-Pertua, itu sahajalah daripada saya. Saya akan cuba menjawab
yang lain secara lisan, Yang Berhormat.

Dr. Maszlee bin Malik [Simpang Renggam]: Yang Berhormat Menteri,
berkaitan dengan program sarapan pagi sekolah itu yang ditanya. Itu yang paling penting
saya rasa rakyat mengharapkan supaya ia dapat dilaksanakan. Terima kasih.

Datuk Seri Utama Tengku Zafrul bin Tengku Abdul Aziz: Okey.

Dato’ Sri Azalina Othman Said [Pengerang]: Yang Berhormat Menteri ...
Datuk Seri Utama Tengku Zafrul bin Tengku Abdul Aziz: Ya.

Dato’ Sri Azalina Othman Said [Pengerang]: Yang terakhir ya.
