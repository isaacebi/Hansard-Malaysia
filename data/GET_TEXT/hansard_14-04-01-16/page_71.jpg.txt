DR.11.10.2021 63

3.38 ptg.

Tuan Haji Wan Hassan bin Mohd Rami [Dungun]: Terima kasih Tuan Yang di-
Pertua. Allah berfirman... [Membaca sepotong ayat Al-Quran] yang bermaksud,
“Sesungguhnya Allah tidak malu untuk membuat contoh perumpamaan nyamuk dan yang
lebih kecil daripadanya”. Awal ayat 26, surah Al-Bagarah.

Assalamualaikum warahmatullahi wabarakatuh dan salam sejahtera. Tuan Yang
di-Pertua, ayat ini mengingatkan kita tentang kecilnya nyamuk tetapi membawa penyakit
yang sangat berbahaya iaitu denggi dan malaria. Apatah lagi yang lebih kecil daripadanya
iaitu virus COVID-19 yang kita tidak lihat tetapi nyata kesannya membawa kematian.

01540

Oleh itu, marilah kita mengambil iktibar daripada pandemik COVID-19 ini supaya
meletakkan diri kita sebagai insan yang lemah dengan kita merendah diri dan meraikan
pendapat-pendapat orang lain.

Saya ingin untuk kita melihat supaya tidak menghina orang lain sepertimana yang
telah berlaku ketika mana dituduh masyarakat Dungun dan rakyat Dungun sebagai
konservatif. Oleh itu, saya harap kita semua menyedari bahawa orang yang hina sahajalah
menghina orang lain. Penting bagi kita ambil ingatan tentang pandemik COVID-19 ini.

Tuan Yang di-Pertua, dalam ucapan perbahasan ringkas ini, saya ingin untuk
dinyatakan tentang projek berskala kecil iaitu pindaan kali ini menyaksikan dengan
kenaikan sebanyak 50 peratus kepada RM6 bilion. Jumlah peningkatan ini memang jelas
naik mendadak. Namun, bagi pindaan kali ini, tidak dinyatakan secara jelas apakah jenis-
jenis projek berskala kecil yang dinyatakan secara terperinci ini. Saya mohon dinyatakan
projek-projek berskala kecil yang dimaksudkan dalam butiran ini bagi menjustifikasikan
jumlah peruntukan ini yang naik sehingga 50 peratus. Pohon penjelasan kementerian.

Pohon juga kepada kementerian untuk membuat penilaian secara menyeluruh
dari semasa ke semasa dalam semua pakej rangsangan atau pemulihan ekonomi negara
dalam membantu keperluan rakyat bagi memastikan keberkesanan objektif bantuan-
bantuan ini benar-benar tercapai.

Seterusnya, Tuan Yang di-Pertua, struktur fiskal yang berdaya tahan dalam rang
undang-undang ini akan melibatkan implikasi kKewangan kerajaan dalam perbelanjaan
wang tambahan sebanyak RM45 bilion ke RM110 bilion. Oleh itu, saya menyeru
memastikan struktur fiskal negara kita berdaya tahan atau resilient, dengan izin Tuan
Yang di-Pertua, kerana jumlah hutang negara kita akan bertambah dengan perbelanjaan
wang tambahan.

Tuan Yang di-Pertua, saya berharap kerajaan dapat memastikan usaha-usaha
bagi menambahkan pendapatan negara dapat dilipat gandakan memandangkan kita
sudah bersedia masuk ke arah endemik dan hampir semua sektor ekonomi sudah dibuka
pada waktu ini. Oleh itu, hendaklah dipastikan bahawa setelah mencapai kedudukan
kewangan seperti mana yang boleh dibuat jangkaan, maka hendaklah saluran-saluran
kepentingan bantuan kepada rakyat dipulihkan dengan sebenarnya mengikut corak
penyampaian yang dikehendaki.

Daripada Program Subsidi Upah, insentif pengekalan pekerjaan dan pengambilan
pekerja dan bantuan latihan, kemudian berkait dengan bantuan-bantuan yang bukan
sahaja melibatkan projek berskala kecil, Geran Prihatin Khas dan lain-lain, pinjaman mikro
kredit dan lain-lain yang melibatkan kepentingan rakyat mestilah sampai kepada rakyat.

Terima kasih Tuan Yang di-Pertua. Saya mohon menyokong.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Dungun. Ahli Yang Berhormat, Yang Berhormat Menteri akan menjawab pada
pukul 4 petang. Jadi daripada sekarang sehingga pukul 4, saya hendak memanggil Ahli-
ahli Yang Berhormat dari Dungun, kemudian Yang Berhormat Papar, Yang Berhormat Sik,
Yang Berhormat Pasir Gudang dan mungkin yang terakhir Yang Berhormat Baling.
Mereka yang lain boleh berbahas dan bangkit di peringkat jawatankuasa.

Tuan Wong Hon Wai [Bukit Bendera]: Tuan Yang di-Pertua.
