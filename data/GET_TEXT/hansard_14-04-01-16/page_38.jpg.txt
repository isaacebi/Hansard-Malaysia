30 DR.11.10.2021

USUL MENTERI DI BAWAH P.M. 86(5)
PENYATA JAWATANKUASA DEWAN

11.53pg.

Menteri di Jabatan Perdana Menteri (Parlimen dan Undang-undang) Dato’
Sri Dr. Haji Wan Junaidi bin Tuanku Jaafar: Tuan Yang di-Pertua, saya mohon
mencadangkan:

“Bahawa mengikut Peraturan Mesyuarat 86(5), maka Penyata
Jawatankuasa Dewan yang dibentangkan di atas meja mesyuarat di
dalam Dewan ini, sebagai kertas DR.8 Tahun 2021 hendaklah diterima
dan dipersetujukan".

Tuan Yang di-Pertua, Penyata Jawatankuasa Dewan Majlis Mesyuarat Dewan
Rakyat Parlimen Keempat Belas yang telah dibentangkan di atas meja Mesyuarat di
dalam Dewan ini sebagai kertas DR.8 Tahun 2021 adalah susulan daripada Mesyuarat
Jawatankuasa Dewan Bilangan 2, Bilangan 3 dan Bilangan 4 Tahun 2021 yang setelah
diadakan pada Isnin, 13 September 2021, Rabu, 22 September 2021 dan Khamis, 7
Oktober 2021 yang mengandungi beberapa syor Jawatankuasa dikemukakan untuk
diterima oleh Majlis.

Syor pertama adalah berkaitan komposisi Ahli untuk semua Jawatankuasa Pilihan
Khas, ditambah dari tujuh Ahli kepada sembilan Ahli iaitu lima Ahli Parlimen kerajaan dan
empat Ahli Parlimen pembangkang. Penambahan ini adalah selaras dengan Peraturan
82(1) Peraturan-peraturan Majlis Mesyuarat Dewan Rakyat.

Kedua adalah mengenai penubuhan Jawatankuasa Pilihan Khas yang baharu.
Jawatankuasa Khas Dewan telah bersetuju dengan cadangan penubuhan Jawatankuasa
Pilihan Khas Hal Ehwal Antarabangsa (Special Select Committee on International Affairs),
dengan izin.

Jawatankuasa Dewan juga bersetuju agar terma rujukan bagi Jawatankuasa-
jawatankuasa Pilihan Khas ini hendaklah mengandungi perkara-perkara yang seperti
berikut:

i) tujuan penubuhan;

ii) keanggotaan sembilan orang Ahli termasuk Pengerusi;

(
(
(iii) tempoh pelantikan selama dua tahun atau dua penggal;
(iv) kuasa memanggil; dan

(

v) Penyata Dewan.

Untuk makluman Ahli-ahli Yang Berhormat, Jawatankuasa Pilihan Khas Hal
Ehwal Antarabangsa ini adalah penambahan daripada sembilan Jawatankuasa Pilihan
Khas yang telah ditubuhkan.

Syor ketiga ialah Jawatankuasa Dewan telah bersetuju untuk pemakaian baju
batik Malaysia berlengan panjang [Tepuk], oleh Ahli-ahli Yang Berhormat dalam Dewan
Rakyat ketika menghadiri sidang Dewan Rakyat pada setiap hari Khamis. Ini adalah
cadangan Yang Berhormat Menteri Pelancongan, Seni Budaya Malaysia kepada Tuan
Yang di-Pertua Dewan Rakyat untuk mendorong warisan negara. Pemakaian baju batik
ini bukanlah mandatori, adalah secara sukarela.

Tuan Yang di-Pertua, saya mohon mencadangkan.

Tuan Yang di-Pertua: Terima kasih Yang Berhormat Menteri Undang-undang.
Ada yang menyokong usul ini?

Timbalan Menteri Kewangan [Tuan Mohd Shahar bin Abdullah]: Tuan Yang
di-Pertua, saya mohon menyokong.

Tuan Yang di-Pertua: Ahli-ahli Yang Berhormat semua, oleh sebab perkara-
perkara ini adalah perkara dwipartisan (bipartisan) maka sekarang saya kemukakan
