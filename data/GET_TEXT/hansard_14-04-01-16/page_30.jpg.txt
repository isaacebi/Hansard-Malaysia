22 DR.11.10.2021

Dato’ Henry Sum Agong: Yang Berhormat, ya mengenai lapangan terbang ini
saya tidak ada maklumat lanjut mengenainya dan saya akan memberi jawapan secara
bertulis. Sekian, terima kasih.

Tuan Yang di-Pertua: Terima kasih. Ahli-ahli Yang Berhormat, sekarang
tamatlah sesi untuk waktu pertanyaan-pertanyaan bagi jawab lisan bagi hari ini. Terima
kasih semua Ahli-ahli Yang Berhormat.

[Sesi untuk Pertanyaan-pertanyaan bagi Jawab Lisan tamat]
#1130

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Tuan Yang di-Pertua, saya ada dua usul
saya akan baca satu selepas yang lain Tuan Yang di-Pertua.

USUL

WAKTU MESYUARAT DAN URUSAN
DIBEBASKAN DARIPADA PERATURAN MESYUARAT

11.30 pg.

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Tuan yang di-pertua,

“Bahawa mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan ditangguhkan
sehingga dibahaskan dan diputuskan Usul Menteri di Jabatan Perdana
Menteri (D.R 3/2021) Rang Undang-undang Langkah-langkah Sementara
bagi Pembiayaan Kerajaan (Penyakit Koronavirus 2019 (COVID-19))
(Pindaan) 2021 dan (D.R 2/2021) Rang Undang-undang Kumpulan Wang
Amanah Negara (Pindaan) 2021 di nombor 1, 2 dan 3 dalam Aturan
Urusan Mesyuarat dan usul-usul hari ini selepas itu, Majlis Mesyuarat
akan ditangguhkan sehingga jam 10 pagi, hari Selasa, 12 Oktober 2021.”

Tuan Yang di-Pertua: Ada yang menyokong? Terima kasih Yang Berhormat
Timbalan Menteri.

Timbalan Menteri Kewangan | [Tuan Mohd Shahar bin Abdullah]: Tuan Yang
di-Pertua, saya mohon menyokong.

Tuan Yang di-Pertua: Terima kasih Yang Berhormat Timbalan Menteri. Ahli-ahli
Yang Berhormat, sekarang saya kemukakan masalah kepada Majlis untuk diputuskan.
Masalahnya ialah usul seperti yang dikemukakan tadi hendaklah disetujukan.

[Usul dikemukakan bagi diputuskan; dan disetujukan]

RANG UNDANG-UNDANG DIBAWA KE DALAM MESYUARAT

RANG UNDANG-UNDANG PERIHAL DAGANGAN
(PINDAAN) 2021

Bacaan Kali Yang Pertama

Rang Undang-undang bernama Suatu Akta untuk meminda Akta Perihal
Dagangan 2011; dibawa ke dalam Mesyuarat oleh Timbalan Menteri Perdagangan Dalam
Negeri dan Hal Ehwal Pengguna [Dato’ Rosol bin Wahid]; dibaca kali yang pertama; akan
dibaca kali yang kedua pada Mesyuarat ini.
