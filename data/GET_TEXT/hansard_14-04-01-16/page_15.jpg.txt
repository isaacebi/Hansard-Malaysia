DR.11.10.2021 7

sebagaimana yang disebut tadi dengan pelaksanaan projek di bawah JENDELA. Di mana
disebut tadi ada sebanyak 13 menara baharu akan dibina dan sebanyak 45 menara sedia
ada akan dinaik taraf stesen pemancarnya.

Walau bagaimanapun, Yang Berhormat Menteri, persoalan yang saya hendak
bangkitkan ialah dikatakan ada syarikat telekomunikasi yang enggan menyediakan
perkhidmatan mereka dengan tidak menyediakan alat pemancar ataupun piring pemancar
atas sebab keputusan komersial. Jadi jika ini berlaku, pembinaan menara telco ini sahaja
tidak dapat menyelesaikan masalah liputan internet.

Jadi, soalan saya adakah pihak kementerian bercadang untuk memastikan
supaya syarikat telco ini wajib ataupun secara mandatorinya memberikan perkhidmatan
mereka dengan menyediakan alat pemancar ini pada setiap menara yang didirikan.

01030

Yang Berhormat Menteri, saya juga ingin tahu berapa banyak menara
telekomunikasi yang mempunyai radius liputan yang luas iaitu dengan kelajuan 4G
dengan kapasiti 30 megabait per saat kerana kebanyakan sekarang ini, kelajuan internet
hanya 25 megabait per saat atau lebih rendah daripada itu yang menyebabkan radius
liputan internet amat terbatas. Oleh sebab itu di Sarawak Yang Berhormat Menteri
khususnya di luar bandar, kita mendengar dalam media sosial ada individu ataupun
pelajar yang naik bukit atau panjat pokok dan ada yang menggunakan perahu-perahu di
ceruk sungai untuk mencari talian internet ini. Terima kasih Tuan Yang di-Pertua.

Tan Sri Datuk Seri Panglima Haji Annuar bin Haji Musa: Terima kasih Yang
Berhormat. Sebenarnya di Sarawak agak unik sedikit kerana ada menara yang dibina di
bawah program JENDELA dan ada menara yang dibina di bawah kelolaan Sarawak
Multimedia Authority (SMA) yang kedua-duanya melalui proses yang sedikit berbeza.
Saya difahamkan masih banyak menara yang dibina di bawah SMA masih lagi di peringkat
rundingan dengan pihak-pihak te/cos untuk memastikan pemasangan alat-alat pemancar
di towers berkenaan. Sekiranya pihak SMA ada masalah, SKMM sedia membantu.

Walaupun demikian, bagi program di bawah program The Jalinan Digital Negara
(JENDELA), sebenarnya ada mandatori kepada te/cos untuk mereka memberikan khidmat
di mana tempat-tempat yang kita arahkan. Saya ingin mengambil kesempatan di Dewan
yang mulia ini untuk memberikan soft reminder kepada penyedia-penyedia khidmat
ataupun service provider supaya bukan sahaja mereka perlu mencari keuntungan,
kementerian faham syarikat perniagaan perlu menjana keuntungan. Akan tetapi kita akan
memantau supaya tahap keuntungan itu mestilah juga dipulangkan kembali kepada
perkhidmatan di luar bandar. Itulah adanya spirit USP.

Akan tetapi saya telah membuat beberapa semakan secara random Tuan Yang
di-Pertua, didapati ada tempat-tempat di mana telco tidak memberikan servis sepertimana
yang mereka uar-uarkan. Ini adalah suatu keadaan yang tidak adil kepada pengguna dan
saya ingin memberi peringatan kepada syarikat-syarikat telco untuk terus bekerjasama
dengan SKMM bagi memastikan mereka memberikan khidmat yang lebih baik.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Soalan tambahan kedua saya jemput Yang Berhormat Papar.

Tuan Haji Ahmad bin Hassan [Papar]: Terima kasih Tuan Yang di-Pertua. Saya
juga ingin bertanya kepada Yang Berhormat Menteri berkenaan dengan isu yang sama di
mana di Daerah Papar, terutamanya sepanjang laluan jalan Pan Borneo dari Simpudu
hingga ke Lok Kawi memang tidak mempunyai liputan internet yang konsisten. Begitu juga
dengan capaian talian telefon mudah alih. Jadi, saya merayu kepada kementerian supaya
dapat mempercepatkan pembinaan menara-menara pemancar telekomunikasi di tempat
ini. Soalan saya ialah bilakah ia akan dapat dilaksanakan? Terima kasih.

Tan Sri Datuk Seri Panglima Haji Annuar bin Haji Musa: Terima kasih Yang
Berhormat. Saya faham. Pelaksanaan program JENDELA 1 telah agak tertangguh
walaupun tender-tender telah dikeluarkan seawal bulan Mac tahun ini. Saya ingin
memberi jaminan kepada Dewan yang mulia ini bahawasanya arahan-arahan kerja akan
dikeluarkan dalam bulan ini juga untuk memulakan secara fizikal pembinaan menara-
