48 DR.11.10.2021

Timbalan Yang di-Pertua [Dato' Mohd Rashid Hasnon]: Minta rumuskan, Yang
Berhormat.

Dato’ Haji Che Abdullah bin Mat Nawi [Tumpat]: Tuan Yang di-Pertua, kita
memerlukan kepada kerangka fiskal yang stabil. Selain faktor KDNK, unjuran purata harga
minyak mentah berada pada paras USD63 se tong pada tahun 2022, akaun semasa
berdasarkan kepada hasil dan perbelanjaan mengurus pula semakin menipis sejak dekad
kebelakangan ini.

Di sinilah strategi hasil jangka sederhana perlu diberikan perhatian yang lebih
serius oleh kerajaan. Apa bentuk dasar percukaian yang lebih efektif yang wajar
diketengahkan? Apa bentuk pentadbiran percukaian yang harus digembleng bagi
memastikan kutipan cukai yang optimum? Apa rangka kerja perundangan percukaian
sedang dirangka ketika ini? Perkara ini semua akan menjadi keutamaan perancangan
fiskal dalam dua, tiga tahun akan datang.

Tuan Yang di-Pertua, banyak lagi yang saya hendak sebut di sini. Cuma saya
hendak ambil yang terakhir berkaitan dengan pindaan peruntukan yang disebutkan dalam
jadual ini knususnya dalam butiran 19 yang menunjukkan peningkatan bantuan sosial
kepada golongan mudah terjejas daripada RM110 juta kepada RM6 bilion.

Saya pernah bangkitkan di Dewan yang mulia ini mengenai bantuan khusus
kepada golongan yang banyak menggunakan perkhidmatan kenderaan yang tinggi dalam
kerja-kerja seharian seperti golongan pemandu Grab, Foodpanda, Bungkusit, Lalamove
dan sebagainya. Golongan ini menggunakan kenderaan motosikal dan kereta pada kadar
yang tinggi dalam kerja harian mereka dan perkara ini sudah tentu mendorong kepada
penggunaan petrol yang tinggi. Situasi ini ditambah lagi dengan suasana peningkatan
penggunaan platform atas talian yang mendorong penggunaan penghantaran produk
yang tinggi dalam negara.

Dalam perkara ini, saya pernah cadangkan supaya bantuan yang lebih bersasar
disalurkan kepada mereka berupa bentuk suatu subsidi petrol yang menampung
meringankan beban kewangan mereka yang terpaksa dibelanjakan bagi petrol
consumption. Bukan bantun tersasar seperti yang dikemukakan oleh Kerajaan Pakatan
Harapan pada hari itu. Oleh itu, saya mohon pandangan kementerian dalam hal ini.

Sekian, saya mohon menyokong.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Tumpat. Sekarang saya menjemput Yang Berhormat Kuala Kedah.

01440
2.40 ptg.

Dr. Azman bin Ismail [Kuala Kedah]: Bismillahi Rahmani Rahim. Terima kasih
Tuan Yang di-Pertua di atas peluang yang diberikan untuk saya turut sama berbahas Akta
Langkah-langkah Sementara bagi Pembiayaan Kerajaan (Penyakit Koronavirus 2019
(COVID-19)) (Pindaan) 2021, menambah RM45 bilion kepada dana tadi.

Saya secara dasarnya bersetuju dengan penambahan ini kerana kita sekarang
sedang berada dalam keadaan yang luar biasa dan kita sangat perlu menyelamatkan
nyawa, sangat perlu keluar daripada pandemik ini. Namun Tuan Yang di-Pertua, wang
yang akan kita suntikkan ini dan yang akan kita pinjam kepada dana ini adalah merupakan
wang rakyat. la seharusnya dibelanjakan dengan berhemah, dengan baik, dengan tepat
dan dengan penuh rasa tanggungjawab. Keterkaitan ekonomi bermaksud bahawa kita
bukan sahaja dapat wang tetapi kita juga membelanjakannya dengan bijak.

Saya hendak sebut tentang PKPD Tuan Yang di-Pertua. PKPD ialah Perintah
Kawalan Pergerakan Diperketatkan yang kita lakukan di beberapa tempat. Kuala Kedah
kena pada bulan 13 September. Tiga hari selepas PKPD Kuala Kedah, baru kita dapat
SOP. Tiga hari tidak ada SOP. Maka nelayan tidak tahu mereka boleh keluar atau tidak
boleh ke laut. Mereka yang keluar ke laut diberitahu, boleh tangkap ikan tetapi tidak boleh
jual. Petani tidak boleh ambil hasilnya. Saya difahamkan perkara yang sama berlaku di
