DR.11.10.2021 73

perniagaan khususnya PKS kerana penting ialah untuk membuat suntikan dana secara
langsung sebelum akhir tahun. Saya harap bahawa sungguhpun Yang Berhormat telah
berikan pecahan tadi tetapi nampaknya tidak selari dengan apa yang dibincangkan iaitu
RM30 bilion hanya yang itu untuk kesihatan itu memang seperti yang ada muafakat itulah
itu RM4 bilion.

Akan tetapi yang lain-lain saya harap bolehlah dirundingkan lagi kerana ia lari
daripada apa yang kita bincangkan kerana yang penting untuk RM45 bilion selain daripada
membantu PKS, penting untuk menyelamatkan pekerjaan dan juga PKS kerana kita tahu
apabila mereka gulung tikar tidak mungkin mereka akan hidup kembali. So, itulah
sebabnya direct injection secara fizikal ini amat perlu.

Di samping itu juga untuk bantuan mewujudkan pekerjaan dan lain-lain. So, saya
harap perkara ini dapatlah dirundingkan kerana kalau tidak hanya menaikkan itu bumbung
atau siling dana tetapi penggunaannya dianggap dengan izin terpesong. Saya rasa ia
amat dikesalilah dan tidak selari dengan apa yang kita bersetuju dalam MoU. Saya harap
Yang Berhormat Menteri boleh pertimbangkannya.

Datuk Seri Utama Tengku Zafrul bin Tengku Abdul Aziz: Terima kasih, Yang
Berhormat Bagan. Saya ingin bercakap sedikitlah mengenai MoU ini. Kita telah
berbincang dari persefahaman saya kita telah bersetuju untuk menolong PKS, PKS mikro,
golongan B40 dalam peruntukan yang diumumkan hari ini, RM45 bilion. Tadi semasa
Yang Berhormat Port Dickson mencelah Yang Berhormat Kuala Selangor, Yang
Berhormat Port Dickson telah mengatakan semua RM45 bilion ini mesti diberikan kepada
golongan B40, tidak konsisten dengan apa yang disebutkan oleh Yang Berhormat Bagan.

Akan tetapi tidak apa, yang pentingnya kita akan memperuntukkan Yang
Berhormat RM30 bilion itu tetapi bukan sahaja dalam KWC tetapi juga dalam Bajet 2022
kerana kita setuju golongan PKS, golongan PKS mikro memang perlu dapatkan bantuan
terutamanya bila kita start back ataupun jump start the economy. Jadi Yang Berhormat
saya memberi komitmen dari Kementerian Kewangan kita akan menolong golongan PKS
ini kerana pecahan RM45 bilion ini terpaksa dipecahkan juga kepada golongan B40, M40
dan juga seperti yang dipersetujui RM4 bilion kita naikkan untuk Kementerian Kesihatan,
Yang Berhormat.

Tuan Lim Guan Eng [Bagan]: Memang kami bersetuju kerana itu merangkumi
B40 seperti mana yang disebut oleh Yang Berhormat Menteri tetapi kita harap ia diberikan
secara dalam bentuk geran dan PKS ini seperti Yang Berhormat sebut, mereka perlukan
Start-up kalau tidak mereka tidak boleh survive sudah. So, kita harap boleh berikan dalam
bentuk subsidi sewa, subsidi utiliti selain daripada subsidi upah dan juga geran secara
langsung. Harap diperluaskan macam RM3,000 untuk mikro kredit ia terlalu kecil, too
narrow arrange kalau diperluaskan untuk merangkumi lebih banyak itu PKS.

Satu lagi ialah seperti mana kita sebut dan pernah bincangkan itu selain daripada
perkara ini ialah kita harap Yang Berhormat Menteri kita memohon jasa baik Yang
Berhormat Menteri untuk meminta satu siasatan ke atas Kertas Pandora kerana kita ada
perkara yang penting janganlah kita dialihkan perhatian oleh satu skandal berkaitan
dengan aliran luar negeri, biar itu Bank Negara buat siasatan itu dan saya rasa kita akan
tahu apakah kedudukan sebenarnya. Terima kasih.

Datuk Seri Utama Tengku Zafrul bin Tengku Abdul Aziz: Terima kasih, Yang
Berhormat. Mungkin saya jawab soalan yang terakhir tadi kerana telah dibangkitkan juga
oleh Yang Berhormat Port Dickson dengan Speaker tadi. Dia suruh Tuan Yang di-Pertua
jadi peguam.

Di sini, saya ingin bagi sedikit maklumanlah mengenai ini kerana isu ini asyik
dibangkitkan. Untuk makluman Ahli Yang Berhormat, pemantauan yang berterusan
terhadap sebarang aktiviti akaun luar pesisiran ataupun offshore account ini kalau ada
yang mencurigakan sentiasa dibuat oleh agensi penguat kuasa undang-undang dan juga
agensi pengawal selia Akta Pencegahan Pengubahan Wang Haram, Pencegahan
Pembiayaan Keganasan dan Hasil daripada Aktiviti-aktiviti Haram ataupun Tuan Yang di-
Pertua, commonly known as AMLA.
