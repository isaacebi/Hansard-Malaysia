36 DR.11.10.2021

terbang itu hendak take off, dia perlu ada momentum yang cukup fo get the takeoff, to get
the momentum.

Jadi jadi perbelanjaan yang tidak cukup khasnya walaupun RM530 bilion yang
diperbelanjakan, tidak silap saya fiscal injection itu hanya sekadar berapa, Yang
Berhormat Menteri. 80? 60? Lebih kurang begitu. Saya minta maaf kalau kurang tepat.
Apa pun diberikan diperhatikan oleh pakar-pakar ekonomi bahawa dari sudut injection
ataupun suntikan fiskal, ia tidak mencukupi kerana dalam bentuk-bentuk yang diberikan
itu walaupun RM530 bilion, there is no direct fiscal injection to push and turn around the
economy dengan izin, untuk kita dapat buat satu lonjakan seperti mana yang saya
sebutkan tadi supaya kapal terbang kita boleh take off.

01220

Akan tetapi kalau kita hanya belanja berdikit-dikit, akhirnya walaupun ratusan
bilion yang kita belanjakan, ia tidak akan dapat to cost that trigger that take-off to reboot
dan kembali untuk menyaksikan pertumbuhan yang rancak. Jadi, itu saya perlu sebutkan
bahawa kami di pihak sini telah awal-awalnya, di hujung tahun 2020 ataupun awal tahun
2021 menyarankan kepada Yang Amat Berhormat Perdana Menteri kelapan. Namun,
beliau saat-saat akhir pada menghitung hari akhirnya baru mahu untuk menyambut atau
memberikan sedikit persetujuan dengan cadangan kami tetapi apakan daya tidak
diizinkan oleh Allah SWT. Maka tersungkur beliau seperti mana beliau naik dengan those
who live with the sword, die with the sword, dengan izin.

Datuk Seri Dr Mujahid Yusof Rawa [Parit Buntar]: Yang Berhormat Kuala
Selangor, boleh saya tambah sedikit kalau izinkan.

Datuk Seri Dr. Haji Dzulkefly bin Ahmad [Kuala Selangor]: Ya, boleh. Ringkas.

Datuk Seri Dr Mujahid Yusof Rawa [Parit Buntar]: Terima kasih Yang
Berhormat Kuala Selangor dan Tuan Yang di-Pertua. Saya mendengar sebentar tadi
perbahasan Yang Berhormat Kuala Selangor menyatakan bahawa kita perlu expansion
dan kita tidak boleh sangat nak terlalu rigid dalam mengikut segala disiplin fiskal yang
sebelum ini menjadi kita punya panduan.

Bagi saya, menyokong untuk dirakamkan di sini bahawa apa yang kita lakukan
dengan meningkatkan had siling ini adalah sebenarnya sebagai satu usaha untuk kita
melabur dengan satu wang yang besar dan kita mengambil risikonya tetapi akhirnya
adakah Yang Berhormat Kuala Selangor setuju bahawa semua ini adalah untuk membela
rakyat dan apabila rakyat kembali balik segar dan ekonomi kembali balik, maka ketika
itulah baru kita memikirkan bagaimana cara untuk kita membayar balik hutang ini.

Apa yang penting soalan saya ialah apakah Yang Berhormat Kuala Selangor
setuju bahawa dalam hal ini, kita semua tidak berbeza pandangan dan itulah konsensus
nasional yang harus kita tegaskan di sini. Terima kasih Tuan Yang di-Pertua dan Yang
Berhormat Kuala Selangor.

Datuk Seri Dr. Haji Dzulkefly bin Ahmad [Kuala Selangor]: Baik, itu jadi
sebahagian daripada ucapan saya. Yang Berhormat Shah Alam, Tuan Yang di-Pertua.

Tuan Khalid bin Abd Samad [Shah Alam]: Terima kasih Yang Berhormat Kuala
Selangor dan Tuan Yang di-Pertua. Saya hendak merakamkan di sini bahawa dalam
ketika ini Pakatan Harapan memainkan peranan sebagai pembangkang yang
bertanggungjawab. [Tepuk] Tidak mengambil kesempatan daripada hakikat perlunya
dinaikkan had statutori. Kalau kita hendak ambil kesempatan politik, kita boleh kritik
kerajaan dan kata kenapa kerajaan melepasi statutori limit yang telah ditetapbkan. Akan
tetapi oleh kerana dengan izin, exceptional times requires exceptional measures. Oleh
kerana itu, kita sebagai pembangkang yang bertanggungjawab bersetuju tambahkan
statutori limit itu tetapi syaratnya kita hendak tentukan adanya semak imbang yang
berkesan. [Tepuk]

Dalam soal semak imbang yang berkesan Tuan Yang di-Pertua, saya kena tegur.
Petikan daripada Erskine May, itu “with all due respect”, salah ditafsirkan. [Ketawa]

Tuan Yang di-Pertua: Banyak lagi petikan.
