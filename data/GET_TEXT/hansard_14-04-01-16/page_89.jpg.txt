DR.11.10.2021 81

kedua, inheritance tax; dan yang ketiga, windfall tax untuk tolong negara, tolong rakyat
supaya negara ada wang? Terima kasih, Tuan Pengerusi.

01650
Tuan Noor Amin bin Ahmad [Kangar]: Kangar, sedikit.

Tuan Pengerusi [Dato’ Sri Azalina Othman Said]: Kejap, kejap. Yang
Berhormat Sik.

4.50 ptg.

Tuan Ahmad Tarmizi bin Sulaiman [Sik]: Terima kasih, Yang Berhormat Tuan
Pengerusi dan Yang Berhormat Menteri.

Saya merujuk fasal (3)(f) itu ya. Apa yang dikhususkan untuk meningkatkan taraf
kesihatan rakyat. Jadi, saya ingin bertanya, adakah pihak kementerian mempunyai
perincian peningkatan RM4 bilion itu knusus untuk KKM ataupun juga kepada MOSTI, ya?
Bagaimana juga— akan adakah penambahan dari segi sumber manusia, pegawai-
pegawai kesihatan kita? Begitu juga dalam kita hendak memenuhi kapasiti hospital-
hospital termasuk kapasiti ICU yang sangat penting ketika mana kita tidak menjangka—
minta dijauhkan— kalau ada lagi gelombang baharu COVID-19 ini. Terima kasih.

Tuan Noor Amin bin Ahmad [Kangar]: Perkara yang sama. Kangar.

Tuan Pengerusi [Dato’ Sri Azalina Othman Said]: Yang Berhormat Kangar.

4.51 ptg.

Tuan Noor Amin bin Ahmad [Kangar]: Ya, fasal (3)(f) ada peningkatan
sebanyak RM4 bilion. Saya hendak tanya dari segi unjuran, adakah ini juga termasuk
dengan isu long COVID-19 yang kini semakin banyak diperkatakan? Adakah ini juga
ditanggung?

Tuan Pengerusi [Dato’ Sri Azalina Othman Said]: Yang Berhormat Dungun.

4.51 ptg.

Tuan Haji Wan Hassan bin Mohd Ramli [Dungun]: Terima kasih, Tuan
Pengerusi. Saya ingin tahu dari segi Butiran 8, peruntukan bagi Kementerian Kesihatan
bagi perbelanjaan kesihatan berkaitan COVID-19. Dalam amaun asal RMT1 bilion,
kemudian kepada akaun pindaan kali pertama RM5 bilion, kemudian bagi kali kedua RM9
bilion. Ada peningkatan dalam perkara berkait dengan peruntukan bagi Kementerian
Kesihatan.

Akan tetapi, dalam Butiran 19, sokongan bantuan sosial untuk golongan mudah
terjejas, dari amaun asal RM110 juta, kemudian pada pindaan kali pertama tiada
penambahan, kemudian pada pindaan kedua ada amaun RM6.01 bilion. Boleh jelaskan
sebab mengapa berlaku dalam pindaan pertama itu kosong, tidak ada pindaan? Terima
kasih.

Tuan Pengerusi [Dato’ Sri Azalina Othman Said]: Yang Berhormat Menteri.

4.53 ptg.

Menteri Kewangan [Datuk Seri Utama Tengku Zafrul bin Tengku Abdul Aziz]:
Terima kasih. Yang Berhormat Kulim-Bandar Baru, seperti yang telah saya jelaskan tadi,
perbelanjaan Kumpulan Wang COVID-19 ini akan dibiayai— sebenarnya dalam ucapan
saya menyebutkan semuanya 100 peratus melalui pinjaman kerajaan. la tidak melibatkan
sumbangan khusus daripada GLC ataupun kaedah yang berlainan daripada program
