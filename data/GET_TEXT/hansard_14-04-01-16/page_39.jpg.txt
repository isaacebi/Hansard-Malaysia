DR.11.10.2021 31

masalah kepada Majlis bagi diputuskan. Masalahnya ialah usul-usul seperti yang
dikemukakan oleh Yang Berhormat Menteri di Jabatan Perdana Menteri hendaklah
disetujukan.

[Usul dikemuka bagi diputuskan; dan disetujukan]

Tuan Yang di-Pertua: Sebelum saya menjemput Yang Berhormat Menteri
Kewangan, saya ada sedikit pemakluman. Saya ingin maklumkan bahawa sepanjang
persidangan kita kali ini alhamdulillah dengan ujian-ujian antigen dan PCR yang dijalankan
tidak seorang pun yang telah didapati positif dari pekarangan Parlimen sepanjang
persidangan ini. [Tepuk]

Berdasarkan penilaian risiko sebegitu, maka Kementerian Kesihatan Malaysia
berpandangan bahawa pelitup muka ketika perbahasan di dalam Dewan Rakyat
dibenarkan untuk dibuka semasa perbahasan. [Tepuk]

Akan tetapi Ahli-ahli Yang Berhormat diingatkan untuk memakai semula pelitup
muka dengan kadar segera selepas setiap kali berucap. Terima kasih. Silakan Yang
Berhormat Menteri Kewangan.

RANG UNDANG-UNDANG

RANG UNDANG-UNDANG LANGKAH-LANGKAH SEMENTARA
BAGI PEMBIAYAAN KERAJAAN (PENYAKIT KORONAVIRUS 2019 (COVID-19))
(PINDAAN) 2021

Bacaan Kali Yang Kedua dan Ketiga

11.58pg.

Menteri Kewangan [Datuk Seri Utama Tengku Zafrul bin Tengku Abdul Aziz]:
Tuan Yang di-Pertua, saya mohon mencadangkan iaitu rang undang-undang bernama
suatu akta untuk meminda Akta Langkah-langkah Sementara Bagi Pembiayaan Kerajaan
(Penyakit Koronavirus 2019 (Covid-19)) (Pindaan) 2021 dibacakan kali yang kedua
sekarang.

Tuan Yang di-Pertua, cadangan Rang Undang-undang Akta Langkah-langkah
Sementara Bagi Pembiayaan Kerajaan (Penyakit Koronavirus 2019 (Covid-19)) (Pindaan)
2021 dibentangkan bagi memperoleh kelulusan untuk meningkatkan had _ siling
perbelanjaan di bawah Kumpulan Wang COVID-19 (KWC19) daripada RM65 bilion
kepada RM110 bilion serta untuk menaikkan had statutori hutang semasa daripada 60
peratus kepada KDNK kepada 65 peratus.

01200

Saya ingin menekan betapa pentingnya pindaan rang undang-undang ini dan
keperluan untuk meningkatkan had hutang statutori tersebut. Ini adalah kerana kedua-
dua perkara ini akan menentukan kesinambungan kepada usaha bersama kesemua Ahli
Dewan dalam memelihara kesejahteraan rakyat, kelangsungan perniagaan dan
pemulihan ekonomi. Paling utama, ia akan memastikan sokongan berterusan
disampaikan kepada semua pihak khususnya supaya golongan B40 dan Keluarga
Malaysia yang terkesan mendapat bantuan bagi meringankan beban mereka. la juga
bertujuan untuk mengukuhkan sistem kesihatan awam terutamanya bagi membendung
penularan wabak COVID-19 serta merawat pesakit COVID-19 dan menyokong
kelangsungan perniagaan terutamanya bagi perusahaan kecil dan sederhana (PKS) serta
PKS mikro.

Selain daripada mengukuhkan keadaan ekonomi negara yang kian pulih susulan
kejayaan Program Imunisasi COVID-19 Kebangsaan, pindaan rang undang-undang dan
