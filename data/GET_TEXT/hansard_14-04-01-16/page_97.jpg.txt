DR.11.10.2021 89

5.23 ptg.

Tuan Wong Chen [Subang]: Terima kasih Tuan Yang di-Pertua. Saya merujuk
kepada rang undang-undang ini tentang KWAN. Ucapan saya itu memang pendeklah.
Saya hendak tanya accounting treatment dengan izin, kegunaan wang sebanyak RM5
bilion untuk membeli vaksin ini.

Soalan pertama saya ialah selepas RM5 bilion ini dikeluarkan, apakah baki aset
dan wang dalam akaun KWAN? Adakah ia RM15 bilion? Soalan kedua, adakah wang ini
dibayar sebagai operating expenses KWAN ataupun secara dividen kepada kerajaan?
Walaupun dana ini penting dan telah banyak menolong Malaysia untuk mengatasi
pandemik ini, Kementerian manakah yang bertanggungjawab dengan kegunaan wang ini?
Adakah ia diberi kepada MOSTI atau diberi kepada Kementerian Kesihatan? Dengan izin,
which ministry is ultimately accountable for this spending? \su-isu tentang accounting
treatment wang ini adalah sangat penting. Harap Yang Berhormat Menteri dapat
menjelaskan dengan baik.

Perkara terakhir, saya teliti bahawa kerajaan berhasrat untuk mengembalikan
wang sebanyak RM5 bilion ini ke dalam Akaun KWAN pada masa akan hadapan. Katakan
negara kita pulih baik dan dapat hasil yang cukup dalam tiga, empat, lima tahun ini.
Kerajaan berhasrat membayar balik RM5 bilion atau tidak? Ataupun hendak tambah lagi
ke RM10 bilion?

Tuan Sim Tze Tzin [Bayan Baru]: Yang Berhormat Subang. Sedikit. Bayan Baru.
Tuan Wong Chen [Subang]: Okey boleh.

Tuan Sim Tze Tzin [Bayan Baru]: Terima kasih Yang Berhormat Subang, terima
kasih Tuan Yang di-Pertua. Saya hendak tanya Yang Berhormat Subang dan juga kepada
Yang Berhormat Menteri juga tentang dana permulaan KWAN— RM10 bilion yang telah
disumbangkan oleh PETRONAS. Itu pada 30 tahun yang lalu.

Selepas itu. adakah pernah PETRONAS atau mana-mana pihak telah
menyumbang kepada dana tersebut? Apakah pernah di sepanjang 30 tahun KWAN
ditubuhkan, duit daripada KWAN itu pernah diguna pakai untuk pembangunan atau
macam-macam perbelanjaan? Apakah rancangan pada masa depan? Adakah kita akan
cuba meningkatkan dana KWAN ini demi anak cucu kita? Terima kasih Yang Berhormat
Subang.

Tuan Wong Chen [Subang]: Terima kasih Yang Berhormat Bayan Baru. Minta
Yang Berhormat Menteri untuk jawab soalan dia juga ya.

Jadi tentang isu hendak bayar balik RM5 bilion ini, saya setuju dengan Yang
Berhormat Port Dickson bahawa boleh atau tidak bayar balik terpulang sangat kepada
kebolehan kerajaan untuk membaiki hasil fiskal dan memastikan ketirisan dan rasuah
dihapuskan. Isu tentang tax avoidance seperti didedahkan dalam Pandora Papers perlu
dihentikan. Jadi soalan saya senang. Setuju atau tidak Yang Berhormat Menteri akan
membuat satu task force dengan LHDN untuk menyiasat sepenuhnya perkara Pandora
Papers? Terima kasih.

Tuan Yang di-Pertua: Terima kasih.
Tuan Ahmad Tarmizi bin Sulaiman [Sik]: Tuan Yang di-Pertua.

Tuan Yang di-Pertua: Yang Berhormat Pulai. Kejap, tadi Yang Berhormat Pulai
sudah bangun.

Tuan Ahmad Tarmizi bin Sulaiman [Sik]: Sik mohon juga membahas.

Tuan Yang di-Pertua: Yang Berhormat Pulai dahulu, selepas itu Yang Berhormat
Bukit Bendera.

5.27 ptg.

Datuk Seri Haji Salahuddin bin Ayub [Pulai]: Baik. Terima kasih Tuan Yang di-
Pertua dan terima kasih atas peluang yang diberikan. Saya rasa semangat rakan-rakan
