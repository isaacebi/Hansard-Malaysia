20 DR.11.10.2021

Berhormat bolehlah memohon peruntukan untuk menaiktarafkan destinasi-destinasi
tersebut kepada kementerian ini dan akan dipertimbangkan melalui Unit Perancang
Ekonomi Negeri Kedah.

Saya mohon izin berikan saya satu minit lagi kerana jawapan yang ditanya itu
agak— soalannya agak berkaitan. Saya akan ringkaskan.

Timbalan Yang di-Pertua [Dato’ Mohd Rashid Hasnon]: Minta ringkaskan
Yang Berhormat Timbalan Menteri.

Datuk Seri Dr. Santhara: Di samping itu MOTAC juga mempunyai beberapa
insentif yang boleh dipertimbangkan dalam membantu pengusaha-pengusaha
pelancongan dalam Baling yang ingin dibangunkan:

(i) permit-permit penginapan pelancongan;
(ii) kemudahan-kemudahan; dan
(iii) lain-lain projek yang kita klasifikasi sebagai projek pelancongan.

Maka, terdapat dua kemudahan pembiayaan yang diberi manfaat iaitu
pertamanya ialah Skim Infrastruktur Pelancongan (SIP) dan keduanya Tabung Khas
Pelancongan (TKP) 2.0. Yang lainnya saya akan berikan secara bertulis memandangkan
masa tidak mencukupi. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Soalan tambahan kedua saya jemput Yang Berhormat
Merbok.

Puan Nor Azrina binti Surip [Merbok]: Terima kasih. Saya ingat banyak kali
bangun tak dapat-dapat. Terima kasih Tuan Yang di-Pertua.

Tuan Abdul Latiff bin Abdul Rahman [Kuala Krai]: Yang ini keluarkan satu.

Puan Nor Azrina binti Surip [Merbok]: Saya mohon penjelasan daripada Yang
Berhormat Timbalan Menteri mengenai cultured tourism ataupun pelancongan
berasaskan budaya untuk orang Malaysia lebih menghargai warisan sejarah seperti yang
dikatakan oleh Yang Berhormat Baling tadi itu. Termasuklah Lembah Bujang ataupun
Sungai Batu.

Pada tahun 2019, kerajaan pernah luluskan RM10 juta tetapi pada tahun 2020
ditarik semula dan Yang Berhormat Menteri menjawab pada 23 November akan kaji
semula dan akan memberikan sama ada RM30 juta atau RM50 juta. Saya mohon
penerangan Yang Berhormat Timbalan Menteri. Terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Timbalan Menteri.

Datuk Seri Dr. Santhara: Terima kasih kepada Yang Berhormat Merbok atas
soalan tambahan tadi. Memandangkan Yang Berhormat telah berikan fakta-fakta dan juga
merujuk kepada soalan Yang Berhormat Menteri sendiri, saya rasa mengenai peruntukan
dan juga sebagainya kita akan tunggu dalam bajet ini kerana kita telah pun meminta dan
agar ia diberikan dalam _ peruntukan-peruntukan dan butiran, maka kita akan
pertimbangkan dan kaji semula. Kementerian - MOTAC akan memberi priority kepada
projek yang telah pun dijanjikan sebelum ini. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Pertanyaan jawab lisan seterusnya saya ingin menjemput
Yang Berhormat Tuan Karupaiya a/l Mutusami, Padang Serai.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Terima kasih Yang Berhormat Timbalan Menteri.

Malam hari pasang pelita,

Ada pelita kaca, ada pelita buluh,
Jangan leka jangan lena,

Ini dia soalan nombor sepuluh. [Tepuk]
