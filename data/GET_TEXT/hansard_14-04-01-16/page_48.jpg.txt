40 DR.11.10.2021

intelektual ekonomi di negara kita iaitu pertama memastikan rakyat cukup makan dan
memastikan yang kedua rakyat masih mampu survive atau bertahan untuk bekerja.

Namun untuk mengimbangi keperluan jangka masa panjang, Kementerian
Kewangan perlu untuk memberikan perhatian kepada strategi atau inisiatif untuk berikan
impak jangka masa panjang. Antaranya menaikkan kadar gaji bagi pekerja tempatan dan
menyediakan lebih banyak peluang pekerjaan dengan tempoh kontrak yang lebih panjang
kerana kita sedia maklum sepanjang tahun lepas banyak peluang pekerjaan baru
diwujudkan oleh kerajaan melalui program protege bagi membantu golongan graduan.
Namun tempoh kontrak mereka akan tamat sekitar awal tahun depan. Kita masih tidak
tahu berapa ramai akan diserap oleh syarikat-syarikat ke posisi masing-masing.

Adakah kitaran masalah employment ini akan kembali seusai tamatnya program-
program bersifat masa pendek. Begitu juga bantuan-bantuan one off. Saya hendak
mengulangi balik apa yang telah saya tanyakan di Dewan ini pada minggu lepas
berhubung dengan bantuan one off kepada sekolah-sekolah tahfiz. Ya, saya tidak
pertikaikan bantuan kerajaan kepada Sekolah Menengah Jenis Kebangsaan Cina namun
dalam masa yang sama kepada sekolah-sekolah tahfiz ini saya minta kerajaan buat
pengumuman berapakah bantuan segera kepada sekolah-sekolah tahfiz, pengusaha
sekolah tahfiz yang kebanyakannya dalam keadaan cukup suffer sekarang ini, dalam
keadaan cukup-cukup menderita.

Banyak sekolah tahfiz ditutup. Kalaulah pada era dahulu Yang Berhormat Bagan
ya kita banyak tidak setuju tetapi paling tidak RM100 juta diumumkan untuk sekolah tahfiz.
Jadi, kenapa tidak dalam era ini saya kira boleh pengumuman segera oleh kerajaan
berapakah ratus juta diumumkan untuk pendidikan sekolah tahfiz untuk bantuan segera
kepada sekolah tahfiz.

Berikutnya mengkaji semula jumlah perbelanjaan mengurus. Suka untuk saya
sentuh semula point utama yang telah saya terangkan tadi yang mana kita perlu mengelak
sebarang bentuk ketirisan dalam pengurusan. Kita tidak mahu wang sepatutnya disuntik
kepada golongan B40, M40 ini akhirnya lenyap dalam proses pengurusan. Pakar ekonomi
turut mencadangkan dalam diskusi unum yang mana alternatif kepada penyelesaian ini
ialah tentunya mengurangkan perbelanjaan mengurus dan perbelanjaan pembangunan.

Justeru, Kementerian Kewangan khususnya perlu mengkaji dan memastikan
sebarang bentuk rasuah dan penyelewengan dapat dielakkan. Dalam masa yang sama,
dalam keadaan kita mencari income baharu dan sebagainya, saya mohon sekali lagi
supaya kadar kenaikan, kadar cabutan special draw 22 dibatalkan kadar kenaikan ini
kerana ia tidak mengundang ada-apa faedah kepada rakyat untuk jangka masa yang
panjang.

Buatlah apa sahaja untuk mencari income yang baharu tetapi saya mohon kepada
kerajaan batalkan semula kerana ia tidak memberikan isyarat yang baik. Berapa sangat
kah peluang wang yang dapat daripada kenaikan ini untuk kita serapkan kepada
perbelanjaan untuk kembali kepada Kumpulan Wang Disatukan yang pada akhirnya tidak
mengundang keberkatan di dalam perbelanjaan negara.

Saya sangat berharap dan janganlah sama sekali memaksa kita Ahli-ahli Parlimen
kerajaan menggunakan ugutan-ugutan yang tidak sepatutnya dalam keadaan kerajaan
cuma bertahan dengan majoriti yang kecil. Jadi tidak perlu untuk sampai kepada tahap
itu. Saya pun tidaklah hendak sampai kepada tahap itu tetapi kadar cabutan judi ini saya
mohon supaya dapat diumumkan oleh kerajaan diturunkan semula, dibatalkan kenaikan
judi ini supaya akhirnya kita ini tidak mengundang kemurkaan daripada Allah SWT. Tuan
Yang di-Pertua ...

Tuan Noor Amin bin Ahmad [Kangar]: Yang Berhormat Pasir Mas boleh
mencelah sedikit?

Tuan Ahmad Fadhli bin Shaari [Pasir Mas]: Silakan.

Tuan Noor Amin bin Ahmad [Kangar]: Tadi sebut tentang perbelanjaan
mengurus. Terima kasih Tuan Yang di-Pertua dan juga Yang Berhormat Pasir Mas. Tadi
