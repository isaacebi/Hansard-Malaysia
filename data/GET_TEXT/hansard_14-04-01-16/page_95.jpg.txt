DR.11.10.2021 87

datang. Jadi sebab itu penggunaan dana ini haruslah cukup teliti dengan mengambil kira
pengurusan kerajaan itu telus dan tidak ada ketirisan atau pembocoran. Jadi kita tidak
boleh lihat bermakna keperluan KWAN ini dalam konteks mendesak. Apa yang saya
terima kalau tujuannya sekadar membeli dan memperoleh vaksin ada
kemunasabahannya. Akan tetapi, seperti mana yang kita tahu, dengan izin boleh ya?

Tuan Yang di-Pertua: Ya.

Dato’ Seri Anwar bin Ibrahim [Port Dickson]: Seperti mana kita tahu, alasan ini
kita harus juga terima dengan beberapa pertimbangan. Pertama, pengurusan kita cekap,
tidak ada ketirisan, tidak ada pembaziran dan ada cara atau kaedah tata kelola yang ketat
termasuk cara kita peroleh vaksin. Ini kerana seperti mana Yang Berhormat Menteri tahu,
walaupun ini bidang kementerian lain, sampai sekarang kita tidak punyai maklumat
lengkap dan teliti tentang kos vaksin dan juga kaedah perolehannya secara teliti. Jadi ini
pertimbangan saya yang berat kerana saya arif tentang pembentangan KWAN itu, kerana
kita lakukan bersama KWAN dan KWAP. Masa itu Kumpulan Wang Amanah Pencen. Itu
semata-mata memikirkan bahawa tidak adil dan tidak munasabah bagi generasi sekarang
menggunakan dana membelanjakan tanpa memikirkan kemungkinan generasi akan
datang terpaksa membayar hutang yang tinggi. Hutang yang dibuat sekarang tetapi
ditanggung oleh generasi kemudian.

Maka sebab itu KWAN dan juga masa itu KWAP diperkenalkan. Maknanya,
perbelanjaan itu harus dipertanggungjawabkan sepenuhnya. Apabila Yang Berhormat
Menteri menyebut tentang keperluan membeli vaksin, tentu kita di pihak pembangkang
merasa sukar untuk menolaknya kerana tujuannya itu khusus dan tujuan itu mendesak.
Untuk bongkar balik tentang cara ketelusan tender dan ketirisan wang Pandora Papers,
ini tidak boleh kita lakukan dalam keadaan yang mendesak ini. Oleh sebab itu, kita
menyatakan persetujuan tetapi saya hendak ada kaveat yang jelas iaitu dana ini terpaksa
kita luluskan kerana masalah kritikal sebab vaksin. Keduanya, peringatan agar apa —
dengan jaminan Yang Berhormat Menteri Kewangan yang tegas bahawa kita akan
bertindak selepas ini dengan mengambil kira sistem perolehan, tender yang terbuka dan
tidak seperti mana yang kita tanya baru-baru ini tentang Kementerian Pertahanan dan
sebagainya, yang tidak dijawab Yang Berhormat Menteri. Sampai sekarang belum
dijawab. Ini tidak boleh kita terima.

Soal penjagaan tanah, pemberian milik tanah sewenang-wenangnya — balak dan
sebagainya, kerana ini ada terkait. Apabila kita ada masalah, kita guna wang KWAN, tetapi
yang menimbulkan masalah awal itu kita. Jadi, jangan ambil umpamanya ketetapan
bahawa kita bersetuju seolah-olah everything seems all right. No. Something is rotten in
the state of landmark. Kita dalam keadaan sekarang terpaksa berbelanja. Saya
menyatakan ya, kita boleh terima kerana khusus tetapi saya hendak kaveat ini jelas. Kita
tidak memperakui kecurangan yang berlaku, yang menyebabkan kita menghadapi
kemelesetan dan permasalahan ekonomi yang ada sekarang. Terima kasih.

Tuan Yang di-Pertua: Terima kasih Yang Berhormat Port Dickson, Ketua
Pembangkang. Ada sesiapa di sebelah sini? Kalau tidak ada, Yang Berhormat Kulim-
Bandar Baharu, 10 minit Yang Berhormat.

5.17 ptg.

Datuk Seri Saifuddin Nasution bin Ismail [Kulim-Bandar Baharu]: Tuan Yang
di-Pertua, terima kasih dalam mengambil untuk perbahasan Rang Undang-undang
Kumpulan Wang Amanah Negara, saya faham. Perkara ini terpaksa kita bentangkan
kerana pertama, kita berada dalam keadaan negara mengalami unstable source of
revenue, dengan izin.

Pada ketika yang sama di sisi lain, kKeperluan perbelanjaan itu besar dalam bentuk
subsidi. Tadi kita bincang subsidi upah, subsidi pekerjaan, subsidi kesihatan, subsidi
sosial dan segala macam. Ketika keperluan perbelanjaan itu besar, hasil negara pula kecil.
Kita dilanda pandemik COVID-19, kita buat darurat. Ketika daruratlah kita ambil daripada
KWAN RM5 bilion. Yang Berhormat Menteri sebelum ini sudah beritahu pada Dewan
daripada jumlah itu, kita sudah belanja RM3.3 bilion. Kita ada baki RM1.7 bilion lagi. Jadi
