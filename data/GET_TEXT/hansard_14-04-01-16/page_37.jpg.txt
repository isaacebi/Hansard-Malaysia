DR.11.10.2021 29

Tuan Yang di-Pertua: Yang Berhormat.
Tuan Khalid bin Abd Samad [Shah Alam]: ...Ru/es and regulations.
[Pembesar suara dimatikan]

Tuan Yang di-Pertua: Yang Berhormat, biar saya baca. Ini Speaker House of
Commons. Dia baru sahaja buat statement ini 11 Mac 2021. Baru sahaja. Ini House of
Commons yang selalu kita gembar-gemburkan ya. Okey dia kata, saya quote dalam
bahasa asal. “/ want to make it clear what my responsibility is with regards to answers and
what the responsibilities are of those giving them. It is long established that the Speaker
is not and cannot be responsible for the content of Ministerial Answers”.

All right? Secara pendeknya. Cukuplah, cukup.

Tuan Khalid bin Abd Samad [Shah Alam]: You are not responsible for the
content.

Tuan Sim Chee Keong [Bukit Mertajam]: Jangan ikut budaya yang kita rasa tak
betul.

Tuan Khalid bin Abd Samad [Shah Alam]: Tuan Yang di-Pertua.
[Pembesar suara dimatikan]
Tuan Yang di-Pertua: Cukup.

Tuan Khalid bin Abd Samad [Shah Alam]: ... Mesti kena jawab. [Berucap tanpa
menggunakan pembesar suara]

Tuan Yang di-Pertua: Cukup.

Tuan Khalid bin Abd Samad [Shah Alam]: [Berucap tanpa menggunakan
pembesar suara]

Tuan Yang di-Pertua: Cukuplah. Yang Berhormat.

Tuan Khalid bin Abd Samad [Shah Alam]: Institusi ini Tuan Yang di-Pertua,
telah menelan belanja berpuluh, beratus juta. Supaya rakyat tahu apa yang berlaku.
Memang lah Tuan Yang di-Pertua tidak bertanggungjawab, takkanlah Tuan Yang di-
Pertua hendak jawab bagi Yang Berhormat Menteri. Akan tetapi bila sudah jelas Yang
Berhormat Menteri tidak jawab soalan...

Tuan Ahmad Tarmizi bin Sulaiman [Sik]: Yang Berhormat Shah Alam duduklah.
Tuan Khalid bin Abd Samad [Shah Alam]: Dan bercanggah.

Tuan Ahmad Tarmizi bin Sulaiman [Sik]: Duduklah Yang Berhormat Shah
Alam.

[Pembesar suara dimatikan]

Tuan Yang di-Pertua: Duduk. Sudahlah. Saya layan semua ini. Tuan Setiausaha,
tolong.

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Terima kasih Tuan Yang di-Pertua.

Tuan Khalid bin Abd Samad [Shah Alam]: Macam ini tidak payah tanya soalan
lah kalau no quality, no responsibilities. Lepas tangan.

[Pembesar suara dimatikan]

Tuan Yang di-Pertua: Duduklah Yang Berhormat.
