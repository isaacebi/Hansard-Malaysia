76 DR.11.10.2021

menyalurkan RM100 juta pada tahun ini kepada JAKIM bagi penyelenggaraan sekolah
tahfiz, pondok serta sekolah agama rakyat dan sekolah agama persendirian.

Tahun lepas kita juga telah membuat pertama kali masukkan dalam belanjawan
RM100 juta telah juga disalurkan. Saya sendiri telah memberitahu kepada Menteri Agama
minggu lepas bahawa keseluruhan yang /ast sekali itu RM40 juta telah disalurkan minggu
lepas kepada JAKIM untuk membantu sekolah-sekolah tahfiz, pondok serta sekolah
agama. Taman tema...

Dr. Maszlee bin Malik [Simpang Renggam]: Yang Berhormat sebelum
sambung taman.

Dato’ Mahfuz bin Haji Omar [Pokok Sena]: Yang Berhormat.
Datuk Seri Utama Tengku Zafrul bin Tengku Abdul Aziz: Baik, saya jawab.

Dr. Maszlee bin Malik [Simpang Renggam]: Terima kasih, kerana saya masih
ingat lagi ketika kita minta itu langsung terus Yang Berhormat Menteri unumkan. Cuma
persoalannya dengan sejumlah yang begitu banyak kenapa banyak sekolah tahfiz yang
berada di ambang penutupan waktu ini.

Dato’ Mahfuz bin Haji Omar [Pokok Sena]: Yang Berhormat sedikit fasal tahfiz
— Pokok Sena depan Yang Berhormat. Berkaitan dengan bantuan itu, bantuan yang
diberikan RM6O juta itu ialah bantuan penyelenggaraan hanya empat ratus — beberapa
pusat tahfiz sahaja yang dapat dengan RM22 juta lebih sikit. Akan tetapi, apa yang mereka
hendak sekarang ialah yang mereka berhadapan ialah mereka tidak dapat beroperasi.
Jadi duit yuran mereka tidak boleh pungut daripada ibu bapa. Jadi mereka hendak bayar
gaji tidak cukup, pengurusan. Oleh sebab itu yang diminta ialah insan daripada Menteri
Kewangan khususnya RM40 juta itu di-convert-kan menjadi bantuan pengurusan, bantuan
khas COVID untuk pengurusan supaya mereka boleh dapat membayar gaji dan juga
pengurusan-pengurusan yang lain. Itu yang diperlukan.

Datuk Seri Utama Tengku Zafrul bin Tengku Abdul Aziz: Terima kasih, Yang
Berhormat Pokok Sena, saya amat setuju yang RM40 juta ini bukan lagi bentuk
Perbelanjaan Pembangunan (DE). Oleh itu saya telah bercakap dengan Menteri Agama
sendiri minggu lepas RM60 juta berbentuk DE tetapi RM40 juta itu Perbelanjaan Mengurus
(OE). Jadi apa yang telah diminta oleh Yang Berhormat Pokok Sena telah diberi minggu
lepas.

Dato’ Mahfuz bin Haji Omar [Pokok Sena]: Terima kasih.

Datuk Seri Utama Tengku Zafrul bin Tengku Abdul Aziz: Saya jawab Yang
Berhormat Simpang Renggam. Yang Berhormat Simpang Renggam memang sedia
maklum pada satu waktu di bawah PKP taman tema tidak dibenarkan beroperasi. Namun
demikian, kita telah mengeluarkan SOP berhubung dengan taman tema tidak silap saya
bulan lepas bulan September dan dibenarkan taman tema beroperasi di bawah Fasa 3
Pelan Pemulihan Negara (PPN). Walaupun pada masa ini terdapat negeri yang masih di
Fasa 2, kami yakin insya-Allah bahawa dengan perkembangan positif pengurangan kes
bergejala serius dan juga kapasiti |CU dalam terdekat ini ada beberapa negeri lagi akan
dapat beralih ke Fasa 3 dengan itu taman tema boleh beroperasi di semua negeri.

Dengan pembukaan semula aktiviti ekonomi ini kita di Kementerian Kewangan
akan usahakan supaya akses kepada perniagaan seperti ini dipertingkatkan terutamanya
untuk menyokong keperluan, modal kerja bagi meraih peluang ekoran pemulihan
ekonomi.

Berhubung cukai yang dibangkitkan tadi Yang Berhormat. Kerajaan Persekutuan
telah memberikan pengecualian duti hiburan untuk Wilayah Persekutuan selain itu negeri
seperti Selangor juga telah menyambut dengan pengecualian duti hiburan bagi negeri
Selangor. Saya harapkan lebih banyak negeri akan turut melaksanakan pengecualian duit
hiburan untuk membantu, menyokong pemulihan taman tema, panggung wayang serta
perniagaan lain yang terjejas kerana ini sebenarnya di bawah kuasa kerajaan negeri Yang
Berhormat.
