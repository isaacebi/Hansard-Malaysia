DR.11.10.2021 15

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Machang, sila Yang Berhormat Menteri.

Tan Sri Datuk Seri Panglima Haji Annuar bin Haji Musa: Saya sangat bersetuju
dan kerajaan akan terus memainkan peranan kerana kita sedar bahawa apa juga yang
dipaparkan di kaca-kaca televisyen dan sebagai perlu membawa nilai-nilai yang tertentu.

Baru-baru ini, ada juga saya memberikan sedikit pandangan ataupun teguran
supaya kandungan-kandungan drama itu juga sepatutnya disesuaikan dengan keadaan
masa. Misalnya sewaktu PKP memuncak di mana rakyat berada dalam keadaan
kesusahan, kehidupan yang tertekan dan berlaku peristiwa-peristiwa termasuk
membunuh diri dan sebagainya. Maka tidak perlulah ada drama-drama yang melukakan
dan menambah lagi suasana dan kemurungan.

Seperti juga sekarang kita telah masuk ke fasa pemulihan negara di mana
pergerakan lebih terbuka dan sebagainya. Kita patut membawa kembali suasana
keceriaan serta kita menghidupkan semangat Keluarga Malaysia, prinsip-prinsip
kebersamaan, inclusivity dan sebagainya.

Jadi, nilai-nilai semasa ini dan juga nilai-nilai nasional ini memang kita galakkan
untuk diterapkan melalui medium-medium siaran termasuk drama, telemovie dan
sebagainya. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Menteri,
soalan tambahan ketiga saya jemput Yang Berhormat Simpang Renggam.

Dr. Maszlee bin Malik [Simpang Renggam]: Terima kasih Tuan Yang di-Pertua,
saya menyokong apa yang Menteri katakan, di waktu ini kita perlu untuk menyuburkan
semangat kekeluargaan dan juga memulihkan kembali perasaan di kalangan rakyat kita.

Ada satu industri yang saya kira perlu diberikan perhatian oleh KKMM untuk
dibantu iaitu industri gusti profesional tempatan. Kalau di luar negara, kita ada WWE yang
didokong banyak oleh media di sana malah oleh kerajaan— baru-baru ini Kerajaan Saudi
turut mempromosikan.

Di Malaysia, kita mempunyai bakat-bakat penggusti profesional yang sudah
terkenal di peringkat antarabangsa. Malangnya tidak diberikan perhatian oleh kerajaan
dan juga oleh kementerian Yang Berhormat. Cadangan saya supaya RTM ataupun
saluran media milik kerajaan boleh membantu industri yang mula berkembang ini, gusti
profesional (professional wrestling) dengan izin, orang-orang tempatan seperti Phoenix
penggusti berhijab wanita itu, yang terkenal tersohor di dunia, Ayez Shaukat terkenal.

Malangnya di negara sendiri tidak diberikan perhatian. Kita boleh lakukan, kita
boleh bantu mereka untuk menaikkan nama Malaysia dan juga untuk menghiburkan
rakyat.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Simpang Renggam. Sila Menteri, satu minit.

Tan Sri Datuk Seri Panglima Haji Annuar bin Haji Musa: Terima kasih Yang
Berhormat, saya kena akui saya sendiri tidak begitu mengetahui secara mendalam. Cuma
apa yang saya tahu baru-baru ini dalam, sewaktu melancarkan Hari Sukan Negara, Yang
Amat Berhormat Perdana Menteri ada menyebut untuk menjadikan sukan sebagai satu
industri dan akan ada garis panduan yang akan dikeluarkan.

Setakat yang saya faham, biasanya pembangunan apa-apa jenis sukan juga
termasuk jenis-jenis sukan yang baharu itu ada badan-badan mereka dan kita bersedia
untuk bekerjasama dengan badan-badan yang mengawal sukan-sukan berkenaan
termasuk sukan gusti yang Yang Berhormat sebut tadi. Kalau ada kaedah yang boleh kita
membantu pertumbuhan industri yang sedemikian. Malah hari ini pukul 2.30 pun saya
duduk dengan Persatuan Bola Sepak Malaysia untuk menyediakan, barangkali Yang
Berhormat boleh anjurkan bawa persatuan gusti berjumpa saya.

Dr. Maszlee bin Malik [Simpang Renggam]: Yang Berhormat Menteri,
malangnya gusti ini anak yatim tidak berbapa. Dia tidak masuk kategori sukan. la masuk
kategori hiburan (entertainment). Oleh sebab itu, SOP agak berlainan. Jadi kalau Yang
