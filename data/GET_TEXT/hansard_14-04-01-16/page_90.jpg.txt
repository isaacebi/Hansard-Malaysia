82 DR.11.10.2021

hutang biasa. Dengan itu, kerajaan perlu meningkatkan had siling daripada 60 peratus
kepada 65 peratus.

[Tuan Yang di-Pertua mempengerusikan Jawatankuasa]

Yang Berhormat, ada soalan mengenai implikasi kepada DSC juga tadi. Oleh
itulah kita hadkan kepada 65 peratus ataupun RM110 bilion, Yang Berhormat.

Yang Berhormat Ipoh Timur, untuk makluman Yang Berhormat Ipoh Timur,
berdasarkan pengumuman setakat ini, peruntukan untuk Program Subsidi Upah dan juga
insentif penggajian telah memecah RM25 bilion, Yang Berhormat, dan telah menyumbang
untuk menyelamat hampai tiga juta pekerjaan. Seperti yang dicadangkan, siling
peruntukan ini, dalam butiran, kita hendak naikkan hingga RM371 bilion bagi memberi
ruang untuk membuat langkah tambahan berkaitan menjana peluang pekerjaan baharu
ke arah mengurangkan kadar pengangguran. Seperti Yang Berhormat tahu, sekarang
kadar pengangguran pada akhir Ogos iniialah 4.6 peratus. Itu adalah satu perkembangan
yang baik dibandingkan dengan 5.3 peratus. Perincian tambahan berhubung perlanjutan
dan penambahbaikan PSU ini akan diumumkan dalam Bajet 2022, Yang Berhormat.

Yang Berhormat Pasir Gudang tadi, kalau tidak silap saya. Ya, Yang Berhormat
Pasir Gudang bertanya mengenai pelbagai cukai yang wajar diperkenalkan untuk
membantu rakyatlah. Windfall tax, inheritance tax dan sebagainya. Inisiatif yang
berterusan sebenarnya, Yang Berhormat, sedang dijalankan oleh kerajaan untuk meneliti
secara menyeluruh kita punya sistem pencukaian yang efisien, adil dan mestilah saksama.

Kerajaan juga sedang meneroka dan mengkaji cadangan sumber hasil baharu
yang dapat meningkatkan hasil pendapatan negara untuk tujuan menampung
perbelanjaan pemulihan ekonomi melalui bantuan kepada golongan yang bersasar, Yang
Berhormat. Kajian ini turut melibatkan libat urus dengan pelbagai pihak berkepentingan
bagi mendapatkan pandangan dan maklum balas mengenai kesan sekiranya langkah-
langkah pencukaian baharu ini dilaksanakan. Jadi, kita masih lagi dalam proses
menjalankan libat urus. Pelaksanaan langkah cukai ini hendaklah tidak menjejaskan
kedudukan ekonomi kita juga dan daya saing negara selaras dengan usaha berterusan
untuk kita menarik pelaburan asing.

Yang Berhormat Lembah Pantai ada banyak soalan tadi. Saya akan cuba.
Kerajaan memang mengambil berat semua golongan dalam lapisan masyarakat dengan
memastikan bantuan tunai yang langsung yang diberi pada tahun 2021 oleh kerajaan
seperti BPN, BPR, BKC dan juga Bantuan Kehilangan Pendapatan. Bantuan yang
diterima ini sedikit sebanyak dapat mengurangkan kos sara hidup dan beban kewangan
semasa.

Yang dibangkitkan tadi mengenai data penerima. Data penerima yang digunakan
bagi bantuan tunai langsung ini, Yang Berhormat, pada pengetahuan saya dan juga
perbincangan saya dengan semua kementerian adalah data yang terkini. Ini berdasarkan
semakan silang dengan agensi yang berkelayakan, antaranya KWSP, Lembaga Hasil
Dalam Negeri, Jabatan Akauntan Negara, Bendahari Negeri dan PBT dan sebagainya.
Akan tetapi, memanglah kita akan— we depend-lah pada data-data ini dan kita cuba
mendapatkan data yang terakhir. /nsya-Allah, kita akan cuba memastikan data-data yang
terkini, the latest data dari kementerian dan agensi-agensi yang saya sebutkan tadi, Yang
Berhormat.

Tuan Ahmad Fahmi bin Mohamed Fadzil [Lembah Pantai]: Terima kasih.
Saya cadangkan untuk masukkan sekali Baitulmal.

Datuk Seri Utama Tengku Zafrul bin Tengku Abdul Aziz: Baitulmal. Okey.

Tuan Ahmad Fahmi bin Mohamed Fadzil [Lembah Pantai]: They have a very
good on the ground system untuk mengesahkan keadaan. Saya rasa ini salah satu
daripada kekangan sistem eKasih yang mana hendak pengesahan on the ground itu.
Baitulmal is very good. Terima kasih.
