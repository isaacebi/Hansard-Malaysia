28 DR.11.10.2021

Tuan Lim Guan Eng [Bagan]: Yang Berhormat Menteri ada di sini. Saya harap
Yang Berhormat Menteri KKMM boleh menjelaskan tentang perkara yang penting ini
kerana ia melibatkan RM15 bilion punya pelaburan...

Tuan Yang di-Pertua: Bukan sekarang, bukan sekarang.
Tuan Lim Guan Eng [Bagan]: ...digital ini. Terima kasih.

Tuan Yang di-Pertua: Yang Berhormat. Yang Berhormat, sebenarnya saya baru
selesai buat research mengenai tugas Tuan Yang di-Pertua, mengenai jawapan Yang
Berhormat Menteri ini ya.

01150

Di Kanada, di Australia dan di negara-negara Komanwel, Tuan Yang di-Pertua
Dewan Rakyat atau Speaker tidak bertanggungjawab mengenai kualiti sebarang jawapan.
Saya boleh bagi semua nas termasuklah Erskine May. Akan tetapi tidak apa, oleh sebab
Yang Berhormat minta saya menyiasat. Boleh tidak Yang Berhormat tulis dekat saya,
tunjuk apa berlainan di antara kedua-dua jawapan itu, saya akan cuba meminta
penjelasan daripada Yang Berhormat Menteri-menteri yang berkenaan. Okey Yang
Berhormat?

Tuan Lim Guan Eng [Bagan]: Berikan saya minta Yang Berhormat Menteri untuk
jelaskan?

Tuan Yang di-Pertua: Cukuplah.
Tuan Lim Guan Eng [Bagan]: Adakah dasar...
[Pembesar suara dimatikan]

Tuan Yang di-Pertua: Yang Berhormat, saya sudah kata. Yang Berhormat, saya
sudah kata. Tulis, bukan sekarang. Bukan sekarang. Q&A sudah habis.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
jangan tutup mic Tuan Yang di-Pertua. Benarkan Yang Berhormat Bagan untuk...

[Pembesar suara dimatikan]

Tuan Yang di-Pertua: Saya tutup mic tu. Duduk. Duduk. Duduk Yang Berhormat
Jelutong. Saya belum benarkan. Duduk.

Tuan Abdul Latiff bin Abdul Rahman [Kuala Krai]: Boleh bercakap tetapi
ikutlah peraturan Dewan.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua, be
fair.

Tuan Abdul Latiff bin Abdul Rahman [Kuala Krai]: Boleh bercakap tetapi ikut
peraturan lah. Tidak ada masalah pun hendak bercakap.

Tuan Yang di-Pertua: Ya betul. Pandai Yang Berhormat Kuala Krai. Tulis surat
pada saya, / will go beyond my duty. Saya akan minta penjelasan Yang Berhormat
Menteri. Okey? Sebab Yang Berhormat minta saya siasat. So, tutup.

Tuan Khalid bin Abd Samad [Shah Alam]: Tuan Yang di-Pertua.
Tuan Yang di-Pertua: Tolong. Habis sudah. Usul?

Tuan Khalid bin Abd Samad [Shah Alam]: Tuan Yang di-Pertua kena tentukan
jawapannya memuaskan.

Tuan Yang di-Pertua: Tidak.
Tuan Khalid bin Abd Samad [Shah Alam]: Ini adalah Parlimen.
Tuan Yang di-Pertua: Bukan, bukan.

Tuan Khalid bin Abd Samad [Shah Alam]: Semua soalan dikemukakan untuk
mendapat jawapan supaya rakyat tahu, mana boleh lepas tangan macam ini. You are
hiding behind all these...
