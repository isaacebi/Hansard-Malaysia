DR.11.10.2021 59

kepada mereka untuk melaporkan keputusan test kendiri
tersebut mungkin dalam MySejahtera.

Ketiga, ia harus dibelanjakan untuk menambah baik sistem pengesanan atau
pengesanan kontak rapat penularan COVID-19. Sebenarnya dengan ini integrasi
teknologi sangat-sangat penting sama ada menggunakan teknologi Bluetooth dan
sebagainya, suntikan kewangan haruslah digunakan untuk menambah baik.

Keempat, pengasingan. Kita kena memperkemaskan SOP pemantauan kendiri di
rumah bagi mengurangkan risiko bring in dead (BID). Kita juga kena memperkasakan
proses pemantauan dan pengawasan pesakit secara maya, dengan izin virtual CAC
mungkin dengan kerjasama pihak swasta, GP, swasta dan sebagainya. Kita kena satu
home surveillence programme yang sangat terperinci untuk memastikan semua mendapat
sokongan yang sepatutnya.

Selain itu, kita juga haruslah menyediakan fasiliti pengangkutan bagi proses
pergerakan pesakit. Mungkin ambulans yang lebih dan van-van yang lebih supaya jika
memang ada simptom yang tenat, mereka boleh dibawa ke PKRC ataupun hospital
dengan lebih cepat tanpa menunggu masa yang sangat lama.

Yang terakhir, sokongan. Kita kena memperkukuhkan sokongan dalam pelbagai
aspek yang sedia ada. Kerajaan haruslah membekalkan oxymeter, test kendiri,
termometer, mas muka terutamanya kepada golongan B40 atau B60. Kerajaan juga
haruslah menyediakan sokongan fiskal kepada mereka mungkin ada yang kehilangan
kerja, kena kuarantin kendiri di rumah, tidak ada kerja. Kita kena bantu kerana ini satu isu
yang besar. Ini kerana ada kait rapat dengan kesihatan mental mereka juga.

Ini suatu isu yang sangat penting bagi saya, kita kenalah memperuntukkan satu
significant amount pada kesihatan mental terutamanya untuk frontliners kita. Sebabnya
dalam dua hari ini saya terbaca satu berita di mana kita tahu frontliners kita ada tekanan
yang berat, ada tekanan yang besar disebabkan oleh pandemik ini.

Malah ada doktor- saya membaca satu surat mengatakan doktor frontliners
tersebut berkata sebenarnya kami berharap untuk mendapat COVID-19 supaya kami ada
14 hari untuk rehat. Bagi saya, my heart broke apabila saya membaca ini, ini satu isu yang
sangat serius dan kita haruslah memperuntukkan sejumlah wang bukan sahaja untuk
memperkasakan sistem kesihatan mental kita tetapi untuk menggaji lebih psychiatrists,
clinical psychologist dan lain-lain.

Selain itu kita harulah menambah katil unit rawatan rapi (ICU) di setiap hospital
besar sebagai persediaan untuk menghadapi sebarang peningkatan mendadak pesakit
baharu COVID-19. Ini juga merangkumi satu strategi untuk membina ICU ataupun hospital
medan. Satu bajet juga harulah diwujudkan, saya cadangkan hampir RM250 juta
diperuntukkan untuk kita panggil decant patient daripada hospital besar, hospital kerajaan
kepada hospital swasta jika ada keperluan terutamanya jika ada pertambahan pesakit
secara mendadak.

Jadi, saya rumuskan yang ini...

Timbalan Yang di-Pertua [Dato’ Mohd Rashid Hasnon]: Rumuskan Yang
Berhormat.

Dr. Kelvin Yii Lee Wuen [Bandar Kuching]: Saya mengesyorkan agar saya
harap bajet akan datang, saya harap perbelanjaan dan peruntukan untuk sistem, untuk
health budget kita akan ditambahkan sehingga empat peratus ke KDNK negara kita.
Sekarang lebih kurang dua peratus. Sebenarnya syor WHO adalah tujuh peratus tetapi
saya harap pandemik ini adalah satu pengajaran kepada kita untuk berbelanja, untuk
invest dalam sistem kesihatan kita. Saya rumuskan /ast three points. Bagi saya untuk
memastikan transisi daripada pandemik kepada endemik, kita haruslah tidak
mengabaikan isu kesihatan dan tiga syor yang terakhir:

(i) pendekatan tindakan melalui digitalisasi yang menitikberatkan
faktor masa sebenar (speed scale equity);
