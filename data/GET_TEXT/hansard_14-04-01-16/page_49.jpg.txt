DR.11.10.2021 41

saya tertarik apabila Yang Berhormat Pasir Mas menyebut tentang pentingnya kita
mengurangkan belanja mengurus.

Saya meneliti rekod belanjawan kita dari tahun 2009 sehingga 2018. Kalau kita
tengok dalam tahun 2009 itu berlaku peralihan kuasa Perdana Menteri daripada Yang
Berhormat Tun Abdullah Ahmad Badawi kepada Yang Berhormat Pekan. Ketika pada
tahun terakhir Yang Amat Berhormat Tun Abdullah belanja subsidi kita berada pada nilai
kurang dalam RM74 bilion dan pada tahun 2018 ia telah menurun sehingga hanya pada
sekitar RM26 bilion. Maksudnya ada pengurangan subsidi yang banyak.

Dalam belanjawan kita yang lepas untuk tahun 2021, kita mengurangkan lagi
RM3.5 bilion. Adakah ini bentuk pengurangan belanja subsidi yang sepatutnya kita ambil.
Belanja mengurus maksud saya.

Tuan Ahmad Fadhli bin Shaari [Pasir Mas]: Ya ia juga termasuk di dalam apa
yang saya hendak sebut dalam ucapan ini iaitu kita perlu untuk mengurangkan
perbelanjaan mengurus kerana bagi saya ia juga merupakan satu point utama untuk kita
highlight dalam keadaan kita menghadapi kekurangan kewangan pada hari ini. Terima
kasih kepada Yang Berhormat Kangar.

Berikutnya, kita perlu untuk memahami tujuan kenaikan had hutang ini kerana
dalam masa yang sama kita bersetuju terhadap usul menaikkan had hutang negara bagi
tujuan pemulihan ekonomi negara yang lebih baik.

01240

Saya menyeru kepada semua Ahli Parlimen untuk kita memahami tujuan ini
bukanlah satu perkara sewenang-wenangnya dilakukan. la bukan sekadar satu tindakan
populis tetapi ia lebih kepada langkah untuk memacu pemulihan ekonomi pada kadar yang
lebih pantas. Secara makroekonominya, ini masa yang sesuai untuk kita galakkan
spending, perbelanjaan kerajaan terhadap pembangunan dan secara ekonomi, periuk
nasi rakyat juga masa yang sesuai kerana rakyat sedang berada dalam kesusahan.

Namun begitu perkara ini tidak sewajarnya menjadi budaya, apatah lagi
digunakan oleh ahli politik masa hadapan untuk memperbanyakkan lagi cara untuk
menaikkan hutang negara. Kita melihat had hutang negara ini sudah meningkat sekali
tahun lepas dan sekali pada tahun ini.

la tidak bermakna kerajaan boleh sesuka hati menaikkan had hutang negara pada bila-
bila masa tetapi kali ini ia dilakukan hanya kerana COVID-19 melanda.

Dengan pelbagai pengumuman yang dibuat oleh kerajaan termasuklah semalam
rentas negeri, saya bagi pihak rakyat mengucapkan terima kasih kepada kerajaan
mengumumkan kebenaran untuk rentas negeri setelah kita mencapai 90 peratus
vaksinasi dan ia merupakan langkah yang tepat oleh pihak kerajaan melegakan rakyat.
Kita mengharapkan supaya inilah dia kali terakhir di mana had hutang ini kita naikkan dan
kita akan melihat bagaimana ekonomi berjaya dirangsang selepas pergerakan rakyat ini
dapat diperluaskan.

Dalam masa yang sama, kita mahu supaya kerajaan membuat perancangan
jangka masa sederhana dan jangka masa panjang. Ini di mana kita tahu bahawa
Kementerian Kewangan ada menyatakan bahawa kerajaan akan meneruskan
pendekatan konsolidasi fiskalnya berdasarkan rangka kerja fiskal jangka sederhana dan
disokong oleh pelaksanaan strategi hasil jangka sederhana secara berperingkat yang
bertujuan untuk meningkatkan asas pendapatan negara. Perkara ini perlu disambut baik
namun perlu wujud satu perancangan jangka masa panjang kerana kita memahami
COVID-19 ini tidak akan hilang.

Sekiranya kita membaca semula perancangan dan usaha kerajaan, Kementerian
Kewangan di bawah inisiatif PENJANA banyak menawarkan alternatif bersifat sederhana
pendek. la sangat perlu dan keberkesanannya dapat dilihat.

Namun tempoh mitigasinya hanyalah sekitar satu tahun atau dua tahun. Saya
mencadangkan agar peruntukan kali ini difokuskan kepada iaitu:

(i) peluang pekerjaan baharu iaitu sektor pertanian dan perladangan;
