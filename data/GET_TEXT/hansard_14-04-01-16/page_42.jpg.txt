34 DR.11.10.2021

bawah Jabatan Kebajikan Masyarakat bagi meningkatkan
ekonomi golongan rentan.

01210

Tuan Yang di-Pertua, akhir kata kelulusan bagi RUU ini amatlah penting dan
memerlukan sokongan semua Ahli Dewan yang mulia ini. Semenjak pandemik COVID-
19 melanda negara, kesan yang ditinggalkan adalah ketara dan tidak terhad kepada
hanya aspek kesihatan. la juga telah menjejaskan kehidupan dan kesejahteraan Keluarga
Malaysia. Oleh itu, kita tidak ada pilihan lain selain meneruskan inisiatif kritikal seperti
Bantuan Prihatin Nasional serta Geran Khas Prihatin dan kedua-dua ini dibiayai melalui
KWC-19.

Kelangsungan program pekerjaan dan perniagaan termasuk Program Subsidi
Upah dan pinjaman mikro kredit juga bergantung kepada peruntukan di bawah KWC-19.
Sekiranya RUU ini tidak diluluskan, rakyat tidak dapat menerima bantuan dan manfaat
untuk bangkit semula selepas mengharungi cabaran pandemik COVID-19 semenjak awal
tahun ini. Malah kesemua butiran yang terkandung dalam jadual kepada Akta 830
dikhuatiri tidak dapat dilaksanakan lantas mengekang penyaluran bantuan yang amat
diperlukan oleh Keluarga Malaysia.

Baharu-baharu ini juga negara sudah mula mengorak langkah ke arah pemulihan
dan momentum ini perlu diteruskan. Pasaran saham kita kekal aktif mencatatkan
kemasukan pelaburan asing berjumlah hampir RM2 bilion sepanjang bulan Ogos dan
September. [Tepuk] Selain dari pertubuhan KDNK yang telah berlonjak kepada 7.1
peratus pada separuh pertama tahun ini berbanding dengan penguncupan sebanyak 8.4
peratus sepanjang tempoh yang sama tahun lalu. Nilai pelaburan asing atau dengan izin
FDI juga telah melonjak lebih dua kali ganda pada separuh pertama tahun ini. Statistik ini
merupakan antara bukti yang menggambarkan keyakinan dan kepercayaan komuniti
antarabangsa yang nyata terhadap prospek pertumbuhan dan pemulihan negara.

Justeru saya ingin menyeru Ahli-ahli Dewan yang mulia ini untuk bersama-sama
sekali lagi memberi sokongan penuh bagi pindaan RUU ini. Seperti yang dizahirkan pada
tahun lepas, saya percaya dan yakin kebijaksanaan serta keprihatinan kesemua Ahli Yang
Berhormat dapat mengurangkan keluh kesah rakyat yang sentiasa berharap agar sinar
perubahan dapat dikecapi dengan segera terutamanya bagi meneruskan kehidupan
seharian seperti biasa. Di luar sana tinggi harapan rakyat supaya mereka boleh
memulihkan kedudukan kewangan masing-masing dan meneruskan kehidupan seharian
seperti biasa.

Pandemik global COVID-19 ini kita ibaratkan satu samudera penuh gelora, satu
petualangan yang cukup mengganas. Namun, negara tetap cekal meredah puncak-
puncak gelora yang mengerikan. Alfa, Beta, mahupun Delta dengan izin Allah SWT,
bahtera kita belum terlerai negara belum tersadai. Kita masih di sini. Kini suara Ahli-ahli
Yang Berhormat dapat menyuluh jalan di celah angin taufan untuk bahtera negara dan
Keluarga Malaysia selamat tiba ke satu muara yang terlindung lagi sejahtera.

Tuan Yang di-Pertua, saya mohon mencadangkan.

Tuan Yang di-Pertua: Terima kasih Yang Berhormat Menteri, ada sesiapa yang
menyokong?

Menteri Komunikasi dan Multimedia [Tan Sri Datuk Seri Panglima Haji
Annuar bin Haji Musa]: Tuan Yang di-Pertua, saya mohon menyokong.

Tuan Yang di-Pertua: Terima kasih Yang Berhormat Menteri. Ahli-ahli Yang
Berhormat masalah di hadapan majlis ialah rang undang-undang bernama suatu akta
untuk meminda Akta Langkah-Langkah Sementara bagi Pembiayaan Kerajaan (Penyakit
Koronavirus 2019 (COVID-19)) 2020 dibacakan kali kedua sekarang dan terbuka untuk
dibahas.

Ahli-ahli Yang Berhormat, kita bercadang untuk Menteri memberi jawapan dalam
pukul 4.00 petang. Saya rasa seorang dapat lima minit sahaja. Akan tetapi pembahas
pertama dari pihak pembangkang Yang Berhormat Kuala Selangor saya berikan masa 13
