88 DR.11.10.2021

kalau Ordinan Darurat itu kita ungkai, kita tidak boleh guna duit ini. Jadi kita terpaksa buat
perbahasan sekarang. Kita tidak ada halangan apa-apa sebab tujuannya murni, noble
objective, iaitu untuk tujuan pembelian vaksin.

Bolehkah Yang Berhormat ketika memberi jawapan nanti, memberikan full
disclosure jenis-jenis vaksin yang kita beli, yang ada empat itu. Tolong beritahu jumlahnya
dan bagi setiap jenis vaksin itu berapa sudah kita belanja? Kita tahu Dewan telah
diberitahu, kita sudah belanja RM2.8 bilion untuk pembelian vaksin. Di antara
perbincangan kita juga, Yang Berhormat Menteri sedia maklum ada keperluan yang
dikatakan mendesak di pihak kerajaan — ini diumumkan oleh Yang Amat Berhormat
Perdana Menteri dari Bera, iaitu ada keperluan segera untuk kita beli lagi enam juta
vaksin. Kita sudah belanja RM3.3 bilion, kita ada balance lagi RM1.7 bilion. Oleh sebab
itu kita, hendak Rang Undang-undang KWAN ini kita bincangkan dan luluskan. Saya minta
supaya full disclosure diberikan terhadap item yang saya sebutkan tadi, satu

01720

Kedua, apakah masih ada keperluan untuk memberi enam juta dos ini? ada
keperluan lagi atau tidak sebab ketika ketua pembangkang menulis kepada Yang
Berhormat Menteri Kesihatan, Yang Berhormat Menteri Kesihatan menjawab di dalam
suratnya pada 1 Oktober cadangan membeli enam juta dos itu cuma satu opsyen. Cuma
satu pilihan dan katanya kerajaan tidak ada lagi keperluan untuk membuat pembelian
tambahan ini. Tak perlu lagi, kita ada suratnya sebab ini kita minta untuk Yang Berhormat
Menteri Kesihatan untuk beri taklimat. Yang Berhormat Menteri Kesihatan kata boleh
tetapi kalau perkara enam juta dos itu tak perlu lagi sebab kerajaan sudah buat keputusan.

Di suatu sesi Yang Amat Berhormat Perdana Menteri pada Oktober
memaklumkan bahawa ada keperluan mendesak membeli segera. Yang Berhormat
Menteri Kesihatan kata bekalan vaksin sudah lebih sudah. Penggunaan RM2.8 bilion
daripada duit KWAN ini untuk beli vaksin cukup untuk 120 peratus rakyat Malaysia,
bersamaan 38.5 juta untuk disuntik vaksin. Jadi, Yang Berhormat Menteri mesti
perjelaskan kepada Dewan. Yang Berhormat Menteri Kesihatan kata sudah cukup, takkan
beli lagi. Yang Amat Berhormat Perdana Menteri pada Ogos berkata perlu beli lagi enam
juta. Kalau ada rasionalnya, ada alasan yang kuat, kita tidak ada masalah untuk
menyokong tetapi harus ada clarity dalam soal ini.

Tuan Yang di-Pertua, tadi disebut sejarah dana KWAN dari PETRONAS.
Keuntungan petrol— PETRONAS ini sudah jadi macam angsa bertelur emaslah kepada
kerajaan kita. Maknanya terlalu banyak jasanya sehinggakan PETRONAS ini dana
pelaburan semula untuk meneroka hasil baharu, di antara syarikat minyak di dunia
PETRONAS ini, penggunaan dana untuk reinvestment adalah yang paling kecil sekali di
kalangan syarikat-syarikat utama dunia. Ini tidak sustainable untuk kesihatan
PETRONAS. Akan tetapi PETRONAS menyampaikan atau memainkan peranan yang
besar. Yang Berhormat Menteri sebut negara lain pun buat juga. Norway misalnya. Ini
model yang paling hebat.

Pernah Yang Berhormat Menteri satu ketika di Norway duit daripada dana seperti
ini dia boleh buat tawaran kepada rakyatnya pilihlah destinasi mana kamu hendak
melancong, kerajaan boleh bagi duit. Kita tak mampu sampai tahap itu, PETRONAS bagi
kepada KWAN pun cukup cuma guna biar seperti yang disebut oleh Yang Berhormat Port
Dickson tadi, dengan penuh tanggungjawab.

Saya ambil peluang ini untuk mengingatkan pesanan Khalifah Umar al-Khattab.
Prinsipnya dalam membelanjakan duit negara tak ubahlah seperti menjaga darah yang
mengalir dalam sebatang tubuh. Tubuh jangan terpotong, kelak darah keluar membuak-
buak dan melemahkan tubuh. Begitulah membelanjakan duit negara dengan amanah. Tak
boleh ada rasuah, ketirisan, kebocoran dan penyelewengan. Itu akan melemahkan sistem
kewangan sesebuah negara. Terima kasih.

Tuan Yang di-Pertua: Terima kasih. Sebelah sini tak ada ya. Yang Berhormat
Subang, sila.
