DR.11.10.2021 25

mana? Daripada langit? Maknanya dari sini dan sebab itu saya kaitkan tiga perkara Yang
Berhormat Menteri tahu.

Saya bangkitkan yang pertama, Global Financial Integrity 2012. Panama Papers
2015. Kemudian disusuli dengan tahun 2021, wang ini dibawa keluar. Jumlahnya itu
ratusan bilion. Saya tidak faham mengapa Tuan Yang di-Pertua memilih untuk menjadi
peguam bela bagi orang-orang ini. Saya yang hendak ini supaya benda ini dibentang dan
dibahas. Kalau betul ada lima pound, lima pound-lah ya. Akan tetapi yang kita tahu
daripada maklumat— saya tidak mahu sebut nama-namanya. lItu jauh melebihi. So, tahun
ini two million pages report ini memerlukan masa, tetapi sebahagian kita dapat dan jangan
tanya sumber saya ya. Sumber saya bukan sekadar Tuan Yang di-Pertua baca daripada
media, walaupun ia terbatas.

Tuan Yang di-Pertua: Ya.

Dato’ Seri Anwar bin Ibrahim [Port Dickson]: Sumber saya a/hamdulillah, lebih
daripada itu. Oleh sebab itu saya hendak bawa ini supaya Parlimen membahaskan.

Tuan Yang di-Pertua, saya mahu hal ini dibentang dan dibahas. Seperti mana
yang saya sebut minggu lalu, kita tidak menghukum kerana mungkin ada orang yang bawa
buka akaun di tax haven itu tidak semestinya cara rompakan atau rasuah tetapi
kebanyakan kes yang terlibat ini melibatkan pembesar-pembesar, Menteri-menteri,
pemimpin-pemimpin negara yang tidak ada sebab mengapa boleh mengumpul wang
begitu banyak di luar negara.

Ini yang saya minta Tuan Yang di-Pertua ambil berat itu dan saya harap Ahli-ahli
Parlimen sebelah sini dan sebelah sana, sama ada parti Melayu atau parti kebangsaan,
hendak pejuang Melayu atau hendak pejuang Islam, fasal apa diam apabila rakyat tahu
hilang duit begitu banyak? [Tepuk]

Tuan Yang di-Pertua: Terima kasih Yang Berhormat. Sebenarnya saya bukan
hendak jadi peguam, saya cuma set the facts straight. Yang Berhormat kata keluar ratusan
billion tetapi Pandora Papers bukan mengenai pengeluaran wang ratusan bilion. Itu yang
saya ingin memperbetulkan. Bukan saya hendak jadi peguam, saya sudah lama tidak jadi
peguam.

Dato’ Seri Anwar bin Ibrahim [Port Dickson]: Salah hendak betulkan yang itu?
Kalau wang itu ratusan bilion di tax haven, ia daripada mana? Maknanya pengaliran
keluar.

Tuan Yang di-Pertua: Ya, tetapi Pandora Papers...

Dato’ Seri Anwar bin Ibrahim [Port Dickson]: Sebahagiannya— yes, yes, yes.
| have the documents.

Tuan Ahmad Tarmizi bin Sulaiman [Sik]: Tuan Yang di-Pertua, saya minta sikit.
Sik mohon sikit.

Tuan Yang di-Pertua: Siapa?

Tuan Ahmad Tarmizi bin Sulaiman [Sik]: Tuan Yang di-Pertua nampak, Yang
Berhormat Port Dickson nampak. Sik minta laluan.

Tuan Yang di-Pertua: Yang Berhormat Sik...

Tuan Ahmad Tarmizi bin Sulaiman [Sik]: Saya tidak setuju dia terus
mengatakan bahawa kami adalah penjenayah, perompak.

Tuan Yang di-Pertua: Tidak apa Yang Berhormat, tidak apa Yang Berhormat.
Yang Berhormat, Yang Berhormat, tidak apa.

[Pembesar suara dimatikan]
Beberapa Ahli: [Berucap tanpa menggunakan pembesar suara]
Tuan Yang di-Pertua: Tolong, tolong.

[Pembesar suara dimatikan]
