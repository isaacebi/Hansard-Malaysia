16 DR.11.10.2021

Berhormat Menteri boleh tawarkan untuk saya bawa mereka bertemu, saya ucapkan
terima kasih banyak-banyak. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Yang Berhormat
Simpang Renggam, saya tidak benarkan yang tambahan itu. Kalau empat saya tidak
boleh ambil, peraturan mesyuarat, tidak boleh, kena ada soalan dan tidak boleh
dibahaskan.

Seterusnya saya menjemput Yang Berhormat Sibuti.

7. Tuan Lukanisman bin Awang Sauni [Sibuti] minta Menteri Pengangkutan
menyatakan apakah langkah kerajaan untuk mengurangkan harga tiket penerbangan dari
Sarawak ke Semenanjung dan Sabah yang sangat mahal ketika pandemik COVID-19 dan
apakah langkah pemulihan bagi perkara tersebut.

Timbalan Menteri Pengangkutan [Dato’ Henry Sum Agong]: Terima kasih
Tuan Yang di-Pertua dan terima kasih kepada Yang Berhormat Sibuti.

Tuan Yang di-Pertua, penetapan tambang penerbangan domestik oleh syarikat-
syarikat penerbangan negara adalah berdasarkan kepada rasionalisasi sektor
perkhidmatan udara domestik pada tahun 2006. Dalam hal ini, Jemaah Menteri telah
memutuskan bahawa_ syarikat-syarikat penerbangan negara yang menyediakan
perkhidmatan udara domestik diberikan kebebasan dalam menentukan liputan rangkaian
network coverage, kekerapan penerbangan dan tambang yang ingin ditawarkan
berdasarkan permintaan pasaran.

Harga tiket penerbangan ditentukan menggunakan kaedah dinamik yang antara
lain mengambil kira kadar penawaran dan permintaan yang didorong oleh pasaran
syarikat-syarikat penerbangan negara akan menetapkan kadar tambang penerbangan
dengan mengambil kira permintaan pasaran, keadaan ekonomi serta faktor-faktor lain
seperti harga bahan api dan kos operasi.

Di samping itu, syarikat penerbangan juga mempraktikkan konsep cross
subsidization di dalam penetapan harga tambang. Mana-mana laluan penerbangan yang
mencatatkan keuntungan akan menampung kos operasi laluan-laluan yang tidak
mencatatkan keuntungan. Melalui konsep ini syarikat penerbangan mampu menawarkan
harga penerbangan yang rendah dan mampu dibeli oleh penumpang.

Pemantauan yang dilaksanakan oleh Suruhanjaya Penerbangan Malaysia
(MAVCOM) bagi tempoh di antara 26 September 2021 sehingga 2 Oktober 2021 untuk
perjalanan selepas 8 Oktober 2021, MAVCOM mendapati penerbangan di antara Kuala
Lumpur—Kuching telah merekodkan harga tiket yang lebih rendah iaitu di antara 29
peratus sehingga 74 peratus berbanding harga tiket pada tahun 2019. Manakala, laluan-
laluan lain seperti Kuala Lumpur—Miri dan Kuala Lumpur—Sibu masih lagi merekodkan
harga yang tinggi iaitu di antara RM530 hingga RM1,600 untuk sehala.

Bagi laluan Semenanjung ke Sabah pula, berdasarkan pemantauan yang
dilaksanakan Suruhanjaya Penerbangan Malaysia (MAVCOM) bagi tempoh di antara 26
September 2021 sehingga 2 Oktober 2021, MAVCOM mendapati harga tiket yang lebih
tinggi di antara lapan peratus hingga 163 peratus direkodkan berbanding harga tiket pada
tahun 2019.

Harga tiket penerbangan yang tinggi ini antara lain merupakan kesan daripada
pelaksanaan had kapasiti penerbangan oleh Kerajaan Negeri Sarawak. Pelaksanaan had
kapasiti ini adalah sebahagian daripada usaha Kerajaan Negeri Sarawak melalui
Jawatankuasa Pengurusan Bencana Negeri untuk menangani penularan wabak COVID-
19. Pada ketika itu kekerapan penerbangan ke Sarawak telah berkurangan sebanyak 94
peratus berbanding semasa tempoh sebelum wabak COVID-19.

Manakala bagi penerbangan di antara Semenanjung dan Sabah, kekerapan
penerbangan telah berkurangan sebanyak 89 peratus berbanding semasa tempoh
sebelum wabak COVID-19.
