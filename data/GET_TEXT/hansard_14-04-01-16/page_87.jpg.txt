DR.11.10.2021 79

Tuan Ahmad Fahmi bin Mohamed Fadzil [Lembah Pantai]: Ada, ada.
Datuk Wira Dr. Mohd. Hatta bin Md. Ramli [Lumut]: Ada lagi.
Tuan Ahmad Fahmi bin Mohamed Fadzil [Lembah Pantai]: ... Lembah Pantai.

Tuan Pengerusi [Dato’ Sri Azalina Othman Said]: Silakan. Saya rasa siapa
yang minat — Yang Berhormat sekalian, ia dalam technical points ya.

Datuk Wira Dr. Mohd. Hatta bin Md. Ramli [Lumut]: Ya, ya.

Tuan Pengerusi [Dato’ Sri Azalina Othman Said]: Technical points, bukan
perbahasan on Dasar ...

Datuk Wira Dr. Mohd. Hatta bin Md. Ramli [Lumut]: Tidak, tidak. Ini bacaan kali
ketiga ya?

Tuan Pengerusi [Dato’ Sri Azalina Othman Said]: Straight to the points. Silakan
satu persatu. Yang Berhormat Menteri, point on point.

4.43 ptg.

Datuk Wira Dr. Mohd. Hatta bin Md. Ramli [Lumut]: Saya ingin merujuk kepada
pindaan jadual perkara 3 itu di dalam (e), di dalam Butiran 7, dengan memotong di bawah
Bank Simpanan Nasional dan TEKUN Nasional.

Jadi dalam program yang terbaharu ini, apakah agensi yang akan menangani
pengurusan wang RM 1 bilion yang hendak disampaikan kepada SME ini kalau bukan di
bawah BSN ataupun TEKUN? Apakah puncanya kenapa BSN dan TEKUN di drop kan
kali ini sebagai agensi untuk mengendalikan pinjaman ini? Adakah kerana prestasi
sebelumnya atau ada alasan-alasan yang lain? Itu sahaja.

Tuan Pengerusi [Dato’ Sri Azalina Othman Said]: Yang Berhormat, silakan.
Yang Berhormat Ipoh Timur. Kemudian Yang Berhormat Lembah Pantai.

4.44 ptg.

Tuan Wong Kah Woh [Ipoh Timur]: Terima kasih Tuan Pengerusi. Saya hendak
merujuk kepada fasal 3 rang undang-undang di hadapan kita. Tiga perkara saya hendak
bangkitkan.

Nombor satu, tadi Yang Berhormat Menteri ada menyatakan bahawa sejumlah
RM12.7 bilion akan digunakan untuk tujuan Program Subsidi Upah (PSU). Bolehkah pihak
Menteri memberikan maklumat terperinci berkenaan dengan bagaimana RM12.7 bilion ini
akan disalurkan iaitu sama ada ada lanjutan untuk PSU ini selepas PSU 4.0 atau tidak?
Sama ada jumlahnya akan ditingkatkan? Jumlah sekarang adalah lebih kurang RM600
sebulan, sama ada ia akan ditingkatkan. Itu nombor satu.

Nombor dua, kita tahu bahawa bantuan di bawah — segala bantuan biar pun di
bawah PRIHATIN ataupun pakej-pakej yang lain haruslah disalurkan dengan tepat dan
pantas. Saya merujuk kepada pengumuman mantan Yang Amat Berhormat Perdana
Menteri, Yang Berhormat Pagoh yang telah pun mengumumkan bantuan kehilangan
pendapatan pada jumlah RM500 pada bulan Jun. Akan tetapi sampai sekarang bulan
Oktober, masih lagi, belum lagi disalurkan. Kita telah check dengan pihak PERKESO dan
dimaklumkan bahawa pegawai PERKESO pun tidak mendapat apa-apa memo yang
berkaitan dan ia cuma dipaparkan atas website PERKESO sahaja.

So dengan ini dua soalan daripada saya. Terima kasih.
Datuk Seri Dr. Haji Dzulkefly bin Ahmad [Kuala Selangor]: Kuala Selangor.

Tuan Pengerusi [Dato’ Sri Azalina Othman Said]: Sekejap, Yang Berhormat
Lembah Pantai.
