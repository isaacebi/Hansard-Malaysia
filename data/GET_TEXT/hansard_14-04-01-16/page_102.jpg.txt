94 DR.11.10.2021

Seksyen 4 Akta KWAN menetapkan bahawa pemegang amanah hendaklah
dilantik hendaklah terdiri daripada ahli-ahli panel KWAN. Pengerusinya pun daripada
Ketua Pegawai Eksekutif PETRONAS dan juga Timbalan Pengerusinya, xxx Kewangan,
ahli panel Bank Negara dan sebagainya. Inilah ahli-ahli panel KWAN.

Pengurusan KWAN Yang Berhormat Port Dickson / think you also know, you
established it in 1988, pengurusan KWAN ini tertakluk kepada Akta KWAN dan juga
memperuntukkan pentadbiran KWAN oleh panel pemegang amanah yang dilantik.
Manakala tanggungjawab pentadbiran dan pengurusan harian dana KWAN dilaksanakan
oleh Bank Negara Malaysia.

Saya setuju Yang Berhormat Port Dickson kerana telah menyatakan bahawa
sehingga kini maklumat perolehan tidak dikongsi. Seperti semua ahli Yang Berhormat
sedia maklum, kerajaan telah mengambil pendekatan mendedahkan secara terbuka dan
terperinci segala maklumat perolehan dan kontrak, termasuk setiap kontrak bilangan dos
serta kos setiap dos kepada Jawatankuasa Kira-kira Wang Negara, PAC. Itu Yang
Berhormat Ipoh Timur pun tahu, saya sendiri telah berjumpa dengan PAC Yang Berhormat
Menteri Kesihatan juga mengenai apakah yang telah dibelanjakan setakat ini.

Walau bagaimanapun, seperti Yang Berhormat sedia maklum, selaras dengan
perolehan di negara lain juga perincian kontrak perolehan vaksin adalah tertakluk kepada
dengan izin non-discloser agreement (NDA) dan dengan itu perincian berkenaan kos tidak
dapat diumumkan. Serupa juga dengan kaedah perolehan. lanya tidak dapat
dilaksanakan secara tender. Ini selaras dengan pendekatan di negara lain. Namun
demikian kerajaan telah merunding perolehan secara terus dengan pembekal seperti
Pfizer dengan izin there is no middle man ataupun third part.

Selain daripada itu ingin saya menekankan bahawa pembelian vaksin oleh
kerajaan tidak menggunakan konsep orang tengah seperti yang saya sebut tadi bagi
memastikan tiada memanipulasi harga atau value for money di mana pembelian tersebut
turut mengambil kira harga semasa vaksin berdasarkan kadar tukaran wang asing.

Dari segi tadbir urus penggunaan dana KWAN menurut Seksyen 6 Akta KWAN,
penggunaan dana KWAN adalah terhad dan juga memerlukan kelulusan Menteri
Kewangan. Penggunaan adalah terutamanya untuk maksud pembangunan sahaja dan
sebagai polisi, sebarang cadangan penggunaan akan dibentangkan di kabinet dan hanya
melibatkan pendapatan terkumpul. Penggunaan dana KWAN untuk tujuan perolehan
vaksin dan perbelanjaan berkaitan dengannya telah merangkumi 63 peratus daripada
jumlah perolehan terkumpul KWAN setakat 31 Disember 2020.

Sebenarnya Kementerian Kewangan berharap agar penggunaan dana KWAN
sebanyak RM5 bilion ataupun hampir RM6 bilion ini akan mencukupi untuk menampung
perbelanjaan vaksin pada ketika ini. Pada masa yang sama kerajaan juga perlu menilai
semula situasi COVID-19 dari semasa ke semasa sekiranya terdapat keperluan vaksin
yang mendesak di masa hadapan di samping mempergiat usaha untuk menambah
semula dana KWAN yang telah digunakan semasa krisis kesihatan ini.

Perkara yang dibangkitkan oleh Yang Berhormat Subang sehingga September
2021 betul yang disebut tadi RM3.27 bilion daripada RM5 bilion dana KWAN telah
dibelanjakan. Sebanyak RM2.8 bilion bagi tujuan perolehan vaksin, manakala selebihnya
sebanyak RM430 juta adalah perbelanjaan pelaksanaan Program Imunisasi COVID-19
Kebangsaan (PICK).

Dari segi baki dana keseluruhan KWAN, impak jangka masa pendek adalah
pengurangan saiz dana sebanyak 23 peratus serta anggaran kerugian bersih sebanyak
RM4.3 bilion bagi tahun berakhir 2021. Seperti yang nyatakan dalam ucapan tadi, jumlah
aset terkumpul KWAN pada masa yang sama adalah RM20.9 bilion. Akan tetapi hendak
menjawab juga Yang Berhormat bertanya mengenai adakah PETRONAS telah memberi
sekali gus RM10 bilion itu, tidak. Ini dalam masa daripada 1998 secara berperingkat
PETRONAS telah memberi peruntukan ataupun memberi wang, dana kepada KWAN.

Jadi dalam memastikan kemampanan dana jangka masa panjang adalah amat
penting. Saya setujulah dengan cadangan Yang Berhormat semua kita mesti meningkat
