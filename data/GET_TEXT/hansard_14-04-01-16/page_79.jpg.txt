DR.11.10.2021 71

Saya telah menerima Yang Berhormat, pelbagai maklum balas positif berhubung
dengan pelaksanaan Program Bakul Makanan melalui Ahli Parlimen di mana ramai yang
telah kerahkan sukarelawan untuk mengagihkan bantuan tersebut. Dengan itu saya akan
pertimbangkan, Kementerian Kewangan akan pertimbangkan bagaimana kita boleh
melibatkanlah Ahli Parlimen pula untuk program pada tahun 2022 Yang Berhormat.

Tuan Nga Kor Ming [Teluk Intan]: Yang Berhormat Menteri sedikit boleh?
Terima kasih Yang Berhormat Menteri. Sebagai selaku bekas ketua bank, pengurus bank,
top banker, kini dengan pembentangan akta ini sebenarnya jumlah hutang dan liabiliti
Kerajaan Persekutuan seperti yang difahami oleh Yang Berhormat Menteri sendiri akan
mencecah RM1.3 trilion. Dengan kata lain setiap anak Malaysia terpaksa menanggung
hampir RM40,000 hutang kerajaan.

Adakah kementerian mempunyai satu roadmap supaya dalam tempoh jangka
masa pertengahan ataupun panjang bukan sahaja hutang ini tidak akan terus
menggunung sebaliknya kita ada program dan rancangan untuk mengurangkan hutang
negara secara berskala. Ini supaya kejadian seperti tahun lepas apabila Fitch Ratings
telah pun downgrade kredit rating negara dalam tempoh 17 tahun buat pertama kali kredit
rating kita di-downgrade tidak akan berulang lagi. Saya mengharap kerajaan berikan satu
jawapan supaya masa depan anak-anak kita tidak tergadai atas hutang yang semakin
menjadi beban cukup berat. Terima kasih.

Datuk Seri Utama Tengku Zafrul bin Tengku Abdul Aziz: Terima kasih Yang
Berhormat Teluk Intan. Ya, benar sehingga akhir Ogos 2021 paras hutang statutori ini naik
sampai 59.2 peratus KDNK menghampiri had 60 peratus KDNK. Selepas kalau kita
mengambil kira anggaran pinjaman, hendak membiayai keperluan perbelanjaan
pembangunan dan juga KWC ini, ia akan melebihi had statutori 60 peratus pada bulan ini
sebenarnya, pada akhir bulan ini ataupun pada Oktober 2021.

Untuk tahun 2021 tadi Yang Berhormat Kubang Pasu ada menyebut juga, beliau
mengatakan sekitar 15 peratus tetapi ia pada tahun ini debt-service coverage ratio (DSCR)
berjumlah RM39 bilion ataupun 18 peratus. Jadi untuk tahun 2022, tahun depan dijangka
debt-service coverage ratio ini dengan izin, dianggarkan mencecah RM43.1 bilion. Seperti
disebut sekali oleh beberapa Ahli Yang Berhormat di sini, setiap RM1 hasil, 18 sen kena
bayar hutang interest, ia bukan hutang prinsipal. Jadi kita ada diumumkan oleh Yang Amat
Berhormat Perdana Menteri dalam Rancangan Malaysia Ke-12 supaya defisit kita
diturunkan pada tahun 2025 kepada lingkungan tiga hingga 3.5 peratus. Inilah our mid-
term plan dalam lima tahun ini.

Ini kerana disebut oleh Yang Berhormat Kuala Selangor tadi juga, kita tidak boleh
tiba-tiba shut the engine down-lah. Kita kena slowly and gradually mid back out target out
of three to 3.5 percent. Ini melalui medium term fiscal framework dan juga dengan akta
dalam bahasa Inggeris Fiscal Responsibility Act, Akta Tanggungjawab Fiskal.

Datuk Seri Saifuddin Nasution bin Ismail [Kulim-Bandar Baharu]: Celahan
Yang Berhormat Menteri. Tuan Yang di-Pertua minta izin?

Tuan Wong Hon Wai [Bukit Bendera]: Minta penjelasan Yang Berhormat
Menteri.

Datuk Seri Saifuddin Nasution bin Ismail [Kulim-Bandar Baharu]: Yang
Berhormat Menteri. Sekejap lagi kita akan sama-sama undi untuk menyokong rang
undang-undang ini yang hendak naikkan kadar perbelanjaan RM45 bilion menjadikan total
RM110 bilion. Jadi Yang Berhormat Menteri kena sabar sikit kalau kita tanya soalan-
soalan ini. Saya percaya Yang Berhormat Menteri boleh menjawab.

Saya Yang Berhormat Menteri, saya perhatikan ketika RM45 bilion ini kita bentang
untuk lulus, ada empat latar belakang. Pertama, sejumlah besar M40 sekarang jatuh
dalam B40. Jadi kita pun keluarkan term baharu B60. Itu senario pertama dekat luar sana.

Kedua, saving untuk kelompok ini B40 ini jatuh dan keadaan menjadi semakin
teruk kerana pendapatan terjejas teruk, saving.
