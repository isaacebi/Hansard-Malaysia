56 DR.11.10.2021

Oleh sebab itulah, banyak ekonomi dunia negara-negara telah melancarkan
pakej-pakej rangsangan bagi memastikan bahawa ekonomi terus bergerak, rakyat akan
terus mendapat makanan dan sebagainya. Daripada pakej-pakej bantuan dan
rangsangan yang telah diadakan ini, kebanyakannya menggunakan sumber daripada
pinjaman ya untuk perkara ini.

Data daripada Reuters, menganggarkan hutang global telah meningkat sebanyak
USD24 trilion kepada USD281 trilion atau 300.55 peratus daripada KDNK dunia
sepanjang tempoh pandemik ini. Jadi, oleh sebab itulah kita pun pada hari ini, sedang
berbahas tentang perkara ini, rang undang-undang ini untuk menambah siling kepada
Kumpulan Wang COVID-19 dan juga peningkatan had siling hutang daripada 60 kepada
65 peratus.

01510

Jadi Tuan Yang di-Pertua, dalam kita meminjam untuk membiayai pakej-pakej
rangsangan ini dan don’t get me wrong, dengan izin, kita bersetuju dalam keadaan ini
untuk— kalau kerajaan terpaksa meminjam, kita pinjam dan pastikan ia dapat kita
sampaikan kepada rakyat. Jangan nanti kita pinjam tetapi kita macam teragak-agak
ataupun lambat untuk mengeluarkan pinjaman ataupun bantuan kepada rakyat. Jangan
pula jadi the case of too little, too late. Hendak bagi, hendak bagi tetapi apabila hendak
bagi, lambat. Apabila sudah sampai, kesannya sudah teruk dan sebagainya.

Jadi, ini saya sebutkan kerana dalam satu kenyataan daripada Yang Berhormat
Menteri Kewangan sendiri pada 10 September. Dia kata ada lagi RM300 bilion yang masih
tinggal untuk dibelanjakan kepada rakyat. Maknanya fiscal injection campur dengan yang
lain-lainnya. Berbanding antara Mac 2020 hingga Jun 2021, selama 16 bulan hanya
RM260 bilion sahaja dibelanjakan. Tiba-tiba tinggal lagi tidak beberapa bulan sudah ada
lagi RM300 bilion. Jadi, apabila tergesa-gesa untuk memberi pinjaman, bantuan dan
sebagainya, takut sasarannya tidak sampai, kesannya tidak berapa dan sebagainya.

Saya ingin sebutkan bahawa dengan— apabila kita meminjam ini, sudah tentulah
ia bukan free. Kita kena bayar. Daripada soalan yang saya tanya, Kementerian Kewangan
telah menjawab— saya ingat tadi sahabat saya dari Kangar juga telah menyebutkan bagi
tahun 2020, kita telah membelanjakan RM34.5 bilion untuk bayaran khidmat hutang
kerajaan. Bermakna RM1 hasil yang kita kutip cukai dan sebagainya, 15 sen kita gunakan
untuk bayaran faedah pinjaman ini. Sudah tentulah apabila kita tingkatkan lagi siling
hutang kita, maka sudah tentulah bayaran khidmat hutang kita juga akan bertambah.

Ingin saya sebutkan bahawa bayaran khidmat hutang negara kita Malaysia ini,
kalau kita bandingkan dengan negara-negara yang ratingnya yang sama dengan kita, kita
ini untuk makluman Fitch Ratings BBB+ stable, Standard & Poor's A minus negative
outlook dan Moody's Rating A3 stable. Negara-negara yang seakan ataupun seumpama
ini, ia punya bayaran khidmat hutang itu hanyalah dalam lapan sen begitu, tetapi kita
sudah jadi 15 sen, double. Jadi, saya ingat apabila ini berlaku sudah tentulah keupayaan
bayaran khidmat hutang kita juga akan meningkat dan ini akan memastikan bahawa setiap
RM1 yang kita kutip itu, maknanya 15 sen akan pergi kepada bayaran khidmat hutang.

Jadi, untuk itu perlulah kita pastikan selepas ini bahawa untuk kita menampung
ini, maka ada cukai-cukai yang perlu kita kutip dan sebagainya. Kita mengharapkan cukai-
cukai baharu yang hendak diperkenalkan ialah cukai-cukai yang tidak membebankan
rakyat tetapi saya rasa kita missed the boat, untuk mengenakan cukai windfall kepada
syarikat yang telah membuat keuntungan yang amat besar. Syarikat-syarikat yang
membuat sarung tangan contohnya. Ada satu syarikat 384 percent increase dalam
keuntungannya, kita tidak kenakan. Yang Berhormat Menteri Kewangan ada sebut not for
now. Kalau tidak sekarang, bila lagi? Ini bukan kita tax dia kerana kita hendak tekan dia
kerana efisiennya dia, tidak!

Kebetulan berlaku pandemik, permintaan kepada rubber glove ini tinggi dan
mereka mendapat keuntungan sampai 384 peratus peningkatan. Sepatutnya kita ambil.
Hendak bagi kepada siapa? Bagi kepada rakyat. Sepatutnya ini kita pertimbangkan— we
missed the boat. Saya harap ini tidak akan berlaku lagi kerana ia akan menyebabkan satu
