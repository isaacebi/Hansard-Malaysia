14 DR.11.10.2021

menyampaikan mesej-mesej yang tertentu dan sememangnya dalam penulisan kreatif
ada sifat antagonis, ada protagonis dan sebagainya.

Jadi, selagi mana penulisan itu membawa mesej umum yang tidak melanggari
garis-garis panduan tertentu apalagi sentiasa menghormati prinsip-prinsip Rukun Negara
seperti “kepercayaan kepada Tuhan, kesetiaan kepada raja dan negara, kedaulatan
undang-undang, keluhuran perlembagaan dan kesopanan dan kesusilaan”, maka kita
mengizinkan pendekatan-pendekatan kreatif termasuk dalam penulisan skrip drama.

Namun demikian, nilai-nilai yang berunsur negatif kepada masyarakat dalam
bentuk yang mungkin bercanggah dengan prinsip-prinsip yang saya sebutkan tadi akan
sentiasa dipantau oleh kementerian.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Menteri. Soalan tambahan. Sila, Yang Berhormat Hulu Langat.

Datuk Haji Hasanuddin bin Mohd Yunus [Hulu Langat]: Terima kasih, Tuan
Yang di-Pertua. Yang Berhormat Menteri, soalan asal saya sebenarnya bertolak daripada
pandangan pemain-pemain industri dan ahli akademik yang mengatakan cerita-cerita
negatif bunuh diri, jenayah melampau, seks tentunya menarik minat penonton dan cepat
popular tetapi ia boleh membawa kesan mutu yang rendah dalam program-program TV,
tiada substance dan juga memberi imej picisan kepada karya seni negara.

Soalan saya. Ketika pitching, adakah RTM melaksanakan kriteria yang ketat atau
ada ketirisan dalam memilih syarikat-syarikat penerbitan yang berkualiti, mempunyai
falsafah mendidik dan membawa risalah mesej mulia kepada orang ramai? Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Hulu Langat. Sila, Yang Berhormat Menteri.

Tan Sri Datuk Seri Panglima Haji Annuar bin Haji Musa: Terima kasih, Yang
Berhormat. Secara umumnya, ada dua kaedah perolehan bahan-bahan untuk siaran.
Pertamanya, dikeluarkan sendiri oleh RTM misalnya, dengan agak lebih terkawal dengan
mesej yang jelas. Akan tetapi, kita juga membenarkan pembelian ataupun perolehan
idea-idea kreatif termasuk drama yang dibuat oleh pihak-pihak yang lain. Dan untuk yang
sedemikian, sememangnya mereka perlu melalui proses pitching dan dalam proses itu
ada panel yang akan memantau nilai-nilai Yang Berhormat sebutkan tadi.

Saya mengambil perhatian yang baik tentang syor-syor Yang Berhormat
bahawasanya perkara-perkara tersebut perlu sentiasa dikawal selia dengan baik oleh
kerajaan. Terima kasih.

Dr. Maszlee bin Malik [Simpang Renggam]: Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Menteri.

Datuk Ahmad Jazlan bin Yaakub [Machang]: Soalan tambahan.

Timbalan Yang di-Pertua [Dato' Mohd Rashid Hasnon]: Saya jemput soalan
tambahan kedua. Yang Berhormat Machang.

01100

Datuk Ahmad Jazlan bin Yaakub [Machang]: Terima kasih Tuan Yang di-
Pertua, saya ada sedikit pandangan hendak tanya kepada Yang Berhormat Menteri.
Setuju atau tidak walaupun dalam drama-drama yang disiarkan ada unsur ganas, ada
unsur-unsur yang berbentuk sedikit pendedahan terhadap suasana yang berlaku pada
hari ini, kita tidak boleh melihat bahawa semua itu dalam bentuk negatif.

la juga berbentuk pengajaran yang kadang-kadang tersirat dan tersurat
terkandung di dalam cerita tersebut bukan bertujuan untuk ditujukan kepada sesiapa
tetapi agar memberikan satu teladan baik kepada generasi belia pada hari ini bahawa ini
akibat sekiranya perkara-perkara yang tidak diingini berlaku. Saya rasa perkara-perkara
sebegini perlu dipandang dari sudut yang positif. Apa pandangan Yang Berhormat
Menteri?
