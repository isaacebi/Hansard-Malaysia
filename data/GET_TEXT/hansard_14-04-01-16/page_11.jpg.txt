DR.11.10.2021 3

jawapan Yang Berhormat Timbalan Menteri sebentar tadi. Kita sedia maklum bahawa
pinjaman daripada golongan B40 atau B50 ini hanyalah sekadar 10 peratus daripada
pinjaman yang dibuat oleh kumpulan ini, Tuan Yang di-Pertua. Saya kira, congak-
congakkan yang pernah saya baca tentang analisis dapatan itu hanya keuntungan bersih
mereka daripada 1.5 peratus hingga lima peratus.

Dari sudut kesannya itu tidaklah besar tetapi andainya kalau faedah terakru ini
dapat dihapuskan, ia memberikan satu suntikan yang besar kepada golongan yang kita
dengar sebentar tadi Yang Berhormat Jempol menyebut 10,000 went bankrupt atau
muflis. Tuan Yang di-Pertua, dengan izin. Kalau boleh dipertimbangkan, terima kasih
Yang Berhormat Timbalan Menteri.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Timbalan Menteri.

Tuan Haji Yamani Hafez bin Musa: Terima kasih Yang Berhormat Kuala
Selangor. Saya tidak berapa pasti dengan angka 10 peratus itu. Akan tetapi yang saya
tahu jumlah pinjaman PKS yang layak ikut secara automatik berjumlah lebih kurang RM1.4
trilion yang bentuk 73 peratus jumlah peminjam dalam sistem bank. Maka ada implikasi
yang serius kepada peranan kritikal bank sebagai pemangkin utama untuk memulihkan
kembali ekonomi negara kita.

Pertamanya mereka akan mengurangkan pinjaman untuk melindungi buffer
mereka terutama sekali apabila dijangkakan kerugian kredit akan menjadi lebih tingi.
Keduanya, penilaian serta penarafan bank kita juga akan terjejas dan diturunkan melihat
keupayaan mereka untuk menjana keuntungan masa hadapan menjadi lebih lemah.
Sudah tentu ini juga menyebabkan kos pinjaman lebih mahal untuk bank dalam
mengumpul dana modal dan kos yang tinggi ini akhirnya akan diberi oleh peminjam.

Akibatnya juga banyak lagi tetapi salah satu daripadanya ialah pengecualian
faedah ini juga akan menyebabkan bank untuk menghadapi kesukaran dalam membayar
dividen kepada bukan sahaja pelabur runcit mereka tetapi dana institusi yang menyimpan
simpanan awam ini merangkumi KWSP, Kumpulan Wang Persaraan (KWAP),
Permodalan Nasional Berhad (PNB), LTAT dan Tabung Haji. Terima kasih.

Datuk Seri Dr. Haji Dzulkefly bin Ahmad [Kuala Selangor]: Sedikit tambahan
saya Tuan Yang di-Pertua. Bersediakah Yang Berhormat Timbalan Menteri menerima
hakikat bahawa semua komersial bank membuat keuntungan dalam keadaan pandemik
ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih, respons
sedikit.

Tuan Haji Yamani Hafez bin Musa: Terima kasih. Kita kena rasa bersyukur
kerana dengan polisi-polisi yang sedia ada oleh Bank Negara, kedudukan kewangan
bank-bank kita ini berada dalam keadaan yang kukuh. Namun begitu, kita tidak boleh take
things for granted kerana mereka, kita tidak boleh tengok dalam masa sekarang ini tetapi
dalam masa jangka sederhana di mana kita kembali memulihkan ekonomi kita, kita
memerlukan bank ini untuk memberi pinjaman kepada certain sektor-sektor yang penting
dan ini akan sekali gus membantu untuk membina ekonomi kita semula, terima kasih Tuan
Yang di-Pertua.

2. Tuan Haji Akmal Nasrullah bin Mohd Nasir [Johor Bahru] minta Menteri
Pengajian Tinggi menyatakan:
(a) strategi pembukaan semula institusi pengajian tinggi (IPT) di
seluruh negara bagi sesi pengajaran secara bersemuka; dan

(b) perkembangan program vaksinasi khususnya dalam kalangan
pelajar mahasiswa
