78 DR.11.10.2021

Datuk Seri Utama Tengku Zafrul bin Tengku Abdul Aziz: Okey. Terima kasih.
Ini mengenai rancangan makanan pagi di sekolah. Kita masih lagi berbincang dengan
Kementerian Pendidikan. Tahun lepas pun ada cadangan mengenai menaikkan. Ini kita
telah naikkan tetapi pada baru-baru ini kita sedang memperhalusi bersama dengan
Kementerian Pendidikan. /nsya-Allah, dalam dua tiga minggu ini, semasa Bajet 2022 kita
akan perhalusi untuk cadangan Yang Berhormat.

Dr. Maszlee bin Malik [Simpang Renggam]: Terima kasih Yang Berhormat
Menteri. Rakyat mengharapkan.

Datuk Seri Utama Tengku Zafrul bin Tengku Abdul Aziz: Terima kasih. Terima
kasih Yang Berhormat. Itu sahaja daripada saya bagi pihak Kementerian Kewangan Yang
Berhormat.

Dato’ Sri Azalina Othman Said [Pengerang]: Terima kasih. Ahli-ahli Yang
Berhormat, sekarang saya kemukakan masalah kepada Majlis bagi diputuskan.
Masalahnya ialah bahawa rang undang-undang ini dibacakan kali yang kedua sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]

[Dato’ Sri Azalina Othman Said (Pengerang) mempengerusikan Jawatankuasa]

Fasal-fasal 1 hingga 3 —
Tuan Pengerusi [Dato’ Sri Azalina Othman Said]: Saya buka. Silakan.

4.42 ptg.

Datuk Seri Saifuddin Nasution bin Ismail [Kulim-Bandar Baharu]: Tuan
Pengerusi, di peringkat Jawatankuasa ini, saya cuma ada dua perkara sahaja yang saya
hendak bangkitkan.

Tuan Pengerusi [Dato’ Sri Azalina Othman Said]: Can you refer — sila rujuk
pada yang mana. Point on point ya.

Datuk Seri Saifuddin Nasution bin Ismail [Kulim-Bandar Baharul]: Ya, Butiran
(i) yang menaikkan 18.3 kepada 31 bilion dalam kertas ini.

Dato’ Sri Azalina Othman Said [Pengerang]: Muka surat? Point on point.

Datuk Seri Saifuddin Nasution bin Ismail [Kulim-Bandar Baharu]: Jadual
kepada apa?

Tuan Ahmad Fahmi bin Mohamed Fadzil [Lembah Pantai]: Fasal 3, fasal 3.

Datuk Seri Saifuddin Nasution bin Ismail [Kulim-Bandar Baharu]: Fasal 3,
sorry. Yang Berhormat Menteri, di peringkat ini, bolehkah Yang Berhormat Menteri
terangkan secara terperinci daripada mana kerajaan hendak dapatkan wang untuk biaya
amaun RM45 bilion ini? Apakah dengan cara kerajaan akan mengeluarkan sukuk atau
bon atau kerajaan akan meminta GLC atau KWAN atau Bank Negara meningkatkan
dividen mereka? Itu yang pertama.

Kalau boleh Yang Berhormat Menteri berikan perincian itu kerana implikasi
kepada tanggungan ini terhadap butiran yang telah kita bincangkan tadi cukup besar. Jadi
adalah munasabah dan adil untuk Dewan diberitahu secara transparent bagaimanakah
datangnya pembiayaan. Terima kasih.

Datuk Seri Utama Tengku Zafrul bin Tengku Abdul Aziz: Seluruh ...

Datuk Wira Dr. Mohd. Hatta bin Md. Ramli [Lumut]: Belum habis lagi Yang
Berhormat. Ada lagi soalan.
