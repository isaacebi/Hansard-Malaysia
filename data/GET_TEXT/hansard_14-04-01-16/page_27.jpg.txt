DR.11.10.2021 19

Data-data atau fakta mengenai homestay dalam ekopelancongan adalah seperti
berikut; Pendapatan yang diperoleh dari Januari hingga Ogos 2021 adalah sebanyak
RM134,877 dengan pelawat domestik seramai 104,057 orang.

Selain itu, bagi memastikan produk dan perkhidmatan yang ditawarkan adalah
berkualiti, MOTAC telah menyediakan dua jenis peruntukan:

(i) penyelenggaraan kemudahan’ dan_ juga __ infrastruktur
ekopelancongan di mana enam projek telah diluluskan dengan
peruntukan sebanyak RM1.4 juta; dan,

(ii) pemerkasaan sektor pelancongan, kebudayaan dan warisan di
mana 18 projek telah diluluskan dengan peruntukan sebanyak
RM1.8 juta.

Terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan
pertama. Silakan Yang Berhormat Baling.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua. Terima kasih Timbalan Menteri. Negeri Kedah memang terkenal
dengan keindahan alam selain Langkawi, seperti Gunung Jerai di Yan, Lata Mengkuang
di Sik dan Pantai Merdeka dan sebagainya.

Untuk makluman Yang Berhormat Timbalan Menteri juga, Baling juga tidak
terkecuali kerana untuk makluman, Baling termaktub di dalam sejarah berkenaan
Rundingan Damai Baling 1955 di antara Almarhum Tunku Abdul Rahman, Kerajaan
Persekutuan dan Chin Peng, Komunis. Ibu daerah indah yang juga bersebelahan dengan
Betong, Thailand. Itu Baling. Saya minta Tuan Yang di-Pertua, Timbalan Menteri datang.

Di Baling juga terdapat pusat-pusat peranginan dan pelancongan luar bandar
yang dapat menarik minat pengunjung. Antaranya Gunung Baling, Gunung Pulai, Kolam
Air Panas Ulu Legong, Pusat Rekreasi Air Terjun Lata Bayu, Lata Iboi, Lata Bukit Hijau,
Sungai Angkat, Ulu Legong, Gua Sirih, Gua Kelambu, Gua Jepun dan banyak lagi.

Soalan saya, adakah kementerian Timbalan Menteri ada peruntukan yang boleh
diberikan kepada Baling untuk menjadikan daerah indah ini sebagai satu daerah
pelancongan yang boleh meningkatkan sosioekonomi rakyat. Yang Berhormat sebutkan
tadi community-based tourism turut melibatkan pengusaha-pengusaha kraf di luar bandar.
Justeru, apakah usaha yang telah dijalankan oleh MOTAC bagi mengangkat kraf tangan
yang banyak, terlalu banyak di Baling ini sebagai salah satu penjana ekonomi bagi
penduduk khususnya kami rakyat Baling? Terima kasih Timbalan Menteri.

01120

Timbalan Yang di-Pertua [Dato’ Mohd Rashid Hasnon]: Yang Berhormat
Baling. Sila Yang Berhormat Timbalan Menteri. Satu minit.

Datuk Seri Dr. Santhara: Terima kasih Yang Berhormat Baling. Saya rasa satu
soalan yang rumit. Saya akan cuba jawab dengan sebaik yang mungkin. Destinasi-
destinasi pelancongan yang telah dinyatakan oleh Yang Berhormat sebentar tadi adalah
merupakan lokasi-lokasi ekopelancongan yang berpotensi untuk dibangunkan secara
bersepadu dalam kluster-kluster yang telah dikenal pasti oleh kementerian ini menerusi
Pelan Ekopelancongan Kebangsaan.

Seperti yang saya maklumkan daripada jawapan saya yang sebentar tadi,
pembangunan destinasi-destinasi pelancongan menerusi kluster boleh diselaraskan dan
dipantau oleh Destination Coordination Group (DCG) yang diterajui oleh kerajaan negeri.
MOTAC juga akan sentiasa bekerja erat dengan Unit Perancang Ekonomi Negeri Kedah
dan memberi perhatian kepada produk-produk pelancongan yang berpotensi untuk
dibangunkan atau dinaiktarafkan di negeri Kedah khususnya dalam Daerah Baling.

Sehubungan itu, MOTAC sangat mengalu-alukan cadangan daripada Ahli-ahli
Yang Berhormat demi memastikan produk pelancongan di Malaysia dapat dibangunkan
dan memberi manfaat kepada masyarakat tempatan. Bagi tujuan tersebut, Ahli-ahli Yang
