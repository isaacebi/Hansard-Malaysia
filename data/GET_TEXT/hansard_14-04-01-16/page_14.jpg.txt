6 DR.11.10.2021

Datuk Seri Dr. Noraini binti Ahmad: Terima kasih Yang Berhormat Ledang.
Saya hendak kongsikan beberapa maklumat mengenai— ini maklumat daripada IPT
setakat pada 8 Oktober baru-baru ini. Sebenarnya, seramai 2,286 pelajar ataupun
sebanyak 0.2 peratus yang menghadapi masalah kesihatan. Jadi, dia tidak dapat untuk
divaksin. Jadi, IPT disarankan untuk membantu pelajar-pelajar ini supaya pengajian dia
orang tidak terjejas.

Dalam situasi kritikal Yang Berhormat, sekiranya kehadiran secara fizikal tenaga
pengajar ataupun pelajar yang tidak divaksin itu tidak dapat dielakkan, maka prosedur
pemantauan pergerakan yang lebih ketat perlu insya-Allah kita akan laksanakan seperti
pelaksanaan ujian saringan RT-PCR tiga hari sebelum masuk ke kampus adalah
diwajibkan. IPT juga digalakkan melaksanakan ujian saringan kendiri menggunakan kit
ujian kendiri secara berkala untuk memastikan mereka berada dalam keadaan yang baik.
Terima kasih banyak.

3. Tuan Haji Ahmad Johnie bin Zawawi [Igan] minta Menteri Komunikasi dan
Multimedia menyatakan apakah ada cadangan pembinaan menara-menara
telekomunikasi baharu di kawasan Parlimen Igan dan adakah kementerian bercadang
untuk menaik taraf menara komunikasi yang ada sekarang ini kerana kebanyakan
kawasan masih tidak mempunyai liputan internet atau capaian internet yang rendah.
[Pertanyaan di bawah P.M.22(5)]

Menteri Komunikasi dan Multimedia [Tan Sri Datuk Seri Panglima Haji
Annuar bin Haji Musa]: Bismillahi Rahmani Rahim. Assalamualaikum warahmatullahi
wabarakatuh. Tuan Yang di-Pertua, saya ucapkan terima kasih pada Yang Berhormat
Igan atas soalannya. Untuk makluman Yang Berhormat, saya ingin perturunkan di sini
kedudukan di kawasan Yang Berhormat dari sudut liputan 4G pada masa ini hanya
kepada tahap sebanyak 67.9 peratus yang mana berbanding dengan Sarawak secara
keseluruhannya pada masa ini ialah pada sejumlah 80.84 peratus.

Memahami keadaan yang tersebut, sememangnya kawasan Yang Berhormat
Parlimen Igan dimasukkan dalam Rancangan Pelan Jalinan Digital Negara dan kepada
soalan Yang Berhormat sama ada perancangan baharu, sepertimana telah saya edarkan
kepada Ahli-ahli Yang Berhormat. Di kawasan Parlimen Yang Berhormat, sebanyak 13
menara baharu dirancang untuk didirikan dan daripada jumlah tersebut sebanyak empat
telah pun disiapkan. Sementara keperluan untuk menaikkan taraf atau menaik taraf
stesen-stesen pemancar sebanyak 45 menara perlu dinaiktarafkan. Sebanyak 15 telah
disiapkan. Juga, program untuk menambah bilangan premis yang mendapat khidmat
daripada gentian optik sebanyak 466.

Selain daripada itu, di kawasan Parlimen Yang Berhormat terdapat keperluan
membina dua tower yang menggunakan kaedah jalur lebar satelit. Semua ini akan
dilaksanakan dalam masa yang terdekat malah untuk makluman Tuan Yang di-Pertua,
semalam dan hari sebelumnya saya telah melakukan lawatan ke beberapa lokasi bermula
dari Kuala Lumpur ke Perak, Pahang, Sungai Koyan dan kembali ke Kuala Lumpur untuk
menyemak secara random tahap-tahap bekalan sebenar berbanding dengan apa yang
dilaporkan oleh telcos dan tindakan-tindakan memberi peringatan kepada penyedia-
penyedia khidmat untuk meningkatkan perkhidmatan mereka dilakukan secara berkala.

Jadi, untuk program-program di Sarawak. Sarawak adalah negeri yang diberikan
keutamaan yang tinggi untuk merapatkan jurang digital divide dan kemudahan-
kemudahan yang mana seluruh Sarawak sebanyak 823 menara baharu perlu dibina dan
sebahagiannya adalah termasuk di kawasan Parlimen Igan. Kementerian akan terus
bekerjasama dengan Sarawak Multimedia Authority dan juga Sarawak Digital Economic
Corporation (SDEC) untuk membolehkan program JENDELA dilaksanakan dengan
sempurna, khususnya di kawasan Parlimen Igan.

Tuan Haji Ahmad Johnie bin Zawawi [Igan]: Terima kasih Tuan Yang di-Pertua.
Terima kasih Yang Berhormat Menteri atas jawapan yang positif dan memberi harapan
dalam mengatasi masalah capaian internet di kawasan Parlimen Igan, khususnya dengan
