86 DR.11.10.2021

masa depan melalui simpanan yang telah dibina. Izinkan saya menyoal, siapakah lagi
generasi masa depan itu jika bukan kita?

01710

Di saat mengharungi cabaran COVID-19 yang merupakan antara krisis yang
paling getir dalam sejarah negara kita, program vaksinasi yang berkesan perlu diutamakan
bagi menjamin kesejahteraan rakyat dan negara. Malah, saya juga ingin menyatakan
bahawa jika tidak digunakan sekarang, bilakah masa yang lebih sesuai untuk
menggunakan dana KWAN? Jika dana KWAN boleh digunakan untuk pembangunan
projek Paya Indah Wetlands, bukankah keperluan untuk menggunakannya bagi program
vaksinasi yang dapat menjamin kesejahteraan masa depan bagi generasi akan datang
adalah lebih mendesak pada waktu ini.

Daripada segi kemapanan dana untuk jangka masa panjang, kerajaan akan
berusaha untuk meningkatkan semula saiz dana KWAN apabila ekonomi telah kembali
stabil. Ini termasuklah meningkatkan bilangan penyumbang dengan menggalakkan
sumbangan daripada syarikat atau pihak berkuasa yang lain termasuklah syarikat yang
terlibat dalam pengeksploitasian petroleum atau sumber menyusut seperti yang termaktub
dalam seksyen 5 Akta 339. Usaha penambahan semula dana KWAN perlu dilaksanakan
dengan kerjasama pelbagai pihak yang berkaitan. Komitmen daripada Kerajaan
Persekutuan dan negeri untuk turut mengambil bahagian dalam _inisiatif bagi
meningkatkan dana KWAN amatlah penting di samping memperkukuhkan tadbir urus
untuk memastikan dana KWAN dapat melaksanakan peranannya.

Oleh itu, saya memohon pertimbangan Dewan yang mulia ini supaya kita sama-
sama menimbang tara dan berkhidmat dalam menggunakan dana ini agar kita juga dapat
mewaris dan melipatgandakan hasil simpanan yang sama sebagai bekalan generasi
anak-anak kita. Sama-samalah kita memegang amanah bahawa sumber bumi negara
adalah juga untuk generasi yang akan datang.

Kesimpulannya, penggunaan dana KWAN melalui peruntukan Rang Undang-
undang Kumpulan Wang Amanah Negara (Pindaan) 2021 dilihat adalah penting kerana
langkah ini dapat mempergiatkan usaha kerajaan dalam melindungi kesejahteraan rakyat
dan mempercepatkan proses pemulihan ekonomi yang terjejas teruk akibat pandemik
COVID-19. Semoga kesiapsiagaan kerajaan dalam mempercepatkan proses
pemerolehan vaksin ini, dapat membantu negara membuka semula ekonomi dengan lebih
selamat agar rakyat dapat menjalani kehidupan norma baharu dengan lebih bersedia.

Tuan Yang di-Pertua, saya mohon mencadangkan.

Tuan Yang di-Pertua: Terima kasih Yang Berhormat Menteri. Siapa yang
menyokong?

Menteri Perdagangan Dalam Negeri dan Hal Ehwal Pengguna [Dato Sri
Alexander Nanta Linggi]: Saya menyokong.

Tuan Yang di-Pertua: Terima kasih Yang Berhormat. Ahli-ahli Yang Berhormat,
masalah di hadapan Majlis rang undang-undang bernama suatu akta untuk meminda Akta
Kumpulan Wang Amanah Negara 1988 dibacakan kali yang kedua sekarang dan terbuka
untuk di bahas. Selalunya saya bagi Yang Berhormat Ketua Pembangkang dahulu.

5.12 ptg.
Dato’ Seri Anwar bin Ibrahim [Port Dickson]: Terima kasih.
Tuan Yang di-Pertua: 15 minit Yang Berhormat.

Dato’ Seri Anwar bin Ibrahim [Port Dickson]: Baik, ringkas sahaja. Saya
meneliti Yang Berhormat Menteri Kewangan dan saya faham alasan dan rasional
memanfaatkan dana KWAN ini. Akan tetapi, seperti mana Yang Berhormat Menteri
menyebut, ada asas kukuh manakala kita bentangkan. Kebetulan masa itu saya di
Kementerian Kewangan. Perbahasan yang panjang memandang kepada hasil kita yang
sudah bertambah, harta yang melimpah. Jadi kita gunakan wang ini untuk generasi akan
