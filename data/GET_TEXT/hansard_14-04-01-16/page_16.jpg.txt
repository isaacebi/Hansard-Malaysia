8 DR.11.10.2021

menara di bawah program JENDELA 1, part satu dan part dua termasuklah dan
terutamanya di Sabah dan Sarawak.

Sepertimana Yang Berhormat sedia maklum, matlamat kita ialah untuk
memastikan menjelang akhir tahun ini, kemudahan 3G akan ditutup. Spektrum khidmat
3G ditutup untuk kita migrate kepada perkhidmatan berasaskan 4G. Untuk itu berlaku, kita
ingin memastikan menjelang akhir tahun hadapan penyediaan kemudahan 4G harus
meliputi 96.7 peratus liputan di seluruh negara termasuk Sabah dan Sarawak. Oleh itu,
kementerian akan memastikan pelaksanaan program JENDELA ini diberikan keutamaan
yang tinggi.

Seperti mana Yang Berhormat Igan dan soalan tambahan tadi, sebenarnya speed
yang ada sekarang bila saya buat semakan secara random, bukan pun 25 di sesetengah
tempat malah bawah daripada 10, ada yang bawah dari lima yang menyebabkan murid
dan sebagainya terpaksa mencari tempat yang mendapat speed yang lebih tinggi. Di
bawah program 4G, kita mensasarkan speed sekitar 35 megabits per second. Itu matlamat
kita supaya perkhidmatan ini menjadi lebih efisien untuk seluruh negara. Terima kasih
Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Pertanyaan jawab lisan seterusnya, saya ingin menjemput Tuan
Charles Anthony Santiago, Klang.

4. Tuan Charles Anthony Santiago [Klang] minta Menteri Kewangan menyatakan
jumlah permohonan pinjaman perniagaan dalam semua pakej rangsangan/pemulihan
ekonomi negara sejak pandemik, kadar kelulusan permohonan, alasan permohonan
ditolak, jumlah peruntukan yang disediakan bagi program pinjaman perniagaan, jumlah
pinjaman yang telah diluluskan, serta jumlah peruntukan yang belum diluluskan.

Timbalan Menteri Kewangan II [Tuan Haji Yamani Hafez bin Musa]: Terima
kasih Tuan Yang di-Pertua. Untuk makluman Ahli Yang Berhormat Klang, jumlah
kemudahan pembiayaan yang diluluskan di bawah Bank Negara Malaysia (BNM) bagi
tempoh 6 Mac 2020 hingga 28 Julai 2021 adalah sebanyak RM716 bilion. Kelulusan ini
melibatkan lebih 37,959 akaun perusahaan kecil dan sederhana (PKS) dengan kadar
kelulusan sebanyak 80 peratus daripada keseluruhan permohonan yang diterima. Statistik
bagi kemudahan pembiayaan tersebut adalah seperti berikut:

(i) peruntukan RM10 bilion bagi Kemudahan Bantuan Khas (Special
Relief Facility- SRF), RM10 bilion diluluskan kepada lebih 21 ribu
akaun PKS dan kadar kelulusan adalah 78.1 peratus;

(ii) peruntukan RM6 bilion bagi Kemudahan Bantuan dan Pemulihan
Bersasar (Targeted Relief and Recovery Facility - TRRF) RM3.2
bilion diluluskan kepada 12,027 akaun PKS dan kadar kelulusan
sebanyak 83 peratus;

(iii) peruntukan RM800 juta bagi Kemudahan Teknologi Tinggi
Aspirasi Pelaburan Nasional (High Tech Facility - National
Investment Aspiration — HTF-NIA) RM68 juta diluluskan kepada
47 akaun PKS dengan kadar kelulusan sebanyak 81 peratus;

(iv) peruntukan RM1 bilion bagi Kemudahan Automasi dan Digital
(SME Automation and Digitalization Facility - ADF) RM389 juta
diluluskan kepada 338 akaun PKS dengan kadar kelulusan
sebanyak 82.4 peratus;

(v) peruntukan RM6.5 bilion bagi kemudahan semua sektor ekonomi
(All Economic Sectors Facility — AES) RM954 juta diluluskan
kepada 2,103 akaun PKS dengan kadar kelulusan sebanyak 77.7
peratus;
