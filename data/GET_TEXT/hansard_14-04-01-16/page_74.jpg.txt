66 DR.11.10.2021

Begitu juga yang terakhir Tuan Yang di-Pertua, di sektor kesihatan. Bagaimana
kerajaan melihat selain daripada kita dapat melaksanakan Program Vaksinasi
Kebangsaan yang sangat berjaya, kerajaan juga perlu melihat bagaimana untuk
mempertingkatkan keupayaan infra di hospital-hospital dan juga di klinik-klinik kita. Ketika
mana kita sedia maklum ketika pada satu waktu kita berhadapan dengan penggunaan
kapasiti di wad ICU, di hospital-hospital yang sangat tinggi. Begitu juga daripada segi
sumber manusia di kalangan pegawai-pegawai kesihatan kita.

Seterusnya juga berkaitan dengan saya ingin bertanya bagaimana dalam program
vaksinasi, mereka yang bukan warganegara yang belum di vaksin yang mereka bersedia
untuk membayar kos vaksinasi ini termasuk di kalangan majoriti yang profesional dan
mereka bersedia untuk membayar. Adakah ini munasabah untuk kita menekan caj kepada
mereka?

Begitu jugalah yang dilaporkan bagaimana ramainya peningkatan rakyat kita
daripada M20 kepada B40. Contoh yang kita lihat, pekerja-pekerja kita yang berulang-alik
ke Singapura sebelum ini sebanyak 400,000 setiap hari. Yang naik motor berulang-alik
sebanyak 160,000 kumpulan ini yang banyak terjejas. Bagaimana kerajaan dapat melihat
dan membantu mereka kerana mereka menghadapi situasi yang sukar, hilang pekerjaan,
komitmen yang tinggi daripada segi pinjaman rumah, kereta dan sebagainya. Adakah juga
kita akan melihat secara terperinci apa yang sedang dirasai oleh rakyat di bawah sana?

Tuan Yang di-Pertua, saya mohon untuk bersama menyokong. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Sik. Saya ingin memanggil Yang Berhormat Pasir Gudang, nampak tidak ada.
Saya akan terus panggil Yang Berhormat yang terakhir Yang Berhormat Baling,
dipersilakan Yang Berhormat Baling.

3.55 ptg.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua kerana memberi peluang kepada Baling untuk sama-sama bahaskan
perkara tambahan siling ke RM110 bilion. Saya tertarik, sebenarnya banyak point rakan-
rakan dah bawa tetapi saya tertarik berkaitan dengan Program Subsidi Upah dan Insentif
Kerajaan ini.

Saya ingin mengesyorkan kepada Kementerian Kewangan, a/hamdulillah insya-
Allah kalau diluluskan semua selepas ini, semua pakat sokong, pastikan tiada ketirisan
seperti ramai Yang Berhormat yang telah menyebutkan tadi. Untuk makluman, di luar sana
hampir kesemua syarikat yang saya kenali, mereka mengucapkan terima kasih kepada
kerajaan kerana mereka dapat bantuan untuk mereka membayar gaji iaitu subsidi upah
dan insentif pekerjaan memang sebenarnya meringankan beban mereka. Jadi saya lihat
di sini, hampir satu kali ganda iaitu RM24.9 bilion ditambah. Jadi saya harap perkara ini
dapat dilaksanakan.

Saya juga ingin bertanya berkaitan dengan apakah cara kaedah bantuan yang
diberikan khususnya kepada pinjaman mikro kredit dengan geran prihatin PKS ini tadi
kerana kami di Baling ramai yang berniaga di pasar malam dan pasar pagi. Inilah selain
daripada penoreh getah, kalau cerita fasal B40 ini, kami di Baling hampir 85 peratus B40.
Jadi saya harap kaedah masih lagi ada red tape Yang Berhormat Menteri, masih lagi ada
red tape dalam konteks pemberian bantuan khususnya dalam konteks mikro kredit.

Jadi saya harap perkara ini dapat kita teliti kerana hari ini selepas pandemik dah
jadi endemik. Alhamdulillah selepas endemik mungkin tiada lagi tetapi endemik inilah
masa pemulihan untuk khususnya peniaga-peniaga kecil. Macam rakan saya dari Sik
menyebutkan, kami lawan Baling kata sebalaslah. Abang Mat tahulah, sebalas itu
maknanya sama-samalah kami di Baling dan Sik ini. Jadi kita peniaga kecil, pasar malam
dan ramai peniaga siang hari yang bersandarkan harapan yang begitu tinggi dengan
bantuan ini tadi.

Jadi saya harap Program Subsidi Mikro Kredit dan Geran Prihatin PKS ini dapat
benar-benar sampai ke peringkat akar umbi seperti Yang Amat Berhormat Bera
