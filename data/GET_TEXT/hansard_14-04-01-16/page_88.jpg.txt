80 DR.11.10.2021

4.46 ptg.

Tuan Ahmad Fahmi bin Mohamed Fadzil [Lembah Pantai]: Terima kasih Tuan
Pengerusi. Terima kasih Yang Berhormat Menteri.

Saya ingin merujuk kepada pindaan jadual fasal 3(b) untuk bantuan PRIHATIN.
Apakah yang akan dilakukan oleh pihak kementerian untuk memastikan masalah yang
kita hadapi sebelum ini, orang yang tidak layak menerima memandangkan banyak
daripada data yang kita ada sekarang ini, ia bermasalah. Saya percaya Yang Berhormat
Menteri tahu dan faham jumlah yang akan kita belanjakan bukan jumlah yang kecil. Jadi
bagaimana kita hendak pastikan masalah yang kita hadapi tentang data ini dapat
diselesaikan dalam fasa yang akan datang.

Kedua, fasal yang sama, Butiran (c), berkenaan dengan projek kecil. Adakah
Yang Berhormat Menteri boleh memberikan perincian jumlah tersebut kalau perlu secara
bertulis, jumlah yang telah dibelanjakan untuk projek-projek kecil mengikut kawasan
Parlimen supaya kami boleh tahu perincian kepada perkara tersebut.

Seterusnya, untuk Butiran 3(f). Apakah perancangan yang RM4 bilion tambahan
yang akan digunakan untuk Kementerian Kesihatan? Tolong jelaskan.

Butiran 19(g) ini, peningkatan 5.9 bilion untuk bantuan sosial. Ini adalah
semestinya kita tahu dan kita amat hargai peningkatan yang begitu besar tetapi apakah
perancangan yang khusus? Apakah pecahan mengikut negeri bagi jumlah tersebut
sekiranya telah dirancang? Terima kasih.

Tuan Hassan bin Abdul Karim [Pasir Gudang]: Tuan Pengerusi.

Tuan Pengerusi [Dato’ Sri Azalina Othman Said]: Yang Berhormat Kuala
Selangor. Kemudian, Yang Berhormat Pasir Gudang. Kemudian...

Tuan Ahmad Tarmizi bin Sulaiman [Sik]: Sik. Sik mohon juga.

4.48 ptg.

Datuk Seri Dr. Haji Dzulkefly bin Ahmad [Kuala Selangor]: Terima kasih Tuan
Pengerusi. Pendek sahaja.

Dalam Butiran 8 fasal 3 yang menggantikan perkataan ‘lima bilion” kepada
“sembilan bilion”. Apakah dapat kiranya Menteri sedikit memberikan pencerahan untuk
bagaimanakah perbelanjaan itu akan ditumpukan khususnya kerana kita akan beralih
kepada fasa endemik yang agak dalam waktu terdekat? Jadi apakah dalam pelaburan
teknologi, apakah human resource, apakah perolehan-perolehan yang penting seumpama
dapat diturunkan harga kit ujian kendiri itu sendiri? Saya minta untuk diberikan sedikit
pencerahan. Terima kasih Tuan Pengerusi.

Tuan Pengerusi [Dato’ Sri Azalina Othman Said]: Yang Berhormat Pasir
Gudang.

Tuan Ahmad Tarmizi bin Sulaiman [Sik]: Sik mohon sedikit.

4.49 ptg.

Tuan Hassan bin Abdul Karim [Pasir Gudang]: Tuan Pengerusi, Yang
Berhormat Menteri saya merujuk kepada fasal 2 di mana rang undang-undang akan
meminda tiga akta iaitu Akta 830, Akta 637 dan Akta 275. Ini berkait dengan implikasi
kewangan di bawah itu iaitu akan melibatkan kerajaan dalam perbelanjaan wang
tambahan sebanyak RM45 bilion.

Soalan saya Yang Berhormat Menteri, minta penjelasan, maknanya pindaan akta itu
semuanya untuk membolehkan kerajaan membuat hutang. Kita bersetuju untuk
menyokong rang undang-undang ini tapi saya ingin bertanya, sekarang kerajaan tidak ada
duit, adakah kerajaan ada cadangan untuk melaksanakan pertama, capital gains tax;
