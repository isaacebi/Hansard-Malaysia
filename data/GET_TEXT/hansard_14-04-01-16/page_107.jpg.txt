DR.11.10.2021 99

maklumat tambahan berkenaan bagi tujuan atau siasatan yang disebut oleh Yang
Berhormat tadi.

Sebenarnya kalau saya hendak cerita sedikit sejarah di sini, ia bermula pada
tahun 2018. Berikutan pelaksanaan AEOI ini, ada lebih 4,000 kes diaudit telah
diselesaikan dengan jumlah penyelesaian hampir RM350 juta oleh LHDN. Selain itu, di
bawah Program Khas Pengakuan Sukarela, yang ini Yang Berhormat tahulah yang telah
diadakan semasa Pakatan Harapan, lebih daripada 250,000 pembayar cukai sama ada di
Malaysia atau di luar negara juga telah membuat pembayaran balik yang melibatkan cukai
tambahan dan juga penalti.

Izinkan saya tekankan di sini bahawa kerajaan sentiasa mengalu-alukan lapisan
orang ramai, semua Yang Berhormat di sini, sekiranya dapat maklumat bahawa seorang
individu atau entiti mungkin terlibat dengan penggubahan wang haram, aktiviti
pembiayaan keganasan dan penjanaan pendapatan ataupun evading taxes, tolonglah
buat laporan kepada pihak-pihak berkuasa dan mereka akan dapat mengambil tindakan
yang sewajarnya, Yang Berhormat. Terima kasih.

Tuan Yang di-Pertua: Terima kasih Yang Berhormat Menteri. Ahli-ahli Yang
Berhormat, sekarang saya kemukakan masalah kepada Majlis bagi diputuskan.
Masalahnya ialah bahawa rang undang-undang ini dibacakan kali yang kedua sekarang.

[Masalah dikemukakan bagi diputuskan; dan disetujukan]

[Rang undang-undang ini dibacakan kali yang kedua dan diserahkan kepada
Dewan sebagai Jawatankuasa]

[Majlis bersidang dalam Jawatankuasa]

[Tuan Yang di-Pertua mempengerusikan Jawatankuasa]

Fasal-fasal 1 hingga 2 —

Datuk Seri Dr. Haji Dzulkefly bin Ahmad [Kuala Selangor]: Sedikit kalau
boleh, Tuan Pengerusi

Tuan Pengerusi: Sila.

6.05 ptg.

Datuk Seri Dr. Haji Dzulkefly bin Ahmad [Kuala Selangor]: Sedikit saya
sebutkan. Takut disilap fahami, pembelian perolehan vaksin ini walaupun lebih daripada
100 peratus atau lebih daripada itu iaitu sebanyak 150 peratus pun, yang mustahaknya
adalah, saya sebutkan tadi, sebagai the vaccine type yang sesuai. Keduanya, saya
sendiri dan ramai yang lain juga adalah menyokong akan penggunaan booster dose atau
the third dose. Jadi, oleh sebab itu, kita sangat memahami keperluan untuk membeli
perolehan yang munasabah dari segi jumlahnya. Itu sahaja, Tuan Pengerusi. Terima
kasih Yang Berhormat Menteri.

Tuan Pengerusi: Terima kasih Yang Berhormat Kuala Selangor. Ada lagi?
Kalau tiada, Yang Berhormat Menteri hendak menjawab kepada Yang Berhormat Kuala
Selangor?

6.06 ptg.

Menteri Kewangan [Datuk Seri Utama Tengku Zafrul bin Tengku Abdul Aziz]:
Yang Berhormat Kuala Selangor tadi hanya memberi pencerahan, Tuan Pengerusi.
