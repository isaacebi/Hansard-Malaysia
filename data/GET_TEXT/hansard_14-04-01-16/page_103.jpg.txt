DR.11.10.2021 95

semula dana KWAN apabila ekonomi telah kembali stabil dan mensasarkan penambahan
saiz dana selanjutnya dengan memperbanyakkan lagi bilangan penyumbang.

Tuan Sim Tze Tzin [Bayan Baru]: Yang Berhormat Menteri minta penjelasan.
Tadi Yang Berhormat Menteri kata sepanjang 30 tahun PETRONAS memberi sumbangan
secara berperingkat. Akan tetapi sepanjang 30 tahun ini, adakah pernah kita
membelanjakan duit KWAN? Minta penjelasan. Terima kasih.

Datuk Seri Utama Tengku Zafrul bin Tengku Abdul Aziz: Ada tadi saya sebut,
juga disebut oleh salah seorang Yang Berhormat tadi, saya tidak ingat mengatakan guna
untuk Paya Indah Wetlands. Itulah kali pertamanya digunakan untuk pembangunan projek
Paya Indah Wetlands Yang Berhormat. Dengan izin that was the only time it was used.

Berkaitan enam juta tambahan dos tadi Yang Berhormat Kulim juga berhubung
enam juta dos tambahan. (YO)

01750

Seperti Yang Berhormat sedia maklum, kerajaan pada bulan Ogos pada ketika itu
telah pun menandatangani kontrak yang melibatkan hampir 80 juta dos vaksin. Namun
begitu, sebahagian daripada dos vaksin ini tidak dapat dibekalkan mengikut masa dan
antaranya hanya akan dihantar pada hujung tahun. Senario pada bulan Ogos
menampakkan bilangan kes tinggi terutamanya di Lembah Klang serta keperluan untuk
meningkatkan kadar vaksinasi bagi membolehkan pembukaan ekonomi secara
beransuran. Dengan itu, kerajaan telah memutuskan untuk memperoleh enam juta dos
tambahan kerana dapat dibekalkan dengan segera. Pembelian tersebut antara lain telah
membolehkan pelaksanaan PICK dengan lebih cepat sehingga mencapai 90 peratus
vaksinasi lengkap penduduk dewasa semalam dan membolehkan pembukaan bagi luar
negara termasuk rentas negeri.

Bagi penambahan sebanyak enam juta dos ini, kini bilangan dos adalah sehingga
140 peratus penduduk di Malaysia. Akan tetapi ini tidak merupakan pembelian berlebihan
kerana stok vaksin ini akan digunakan untuk golongan remaja seperti yang diberikan
kepada mereka yang berumur 12 hingga 17 tahun dan juga akan mula diberikan booster
shot dos ketiga terutamanya kepada golongan barisan hadapan kesihatan serta golongan
berisiko tinggi. Itulah jawapan daripada saya mengenai enam juta tadi Yang Berhormat.

Datuk Seri Saifuddin Nasution bin Ismail [Kulim-Bandar Baharu]: Boleh minta
pencerahan sedikit? Tuan Yang di-Pertua, dengan izin.

Yang Berhormat Menteri, cuba jelaskan di mana sebenarnya kenyataan bahawa
komitmen kerajaan untuk membeli sebanyak enam juta dos itu dengan penjelasan oleh
Menteri Kesihatan bahawa tidak lagi menjadi keperluan untuk kerajaan membeli. Jadi
soalannya dah beli atau belum beli lagi yang enam juta itu?

Datuk Seri Utama Tengku Zafrul bin Tengku Abdul Aziz: Sudah beli Yang
Berhormat.

Datuk Seri Saifuddin Nasution bin Ismail [Kulim-Bandar Baharu]: Sudah beli?
Datuk Seri Utama Tengku Zafrul bin Tengku Abdul Aziz: Ya.

Datuk Seri Saifuddin Nasution bin Ismail [Kulim-Bandar Baharu]: Kalau
sudah beli macam mana Yang Berhormat Menteri boleh menjelaskan bahawa...

Datuk Seri Utama Tengku Zafrul bin Tengku Abdul Aziz: Kita telah beli
meaning we have ordered lah Yang Berhormat, belum lagi dibayar.

Datuk Seri Saifuddin Nasution bin Ismail [Kulim-Bandar Baharu]: Oh okey.

Datuk Seri Utama Tengku Zafrul bin Tengku Abdul Aziz: Bila saya sebut the
timing memang lambat, kita hendak cepatkan so yang mana dapat dulu itu kita belilah
dulu Yang Berhormat.

Datuk Seri Saifuddin Nasution bin Ismail [Kulim-Bandar Baharu]: Baik, terima
kasih.
