DR.11.10.2021 39

dan juga kumpulan at the younger group kita pun masih memerhatikan, saya menyokong
atas keperluan untuk memvaksinasi mereka kerana inilah cara untuk kita berdepan
dengan situasi, berdepan dengan virus varian delta dan sebagainya.

Akan tetapi Tuan Yang di-Pertua saya ingin tegaskan kita tidak boleh sit on our
lorell kita tidak boleh berlengah dan dengan izin /et our guard down. Oleh sebab itu, saya
mahukan, saya tegaskan kepada KKM dan juga kepada Yang Berhormat Menteri
Kesihatan untuk memastikan supaya kalau kita lakukan contohnya bubble Langkawi,
gelombang Langkawi ia tidak burst, ia tidak pecah kerana kita tidak dapat menjaga SOP
itu.

Tuan Yang di-Pertua, itulah sahaja sekadar dapat saya bersama dalam hal ini.
Saya sekali lagi menyokong untuk memberi sokongan kepada usul ataupun rang undang-
undang mempertingkatkan statutori limit kepada 65 peratus daripada nisbah KDNK dan
juga yang lain. Mana yang baik tetap kami akan sokong dan kami mahukan
pertanggungjawaban atas Parliamentary Select Committee untuk memantau
perbelanjaan ini. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat. Maaf masanya itu agak
suntuk sebab ramai yang hendak cakap. Seramai 30 orang sebenarnya. Seterusnya Yang
Berhormat Pasir Mas, 10 minit Yang Berhormat sebagai pembahas utama sebelah
kerajaan.

12.32 tgh.

Tuan Ahmad Fadhli bin Shaari [Pasir Mas]: Bismillahir Rahmanir Rahim.
Assalamualaikum warahmatullahi wabarakatuh. Terima kasih Tuan Yang di-Pertua atas
ruang dan peluang yang diberikan kepada saya. Melihat kepada objektif kenaikan had
statutori hutang ini, saya berpendapat adalah perlu dan wajar rang undang-undang ini
diberikan kelulusan dengan memahami isu pokok dan mengambil kira beberapa
cadangan penambahbaikan.

Pertamanya apabila kita bahas soal had hutang negara, sering kali rakyat
dimomokkan dengan kebankrapan negara sedangkan realitinya had hutang negara kita
adalah sejajar dengan norma antarabangsa bagi ekonomi membangun walaupun negara-
negara maju mempunyai paras hutang yang jauh lebih tinggi. Saya ambil contoh tiga buah
negara tertinggi iaitu Jepun sebanyak 253 peratus, Greece 181 peratus, Lebanon 152
peratus dan negara jiran kita Singapura dengan peratusan 112.2 peratus.

Merujuk kepada ulasan pakar-pakar ekonomi dan intelektual di negara kita, apa
yang jauh lebih penting adalah untuk kita melihat ke mana wang ini dibelanjakan dan
adakah ia benar-benar sampai secara efektif tanpa sebarang ketirisan kepada golongan
bersasar, yang benar-benar memerlukan ruang tersebut.

Sebelum mengulas lebih lanjut, saya juga tertarik untuk berkongsi ulasan kertas
kerja yang diterbitkan oleh Tabung Kewangan Antarabangsa bertajuk Debt and Growth:
ls There a Magic Threshold dengan izin. la menyatakan negara-negara dengan nisbah
hutang terhadap KDNK pada 90 peratus ke atas boleh mengalami penurunan
pertumbuhan ekonomi yang drastik.

Justeru, saya ingin menggunakan kesempatan ini untuk kita sama-sama bersiap-
siaga dengan alternatif dan strategi yang mapan agar negara tidak perlu mengusulkan
kenaikan had hutang yang jauh lebih tinggi dalam masa dua atau tiga tahun terdekat. Ada
tiga persoalan yang perlu dijawab oleh kerajaan. Pertama, bagaimanakah tambahan KWC
ini akan dibiayai? Kedua, berapakah jumlah pinjaman kumpulan wang COVID-19 setakat
ini? Ketiga, apakah impak kepada kedudukan kewangan kerajaan setelah syiling ini
dinaikkan.

Tuan Yang di-Pertua, antara bentuk bantuan yang akan disalurkan melalui
kenaikan RN45 bilion ini adalah bantuan tunai langsung kepada rakyat yang mana kita
boleh takrifkan sebagai bantuan yang memberikan impak jangka masa pendek. Saya
berpendapat bahawa bantuan ini masih relevan atas dua faktor yang turut ditekankan oleh
