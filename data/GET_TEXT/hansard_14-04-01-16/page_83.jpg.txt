DR.11.10.2021 75

keadaan industri ini dan pada masa yang sama memberi perhatian kepada pertolongan
yang diperlukan bukan sahaja dari segi pinjaman tetapi seperti yang disebut oleh Ahli-ahli
Yang Berhormat tadi dari segi ekuiti, dari segi modal kerja dan sebagainya.

Mengenai isu yang dibangkitkan pertama tadi mengenai ekonomi. Walaupun
berdasarkan tambahan perbelanjaan yang dirancang dalam RUU ini tahap hutang
statutori akan mencecah 60 peratus seperti yang saya umumkan tadi bagi tahun ini tetapi
diunjurkan akan masih kekal di bawah 65 peratus kalau kita luluskan penambahan RM45
bilion ini sehingga tahun 2022.

Tuan Nga Kor Ming [Teluk Intan]: Yang Berhormat boleh izin sedikit.
Datuk Seri Utama Tengku Zafrul bin Tengku Abdul Aziz: Silakan.

Tuan Nga Kor Ming [Teluk Intan]: Berkenaan dengan jawapan Yang Berhormat
tentang keberkesanan perbelanjaan duit kerajaan. Mengikut laporan Ketua Audit Negara
di mana saya bagi contoh Rancangan Malaysia Ke-11 banyak projek sebenarnya —
projek yang telah dilengkapkan hanya 46 peratus tetapi duit telah habis 94 peratus. Saya
bagi contoh seperti di Perak telah diperuntukkan RM8.63 bilion di bawah Rancangan
Malaysia Ke-11, money spent project not completed. Sebenarnya ini merupakan masalah
yang berulang kali telah pun berlaku. Apakah langkah-langkah yang diambil oleh pihak
kementerian untuk memastikan due diligence internal audit dijalankan secara bersekala?
Memastikan duit itu memang kena pada tempatnya, tidak ada ketirisan, tidak ada
pembaziran dan efektif, berkesan. Terima kasih Yang Berhormat Menteri.

Datuk Seri Utama Tengku Zafrul bin Tengku Abdul Aziz: Terima kasih, Yang
Berhormat Teluk Intan. Saya dalam ucapan bacaan kedua tadi memang mengakui ada,
kita ada menerima teguran dan ada cadangan-cadangan untuk penambahbaikan. Ini
kerana kita agak transparent dalam laporan LAKSANA mingguan kita. Tadi ada Yang
Berhormat quote the laporan LAKSANA mengenai setengah dana-dana. Jadi di sini
agensi LAKSANA dan juga agensi-agensi kementerian akan membuat pemantauan tetapi
yang penting bukan sahaja penyaluran tetapi the outcome, keberhasilan seperti yang
disebut oleh Yang Berhormat Teluk Intan.Inilah objektif kita sebenarnya RM45 bilion ini
akan dipantau dengan lebih baik dan juga ada memorandum persefahaman, ada
pemantauan daripada kedua-dua pihak secara terperinci mengenai penyaluran RM45
bilion Yang Berhormat Teluk Intan. Yang Berhormat saya sudah habis masa?

Dato’ Sri Azalina Othman Said [Pengerang]: Sudah habis? Sorry?

Datuk Seri Utama Tengku Zafrul bin Tengku Abdul Aziz: Kita sudah habis
masa. Saya hendak, boleh saya gulung.

Dato’ Sri Azalina Othman Said [Pengerang]: Are you done?
Dr. Maszlee bin Malik [Simpang Renggam]: Yang Berhormat Menteri...
Dato’ Sri Azalina Othman Said [Pengerang]: Gulung?

Dr. Maszlee bin Malik [Simpang Renggam]:...boleh ceritakan tentang
permintaan saya itu.

Dato’ Sri Azalina Othman Said [Pengerang]: Yang Berhormat Menteri.
Datuk Seri Utama Tengku Zafrul bin Tengku Abdul Aziz: Ya.

Dato’ Sri Azalina Othman Said [Pengerang]: Keputusan Yang Berhormatlah,
your time is up.

Datuk Seri Utama Tengku Zafrul bin Tengku Abdul Aziz: Mungkin saya
hendak cakap isu tahfiz juga. Tadi banyak ditanya mengenai...

Dr. Maszlee bin Malik [Simpang Renggam]: Tahfiz dan sarapan percuma dan
juga taman tema.

Datuk Seri Utama Tengku Zafrul bin Tengku Abdul Aziz: Dengan taman tema.
Mengenai tahfiz tadi ada dua Yang Berhormat bertanya tadi Yang Berhormat Pasir Mas
salah satunya mengenai sekolah tahfiz. Walaupun tidak dibiayai melalui Kumpulan Wang
COVID-19, suka saya mengumumkan bahawa Kementerian Kewangan telah pun
