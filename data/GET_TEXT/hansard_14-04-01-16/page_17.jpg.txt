DR.11.10.2021 9

(vi) peruntukan RM1.5 bilion bagi kemudahan agromakanan
(Agrofood Facility - AF) RM1.398 bilion diluluskan kepada 1,868
akaun PKS dengan kadar kelulusan sebanyak 91.9 peratus; dan

(vii) peruntukan RM600 juta bagi Pembiayaan Pelancong PENJANA
(PENJANA Tourism Financing — PTF) RM67 juta diluluskan
kepada 336 akaun PKS dengan kadar kelulusan sebanyak 63.5
peratus.

Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Soalan tambahan, sila Yang Berhormat Klang.

Tuan Charles Anthony Santiago [Klang]: Terima kasih Tuan Yang di-Pertua
dan terima kasih Yang Berhormat Menteri kerana jawapan yang panjang itu.

Tujuan saya bangkit soalan ini ialah untuk mencari kelonggaran bagaimana
peniaga-peniaga kecil dapat meminjam dari bank-bank ataupun terus kepada pihak
kerajaan kerana mereka lebih senang untuk pinjam dari kerajaan dan bank-bank. Ini
adalah sebab pejabat saya telah menjalankan satu kajian pada Jun tahun ini dan daripada
kajian ini kita nampak, kajian itu meliputi lebih kurang 1,200 orang dan 60.2 peratus
daripada peniaga-peniaga kecil tidak dapat. Mereka hantar permohonan kepada bank
tetapi ditolak. Ditolak, mengapa? Mereka tidak ada cash flow, mereka tidak ada apa yang
dipanggil score credit yang bagus ataupun lemah dan juga 20.5 peratus tidak tahu
mengenai senarai-senarai, nama yang diberikan oleh Yang Berhormat tadi.

Soalan saya ialah, tadi Yang Berhormat mengatakan kerajaan bagi juta-juta,
kepada siapa jutaan ringgit ini pergi? Kalau ramai orang tidak dapat menerima wang itu
melalui kerajaan ataupun menerusi bank. Jadi macam mana kita hendak tolong orang
yang terdesak, peniaga-peniaga kecil yang terdesak supaya mereka dapat lanjutkan
perniagaan mereka. Minta pandangan Yang Berhormat Timbalan Menteri.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Klang. Sila Yang Berhormat Timbalan Menteri, satu minit.

Tuan Haji Yamani Hafez bin Musa: Terima kasih kepada Yang Berhormat Klang.
Semasa membuat penilaian ke atas permohonan pembiayaan oleh PKS, mungkin ada
terdapat tiga sebab utama kenapa permohonan mereka ditolak iaitu aliran tunai yang tidak
mencukupi seperti apa yang dikatakan oleh Yang Berhormat tadi, perniagaan mereka
tidak berdaya maju (not viable) dengan izin dan tahap keberhutangan yang tinggi.

01040

Namun begitu, usahawan yang memerlukan khidmat nasihat boleh menghubungi
pusat khidmat pelanggan PKS di_ institusi kewangan dan BNMTELELINK,
telelink.bnm.gov.my dan Credit Guarantee Corporation Malaysia Berhad (CGC) juga
menyediakan platform atas talian untuk SME yang memadankan PKS dengan
pembiayaan yang sesuai berdasarkan profil perniagaan, skor kredit serta keperluan
pembiayaan. PKS yang tidak mendapat pilihan pembiayaan akan dirujuk juga kepada
pasukan penasihat kewangan imSME untuk bantuan selanjutnya.

Sekiranya permohonan pembiayaan tidak berjaya juga, PKS juga boleh
menghubungi khidmat nasihat pembiayaan atau MyKNP sebuah unit di bawah CGC,
MyKNP@CGC yang menyediakan khidmat nasihat kewangan kepada PKS yang tidak
berjaya dalam permohonan pembiayaan perniagaan daripada institusi kewangan. PKS
juga akan mendapat nasihat mengenai cara-cara untuk meningkatkan kelayakan dan
sumber pembiayaan alternatif dan Bank Negara sebenarnya mereka peka juga tentang
keperluan pembiayaan PKS. Kemudahan pembiayaan baharu dan bersasar akan
dirancang pada masa akan datang berdasarkan keperluan PKS dan kita akan pastikan
peruntukan di bawah dana BNM untuk PKS adalah mencukupi untuk menyokong
pembiayaan kepada PKS.

Tuan Khoo Poay Tiong [Kota Melaka]: Terima kasih Tuan Yang di-Pertua.
Soalan tambahan saya, merujuk kepada jawapan yang diberikan oleh Yang Berhormat
