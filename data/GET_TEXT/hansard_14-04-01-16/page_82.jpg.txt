74 DR.11.10.2021

Ini merangkumi Polis Diraja Malaysia, Suruhanjaya Pencegahan Rasuah
Malaysia, Jabatan Kastam Diraja Malaysia dan juga Lembaga Hasil Dalam Negeri, jadi
kalau ada apa-apa isu yang timbul inilah agensi-agensi yang bertanggungjawab. Jadi
kalau ada perkara yang perlu disiasat seperti yang disebutkan oleh Yang Berhormat
Bagan, Bank Negara Malaysia sebagai pihak berkuasa berwibawa atau dengan izin,
competent authority di bawah AMLA sentiasa bersedia bekerjasama dan memanjangkan
sokongan kepada agensi-agensi tersebut.

Institusi-institusi pelapor Yang Berhormat adalah disenaraikan dalam Jadual
Pertama AMLA, ini termasuklah institusi pelapor yang dikawal selia oleh Bank Negara
Malaysia, Labuan FSA dan Suruhanjaya Sekuriti. Mereka perlu mematuhi AML ataupun
CFT sebagai obligasi pelaporan. Ini termasuk menjalankan proses ketekunan wajar
pelanggan ataupun dengan izin customer due diligent dan memfailkan Suspicious
Transaction Report (STR) ataupun Cash Threshold Report (CTR) apabila terdapat
beberapa tanda yang mencurigakan dalam transaksi kewangan.

Ini satu something yang Yang Berhormat Bagan very aware of semasa menjadi
Menteri Kewangan. Jadi selain itu Yang Berhormat Bagan sebagai mantan Menteri
Kewangan tahu bahawa makluman kewangan juga diterima melalui Lembaga Hasil Dalam
Negeri (LHDN) melalui mekanisme Automatic Exchange of Information (AEOI) dari luar
negara. Ini termasuklah BVI, Hong Kong dan Singapura melalui mekanisme pertukaran
maklumat berkaitan percukaian sama ada di bawah perjanjian pengelakan percukaian dua
kali atau double tax avoidance agreement dengan 74 negara dan juga perjanjian di bawah
Mutual Administrative Assistance in Tax Matters menerusi common reporting standard.

Jadi maklumat kewangan yang diperolehi merangkumi butir-butir dengan izin,
depository account, custodial account, investment entities dan cash value and annuity
insurance contract. So, ingin saya tekankan bahawa kerajaan mengalu-alukan laporan
orang ramai termasuk tadi Yang Berhormat Port Dickson kata dia ada laporan sekiranya
terdapat maklumat bahawa seseorang individu ataupun entiti mungkin terlibat dengan
pengubahan wang haram, aktiviti pembiayaan keganasan dan penjanaan pendapatan
ataupun hasil daripada aktiviti haram, Yang Berhormat.

Tuan Wong Hon Wai [Bukit Bendera]: Yang Berhormat Menteri, minta
pencerahan dari Bukit Bendera. Yang Berhormat Menteri, berkenaan dengan RUU ini
memperuntukkan RM45 bilion dan saya ingin mendapat pencerahan daripada Yang
Berhormat Menteri kerana nominal GDP pada tahun 2020, RM1.42 trilion dengan
tambahan five percent increase of had hutang statutory, ruang fiskal yang dibenarkan
melalui lima peratus ini, berapakah mengikut kiraan nominal GDP lebih kurang RM70
bilion. Saya ingin mendapat pencerahan daripada Yang Berhormat Menteri melalui RUU
ini dengan increase of five percent berapakah ruang fiskal yang perkembangannya
sampai berapa boleh kita untuk dapat hutang.

01630

Kedua yang saya ingin bangkitkan tentang PENJANA Tourism Financing.
Performance yang amat lemah kerana mengikut LAKSANA report bahawa_ peratus
kegunaan dana tersebut — kalau mengikut kiraan saya ia memperuntukkan RM1 bilion
untuk PENJANA Tourism Financing (PTF) tetapi hanya RM6.69 juta dibenarkan.
Performance ini hanya 6.7 peratus sahaja.So, minta— saya tidak ada peluang untuk
bahas di bahagian dasar. Minta Menteri untuk jelaskan PENJANA Tourism Financing.

Datuk Seri Utama Tengku Zafrul bin Tengku Abdul Aziz: Terima kasih, untuk
PENJANA Tourism Financing saya sudah sebut tadi masa Yang Berhormat Saifuddin
mengatakan — saya bagi contoh, satu contoh itu ialah dana PENJANA Tourism Financing
di mana penggunaannya tidaklah begitu memberangsangkan kerana semasa dana itu
diumumkan sektor pelancongan masih lagi tutup.

Jadi keperluan pengusaha-pengusaha sektor pelancongan pada masa itu bukan
berbentuk pinjaman tetapi sekarang apabila kita telah membuka semula rentas negeri
lebih ramai rakyat Malaysia terutamanya pelancong-pelancong domestik akan pergi
kepada destinasi-destinasi pelancongan tempatan dan insya-Allah kita akan lihat lebih
banyak akan menggunakan dana ini. Akan tetapi saya setuju kita akan memantau
