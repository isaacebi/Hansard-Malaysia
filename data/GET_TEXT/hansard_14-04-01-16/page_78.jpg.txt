70 DR.11.10.2021

Mengenai Yang Berhormat Kuala Selangor, soalan yang ditujukan ialah mengenai
adakah ini sementara ataupun bukan, had limit itu. Seperti yang saya sebut tadi Rang
Undang-undang Langkah-Langkah Sementara bagi Pembiayaan Kerajaan (Penyakit
Koronavirus 2019 (COVID-19)) (Pindaan) 2021 ini adalah sampai akhir tahun 2022. Akan
tetapi, jika perlu dinaikkan ataupun perlu ditetapkan semula pada kadar 65 peratus ini
boleh dilakukan melalui perintah ataupun melalui gazet oleh Menteri Kewangan.

01610

Datuk Seri Dr. Haji Dzulkefly bin Ahmad [Kuala Selangor]: Apakah maksud
Yang Berhormat Menteri kita automatically? Because if this time bound, bila sampai
waktunya itu kita trigger back to 60 peratus...

Datuk Seri Utama Tengku Zafrul bin Tengku Abdul Aziz: Ya.

Datuk Seri Dr. Haji Dzulkefly bin Ahmad [Kuala Selangor]: ...KDNK Yang
Berhormat Menteri? Apakah itu juga maksudnya? Atau option-nya.

Datuk Seri Utama Tengku Zafrul bin Tengku Abdul Aziz: Okey, mungkin boleh
beri penerangan di sini. Kalau kita lihat Akta 830, akta ini ia akan tamat pada 31 Disember.
Maka tempoh kuasa had hutang itu iaitu yang 65 peratus ini akan tamat pada masa yang
sama. Oleh itu had statutori hutang akan kembali dikuatkuasakan melalui P.U. (A)
241/2009 berdasarkan Akta Pinjaman (Tempatan) 1959 dan Akta Pendanaan Kerajaan
1983.

Jadi dalam hal ini, mengambil kira keperluan ini seperti yang disebutkan oleh
Yang Berhormat Kuala Selangor kalau kita perlu melanjutkan tempoh ini had hutang
statutori ini akan dikekalkan pada 65 peratus bagi memberi ruang untuk memulihkan
ekonomi kembali. Peningkatan had statutori yang baharu ini boleh dibuat melalui satu
perintah yang baharu melalui Akta 830, tidak perlu untuk kembali di sini Yang Berhormat.

Datuk Seri Dr. Haji Dzulkefly bin Ahmad [Kuala Selangor]: Terima kasih Yang
Berhormat Menteri.

Tuan Sanisvara Nethaji Rayer a/l Rajaji [Jelutong]: Yang Berhormat Menteri,
berkenaan dengan Bantuan Prihatin — Jelutong ya. Tadi perkara yang dibangkitkan, yang
dijawab oleh Yang Berhormat Menteri dibangkitkan oleh Yang Berhormat Port Dickson
ketika saya berbahas. Yang Berhormat Menteri juga mendengar bahawa Yang Berhormat
Port Dickson berpendapat bahawa bantuan-bantuan yang diberi ini perlu sampai kepada
sasaran. Saya telah menyatakan memang kita ikhlas memberi sokongan mengenai RUU
tetapi aduan saya adalah bahawa dana yang digunakan telah disalurkan kepada parti
politik tertentu dan saya telah memberi kesimpulan di mana RM3 juta telah diberikan
kepada Setiausaha Agung MIC, Datuk M. Asojan untuk memberi bakul makanan. Walhal
Ahli-ahli Parlimen di sebelah sini hanya mendapat 200 bakul sahaja.

Jadi apakah mekanisme yang akan digunakan untuk pastikan bahawa dana ini
sebenarnya akan sampai kepada sasaran dan tidak akan di-hijack oleh parti-parti politik
seperti MIC. Apakah mekanisme atau langkah-langkah yang akan diambil oleh
kementerian untuk memastikan bahawa rakyat, unpamanya rakyat India yang betul-betul
memerlukan bantuan menerima bantuan tersebut. Terima kasih.

Datuk Seri Utama Tengku Zafrul bin Tengku Abdul Aziz: Terima kasih Yang
Berhormat Jelutong, terima kasih keprihatinan Yang Berhormat Jelutong mengenai
Program Bakul Makanan. Pada bulan Januari 2021 di bawah Pakej PERMAI, kerajaan
telah menyalurkan RM50 juta seperti yang disebut oleh Yang Berhormat Jelutong bagi
melaksanakan Program Bakul Makanan ke Jabatan Kebajikan Masyarakat (JKM),
bersama juga dengan Yayasan Kebajikan Negara (YKN). Program ini telah memberi
manfaat kepada 500,000 orang di seluruh negara.

Selanjutnya pada bulan Jun 2021 Yang Berhormat, di bawah Pakej PEMULIH
untuk bakul makanan, kerajaan telah bersetuju untuk peruntukkan lagi RM300,000 bagi
setiap Ahli Parlimen dengan kadar yang sama. Inisiatif ini juga melibatkan peruntukan
lebih kurang RM66.6 juta. Lanjutan daripada itu, kerajaan juga telah bersetuju supaya
program ini dipanjangkan juga kepada Ahli Dewan Negara dengan peruntukan sebanyak
RM19.5 juta.
