84 DR.11.10.2021

[Rang undang-undang dimaklumkan kepada Majlis sekarang]
[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali yang
ketiga, disokong oleh Menteri Perdagangan Dalam Negeri dan Hal Ehwal Pengguna (Dato
Sri Alexander Nanta Linggi) dan diluluskan]

RANG UNDANG-UNDANG KUMPULAN WANG AMANAH NEGARA
(PINDAAN) 2021

Bacaan Kali Kedua dan Ketiga

5.03 ptg.

Menteri Kewangan [Datuk Seri Utama Tengku Zafrul bin Tengku Abdul Aziz]:
Tuan Yang di-Pertua, untuk makluman Ahli Yang Berhormat, Kumpulan Wang Amanah
Negara (KWAN) ditubuhkan pada tahun 1988 melalui Akta Kumpulan Wang Amanah
Negara (KWAN) 1988 [Akta 339]. Penubuhan KWAN bertujuan untuk memastikan
penggunaan optimal hasil sumber asli negara yang menyusut.

Ini adalah supaya sumber pendapatan yang berterusan dan stabil dapat diberikan
demi manfaat negara dan generasi yang akan datang. Seksyen 5, Akta 339 telah
memperuntukkan wang yang dikehendaki dibayar ke dalam KWAN seperti berikut:

(i) wang yang dari semasa ke semasa diuntukkan daripada
Kumpulan Wang Disatukan kepada bagi maksud ‘Kumpulan
Wang’;

(ii) apa-apa sumbangan sebagaimana yang dibuat oleh

Petroleum Nasional Berhad kepada Kumpulan Wang;

(iii) apa-apa sumbangan sebagaimana yang dibuat oleh mana-
mana negeri di Malaysia yang mendapat apa-apa bentuk
royalti daripada pengeksploitasian petroleum atau sumber
menyusut lain;

(iv) segala wang daripada apa-apa pelaburan Kumpulan Wang;

(v) segala pemberian, derma, derma kekal, alang, sumbangan
dan bequest sebagaimana yang dibuat kepada untuk faedah
Kumpulan Wang; dan

(vi) apa-apa sumbangan sebagaimana yang dibuat oleh mana-
mana orang atau pihak berkuasa yang perniagaannya
termasuklah penyelidikan dan pembangunan § sesuatu
sumber yang menyusut.

Akta KWAN 1988 juga memperuntukkan pentadbiran oleh panel Pemegang
Amanah yang dilantik oleh Yang Berhormat Menteri Kewangan, manakala tanggungjawab
pentadbiran dan pengurusan harian dana dilaksanakan oleh Bank Negara Malaysia.

Semenjak penubuhan KWAN sehinggalah hujung tahun 2020, PETRONAS telah
membuat sumbangan sebanyak RM10.4 bilion. Jumlah aset terkumpul KWAN pada masa
yang sama adalah RM20.9 bilion yang merangkumi pulangan daripada pelaburan dalam
bon, ekuiti, deposit, emas dan Amanah Pelaburan Hartanah (REITs).

Tuan Yang di-Pertua, selari dengan semangat Keluarga Malaysia, kerjasama dan
sokongan semua pihak adalah sangat penting bagi menyokong usaha negara dalam
menghadapi cabaran krisis kesihatan dan ekonomi akibat pandemik COVID-19. Dengan
kedudukan kewangan Kerajaan Persekutuan yang terhad, suatu langkah yang alternatif
