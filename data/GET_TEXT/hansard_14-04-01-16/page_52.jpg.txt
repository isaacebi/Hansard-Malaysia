44 DR.11.10.2021

Cadangan kedua, mengadakan _inisiatif-inisiatif pembaharuan cukai. Yang
Berhormat Pekan ada mencadangkan supaya diadakan cukai sementara. Sementara
setahun, sementara dua tahun. Contohnya, cukai keuntungan luar biasa kepada
pengeluar sarung tangan dan juga pengeluar besar kelapa sawit misalnya. Setelah kita
pulih maka cukai itu boleh ditamatkan. Itu cadangan kedua, inisiatif pembaharuan cukai
dan tolong beritahu kita kaedah-kaedah punca pendapatan yang lain.

01250

Cadangan ketiga ialah strategi hasil jangka sederhana. Bagaimana untuk tambah
baik sistem percukaian, memperluas hasil-hasil kerajaan, bagaimana tentang sektor tidak
formal, bagaimana untuk mengurangkan ketirisan. Pada zaman kami dahulu zaman BN,
telah ada MoU antara LHDN dengan kastam. Apabila kita melaksanakan GST, segala fail
yang ada di kastam juga boleh diintegrasikan dengan fail yang dimiliki oleh LHDN.

Kita tahu bahawa GST boleh mengurangkan ketirisan dan telah pun
mengurangkan ketirisan. Jika satu-satu syarikat ketika GST membayar RM10 juta cukai
tetapi ketika SST hanya membayar RM5 juta cukai, maka LHDN patutnya mengajar
syarikat itu mengapa berlaku ketirisan yang sedemikian rupa. Itu cadangan yang ketiga
iaitu mengintegrasikan data dengan agensi-agensi yang berkaitan.

Yang Berhormat Menteri, South of Africa 57.81 peratus hutang kerajaan daripada
KDNK, Germany 56.93 peratus, China 55.36 peratus, Thailand 41.47 peratus, Korea
Selatan 40.54 peratus, Filipina 39.1 peratus, Saudi Arabia 23.7 peratus, Norway 36.75
peratus, Turki 29.93 peratus, negara jiran Indonesia 29.3 peratus, New Zealand 28.07
peratus, UAE 19.2 peratus, Brunei 2.63 peratus.

Tadi Yang Berhormat Pasir Mas menyebut negara-negara maju Jepun, USA,
Perancis, UK, Singapura, Kanada tetapi yang saya senaraikan itu ialah negara-negara
yang juga maju Germany, China, South Korea, New Zealand. Contohnya, mereka boleh
menurunkan peratus hutang daripada KDNK dengan begitu rendah sekali. Kita kena
belajar daripada mereka ini. Saya ingin tahu bagaimana kita hendak membayar cukai-
cukai ini, Yang Berhormat Menteri.

Apa akan terjadi daripada peratusan pembayaran cukai dalam bajet tahunan?
Sekarang ini peratusan untuk membayar hutang sembilan kepada 11 peratus, adakah
selepas ini menjadi 20 peratus daripada bajet tahunan untuk kita bayar hutang? Kalau 20
peratus apa akan jadi pada pembangunan negara dan juga rakyat dan kita tidak mahu
generasi akan datang dibebankan dengan cukai-cukai yang kita laksanakan. Credit rating
kita bagaimana? Adakah dengan meningkat kepada 65 peratus maka credit rating
daripada peringkat antarabangsa akan downgrade Malaysia?

Tuan Yang di-Pertua dan Yang Berhormat Menteri, lapan pakej rangsangan
RM530 bilion tetapi kita juga diberitahu bahawa suntikan fiskal hanya RM91.8 bilion bererti
angka ratusan bilion yang lain itu tolong jelaskan kepada kita, bagaimana ia dianggap
sebagai pakej sedangkan rangsangan cuma RM91.8 bilion. Walau bagaimanapun, oleh
kerana permintaan eksport China, Singapura, USA meningkat, minyak juga meningkat
USD 70 ke USD 80 se tong tetapi pada ketika yang sama kita juga terbeban dengan
memberikan subsidi pukal.

Apakah kaedah untuk mengatasi perkara ini dan juga apakah kaedah untuk kita
mengatasi hutang isi rumah 89.6 peratus daripada KDNK antara yang tertinggi di Asia ini
dan hutang seperti kenderaan, rumah, kad kredit, hutang peribadi perlulah ditambahkan
lagi jaringan pendidikan kewangan ataupun financial education network supaya rakyat
tidak terbeban dengan hutang-hutang ini. Terima kasih, Tuan Yang di-Pertua dan Yang
Berhormat Menteri.

Tuan Yang di-Pertua: Yang Berhormat Pontian, terima kasih. Seterusnya akhir
sekali sebelum pukul 1.00 tengah hari, Yang Berhormat Jelutong, silakan.
