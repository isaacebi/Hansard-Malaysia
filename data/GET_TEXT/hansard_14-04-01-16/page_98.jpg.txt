90 DR.11.10.2021

berbahas ini adalah untuk kepentingan negara, tidak lain daripada itu. So, sebagaimana
Yang Berhormat Ketua Pembangkang dan rakan-rakan yang lain, falsafahnya adalah do
not kill the goose that lays the golden egg. |tu yang saya rasa perlu kita perhatikan. Sebab
laporan kerajaan telah pun memperuntukkan RM17 bilion untuk Tabung COVID-19 dan
pada Belanjawan 2021. Kemudian darurat diaplikasikan, mahu tidak mahu perkara itu
telah berlaku. Akan tetapi kita bahas dalam Parlimen ini tentang ketelusan daripada segi
pemulihan COVID-19. Itu satu bab yang tidak selesai lagi dan kita tidak ganggu proses
kerajaan. lItu saya faham.

Kemudian kita diberikan jawapan daripada Kementerian Pendidikan Tinggi
tentang komputer, gadget yang diberikan kepada sekolah-sekolah. Sedangkan kita sudah
belanjakan RM17 bilion. Pembukaan PPV Tuan Yang di-Pertua, ini satu perkara yang kita
sebut dalam Dewan ini secara terbuka. Duitnya banyak tetapi bila dibuka, DO minta
kepada Ahli Parlimen, Ahli-ahli ADUN untuk pembelian perabot, ada /aptop atau tidak.
Jadi ini tidak menggambarkan— itu sahaja yang kita bimbang. PETRONAS telah
menyumbang saya rasa lebih kurang RM17 bilion setakat 2018 kepada tabung ini. Jadi,
sovereign fund ini kalau diterima pakai di Norway adalah suatu yang kita kena jaga. Jadi,
saya rasa sama ada ia dibelanjakan atau tidak, saya rasa kita boleh fokus kalau MOU ada
steering committee yang kita bersama bertanggungjawab pada hari ini.

Adakah penggunaan KWAN ini mekanismenya macam mana? Adakah
Kementerian Kewangan bersedia untuk berbincang dari segi pengawalan selia kepada
tabung ini. Terima kasih.

Tuan Yang di-Pertua: Terima kasih Yang Berhormat. Yang Berhormat Bukit
Bendera ya?

Tuan Ahmad Tarmizi bin Sulaiman [Sik]: Tuan Yang di-Pertua, Sik juga mohon
bahas.

Tuan Yang di-Pertua: Yang Berhormat Bukit Bendera sudah lama dah. Selepas
Yang Berhormat Bukit Bendera...

Tuan Ahmad Tarmizi bin Sulaiman [Sik]: Sik mohon.
Datuk Seri Dr. Haji Dzulkefly bin Ahmad [Kuala Selangor]: Kuala Selangor.

Tuan Yang di-Pertua: Yang Berhormat Sik dahulu, selepas itu Yang Berhormat
Kuala Selangor. Selepas itu Yang Berhormat Kubang Pasu ya? Ya Yang Berhormat Bukit
Bendera.

5.29 ptg.

Tuan Wong Hon Wai [Bukit Bendera]: Ya. Terima kasih Tuan Yang di-Pertua.
Saya ingin turut membahas tentang pindaan Akta Kumpulan Wang Amanah Negara 1988
dan saya membaca Laporan Tahunan KWAN berakhir tahun 2019.

01730

Jumlah dana terkumpul ialah RM19.2 bilion. Saya tadi mendengar Yang
Berhormat Menteri melaporkan bahawa dana terkumpul semasa ialah RM20.9 bilion. So,
oleh kerana laporan tahunan KWAN 2020 dan juga laporan terkini belum ada atas meja
Ahli Parlimen atau pun belum juga publish di mana-mana, so saya minta Yang Berhormat
Menteri untuk berikan butiran apa yang berlaku tahun 2020, tahun 2021 jumlah
perbelanjaan dan peruntukan dan jumlah pendapatan secara ringkas supaya masyarakat
kita tahu apa berlaku pada dua tahun ini.

Ini kerana tujuan asal KWAN ialah untuk sebagai satu Dana Kekayaan Negara,
wang berkenaan dengan sumber asli seperti dimasukkan dalam seksyen-seksyen Akta
Penubuhan, Akta Kumpulan Wang Amanah ini.

Saya ingin membangkitkan, tadi saya mendengar pembahas-pembahas lain yang
menyatakan bahawa perlu ada transparency, perlu ada pemantauan terhadap Dana
KWAN. Saya setuju dengan mereka. Kalau kita rujuk kepada dua buah negara yang
mempunyai dana kekayaan negara sedemikian, salah satu ialah Timor-Leste. Timor-Leste
