DR.11.10.2021 53

Meskipun hari ini kita dapat menarik nafas lega sementara RUU ini akan
diluluskan, kita mesti berhati-hati meraikan kononnya kerajaan hari ini banyak duit. Corak
belanjawan kita kini menunjukkan pembayaran hutang kita berada pada kadar 15 hingga
20 peratus setahun. Ini bermaksud, daripada setiap RM10 yang kita kutip daripada hasil
cukai RM1.50 hingga RM2 perlu kita guna untuk membayar hutang-hutang lama. Ini
tentulah akan menyempitkan lagi ruang untuk kita merancang.

Justeru itu, penting untuk kita memberi perhatian teliti kepada corak belanjawan
dan juga semua perancangan kita. Tadi, saya sebut kebimbangan langkah konsolidasi
fiskal semakin menekan golongan rentan dalam soalan saya kepada Yang Berhormat
Pasir Mas. Maka penting kita menentukan ke mana belanjawan ini perlu disalurkan.
Jangan nanti, projek-projek kerajaan, muka-muka yang sama yang dapat projek dan
projek ini juga yang menjadi projek sakit, projek yang sama gagal disiapkan, tidak siap
pada waktunya, meningkatkan kos dan lain-lain.

Saya ingin sebut di sini, tidak susah untuk kita menghabiskan peruntukan namun
tahun demi tahun Laporan Ketua Audit Negara masih menunjukkan pelbagai bentuk
belanjawan yang begitu mencengangkan. Ternampak seolah-olah kita bukan sahaja
merancang perbelanjaan sekadar untuk berbelanja, bukan untuk mencapai pelbagai
objektif rancangan pembangunan. Maksudnya, kita belanja ini sebab ada duit hendak
belanja, tetapi kita tidak memberikan fokus kepada apa yang hendak capai daripada
perbelanjaan ini.

Kita ada banyak objektif. Misalnya, membasmi kemiskinan, merapatkan jurang
pembangunan antara negeri dan wilayah, meningkatkan kecekapan pengangkutan awam,
mempercepatkan keseimbangan pembangunan digital, mengurangkan bil import
makanan dan lain-lain. Jadi, kebanyakan perkara ini lambat dilakukan kalau kita tengok.
Jadi, apakah yang akan dilakukan oleh kerajaan untuk mempercepatkan sebab sebelum
ini kita sudah ada pakej rangsangan dalam kebanyakan negeri.

Sebenarnya, pakej rangsangan ini masih belum semua dilaksanakan. Jadi,
dengan pertambahan RM45 bilion ini, sudah tentulah ia akan memakan banyak birokrasi.
Jadi, apakah langkah-langkah kerajaan yang hendak lakukan kerana masa darurat
kerajaan ada naikkan, runding terus boleh RM50,000. Adakah kerajaan akan meneruskan
ini? Apakah penambahbaikan supaya sistem pemerolehan kerajaan ini akan menghalang
ketirisan dan juga memastikan pulangan maksimum kepada perbelanjaan kerajaan?

Tuan Syed Ibrahim bin Syed Noh [Ledang]: Yang Berhormat Kangar.

Tuan Noor Amin bin Ahmad [Kangar]: Kita mesti sedar bahawa masalah-
masalah yang kita hadapi ini adalah berdasarkan acuan pembangunan yang lama. la
mesti ditukar untuk menghasilkan perkara yang berbeza. Acuan lama inilah walaupun ada
sejumlah kejayaan tertentu telah menghasilkan kesan sebaliknya ataupun dalam ekonomi
kita sebut sebagai unintended consequence seperti jurang besar ekonomi rakyat dan juga
antara negeri.

Jika kita meneruskan cara lama jangan terkejut jika aliran wang masih lagi akan
berlegar hanya di kawasan tertentu hanya dan juga kepada segelintir kumpulan yang
sama. Saya bagi 30 saat.

Tuan Syed Ibrahim bin Syed Noh [Ledang]: Terima kasih Yang Berhormat
Kangar. Saya faham tidak ada banyak masa, 10 saat sahaja. Sebut tadi tentang
kepentingan untuk dana ini digunakan dengan betul. Ini berkenaan dengan pengukuhan
sistem kesihatan awam. Saya dimaklumkan ada di peringkat daerah memohon daripada
wakil-wakil rakyat untuk sumbangan bagi Program Vaksinasi Remaja dan juga program
vaksinasi yang lain.

Jadi, mengapakah itu berlaku? Adakah kerana kurang peruntukan yang turun
kepada peringkat daerah atau pun peringkat negeri untuk membantu daripada segi
program vaksinasi?

01500

Timbalan Yang di-Pertua [Dato’ Mohd Rashid Hasnon]: Yang Berhormat, sila
teruskan.
