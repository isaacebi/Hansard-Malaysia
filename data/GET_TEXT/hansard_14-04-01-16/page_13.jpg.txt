DR.11.10.2021 5

wujudkan bubble travel ataupun gelembung pelancongan ini, SOP ada vaksin dua dos
ada, tetapi masih berlakunya kes positif malah kluster di sebuah hotel yang merangkumi
59 kes positif.

Jadi persoalannya kepada Yang Berhormat Menteri, apakah  strategik
kementerian sementara kita buka bagaimana untuk kita mengelak kekeliruan ataupun
kekecohan seperti tahun lepas apabila kampus-kampus ini ditutup dengan mengejut dan
menimbulkan banyak kerisauan, kebimbangan di peringkat ibu bapa dan juga
menyusahkan mahasiswa. Jadi, mohon sekiranya Yang Berhormat Menteri dapat
menyatakan apakah strategi kita untuk kurangkan, kalau terpaksa mengawal kluster ini,
apakah kaedahnya? Terima kasih

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri menjawab.

01020

Datuk Seri Dr. Noraini binti Ahmad: Terima kasih saya ucapkan kepada Yang
Berhormat Johor Bahru atas keprihatinan, terutamanya kepada warga kampus ataupun
warga IPT. Mengenai soalan yang pertama, adakah kementerian ada mengagihkan self-
kit ataupun kit ujian kendiri ini. Untuk makluman Yang Berhormat, bila pelajar itu kembali
ke kampus bermula pada 15 Oktober secara berperingkat. Mereka akan disaring dengan
kit ujian kendiri. Tujuan dia adalah dalam usaha untuk memantau dan mengekang
penularan COVID-19 walaupun mereka telah mendapat vaksinasi sebanyak dua dos.
Saringan kesihatan ini akan dibuat secara berkala dan ini untuk bagi memastikan pelajar
sentiasa berada dalam keadaan yang baik.

Selepas itu, dalam kes soalan yang kedua pula, untuk mengurangkan risiko-risiko
kejangkitan sekiranya ada. Mereka, yakni pelajar ataupun kontak rapat ini kita akan
letakkan di pusat pengasingan ataupun kuarantin yang disiapkan oleh setiap IPT
berkenaan. Operasi IPT tidak perlu ditutup. Jadi, sebaliknya aktiviti PdP secara
bersemuka oleh pelajar yang terlibat hanya perlu ditangguhkan dan kita akan sebab tadi
dalam soalan asal saya, saya ada maklumkan bahawa dia ada dua cara iaitu PdP, satu
bersemuka dan satu lagi dalam talian maknanya dibuat secara hibrid. Jadi, kalau kita
sekiranya IPT merekodkan kes jangkitan yang lebih serius, penutupan sesuatu institusi
untuk tempoh tertentu hanya boleh dipertimbangkan tertakluk kepada pandangan dan
saranan daripada KKM, Yang Berhormat. Terima kasih banyak.

Tuan Haji Wan Hassan bin Mohd Ramli [Dungun]: Terima kasih Tuan Yang di-
Pertua. Apakah perancangan kementerian untuk memastikan syllabus atau pengajian
pelajar-pelajar yang terganggu atau tercicir kerana perintah kawalan pergerakan atau
kerana mereka kekurangan akses internet sebelum ini dapat diatur semula bagi
memastikan kualiti pengajian mereka tidak terjejas. Terima kasih. Pohon jawapan Yang
Berhormat Menteri.

Datuk Seri Dr. Noraini binti Ahmad: Terima kasih Yang Berhormat Dungun.
Seperti yang saya katakan dalam soalan tambahan sebelum ini. Pelajar ini kita akan
benarkan dia orang masuk secara berperingkat. Walau bagaimanapun, setengahnya lagi
akan melalui proses PdP ini secara dalam talian. Sebanyak enam kategori keutamaan
untuk kemasukan dalam kampus ini, salah satu daripadanya adalah mereka yang tidak
mempunyai akses internet. Maka, insya-Allah tidak akan ada masalah mengenai
kesukaran mereka untuk belajar. Ini kerana mereka ada opsyen, sama ada belajar sendiri
di rumah ataupun kembali ke kampus. Terima kasih banyak.

Tuan Syed Ibrahim bin Syed Noh [Ledang]: Terima kasih Tuan Yang di-Pertua.
Yang Berhormat Menteri, ada soalan berkenaan dengan keadaan mahasiswa yang tidak
divaksin. Saya difahamkan ada juga banyak dakwaan ataupun kes semakan mahkamah
sedang berlaku berkenaan dengan mereka yang mahu masuk ke kampus tetapi masih
belum dapat vaksin. Apakah penerangan yang boleh Yang Berhormat Menteri sampaikan
dan ada dakwaan juga yang mengatakan ada anak muda yang diugut berkaitan dengan
tidak pengambilan vaksin. Walaupun, kita sedar ada banyak manfaatnya pengambilan
vaksin ini. Terima kasih.
