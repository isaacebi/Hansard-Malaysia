42 DR.11.10.2021

(ii) pendidikan, kebajikan pelajar dan juga guru; dan
(iii) memperluaskan kepada golongan yang bersasar.

Tuan Yang di-Pertua, jumlah RM45 bilion ini satu nilai yang amat besar dan telah
dinyatakan antara golongan yang bersasar yang akan mendapat manfaat terus ialah
perusahaan kecil dan sederhana (PKS) dan PKS mikro. Adapun jaringan golongan
bersasar ini perlu diperluaskan dan mengambil kira sektor penerbangan, industri
pelancongan yang baharu sahaja dibenarkan beroperasi secara berperingkat.

Selain itu semakan semula perlu dilaksanakan dan perusahaan yang mungkin
gagal dalam permohonan terdahulu perlu diberikan kebenaran untuk memohon semula
bagi memastikan tiada rakyat yang tertinggal daripada mendapat manfaat yang
sepatutnya.

Tuan Yang di-Pertua, Pasir Mas mohon menyokong.

Tuan Yang di-Pertua: Terima kasih Yang Berhormat Pasir Mas. Seterusnya
Yang Berhormat Simpang Renggam diikuti Yang Berhormat Pontian dan akhir sekali
sebelum pukul 1.00 tengah hari, Yang Berhormat Jelutong. Silakan Yang Berhormat
Simpang Renggam, lima minit.

Dr. Maszlee bin Malik [Simpang Renggam]: Terima kasih Tuan Yang di-Pertua.
Eh! Belum lagi?

Tuan Yang di-Pertua: Tidak, Yang Berhormat Simpang Renggam, selepas itu
Yang Berhormat Pontian kemudian...

Dr. Maszlee bin Malik [Simpang Renggam]: Oh! Belum lagi ya.

Tuan Yang di-Pertua: ...Yang Berhormat Jelutong. Sabar Yang Berhormat
Jelutong. Yang Berhormat Simpang Renggam, Yang Berhormat Simpang Renggam
silakan.

12.43 tgh.

Dr. Maszlee bin Malik [Simpang Renggam]: Terima kasih Tuan Yang di-Pertua.
Saya bila mengamati ucapan daripada Yang Berhormat Menteri tadi berkaitan dengan
gelombang dan bagaimana kita...

Seorang Ahli: Badai.

Dr. Maszlee bin Malik [Simpang Renggam]: ...Badai. Teringat saya kepada
kata-kata Haji Abdul Malik Karim Amrullah atau Buya Hamka yang mengatakan;

“Kehidupan itu laksana lautan, orang yang tiada berhati-hati dalam mengayuh
perahu, memegang kemudi dan menjaga layar maka karamlah ia digulung oleh ombak
dan gelombang. Hilang di tengah samudera yang luas, tiada akan tercapai olehnya tanah
tepi...”.

Jadi, kita dihempas oleh badai dan juga ombak wabak COVID-19 dan dampak
daripada wabak ini mengesankan daripada sektor bukan sekadar kesihatan, ekonomi
semata-mata tetapi juga kepada pendidikan dan proses tumbesaran anak-anak itu sendiri.
Saya ingin mengulangi gesaan yang telah saya bawa sewaktu perbahasan RMKe-12
baru-baru ini perlunya kita memberikan tumpuan kepada perkembangan dan tumbesaran
anak-anak kita yang menurut banyak sekali laporan sama ada daripada UNDP, Khazanah
Institute dan lain-lain lagi mengalami kebantutan dan juga mengalami kerencatan pada
pembesaran mereka dampak COVID. Maka apa sekolah telah mula dibuka, kita perlu
bantu.

Maka saya seru sekali lagi supaya dilaksanakan Program Sarapan Pagi Percuma
(PSP 2020) bagi anak-anak sekolah rendah dan dimasukkan di dalam Pakej Rangsangan
ini. la amat perlu kerana ia bakal membantu lebih 2.7 juta murid di 7,772 sekolah dan akan
membantu lebih 50,000 guru yang akan turut terlibat dalam pelaksanaannya. Membantu
lebih 100,000 petugas kantin dan juga pengusaha-pengusaha kantin yang telah dihenyak
