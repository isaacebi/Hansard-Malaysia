92 DR.11.10.2021

Seterusnya saya ingin bertanya berkaitan dengan adakah dana ini juga akan kita
gunakan untuk kes-kes kesan kepada COVID-19 itu termasuk yang disebut long COVID-
19 itu, mereka yang terjejas kesihatan mereka sama ada kita boleh menggunakan Dana
KWAN ini.

Terakhir Tuan Yang di-Pertua iaitu bagaimana perolehan kembali pembayaran
ataupun caj yang kita kenakan kepada bukan warganegara yang menerima vaksin itu
yang mungkin sebahagian daripada mereka itu perlu bayar termasuk pekerja-pekerja
asing ini. Adakah akan dikembalikan juga kepada tabung ini. Tuan Yang di-Pertua, terima
kasih.

Tuan Yang di-Pertua: Terima kasih. Yang Berhormat Kuala Selangor.

5.37 ptg.

Datuk Seri Dr. Haji Dzulkefly bin Ahmad [Kuala Selangor]: Terima kasih Tuan
Yang di-Pertua. Menyambut daripada perbahasan yang dibuat oleh Ahli-ahli Yang
Berhormat yang lain, saya sangat memahami mengapa tujuan dan niat murni kita terpaksa
dengan izin resort to penggunaan Dana Kekayaan Negara ini. Namun di Dewan yang
mulia ini juga kalau boleh kita hendak rakamkan kalau benar-benar ia dana kekayaan,
sovereign wealth fund sewajarnya ia tidak mudah-mudah dipergunakan terutama ketika ia
digunakan dalam pendekatan dan cara yang sangat diralati semasa Ordinan Darurat itu.
Dari sudut fiduciary responsibility dengan izin, kebertanggungjawaban kewangan itu kita
terpaksa hari ini membawa perbahasan di sini.

Dana Kekayaan Negara ini Tuan Yang di-Pertua kalaulah kita ambil kawan-kawan
telah menyebutkan tadi kalau kita banding dengan Timor-Leste tahun 2005 pun sudah
ada RM65 bilion. Itu kalau kita ambil yang disebut-sebut tentang Norway USD1.3 trilion,
China, Kuwait, UAE, Abu Dhabi dan sebagainya kita sebenarnya mendapat sumbangan
daripada Petronas sahaja Tuan Yang di-Pertua sejak awal sehinggalah tidak silap saya
tahun 2019, sumbangan daripada Petronas sahaja adalah RM1.3 trilion keseluruhannya.

Hari ini kita struggle dengan kita hanya punya dana kekayaan negara tidak pun
sampai RM20 bilion Tuan Yang di-Pertua. Jadi, saya mahu kita merakamkan bahawa
benar-benar kalau ia berfungsi sebagai dana untuk kita simpan untuk masa depan anak
cucu kita, kalau boleh tidak boleh tidaklah seharusnya kita — bukan saya kata simply tetapi
kita jadikan ia sovereign wealth fund yang hanya boleh diambil dalam keadaan yang
memerlukan we do not have any more fiscal space, dengan izin fiscal barulah ya saya kira
mungkin ini satu-satunya tetapi tidak semudah-mudah seharusnya ia diambil perolehan
begitu.

Satu perkara yang saya ingin sebutkan bersabit dengan perolehan vaksin Tuan
Yang di-Pertua. Saya pernah membangkitkan di Dewan yang mulia ini keperluan untuk
sama ada MOSTI, MOH mahupun MOF pertanggungjawaban pembelian itu diwujudkan
satu dashboard di mana perolehan ataupun derma yang diberikan oleh Amerika dan yang
lain jumlah perolehan berapa yang digunakan, berapa berbaki.

01740

Dari sudut itu, jenis-jenis vaksin itu. Akan tetapi malangnya sehingga hari ini tidak
ada satu dashboard yang memberikan pencerahan dan penerangan itu kepada seluruh
rakyat. Jadi tiba-tiba keperluan RM6 juta lagi. Sebenar-benarnya kita tidak boleh track
perolehan, derma dan sebaginya. Ini yang diralati juga Tuan Yang di-Pertua. Kalau
pertanggungjawaban itu adalah benar-benar dapat kita pertanggungjawabkan ia tidak
akan jadi begini dan tidak mudah kita resort to,dengan izin menggunakan Kumpulan Wang
Amanah Negara (KWAN) dana KWAN negara ini sementara kita tidak boleh
pertanggungjawabkan kepada setiap satu juta dos yang kita beli.

Mungkin sahaja kita telah melebihi keperluan kita ataupun tidak ataupun seperti
mana yang kita tahu ada yang membuat laporan-laporan menunjukkan bahawa kita telah
melebihi keperluan. Jadi itu semua tidak dapat saya tahu sendiri atau sesiapapun kerana
kita tidak diberikan akses kepada informasi ini dengan dashboard yang
