38 DR.11.10.2021

RM45 bilion. Itu point Yang Berhormat Shah Alam kalau tidak silap saya, Tuan Yang di-
Pertua.

Apa pun saya akan teruskan, saya hanya tinggal berbaki dua minit lebih sahaja.
Telah saya sebutkan dan tegaskan bahawa butiran-butiran itu juga yang telah
dikemukakan oleh Pakatan Harapan dan pembangkang untuk bagaimana kita cerakinkan
perbelanjaan RM45 bilion. Mungkin saya tidak punya waktu untuk membutirkan semuanya
itu, cuma cukup sekadar saya menyebutkan tentang RM4 bilion yang dipohon dan hari ini
sudah ditambah dengan RM65 bilion. Itu adalah bersabit dengan peruntukan untuk
Kementerian Kesihatan Malaysia (KKM).

Dalam perkara ini saya mungkin menyimpang sedikit untuk merakamkan betapa
Yang Berhormat Menteri Kesihatan telah membuat satu penegasan bahawa kaedah
FTTIS— ini dilaporkan oleh Sinar Harian baru-baru ini. Akan diperkasakan untuk benar-
benar menangani apa juga kemungkinan outbreak dalam fasa kita transisi daripada
pandemik kepada endemik. Saya menyambut baik perkara ini kerana inilah perkara yang
telah kita mahukan dilakukan secara lebih agresif dengan segala peruntukan dan
pelaburan.

Pertamanya, persoalan testing. Lama kita minta RTK-Ag itu. RTK-Ag ini ada dua
iaitu satu sekarang ini dilakukan oleh profesional dan satu lagi dilakukan oleh rakyat
sendiri dengan saliva kendiri itu. Saya telah sebutkan perkara ini, saya tidak mahu ulangi.
Selepas itu, setelah test, setelah kita FTTIS itu— test dan trace. Tracing itu Tuan Yang di-
Pertua, kita mahukan benar-benar pelaburan untuk memperkasakan digitalization dalam
kita contact tracing kita, MySejahtera kita itu, telah pun saya sebutkan dahulu betapa ia at
best was semi manual but dengan Yang Berhormat Menteri Kesihatan membuat komitmen
ini, saya harapkan perkara ini dapat kita atasi buat for once and for all, insya-Allah.

Ketiganya, dari sudut human resource itu sendiri. Saya mahukan peruntukan
sebanyak ini ada juga peruntukan yang ditumpukan kepada mengangkat ataupun
meningkatkan human resource frontliners khususnya dalam hal-hal contact tracing dan
juga dalam acute care di hospital dan sebagainya.

Tuan Yang di-Pertua, perkara ini sekali gus saya mahu sebutkan betapa kalau
dalam konteks, dalam akronim baharunya dikatakan FTTRIS itu tetapi tidak apa. Itu ialah
pelaporan yang dibuat kalau kita melakukan swab kendiri itu, mesti kita upload sendiri
dalam reporting. Itu adalah sangat mustahak. Saya kira perkara ini sudah pun dapat
dilaksanakan oleh KKM. Inilah yang kita nantikan.

Paling penting Tuan Yang di-Pertua, saya mahukan untuk testing kendiri, saliva
test dengan RTK-Ag ini benar-benar menjadi the game changer dalam kita memasuki
transisi endemik. la mesti pertamanya, murah. Keduanya, mudah untuk kita dapat capaian
itu ataupun untuk kita beli. Lalu saya ingat dalam konteks ini, kalau boleh Tuan Yang di-
Pertua saya rakamkan, ia mesti harganya mesti lebih ataupun kurang daripada RM10 per
kit. Kalau dapat RM5 lebih baik Tuan Yang di-Pertua. Ini adalah untuk membantu rakyat.
Bayangkan a very empowering too/. Kalau kita contohnya mahu keluar rumah, ada rasa
sedikit tidak sedap badan, bergejala dan sebagainya, immediately kita buat sendiri saliva
test itu dan andainya negatif kita boleh keluar. Andainya positif kita kuarantin dan kita
angkat. Sama ada negatif atau positif, kita angkat untuk kita rakamkan dalam aplikasi
MySejahtera.

01230

Di situ adalah sangat penting kerana kita akan memberikan data yang cukup baik
untuk apa pun data analytic yang dibuat. Hari ini, kalau semua ini tidak dapat kita jalankan,
garbage in, garbage out, data-data itu satu masa dahulu didedahkan oleh Yang Berhormat
Rembau, ada back log dan sebagainya. Kalaulah tidak dinaikkan semuanya, ia akan
menjadi satu yang tersasar. /t will be skewed, there will be spurious result dengan izin,
analytic yang tidak tepat.

Tuan Yang di-Pertua, saya memandang waktu yang sangat saya kejar ini tetapi
saya ada banyak point lain. Apa pun yang hendak saya tegaskan kita tidak boleh selesa
dalam keadaan kita sudah mencapai vaksinasi yang begini baik kerana andainya kita
selesa, kita sudah — terhadap orang dewasa 90 percent over dan juga remaja adolescent
