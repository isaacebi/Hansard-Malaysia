DR.11.10.2021 27

Tuan Yang di-Pertua: Ya, /ast ya.

Tuan Lim Guan Eng [Bagan]: Ya. Peraturan Mesyuarat 36(12), itu berkaitan
dengan dasar kabotaj. Di mana pada 30 September, Yang Berhormat Menteri
Pengangkutan telah menyatakan bahawa itu projek Apricot di mana adalah kabel bawah
dasar laut sepanjang 12,000 kilometer tidak ada kaitan langsung dengan dasar kabotaj,
di mana beliau enggan berikan pengecualian kepada kapal-kapal negara asing untuk buat
pembaikan.

Akan tetapi pada 5 September, Yang Berhormat Menteri Kementerian Komunikasi
dan Multimedia telah menjawab secara bertulis kepada Yang Berhormat Bukit Mertajam,
di mana beliau telah menyatakan secara hitam putih bahawa dasar kabotaj belum
diselesaikan...

Tuan Yang di-Pertua: Point of order Yang Berhormat, point of order-nya apa?.

Tuan Lim Guan Eng [Bagan]:...adalah satu sebab mengapa Apricot tidak di—
datang ke Malaysia, bypass. So, di siniada dua jawapan yang berbeza. Saya harap Tuan
Yang di-Pertua, sekiranya ada perselisihan di antara Kementerian Komunikasi dan
Multimedia dan juga Kementerian Pengangkutan, yang mana adalah betul? Ini kerana
mesti salah satu kementerian telah mengelirukan Dewan yang mulia ini, bercanggah
dengan point of order Peraturan Mesyuarat 36(12). So, saya harap Tuan Yang di-Pertua
boleh siasat mana version yang betul.

Tuan Yang di-Pertua: Saya jadi peguam pun tidak boleh, jadi penyiasat pun tidak
boleh.

Tuan Lim Guan Eng [Bagan]: Yang Berhormat Menteri Pengangkutan tipu atau
Yang Berhormat Menteri KKMM..

Tuan Yang di-Pertua: Tadi jadi peguam pun tidak boleh. Sekarang hendak jadi
penyiasat pula, macam mana?

Tuan Lim Guan Eng [Bagan]: Ya?

Tuan Yang di-Pertua: Tadi Yang Berhormat Ketua Pembangkang kata saya tidak
boleh jadi peguam. Sekarang Yang Berhormat suruh saya jadi penyiasat.

Tuan Lim Guan Eng [Bagan]: No, sebagai Tuan Yang di-Pertualah. Sebagai
Tuan Yang di-Pertua, this is your duty to seek the truth. Saya tidak sebut peguam pun
Tuan Yang di-Pertua.

Tuan Yang di-Pertua: So, sekarang saya kena jadi penyiasat?

Tuan Lim Guan Eng [Bagan]: Saya hanya cakap bahawa sebagai Tuan Yang
di-Pertua, sebelum mempengerusikan Dewan yang mulia ini mestilah cari...

Tuan Yang di-Pertua: Okey, Yang Berhormat macam ini...

Tuan Lim Guan Eng [Bagan]:...kebenaran, bukanlah tutup kebenaran. Yang
mana versi betul? Yang Berhormat Menteri Pengangkutan betul atau KKMM yang betul?

Tuan Yang di-Pertua: Okey. Yang Berhormat...

Tuan Lim Guan Eng [Bagan]: Saya lebih cenderung bahawa KKMM cakap
benar.

Tuan Yang di-Pertua: Yang Berhormat, baik.

Tuan Lim Guan Eng [Bagan]: Akan tetapi itu terpulang kepada Tuan Yang di-
Pertua untuk siasat.

Tuan Yang di-Pertua: Okey.
Tuan Lim Guan Eng [Bagan]: Yang mana cakap betul?
[Pembesar suara dimatikan]

Tuan Yang di-Pertua: Okey, Yang Berhormat. Yang Berhormat, Yang Berhormat
cukup, cukup. Cukuplah, sudah lama.
