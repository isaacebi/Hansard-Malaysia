68 DR.11.10.2021

meningkatkan perbelanjaan di bawah Kumpulan Wang COVID-19 serta had siling
statutory. Saya bersetuju dengan saranan Yang Berhormat Kuala Selangor supaya dasar
fiskal perlu menyokong pemulihan ekonomi yang dirancang untuk tahun 2022. Dengan
itu, Kementerian Kewangan berhasrat untuk meneruskan pendirian dasar fiskal
mengembang dengan izin expansionary fiscal stunt.

Ini jelas ternyata dengan langkah kerajaan untuk meningkatkan had siling
Kumpulan Wang COVID-19 daripada RM656 bilion kepada RM110 bilion. Penambahan
sebanyak RM45 bilion ini akan diutamakan bagi memastikan kesejahteraan rakyat
terjamin serta kelangsungan perniagaan terus disokong untuk merancakkan aktiviti
ekonomi tahun depan yang akan terus dipacu oleh pembukaan ekonomi secara
menyeluruh sebelum hujung tahun ini. So, terima kasih Yang Berhormat Kuala Selangor.

Yang Berhormat Kuala Selangor juga mencadangkan suntikan fiskal oleh
kerajaan ditingkatkan lagi. Namun seperti yang dibahaskan oleh Yang Berhormat Pasir
Mas dan juga Yang Berhormat Kangar, kerajaan perlu mengambil pendekatan yang
bertanggungjawab dan berhemat dengan melaksanakan peningkatan perbelanjaan
secara sementara untuk menangani krisis COVID-19. Dengan itu RUU ini mempunyai
tempoh terhad dan hanya berkuat kuasa sehingga hujung 2022. Selaras dengan pendirian
yang bertanggungjawab kerajaan tidak bercadang meningkatkan had statutory lebih
daripada 65 peratus seperti yang dibentangkan pada hari ini.

Untuk makluman Ahli Yang Berhormat seperti yang disebutkan oleh Yang
Berhormat Kubang Pasu, perbelanjaan kepada hutang yang hampir mencecah 18 peratus
daripada hasil. Sudah naik Yang Berhormat Kubang Pasu daripada 15 peratus akan
mencecah 18 peratus. Tahap ini memang melebihi had 15 peratus daripada hasil yang
telah lama diamalkan secara pentadbiran. Di samping itu, pelaksanaan langkah
konsolidasi fiskal disertai kutipan hasil yang lebih baik pascakrisis dijangka akan dapat
mengurangkan paras hutang. Ada cadangan-cadangan juga bagaimana hendak
menaikkan hasil tadi daripada beberapa Yang Berhormat di sini, terima kasih. Kita ada
belanjawan ataupun Bajet 2022 yang akan dibentangkan pada 29 Oktober ini. Sesetengah
cadangan itu kita terima baik dan kita akan perhalusi. Cadangan mengenai hendak
menaikkan hasil. Akan tetapi, yang Lumut pun ada mengatakan bagaimana kita hendak
mengimbangi hutang kita dengan hasil.

Terima kasih juga Yang Berhormat Baling yang bertanya sama ada kita akan
menaikkan hutang ini daripada 65 peratus kepada 70 peratus atau ke atas. Pada masa ini
kita rasa sudah cukup, untuk kita menaikkan dulu had hutang ini daripada 60 peratus
kepada 65 peratus. Kerajaan memanglah mengutamakan kebajikan rakyat. Dengan itu,
pertambahan terbesar daripada RM45 bilion adalah untuk bantuan Prihatin Rakyat dan
bantuan sosial. Ini pun dibangkitkan oleh Yang Berhormat Port Dickson supaya fokus
diberi kepada golongan B40. Memang peruntukan yang banyak juga diberi kepada
golongan ini. Di samping itu tambahan subsidi upah dan...

Dato’ Ngeh Koo Ham [Beruas]: [Bangun]

Datuk Seri Utama Tengku Zafrul bin Tengku Abdul Aziz: Last sentence —
insentif pengajian walaupun akan dibayar kepada majikan akhirnya akan tertumpu untuk
mengekalkan dan menambah peluang pekerjaan untuk rakyat. Yang Berhormat.

Dato’ Ngeh Koo Ham [Beruas]: Terima kasih Yang Berhormat Menteri. Satu
daripada yang rakyat sudi bayar kepada kerajaan ialah levi atas pekerja-pekerja asing
yang hendak membuat pemutihan. Akan tetapi, Kementerian Dalam Negeri langsung tidak
melaksanakan tanggungjawab sejak 1 Julai. Oleh sebab itu, kekurangan pekerja asing
kutipan daripada kelapa sawit ini sudah dianggarkan menurun RM20 bilion dan kutipan
cukai kerajaan RM2 bilion. Ini wang yang boleh diterima tanpa membebankan rakyat.
Adakah kerajaan akan memastikan Kementerian Dalam Negeri dan juga Kementerian
Sumber Manusia segera melaksanakan tanggungjawab mereka supaya kutipan yang
senang dapat ini boleh diraikan oleh kerajaan.

Tuan Ahmad Fahmi bin Mohamed Fadzil [Lembah Pantai]: Terima kasih Yang
Berhormat Menteri. Saya tidak sempat hendak berbahas tadi sebab ringkas sahaja.
Berkenaan dengan bantuan PRIHATIN. Sebelum ini saya ada mendapat aduan terutama
