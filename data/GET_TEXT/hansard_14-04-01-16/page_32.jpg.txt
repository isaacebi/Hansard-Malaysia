24 DR.11.10.2021

Keduanya, mengatakan bawa ke Select Committee yang tidak akan sama kekuatannya
jika dibahaskan di sini.

Jadi, saya ingin tegaskan, kalaupun Tuan Yang di-Pertua buat keputusan begitu,
saya mahu Abhli-ahli Parlimen menggunakan apa sahaja ruang, termasuk petang ini,
tatkala membahaskan dana tambahan COVID-19 oleh Yang Berhormat Menteri
Kewangan untuk tetap tidak menutup, tidak bersekongkol atau menutup kes ini. [Dewan
tepuk]

Tuan Yang di-Pertua: Terima kasih Yang Berhormat Ketua Pembangkang.
Sebenarnya, saya baru melihat usul Yang Berhormat itu. Akan tetapi, saya sebenarnya
telah pun menandatangani surat itu. Memang tepatlah jangkaan Yang Berhormat.
Sebenarnya saya ingin menolak usul tersebut kerana Yang Berhormat membuat usul
untuk Peraturan Mesyuarat 90(1) dan 90(2) untuk menangguhkan prosiding, untuk
menghentikan kuat kuasa peraturan tetapi tidak pun dinyatakan peraturan mana yang
hendak dihentikan, nombor satu.

Nombor kedua, pokok pangkal persoalan yang dibangkitkan oleh usul Yang
Berhormat yang baharu ini, yang terbaharu ini adalah mengenai perkara yang sama
dengan usul 18(1) dan 18(2) yang Yang Berhormat kata buat minggu lepas, yang telah
pun saya tolak. Jadi, terpaksalah saya tidak boleh menerima Peraturan Mesyuarat 90(1)
dan 90(2) itu Yang Berhormat.

Sebenarnya, mengenai keputusan saya yang minggu sudah itu, sebenarnya,
saya rasa lah, aturan yang patut Yang Berhormat gunakan peraturan 43 iaitu untuk Dewan
ini review, keputusan saya itu. Saya ingatkan Yang Berhormat telah pun beri notis kepada
saya secara lisan itu hari untuk buat usul 43. Akan tetapi, saya dapat usul 90(1) dan 90(2).
Itu nombor satunya.

Nombor dua, mengenai ratusan bilion itu, saya rasa sepanjang pengetahuan saya
yang saya baca, Pandora Papers bukanlah mengenai sorokan itu, wang ataupun
pengeluaran wang berbilion-bilion dari negara kita ke luar pesisir. la mengenai
pendedahan dan pemegangan saham di dalam syarikat-syarikat luar pesisir. Itu dua
perkara yang berlainan Yang Berhormat. Saya telah baca sedikit sebanyak Pandora
Papers itu. la bukannya mengenai outflow of money, ia mengenai shareholding of several
individuals in, dengan izin, in offshore companies.

01140

So, ia bukan outflow of money seperti mana yang dinyatakan oleh Yang
Berhormat pada tahun 2012 dan dalam Panama Papers tahun 2015 itu. Jadi, ia dua
perkara yang berlainan. Malah, saya nampak pegangan share itu pun mengikut
kenyataan-kenyataan di luar sana kecil sahajalah, bukannya berbilion-bilion ringgit. Ada
yang lima pound sahaja kut saya baca, kalau tidak silap sayalah. Satu lagi itu ada
company yang memegang harta dalam USD2.5 juta atau pound.

Dato’ Seri Anwar bin Ibrahim [Port Dickson]: Terima kasih Tuan Yang di-
Pertua. Oleh sebab saya bawa Peraturan Mesyuarat 91 atau Peraturan Mesyuarat 92 ini,
untuk memberi ruang kepada Tuan Yang di-Pertua membuat keputusan membetulkan
keputusan awal. Selepas ini kalau Tuan Yang di-Pertua tolak, barulah saya buat usul
(motion) supaya bawa kepada Dewan Rakyat.

Tuan Yang di-Pertua: Ya.
Dato’ Seri Anwar bin Ibrahim [Port Dickson]: Okey, itu satu tentang peraturan.
Tuan Yang di-Pertua: Ya.

Dato’ Seri Anwar bin Ibrahim [Port Dickson]: Akan tetapi Tuan Yang di-Pertua
hendak jadi peguam bagi pihak perasuah-perasuah ini sebab apa? [Tepuk]

Tuan Yang di-Pertua: Saya bukan...

Dato’ Seri Anwar bin Ibrahim [Port Dickson]: Now look, saya ada seluruh
dokumen yang ada ini dan ia— bagaimana seorang Yang Berhormat Menteri umpamanya
boleh simpan pemain saham di sana. Kemudian, ini bukan pengaliran keluar, dia daripada
