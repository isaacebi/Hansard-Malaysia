DR.11.10.2021 91

juga mempunyai petroleum fund yang telah ditubuhkan pada tahun 2005. Akan tetapi
sehingga tahun 2018, dia sudah mengumpul dalam Timor-Leste Petroleum Fund sudah
mengumpulkan USD15.8 ataupun RM65 bilion jauh melebihi KWAN.

So, saya ingin menanyakan sama ada kenapa dana terkumpul KWAN begitu
kurang berbanding dengan sebuah negara yang baru mencapai kemerdekaan Timor-
Leste yang baru mempunyai dana sedemikian pada tahun 2005.

Saya juga ingin merujuk kepada tadi Yang Berhormat Menteri juga sebut Norway.
norway sovereign fund dan perbezaan Norway dengan Malaysia, perundangan kita
memberikan satu kuasa yang begitu besar dengan had-had tertentu kepada kerajaan
untuk menggunakan dana kekayaan ini. Di Norway telah dihadkan hanya tiga peratus
daripada value of the fund boleh digunakan oleh kerajaan dengan kekangan-kekangan
legislatif. Akan tetapi kita begitu senang, kita melalui Ordinan Darurat boleh guna.

Saya juga ingin menanyakan Yang Berhormat Menteri rasional keputusan
tersebut sama ada melalui pinjaman adakah lebih murah dengan menggunakan pinjaman
ataupun menggunakan KWAN. Ini seperti tadi pembahas-pembahas kita yang telah
membangkitkan tadi Yang Berhormat Menteri menggunakan Projek Paya Indah Wetland
sebagai justifikasi RM40 juta penggunaan KWAN. Sebenarnya itu satu justifikasi yang
lemah kerana sepatutnya amaun tersebut RM42 juta itu tidak harus disalurkan dari KWAN.
la harus digunakan daripada dana pembangunan yang lain.

Tadi kita telah meluluskan menaikkan had siling statutori untuk hutang kita
daripada naik lima peratus. Tadi saya sebut ia telah membuka ruang fiskal RM70 bilion
kerana kalau kita mengenakan nominal GDP kita tahun 2020, RM1.4 trilion, ruang fiskal
yang diwujudkan tadi melalui perundangan tersebut five percent ialah RM70 bilion. Walau
perundangan tadi kita hanya wang COVID-19 Fund kita meluluskan RM45 bilion, so
memang kita ada ruang fiskal yang begitu besar yang telah dibenarkan, yang dibenarkan
oleh legislatif.

Saya ingin mengingatkan kepada kerajaan sejarah pada tahun 2003, had hutang
statutori kita 40 peratus sahaja. Kemudian dinaikkan kepada 55 peratus tahun 2009.
Tahun 2020 — 60 peratus dan sekarang dinaikkan 65 peratus. So, kita ingat kita perlu
prudents dalam perbelanjaan kita, kita perlu transparent dalam segala perbelanjaan kita.
Saya meminta penjelasan tentang kegunaan dana-dana KWAN seperti yang saya sebut
tadi. Sekian, terima kasih Tuan Yang di-Pertua.

Tuan Yang di-Pertua: Terima kasih Yang Berhormat Bukit Bendera. Yang
Berhormat Sik, silakan.

5.35 ptg.

Tuan Ahmad Tarmizi bin Sulaiman [Sik]: Assalamualaikum warahmatullahi
wabarakatuh. Terima kasih Tuan Yang di-Pertua. Saya ingin membangkitkan beberapa
perkara berkaitan Akta KWAN ini. Pertama kita lihat semangat dan pokok kepada pindaan
ini adalah untuk kita mengukuhkan sistem kesihatan rakyat dalam kita menggunakan dana
ini untuk Program Vaksinasi.

Jadi persoalan saya, bagaimana kah juga dana ini digunakan selain daripada
program vaksinasi termasuk kita memperbaiki sistem hospital kita, penggunaan wad
ataupun menambah kapasiti wad ICU dan sebagainya adakah juga termasuk dalam dana
ini. Begitu juga berkaitan dengan adakah khusus untuk vaksin kepada penyakit COVID-
19 ataupun vaksin-vaksin yang lain.

Seterusnya yang kita diberi maklum bahawa vaksin-vaksin ini ada yang diperoleh
oleh kerajaan dan dijual kepada pihak swasta kepada pihak hospital-hospital swasta ini.
Jadi, pihak swasta telah mengenakan caj ataupun bayaran kepada mereka yang
menerima. Adakah hasil daripada caj kepada vaksin ini akan dipulangkan kepada tabung
ini dan perlu dilihat ia juga sebagai dana untuk kita menampung kembali dana yang telah
kita keluarkan.
