72 DR.11.10.2021

Ketiga, pandemik COVID ini mendedahkan kelemahan structure yang serius.
Kalau SME kelihatannya sangat fragile bahkan broken down under a savior economic
condition.

Keempat, masyarakat kita hakikatnya sangat bergantung kepada fizikal mobiliti,
ekonominya itu. Jadi bila kita impose PKP, maka dia memberikan kesan yang besar. Apa
yang saya hendak bangkitkan Yang Berhormat Menteri, boleh tidak syarahkan sikit. Bila
kita luluskan RM45 bilion, Yang Berhormat Menteri akan gunakan untuk Program Subsidi
Upah, Bantuan Prihatin, projek berskala kecil dan Geran Khas Prihatin PKS.

Bagaimanakah ia boleh sedikit sebanyak meredakan empat keadaan yang saya
sebutkan tadi? Ataupun secara khusus Yang Berhormat Menteri, apakah kerajaan ada
ura-ura hendak buat semacam SME ini ya. Entiti macam kita pernah ada Danaharta satu
ketika dulu, ketika krisis ekonomi tetapi knhusus untuk SME yang sekarang bergelut.
Terima kasih.

Datuk Seri Utama Tengku Zafrul bin Tengku Abdul Aziz: Terima kasih Yang
Berhormat. Saya setuju dengan apa yang telah dirumuskan oleh Yang Berhormat
mengenai kesan-kesan yang dihadapi oleh golongan B40 atau sekarang ada sampai B50
hingga B60. Apabila kita linat juga kepada PKS-PKS yang terkesan terutamanya sektor-
sektor yang paling terkesanlah seperti sektor pelancongan, peruncitan dan juga PKS-PKS
mikro. Di sini kerajaan seperti yang disebut oleh Yang Berhormat tadi telah membuat
peruntukan yang banyak untuk Program Subsidi Upah.

Di sini kalau tidak silap saya tadi pun kalau kita lihat permintaan untuk
ditambahkan lagi Program Subsidi Upah dan insentif pekerjaan naik sampai RM31 bilion.
Ini sedikit sebanyak dapat membantulah. Akan tetapi kita tahu kesannya ekonominya
amatlah teruk dan ini hanyalah sekadar untuk menolong bagi mereka yang terkesan.

01620

Bantuan Prihatin Nasional juga dan juga Geran Khas Prihatin juga telah
diperuntukkan di mana GKP ini telah dapat dimanfaatkan lebih kurang satu juta PKS mikro
yang jumlah RM6.08 bilion.

Jadi mengenai soalan Yang Berhormat tadi sama ada kita akan menubuhkan
sebuah institusi atau agensi seperti dana harta pada masa ini kita tidak ada perancangan
kerana yang diperlukan ialah modal kerja, yang diperlukan ialah pinjaman, yang
diperlukan ialah ekuiti di mana kita di Kementerian Kewangan bersama-sama dengan
kementerian-kementerian yang berkaitan insya-Allah di dalam Bajet 2022 akan
memperincikan dan memperhalusi bagaimana bantuan yang patut kita beri buat masa ini
untuk PKS-PKS ini terutamanya apabila ekonomi kita telah mula dibuka.

Sebagai contoh semasa industri pelancongan masih lagi belum buka terutamanya
sebelum merentas negeri, kita ada memberi dana lebih kurang RM1 bilion tetapi dana ini
tidak digunakan kerana industri itu tidak boleh beroperasi. Sekarang mereka sudah boleh
beroperasi tetapi dana yang diperlukan bukan sahaja dana dari segi pinjaman tetapi dari
segi ekuiti fo restart, to jump start dan juga dana dari segi working capital, modal kerja dan
juga dana untuk seperti guarantee. Itulah salah satu antara cadangan yang kita sendiri
telah bincangkan sebenarnya, Yang Berhormat.

Insya-Allah kita akan memberi sedikit lebih perincian mengenai ini dalam masa
yang terdekat, Yang Berhormat.

Tuan Wong Hon Wai [Bukit Bendera]: Minta pencerahan Yang Berhormat
Menteri.

Tuan Lim Guan Eng [Bagan]: Terima kasih kepada Yang Berhormat Menteri.
Saya hendak ucapkan terima kasih kerana telah pun bersetuju untuk menaikkan dana
COVID-19 sebanyak RM45 bilion tetapi sungguhpun kita mengalu-alukan kenaikan ini
demi membantu rakyat dan menyemarakkan mata pencarian, dari segi pecahan
penggunaannya saya rasa tidak seperti mana yang dibincangkan.

Oleh kerana kami pun telah mengesyorkan dan ini kami rasa telah dipersetujui
bahawa RM30 bilion daripada RM45 bilion akan digunakan untuk membantu perniagaan-
