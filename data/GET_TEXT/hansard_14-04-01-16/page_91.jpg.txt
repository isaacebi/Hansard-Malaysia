DR.11.10.2021 83

Datuk Seri Utama Tengku Zafrul bin Tengku Abdul Aziz: Terima kasih kerana
cadangan Yang Berhormat Lembah Pantai.

Yang Berhormat Lumut, nama program ini dicadangkan dipinda sebenarnya,
Yang Berhormat, daripada pinjaman mikro kredit di bawah Bank Simpanan Nasional atau
TEKUN kepada pinjaman mikro kredit sahaja. Ini mengambil kira beberapa program
pinjaman mudah mikro kredit yang diluluskan di bawah agensi lain, contohnya SME Corp,
Majlis Amanah Raya (MARA) yang telah diumumkan di bawah PEMERKASA.

Selain itu, melalui PEMERKASA Tambahan dan PEMULIH, kerajaan juga telah
mengumumkan tambahan kemudahan pembiayaan mikro kredit sebanyak RM500 juta,
Yang Berhormat. Justeru, had siling ini ditingkatkanlah daripada RM1 bilion kepada RM2
bilion.

Yang Berhormat Ipoh Timur ada juga tadi mengenai Bantuan Kehilangan
Pekerjaan tadi Yang Berhormat mentioned that. Sebenarnya ada dalam Jadual dan akan
dibuat pada hujung bulan Oktober ini yang memanfaatkan hampir satu juta orang
penerima. Peruntukannya ialah RM500 juta. Pembayaran akan dikreditkan terus ke
akaun penerima yang didaftarkan. Data adalah berdasarkan data KWSP dan juga
PERKESO, Yang Berhormat.

Tuan Wong Kah Woh [Ipoh Timur]: Yang Berhormat Menteri, saya ingin
bertanya. Bagaimana rakyat tahu sama ada beliau layak ataupun tidak? Kerana apa
yang kita tahu adalah setiap kali pengumuman kata kesemua data akan diambil dari
KWSP. So, itu masalahnya yang akan mengakibatkan kekeliruan.

Datuk Seri Utama Tengku Zafrul bin Tengku Abdul Aziz: Terima kasih, Yang
Berhormat. Kita menggunakan data KWSP dan PERKESO. Kalau mereka tidak membuat
pencaruman, kita assume mereka telah hilang pekerjaan. Jadi, dari segi automatik, kita
akan memberi. Akan tetapi, mereka boleh membuat permohonan juga kalau mereka tidak
menerima pada akhir bulan Oktober ini, Yang Berhormat.

Yang Berhormat Kuala Selangor dan Yang Berhormat Kangar, peningkatan
peruntukan RM4 bilion untuk COVID-19 ini akan disampaikan secara bertulis. Saya tidak
ada pada masa ini. Antaranya melibatkan— saya tahu pecahan but !| will give you the
bigger picture, Yang Berhormat. Melibatkan keperluan tambahan untuk merawat pesakit
COVID-19 seperti reagen, PPE, ubat dan sebagainya. Di samping itu, peruntukan juga
diperlukan untuk penambahan emolumen kakitangan kontak dan juga peningkatan
kapasiti, decanting ataupun penyumberan luar kepada hospital swasta. Itu pun ada dalam
list itu, Yang Berhormat.

Datuk Seri Dr. Haji Dzulkefly bin Ahmad [Kuala Selangor]: Kalau diizinkan,
Tuan Pengerusi.

Tuan Pengerusi: Sila.

Datuk Seri Dr. Haji Dzulkefly bin Ahmad [Kuala Selangor]: Saya tambah sikit
saja. Salah satu daripada kejayaan Greater Klang Valley Taskforce adalah kerana
penggunaan penggemblengan tenaga public, private, pakar ya. Kumpulan-kumpulan
yang membantu mereka mencerakinkan polisi dan dasar dan action plan. Saya harap
perkara ini juga akan mengambil pendekatan di mana penentuan perbelanjaan ini
diizinkan golongan stakeholders seperti ini terutamanya the specialist. Ataupun kalau
boleh kita wujudkan Parliamentary Select Committee untuk oversee dan memantau
penentuan perbelanjaan ini, saya kira kesannya akan jadi lebih baik, the greater cost
effective perbelanjaan dan outcome will be better, Yang Berhormat Menteri. So, saya
harap perkara ini akan dapat dipertimbangkan. Terima kasih Yang Berhormat Menteri.

01700

Datuk Seri Utama Tengku Zafrul bin Tengku Abdul Aziz: Terima kasih Yang
Berhormat Kuala Selangor. Kita akan pertimbangkan. Itu saja jawapan saya dalam soalan
peringkat Jawatankuasa Tuan Pengerusi.

[Fasal-fasal 1 hingga 3 diperintahkan jadi sebahagian daripada rang undang-
undang]
