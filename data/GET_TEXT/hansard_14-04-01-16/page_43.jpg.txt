DR.11.10.2021 35

minit mengikut apa yang Yang Berhormat Menteri gunakan. Silakan Yang Berhormat
Kuala Selangor.

12.14 tgh.

Datuk Seri Dr. Haji Dzulkefly bin Ahmad [Kuala Selangor]: 13 minit ya. Terima
kasih Tuan Yang di-Pertua, terima kasih pembentangan yang dibuat oleh Yang Berhormat
Menteri Kewangan. Saya tidak tahu bahawa saya diberikan 13 minit walaupun membuat
persiapan lebih daripada itu. Apa pun saya rakamkan dahulu assalamualaikum
warahmatullahi wabarakatuh dan salam sejahtera semua.

Tuan Yang di-Pertua: Waalaikumsalam.

Datuk Seri Dr. Haji Dzulkefly bin Ahmad [Kuala Selangor]: Ya kita nantikan
RUU ini dan saya merakamkan pertama-tamanya dan saya pernah menyebutkan sedikit
kepada Menteri Kewangan mungkin ini bukan waktunya untuk kita segera membuat fiscal
consolidation atau dengan kata lain dengan izin untuk menjadi terlalu prudent menjaga
hal hutang negara ataupun debt, dengan izin. Ini adalah kerana dalam suasana krisis
seperti ini, kita tidak punya pilihan kecuali untuk memahami bahawa dalam KDNK— dalam
formula KDNK faktor yang dikatakan faktor the G-factor ataupun faktor government
spending...

Datuk Wira Dr. Mohd. Hatta bin Md. Ramli [Lumut]: Buka mask.

Datuk Seri Dr. Haji Dzulkefly bin Ahmad [Kuala Selangor]: Boleh buka mask
ya, dengan izin. Alhamdulillah. Terima kasih sahabat saya Yang Berhormat Lumut.
Faktor penubuhan KDNK ditentukan dengan formula C+I+G+(X-M) atau mudahnya faktor
perbelanjaan consumption rakyat atau domestic spending, faktor investment pelaburan-
pelaburan swasta dan faktor G yakni faktor perbelanjaan kerajaan dan eksport tolak
import. Itulah yang akan menentukan paling mudahnya, formula menentukan bagaimana
pertumbuhan berlaku ataupun tidak dalam setiap fiscal year kewangan tahunan.

Saya tegaskan sekali lagi hari ini kita terpaksa bersama-sama secara bipartisan
dwi-partisan untuk menyokong sedikit langkah untuk mengizinkan kerajaan berbelanja
kerana faktor government spending dalam suasana ekonomi meleset mesti sifatnya
expansionary ataupun pengembangan dan terpaksa meminjam dengan apa jua tools
ataupun apa jua kaedah dan caranya nanti. Ya kita tahu, maka saya kira secara bipartisan
seluruhnya ahli-ahli di Dewan yang mulia ini akan menyokong untuk kita paling tidaknya
memberikan laluan sedikit waktu yang tertentu untuk statutory limit ataupun hak pinjaman
itu diangkat kepada 65 peratus daripada Keluaran Dalam Negara Kasar. Saya kira ini tidak
ada masalah.

Persoalan besar yang mahu ditanya, persoalan besar yang menjadi pertikaian
adalah bagaimana perbelanjaan itu akan dipertanggungjawabkan supaya dapat
dilaksanakan an effective spending atau perbelanjaan yang berkesan akan benar-benar
akan memenuhi sasaran lalu dengan izin kesan multiplier-nya itu, kesan berganda
ataupun kesan kepada sasaran-sasarannya itu mengikut apa pun program-program yang
akan dilancarkan akan menyampai kepada matlamatnya. Itu point pertama saya Tuan
Yang di-Pertua. Kita bersama dalam hal ini. We are in together for this and we would not
want to be— sesiapapun tidak mahu menjadi petualang, penghalang dalam mengizinkan
peningkatan statutory limit ini. Itu pertama buat saya.

Keduanya, sebenarnya this is not the time for one-upmanship dengan izin. Bukan
untuk mendabik dada siapa yang hebat dan lebih hebat. Ini kerana kalau kita perhatikan—
minta maaf saya terpaksa sebutkan ini. Perkara ini diperhatikan juga oleh pembangkang
awal-awal tadi semasa PM kelapan lagi mentadbir dan apa pun kita boleh sebutkan PM
kesembilan menyambut apa yang gagal dilaksanakan oleh PM kelapan dengan Pakatan
Harapan khususnya pembangkang amnya, sebenarnya telah mengesyorkan
perbelanjaan RM45 bilion dengan perincian yang ada juga disebutkan oleh Yang
Berhormat Menteri sebentar tadi. Saya terpaksa mengakui— we just want to put on record
untuk kita rakamkan bahawa Pakatan Harapan khasnya dan pembangkang amnya dalam
memohon supaya perbelanjaan besar itu berlaku kerana kita memahami kalaulah kapal
