DR.27.09.2021 35

pekerja mahir. Semangat patriotisme dan tanggungjawab kepada negara juga akan
dipupuk.

01240

Akademi Pembangunan Belia Malaysia dan beberapa kompleks belia dan sukan
akan dinaiktarafkan, manakala Pusat Belia Wilayah yang pertama di Malaysia akan dibina
bagi merancakkan lagi aktiviti belia.

Malaysia dijangka menjadi sebuah negara tua pada tahun 2030 iaitu apabila 15
peratus daripada jumlah penduduk Malaysia berumur 60 tahun dan ke atas. Bagi
memastikan keperluan warga emas terpelihara, kerajaan akan memperbanyakkan sistem
sokongan kepada warga emas.

Sehingga hari ini, sebanyak 140 pusat warga emas telah diwujudkan dan kerajaan
merancang untuk memperluaskan usaha ini ke seluruh kawasan Parlimen. Malaysia juga
perlu mewujudkan lebih banyak bandar mesra warga emas pada masa akan datang.
Sistem Pendaftaran Warga Emas Nasional akan ditambah baik dan liputannya
diperluaskan.

Jumlah orang kurang upaya ataupun OKU yang berdaftar telah meningkat
sebanyak lapan peratus iaitu daripada 548 ribu pada tahun 2019 kepada 593 ribu pada
tahun 2020. Kumpulan ini akan terus diperkasa dengan melaksanakan program seperti
dengan izin, Job Coach, Pemulihan Dalam Komuniti, Perkhidmatan Pusat Kehidupan
Berdikari, Program Keusahawanan OKU dan Karnival Kerjaya Khas.

Usaha memperkasakan agenda dalam pembangunan akan diteruskan dengan
meningkatkan penglibatan wanita dalam sektor ekonomi dan proses membuat keputusan.
Penyertaan wanita dalam pasaran kerja disasarkan mencapai 59 peratus pada tahun
2025. Akses dan kualiti perkhidmatan penjagaan dan pendidikan awal kanak-kanak serta
penjagaan warga emas dengan yuran yang berpatutan akan dipertingkatkan. Ini akan
mendorong lebih ramai wanita untuk kekal atau kembali bekerja.

Pembangunan ekonomi usahawan wanita akan  diperkukuh dengan
meningkatkan akses kepada pembiayaan dan aktiviti latihan kemahiran. Usahawan
wanita juga akan digalakkan untuk menjalankan aktiviti perniagaan secara dalam talian
untuk memperluaskan pasaran. Rangka kerja bagi memperkasakan gender akan
diperkenalkan serta undang-undang sivil dan syariah akan diperkukuhkan bagi
menangani isu berkaitan wanita.

Tuan Yang di-Pertua, fokus ketujuh adalah melonjakkan pembangunan Sabah
dan Sarawak serta negeri-negeri kurang membangun. Seperti yang telah saya nyatakan
sebelum ini, saya komited untuk menyelesaikan isu-isu berhubung tuntutan Sabah dan
Sarawak berdasarkan Perjanjian Malaysia 1963 atau MA63 /[Tepukj. Ini termasuklah
keperluan infrastruktur asas, kawal selia gas dan elektrik, aspek pendigitalan dan
keselamatan. Oleh itu, pembangunan negeri Sabah dan Sarawak akan terus diberikan
keutamaan pada RMKe-12. Penyediaan infrastruktur asas akan diperluas dengan
membina jambatan dan naik taraf 1,400 kilometer jalan berturap luar bandar serta
menyiapkan pembinaan 1,150 kilometer Lebuh raya Pan Borneo.

Usaha mengurangkan jurang pembangunan ekonomi antara negeri, antara
wilayah serta antara bandar dan luar bandar akan terus diberikan tumpuan. Usaha
melonjakkan pertumbuhan negeri kurang membangun terutamanya Sabah dan Sarawak
akan dipergiatkan. la bermatlamat untuk mempercepatkan pertumbuhan KDNK yang
perlahan di negeri Kedah, Kelantan, Perlis, Sabah, Sarawak dan Terengganu serta
mengurangkan kadar kemiskinan terutama di Sabah, Kelantan dan Sarawak.

Bagi tujuan ini, sekurang-kurangnya 50 peratus daripada keseluruhan peruntukan
permohonan pembangunan asas Persekutuan akan diagihkan kepada negeri-negeri
tersebut. Peruntukan ini akan ditumpukan kepada penyediaan infrastruktur asas,
pendigitalan, pendidikan, perkhidmatan penjagaan kesihatan dan pembangunan
ekonomi. Saya sendiri akan memantau pelaksanaannya secara dekat.

Seperti saya umumkan semasa Hari Malaysia, peruntukan sejumlah RM7.7 bilion
iaitu RM3.61 bilion kepada negeri Sabah dan RM4.09 bilion kepada negeri Sarawak
