30 DR.27.09.2021

menambah baik seluruh sistem pendidikan negara serta menangani isu ketidakpadanan
dalam pasaran pekerjaan.

01210

Bagi menambah baik sistem pendidikan negara, langkah utama yang akan
dilaksanakan adalah seperti berikut:

(i) Pendidikan Sains, Teknologi, Kejuruteraan dan Matematik
(STEM) akan diperkukuh bagi menyediakan murid dengan
perubahan teknologi, termasuk 41R;

(ii) Persekitaran sekolah akan dijadikan lebih kondusif melalui
penggantian 148 buah bangunan daif dengan kos berjumlah
RM1.6 bilion pada tahun 2021 dan 2022. Sebanyak empat
kompleks sekolah dan lima buah sekolah baharu akan dibina
melibatkan kos sebanyak RM848 juta;

(iii) Program TVET akan diperkasa dengan menambah _baik
ekosistem, meningkatkan kualiti program melalui akreditasi
pengiktirafan dan pensijilan badan bertaraf antarabangsa serta
memperkenalkan sistem penarafan institusi TVET. Platform
berpusat bagi data penawaran dan permintaan TVET akan
dibangunkan;

(iv) Sistem pendidikan tinggi yang lebih fleksibel akan diwujudkan
dan kerjasama dengan industri di peringkat bagi menambah baik
kualiti graduan dan memenuhi keperluan industri; dan

(v) Pelan Pendidikan Digital pada peringkat sekolah dan pengajian
tinggi akan diperkenalkan bagi memastikan akses yang lebih
luas kepada pendidikan yang lebih berkualiti dan naik taraf
kemudahan beberapa buah universiti avam. Antaranya UiTM,
UKM, UM, USM dan UUM.

Dalam RMKe-12, kerajaan akan memastikan lebih banyak pekerjaan yang
berkemahiran tinggi diwujudkan melalui pelaksanaan inisiatif berikut:-

(i) menarik lebih banyak pelaburan baharu yang berteknologi tinggi;

(ii) menggalakkan industri beralih kepada automasi dan
mekanisasi;

(iii) mengehadkan kemasukan pekerja asing berkemahiran rendah;
dan

(iv) memperkukuh kolaborasi antara industri dan akademia.

Tuan Yang di-Pertua, Pelan Strategik Kebolehpasaran Graduan 2021-2025
diperkenalkan untuk menangani isu ketidakpadanan dalam pasaran buruh. Selain
daripada itu, dengan izin, Job Creation Strategic Plan 2021-2023 akan diperkenalkan
untuk membolehkan negara menyediakan tenaga kerja berdaya tahan dan berkemahiran
tinggi yang diperlukan oleh industri. Pelaksanaan dua pelan ini akan memastikan rakyat
Malaysia mendapat manfaat daripada pewujudan peluang pekerjaan yang baharu.

Pandemik COVID-19 telah memberikan kesan kepada beberapa sektor ekonomi
yang mempunyai kebergantungan yang tinggi terhadap pekerja asing, terutamanya sektor
pembinaan dan perladangan akibat pembekuan pengambilan pekerja asing. Bagi
mengatasi isu ini, industri perlu meningkatkan penggunaan automasi dan mekanisasi
dalam proses pengeluaran. Dalam tempoh jangka panjang, jumlah pekerja asing dalam
tenaga kerja dihadkan kepada tidak melebihi 15 peratus. Penguatkuasaan berkaitan
pekerja asing akan diperkukuhkan bagi menyokong dasar ini.

Tuan Yang di-Pertua, Fokus Ketiga: Meningkatkan Kesejahteraan Keluarga
Malaysia. Kesejahteraan hidup ialah hak asasi manusia dan hak ini tidak boleh dinafikan.
Saya sedar dalam situasi pandemik COVID-19, rakyat menaruh harapan yang tinggi
kepada kerajaan. Kerajaan akan sentiasa mencari jalan yang terbaik untuk memastikan
