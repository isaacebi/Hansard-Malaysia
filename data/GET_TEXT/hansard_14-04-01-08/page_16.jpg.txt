8 DR.27.09.2021

3. Datuk Seri Panglima Abdul Azeez bin Abdul Rahim [Baling] minta Perdana
Menteri menyatakan:

(a) apakah status terkini Suruhanjaya Siasatan Diraja (RCI) Tabung
Haji dalam menyiasat isu melibatkan pengurusan dan operasi
Lembaga Tabung Haji (TH); dan

(b) adakah skop siasatan yang akan dilaksanakan akan
merangkumi siasatan Pelan Pemulihan TH pada ketika ini.

Timbalan Menteri di Jabatan Perdana Menteri (Hal Enwal Agama) [Datuk Haji
Ahmad Marzuk bin Shaary]: Terima kasih Tuan Yang di-Pertua, terima kasih Yang
Berhormat Baling. Untuk makluman Ahli Yang Berhormat, sepertimana diputuskan oleh
Jemaah Menteri pada 14 Julai, barisan Kabinet telah bersetuju bahawa diwujudkan RCI
dan terma-terma bagi penubuhan RCI adalah memberi tumpuan kepada isu-isu berkaitan
Lembaga Tabung Haji yang berlaku di antara 2014 hingga 2020.

#1030

Pada ketika ini, memorandum Jemaah Menteri bagi membincangkan operasi
pelaksanaan RCI telah disediakan dan diedarkan bagi Jemaah Menteri. Ini adalah meliputi
perkara seperti keahlian RCI serta aspek-aspek pengoperasian, pentadbiran dan logistik
melibatkan pengurusan RCI.

Aspek tadbir urus integriti dan reputasi Lembaga Tabung Haji sebagai institusi
simpanan kewangan Islam adalah amat penting memastikan agar kedudukan kewangan
Lembaga Tabung Haji lebih kukuh dan stabil. Untuk menjamin dan memelihara
kepentingan para pendeposit dan jemaah haji Malaysia sebagaimana yang termaktub
dalam Akta Tabung Haji 1995, simpanan pendeposit kekal selamat dan dijamin oleh
kerajaan. Hasil siasatan dan pandangan dari RCI kelak diharapkan dapat membantu
Lembaga Tabung Haji menambah baik daripada segi pengurusan dan aspek tadbir urus.

Untuk makluman tambahan juga, mesyuarat Kabinet terakhir telah memutuskan
bahawa untuk urusan RCI ini akan diurus selia oleh Menteri Hal Enwal Undang-undang
dan Parlimen dan insya-Allah, dalam masa terdekat ini akan diputuskan terma dan
syaratnya. Sekian, terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan
pertama. Sila, Yang Berhormat Baling.

Datuk Seri Panglima Abdul Azeez bin Abdul Rahim: Terima kasih Tuan Yang
di-Pertua, terima kasih Yang Berhormat Timbalan Menteri. Alhamdulillah, RC| bermula
tahun 2014 hingga 2020. Alhamdulillah.

Soalan tambahan saya. Minta penjelasan tentang keupayaan kewangan UJSB
dalam membayar semula hutang mereka kepada Tabung Haji sebanyak RM27.6 bilion?
Adakah terdapatnya jaminan kerajaan sekiranya UJSB gagal melunaskan hutang mereka
kepada Tabung Haji dalam masa tempoh tujuh hingga sembilan tahun? Ini sudah hampir
dua tahun berlalu.

Begitu juga bagi kepentingan pelaburan dan pendeposit Tabung Haji, saya
pohon Yang Berhormat Timbalan Menteri buat pengesahan, adakah terdapat sebarang
kertas siasatan dibuka bagi sebarang tuduhan melibatkan kecurian wang di Tabung Haji
yang dilakukan oleh pengurusan tertinggi atau lembaga pengarah sebelum tahun 2018?
Hal ini amat penting untuk pendeposit-pendeposit Tabung Haji yang ingin tahu, ada atau
tidak kecurian berlaku kerana terlalu banyak tohmahan pencuri, perompak, penyamun duit
Tabung Haji sebelum ini sehinggakan seramai 520,000 pendeposit telah menutup akaun
Tabung Haji pada waktu itu. Alhamdulillah, sekarang dia orang sudah buka balik, tetapi
saya perlu satu penjelasan yang rapi untuk dimuktamadkan pada pagi yang mulia ini.
Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Timbalan Menteri, satu minit.

Datuk Haji Anmad Marzuk bin Shaary: Terima kasih kepada soalan tambahan
daripada Yang Berhormat Baling.
