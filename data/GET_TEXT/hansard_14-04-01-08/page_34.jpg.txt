26 DR.27.09.2021

Tujuan pembaharuan ini bukanlah untuk menjana kekayaan negara semata-mata,
sebaliknya, untuk menangani beberapa cabaran struktur ekonomi, menyediakan tenaga
kerja masa hadapan, meningkatkan kesejahteraan Keluarga Malaysia dan merapatkan
jurang pembangunan antara wilayah.

Di samping itu, ia juga bagi memastikan pelaksanaan kaedah yang lebih berkesan
dalam penyampaian perkhidmatan kepada rakyat. Insya-Allah, dengan terlaksananya
pembaharuan ini pada tahun 2025, Malaysia akan menjadi sebuah negara berpendapatan
tinggi dan mempunyai kualiti hidup yang lebih baik. Kita juga berhasrat untuk menjadikan
Malaysia sebuah negara berteknologi tinggi.

Secara terperinci, saya ingin berkongsi beberapa matlamat utama dalam tempoh
RMKe-12:

(i) pertumbuhan KDNK disasarkan pada kadar 4.5 peratus
sehingga 5.5 peratus setahun dalam tempoh 2021-2025;

(ii) pendapatan isi rumah dianggarkan sebanyak  kira-kira
RM10,000 sebulan pada tahun 2025;

(iii) jurang KDNK per kapita antara wilayah tengah dan Sabah
dikurangkan kepada 1:2.5 manakala bagi Sarawak dikurangkan
kepada 1:1.2 pada tahun 2025; dan

(iv) pengurangan intensiti pelepasan gas rumah kaca atau dengan
izin, greenhouse gas (GHG) sebanyak 45 peratus pada KDNK
pada tahun 2030 dan berdasarkan intensif pelepasan pada
tahun 2005, sejajar dengan Perjanjian Paris 2015.

Seterusnya, saya ingin memberikan pencerahan kepada sembilan fokus utama
RMKe-12 seperti berikut:

(i) merancakkan pertumbuhan ekonomi;

(ii) memperkukuh pemangkin pertumbuhan;

(iii) meningkatkan kesejahteraan Keluarga Malaysia;

(iv) memantapkan keselamatan dan ketenteraman awam;

(v) membasmi kemiskinan tegar dan merapatkan jurang pendapatan;
(vi) memperkasa Agenda Bumiputera dan Keluarga Malaysia;

(vii) melonjakkan pembangunan Sabah, Sarawak dan negeri-negeri

kurang membangun;
(viii) | mempercepat pertumbuhan hijau; dan

(ix) meningkatkan kecekapan penyampaian perkhidmatan awam dan
memastikan pelaksanaan dasar yang berkesan.

Tuan Yang di-Pertua, fokus pertama, merancakkan pertumbuhan ekonomi.
Fokus pertama ini tertumpu kepada usaha mengembalikan semula momentum
pertumbuhan kesemua sektor ekonomi dan mewujudkan sumber pertumbuhan baharu.
Pertumbuhan beberapa industri yang strategik dan berimpak tinggi iaitu elektrik dan
elektronik, perkhidmatan global, aeroangkasa, industri halal, kreatif, pelancongan, biojisim
dan aktiviti pertanian pintar akan dilonjakkan. Transformasi perusahaan mikro kecil dan
sederhana (PMKS) juga akan di perkasa.

Pertumbuhan sektor perkhidmatan akan disokong oleh strategi pemodenan
sektor untuk menjadi hab perkhidmatan serantau. Dalam hal ini, dasar dan perundangan
yang jelas serta persekitaran perniagaan yang kondusif akan diwujudkan bagi
menggalakkan lagi pelaburan yang berkualiti.

01150

Selaras dengan perkembangan revolusi perindustrian keempat atau dikenali
sebagai 4IR, sektor pembuatan dijangka beralih kepada pengeluaran produk yang
