22 DR.27.09.2021

bagi penggunaan PDF yang baharu. Perkara-perkara berkaitan peruntukan di bawah
pihak berkuasa berkenaan selain Akta Pelesenan Tenaga Atom.

Walaupun tarikh pembinaan PDF dilanjutkan, Lynas masih lagi tertakluk di bawah
syarat-syarat yang telah ditetapkan terdahulu iaitu Lynas hendaklah memastikan PDF
yang dibina hanya menempatkan residue water leach purification (WLP) yang sedia ada
dan residue WLP yang akan dihasilkan oleh Lynas Advanced Materials Plant (LAMP)
sehingga Julai 2023.

Pemegang lesen hendaklah memastikan bahawa loji cracking and leaching di luar
negara beroperasi sebelum Julai 2023. Selepas tempoh tersebut, pemegang lesen tidak
lagi dibenarkan untuk mengimport bahan mentah yang mengandungi bahan radioaktif
semula jadi naturally occurring radioactive material (NORM) ke Malaysia. Pemegang
lesen juga tidak lagi dibenarkan menghasilkan residue WLP di Lynas Advanced Material
Plant (LAMP) selepas pemindahan proses cracking and leaching ke luar negara. Sekian,
terima kasih.

Tuan Shaharizukirnain bin Abd Kadir [Setiu]: Setiu.

Tuan Yang di-Pertua: Terima kasih, soalan tambahan nombor dua?
Tuan Abdul Latiff bin Abdul Rahman [Kuala Krai]: Kuala Krai.
Tuan Yang di-Pertua: Yang Berhormat Setiu.

Tuan Shaharizukirnain bin Abd Kadir [Setiu]: Terima kasih Tuan Yang di-
Pertua. Terima kasih Yang Berhormat Timbalan Menteri. Soalan saya, siapakah pihak
ketiga yang bebas yang dilantik untuk melaksanakan penilaian ke atas kemajuan
pembinaan kemudahan pelupusan kekal ini?

Tuan Yang di-Pertua: Silakan Yang Berhormat Timbalan Menteri.

Datuk Haji Ahmad Amzad bin Mohamed @ Hashim: Untuk makluman Yang
Berhormat, Lembaga Pelesenan Tenaga Atom telah mensyaratkan agar Lynas melantik
pihak ketiga yang bebas independent third party untuk melaksanakan penilaian berkala
untuk melaksanakan penilaian berkala ke atas kemajuan pembinaan PDF dan
mengemukakan Laporan Penilaian tersebut kepada lembaga.

Buat masa ini kelulusan bagi tapak PDF masih di peringkat penilaian oleh pihak
berkuasa yang berkaitan dan reka bentuk PDF masih belum diluluskan. Pelantikan pihak
ketiga yang bebas akan dilakukan oleh Lynas selepas kedua-dua proses tersebut selesai.
Terima kasih.

Tuan Yang di-Pertua: Terima kasih, ada sedikit masa untuk soalan nombor tiga
kalau ada? Kalau tidak ada Yang Berhormat, sekarang tamatlah sesi untuk Waktu
Pertanyaan-pertanyaan bagi Jawab Lisan pada hari ini. Terima kasih semua pada Yang
Berhormat. Ada Usul Yang Berhormat Menteri?

[Sesi Pertanyaan-pertanyaan bagi Jawab Lisan Tamat]
