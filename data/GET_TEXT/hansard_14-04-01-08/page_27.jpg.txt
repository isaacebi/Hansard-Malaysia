DR.27.09.2021 19

9. Datuk Seri Dr. Shamsul Anuar bin Nasarah [Lenggong] minta Perdana Menteri
menyatakan berdasarkan keadaan dan situasi semasa pandemik COVID-19 di dalam
negara, adakah kerajaan bercadang untuk melaksanakan PKP ‘Total Lockdown’ seperti
yang telah dilakukan pada tahun 2020 bagi menurunkan bilangan kes positif.

Timbalan Menteri di Jabatan Perdana Menteri (Tugas-tugas Khas) [Datuk
Mastura binti Tan Sri Dato’ Mohd Yazid]: Terima kasih Tuan Yang di-Pertua. Terima
kasih Yang Berhormat Lenggong. Yang Berhormat sebarang pelaksanaan PKP diperketat
atau lockdown bergantung kepada situasi mengambil kira penilaian risiko jangkitan
COVID-19 oleh KKM meliputi kadar peningkatan kes, taburan kes positif, kepadatan
penduduk, kewujudan tempat-tempat awam serta keadaan sosial demografi penduduk di
mana penilaian risiko yang dibuat bagi setiap kawasan adalah berbeza-beza, Tuan Yang
di-Pertua.

Seperti yang dinyatakan oleh Yang Amat Berhormat Perdana Menteri bahawa
langkah mengurung rakyat tidak lagi dilihat sesuai, malah dikhuatiri mendatangkan lebih
banyak implikasi termasuk kesihatan mental dan ekonomi. Pelaksanaan semua PKP
termasuk PKP total lockdown memberi kesan yang sangat negatif kepada ekonomi
negara.

Oleh itu, kerajaan telah mempertimbangkan pendekatan baharu dalam
menguruskan bilangan kes positif dapat masa yang sama berusaha untuk memulihkan
kembali ekonomi negara. Kini fokus utama kerajaan adalah kepada Pelan Pemulihan
Negara (PPN) secara berfasa dan hanya akan melaksanakan PKP diperketatkan
berdasarkan lokaliti yang mempunyai kadar jangkitan setempat yang tinggi.

Kadar vaksinasi turut dipertingkatkan Yang Berhormat bagi membantu
mengurangkan kesan jangkitan kes harian yang tinggi.

Timbalan Yang di-Pertua [Dato’ Mohd Rashid Hasnon]: Sila soalan tambahan.

Datuk Seri Dr. Shamsul Anuar bin Nasarah [Lenggong]: Terima kasih jawapan
Yang Berhormat Menteri. Saya hendak merujuk kepada kenyataan Yang Berhormat
Pekan kerana beliau mencadangkan agar /ockdown ketat, singkat antara lima atau tujuh
hari dilaksanakan. Respons daripada Menteri kesihatan agak positif dan nyatakan
bahawa pertimbangan sedang dibuat dan belum dimuktamadkan.

Saya faham dan saya setuju dengan kenyataan Yang Amat Berhormat Perdana
Menteri mengurung rakyat memang tidak sesuai. Namun menjaga kepentingan rakyat
lebih penting. Apakah cadangan yang dikemukakan oleh Yang Berhormat Pekan tadi
mungkin boleh dipertimbangkan agar pemutus litar ini bagi kita menyekat secara langsung
kes-kes di lokaliti-lokaliti tertentu.

Sejauh mana persiapan dan kesediaan kerajaan bagi memasuki fasa endemik ini
seperti yang dirancang dan bagaimana kerajaan melalui MKN untuk memastikan supaya
segala SOP, kelemahan-kelemahan yang berlaku dapat dibendung, mendidik rakyat
untuk mematuhi segala peraturan kerana kita telah pun memulakan untuk rakyat sendiri
untuk mematuhi SOP yang tertentu. Terima kasih.

Datuk Mastura binti Tan Sri Dato’ Mohd Yazid: Terima kasih Yang Berhormat
Lenggong. Terima kasih Tuan Yang di-Pertua. Dua bahagian pertamanya fokus utama
kerajaan adalah kepada PPN Yang Berhormat secara berfasa dan hanya dilaksanakan
PKPD ataupun fotal lockdown ini berdasarkan lokaliti seperti yang saya sebutkan sebelum
ini yang mempunyai kadar jangkitan yang setempat yang tinggi.

Langkah membendung penularan COVID-19 menerusi kaedah pemutus litar atau
perintah berkurung perlu diperhalusi dan mengambil kira kesannya terhadap kesihatan
mental melainkan sosioekonomi rakyat.

PKPD yang sedang dilaksanakan merupakan langkah yang efektif Yang
Berhormat dan telah menunjukkan keberkesanannya dan membendung penularan
jangkitan dan kita setuju dengan Yang Berhormat Pekan sekiranya ada sesebuah lokaliti
itu memerlukan pemantauan pematuhan SOP yang ketat kita harus dijalankan. Sebarang
