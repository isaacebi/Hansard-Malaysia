12 DR.27.09.2021

supaya tidak mendatangkan kacau ganggu kepada penduduk, lalu lintas dan yang penting
dalam soal kebersihan di tempat mereka berniaga, pertama.

Keduanya, soal pengecualian 50 peratus premis-premis di bawah Kementerian
Wilayah akan diteruskan mengikut keadaan dan tempoh-tempoh yang tertentu selagi kita
dikenakan Perintah Kawalan Pergerakan ataupun PKP untuk membantu golongan
usahawan.

Ketiganya, kementerian juga memperuntukkan bantuan antara RM5,000 ke
RM10,000 sebagai inisiatif Kementerian Wilayah Persekutuan dengan kerjasama agensi-
agensi di bawah kementerian untuk membantu peniaga-peniaga yang sangat terkesan
hasil daripada pandemik COVID-19 ini. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih.
Seterusnya, saya jemput Yang Berhormat Jerai.

5. Tuan Sabri bin Azit [Jerai] minta Perdana Menteri menyatakan apakah langkah
Kerajaan dalam membantu memulihkan kawasan dan mangsa yang terkesan daripada
bencana banjir kepala air di Daerah Yan.

Menteri Alam Sekitar dan Air [Dato’ Sri Tuan Ibrahim bin Tuan Man]: Terima
kasih Yang Berhormat Jerai. Tragedi yang berlaku pada 18 Ogos yang lalu telah pun
mengakibatkan enam orang penduduk terkorban dihanyutkan arus deras, sebanyak 1,732
buah rumah yang mengalami kerosakan teruk dan 124 buah premis bersama dengan 14
pengusaha pelancongan desa yang sangat terkesan dengan tragedi tersebut.

Untuk makluman Yang Berhormat bahawa Kementerian Alam Sekitar dan Air
melalui Jabatan Pengairan dan Saliran telah pun melaksanakan kerja-kerja pemulihan
segera yang melibatkan peruntukan sejumlah RM2.2 juta yang melibatkan kerja-kerja
pembaikan dan penyelenggaraan sungai serta pemuliharaan struktur pintu air di kawasan
yang terjejas.

Timbalan Yang di-Pertua [Dato’ Mohd Rashid Hasnon]: Yang Berhormat
Menteri, saya minta supaya Menteri di Jabatan Perdana Menteri yang menjawabnya.

Dato’ Sri Tuan Ibrahim bin Tuan Man: Saya diminta untuk jawab. Okey, sebab
saya diminta untuk menjawab.

Timbalan Yang di-Pertua [Dato’ Mohd Rashid Hasnon]: Tidak mengapa. Saya
berikan kepada Yang Berhormat Menteri di Jabatan Perdana Menteri. Sila.

Dato’ Sri Tuan Ibrahim bin Tuan Man: Minta maaf.
Dato’ Mahfuz bin Haji Omar [Pokok Sena]: Tidak pakat elok ini.
Seorang Ahli: Pakat elok.

Timbalan Yang di-Pertua [Dato’ Mohd Rashid Hasnon]: Teruskan Yang
Berhormat Menteri.

Menteri di Jabatan Perdana Menteri (Tugas-tugas Khas) [Datuk Dr. Haji Abd.
Latiff bin Ahmad]: Tuan Yang di-Pertua, terima kasih. Saya ucapkan berbanyak terima
kasih kepada Yang Berhormat KASA kerana menjawab sebahagian daripada soalan yang
memang ditujukan kepada Jabatan Perdana Menteri. Tidak mengapalah.

Untuk pengetahuan Yang Berhormat Jerai dan anggota Dewan, langkah Kerajaan
Persekutuan dalam membantu kawasan dan juga mangsa yang terkesan ekoran daripada
terjadinya kepala air yang berlaku pada 18 Ogos adalah seperti yang diumumkan oleh
Yang Amat Berhormat Perdana Menteri sempena lawatan beliau pada 23 Ogos iaitu tiga
hari selepas beliau mengangkat sumpah. Terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan. Sila
Yang Berhormat Jerai.

Tuan Sabri bin Azit [Jerai]: Terima kasih Yang Berhormat Menteri Tugas-tugas
Khas atas penjelasan. Saya mohon penjelasan Yang Berhormat Menteri langkah-langkah
