DR.27.09.2021 17

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Saya teruskan dengan menjemput Yang Berhormat Datuk Wira Haji
Mohd. Anuar Mohd. Tahir, Temerloh.

8. Datuk Wira Haji Mohd. Anuar Mohd. Tahir [Temerloh] minta Menteri Kanan
Kerja Raya menyatakan mohon kementerian memberi maklum balas terkini status
vaksinasasi kepada pekerja-pekerja tempatan dan asing di sektor pembinaan.

Timbalan Menteri Kerja Raya [Datuk Arthur Joseph Kurup]: Selamat pagi
Yang Berhormat Temerloh, Tuan Yang di-Pertua. Sektor pembinaan merupakan salah
satu sektor yang tersenarai sebagai perkhidmatan perlu atau essential services serta
barisan hadapan ekonomi dalam tempoh Perintah Kawalan Pergerakan (PKP) berikutan
pandemik COVID-19. Antara sebab adalah kerana industri pembinaan merupakan ejen
pengganda ekonomi bukan sahaja kepada ekosistem industri pembinaan itu sendiri,
bahkan kepada 196 industri yang lain. Maka sektor ini harus digerakkan ke tahap yang
optimum bagi memastikan kelangsungan ekonomi negara.

Bagi memastikan sektor pembinaan dapat beroperasi semula serta tidak terjejas
selama tempoh PKP, pendekatan proaktif telah diambil oleh Kementerian Kerja Raya
dengan kerja sama Lembaga Pembangunan Industri Pembinaan Malaysia (CIDB) bagi
meningkatkan kadar vaksinasi di kalangan pekerja tapak binaan. KKR melalui CIDB telah
melaksanakan Program Vaksinasi Industri Pembinaan (ClVac) iaitu program vaksinasi
khusus untuk pekerja industri pembinaan. Program ini telah dilancarkan pada 1 Julai 2021
dan dilaksanakan di lima buah negeri.

Pusat Pemberian Vaksin Industri (PPVIN) seperti berikut:

(i) Pusat Konvensyen CIDB, Kuala Lumpur;

(ii) Kompleks Sukan Negara ataupun Panasonic Shah Alam,
Selangor;

(iii) Sunway Carnival Convention Centre di Seberang Jaya, Pulau
Pinang;

(iv) Grand DarulMakmur Hotel di Kuantan, Pahang; dan
(v) Dewan Besar CIDB Negeri Johor.

Sehingga 26 September 2021, seramai 102,802 orang pekerja_ industri
pembinaan telah menerima vaksin di bawah program ClVac dengan pecahan seperti
berikut. Bagi pekerja warganegara, seramai 44,534 orang menerima dos pertama dan
daripada jumlah tersebut seramai 43,269 orang lengkap menerima dua dos suntikan.
Manakala bagi pekerja yang bukan warganegara pula, seramai 58,268 orang telah
menerima dos yang pertama dan daripada jumlah tersebut, seramai 56,498 orang lengkap
menerima dua dos suntikan.

Untuk maklumat Dewan yang mulia ini, data ini tidak termasuk bilangan pekerja
industri pekerjaan yang telah menerima vaksin melalui program vaksinasi yang lain seperti
Program Imunisasi COVID-19 Kebangsaan (PICK) dan program vaksinasi yang
dilaksanakan oleh kementerian-kementerian yang lain. Semua data pelaksanaan ClVac
diselaraskan melalui sistem MySejahtera. Sekian dan terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Soalan tambahan pertama, sila Yang Berhormat Temerloh.

Datuk Wira Haji Mohd. Anuar Mohd. Tahir [Temerloh]: Tuan Yang di-Pertua,
sepertimana yang kita semua maklum bahawa pekerja Malaysia dan juga pekerja asing
sama-sama berperanan dalam membangunkan negara. Saya ingin bertanya kepada
Yang Berhormat Menteri. Apakah langkah yang diambil oleh kementerian untuk
mengatasi masalah kekurangan pekerja warga asing yang telah kembali ke negara asal
mereka?

Saya juga ingin bertanya kepada Yang Berhormat Menteri. Sila nyatakan bilangan
pekerja mahir yang telah terlatih oleh Akademi Binaan Malaysia (ABM) yang telah diresap
