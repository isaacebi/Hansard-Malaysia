DR.27.09.2021 13

untuk menangani penempatan di tanah kerajaan di sepanjang sungai yang dilanda
musibah banjir kilat terutama dalam Dun Gurun.

Keduanya, Gunung Jerai sebahagian dari kawasan Jerai Geopark Kebangsaan
yang juga kawasan pelancongan di negeri Kedah.

01050

Apakah perancangan kerajaan untuk membangunkan’ semula_ industri
pelancongan di Gunung Jerai dan dalam kawasan yang ditimpa bencana? Sekian.

Timbalan Yang di-Pertua [Dato' Mohd Rashid Hasnon]: Sila Yang Berhormat
Menteri, satu minit.

Datuk Dr. Haji Abd. Latiff bin Ahmad: Terima kasih Yang Berhormat Jerai. Yang
Berhormat Jerai bertanyakan mengenai satu, fasal rumah. Kedua, fasal infrastruktur
pelancongan. Kalau kita lihat bila berlakunya bencana (disaster), tugas dan peranan pihak
berwajib ini biasanya terbahagi kepada tiga, Tuan Yang di-Pertua.

Satu, peranan Kerajaan Pusat. Kedua, peranan kerajaan negeri dan kadang-
kadang peranan kerajaan tempatan (the third level of the government) yang juga akan
melibatkan kementerian dan agensi-agensi yang lain. Sebagai contoh, rumah. Hendak
buat rumah ini mesti ada tanah. Tanah ialah kuasa pihak negeri. Pengalaman-
pengalaman lalu, jika ada kerjasama daripada kerajaan negeri, Kerajaan Pusat akan
membantu. Jadi, terserah kepada Kerajaan Negeri Kedah dan juga Ahli Parlimen untuk
membantu kita.

Kedua, pelancongan ini dalam concurrent list. Jadi, kita akan bincang bagaimana
Kementerian Pelancongan, Seni dan Budaya (MOTAC) boleh berbincang dengan
kerajaan negeri bagi membantu mereka yang terkesan ini. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri.

Tuan Haji Ahmad bin Hassan [Papar]: Papar minta laluan. Papar, Papar.
Tuan Chan Foong Hin [Kota Kinabalu]: Soalan tambahan.

Timbalan Yang di-Pertua [Dato' Mohd Rashid Hasnon]: Soalan tambahan
kedua, saya jemput...

Tuan Haji Ahmad bin Hassan [Papar]: Papar, Papar.
Tuan Chan Foong Hin [Kota Kinabalu]: KK.

Timbalan Yang di-Pertua [Dato' Mohd Rashid Hasnon]: Yang Berhormat
Papar, sila Yang Berhormat Papar.

Tuan Haji Ahmad bin Hassan [Papar]: Papar.

Timbalan Yang di-Pertua [Dato' Mohd Rashid Hasnon]: Sila Yang Berhormat
Papar.

Tuan Haji Ahmad bin Hassan [Papar]: Assalamualaikum warahmatullahi
wabarakatuh. Terima kasih Tuan Yang di-Pertua. Kalau kita bercerita fasal banjir,
kawasan saya P.175—Papar, baru-baru ini mengalami banjir yang begitu teruk, yang tidak
pernah berlaku selama ini, di mana banyak kampung yang terkesan buruk seperti
Kampung Labar, Kampung Sumbiling, Kampung Surati, Kampung Ubai dan banyak
kampung lain sehingga rumah mereka ada yang dibawa air. Lumpur-lumpur juga lebih
daripada tiga kaki di dalam rumah. Jadi, mereka ini sangat-sangat mengalu-alukan
bantuan daripada Kerajaan Persekutuan iaitu bantuan susulan. Jadi, apakah kerajaan
akan bertindak secepat mungkin dalam perkara ini? Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Papar. Sila Yang Berhormat Menteri.
