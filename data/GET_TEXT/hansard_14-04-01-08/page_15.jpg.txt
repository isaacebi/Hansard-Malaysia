DR.27.09.2021 7

Soalan saya, apakah inisiatif ataupun perancangan terkini yang telah
dilaksanakan oleh kerajaan untuk membantu meringankan beban veteran tentera di
kawasan-kawasan contohnya mereka ini sudah bersara dan apakah pembelaan mereka?
Dulu dalam kawasan tentera, okey, ada perumahan dan sebagainya. Akan tetapi bila
bersara, perkara-perkara yang perlu diambil kira kerana mereka ini tidak boleh dibiarkan
begitu saja. Mohon Yang Berhormat Menteri untuk menjawab. Terima kasih.

Timbalan Yang di-Pertua [Dato’ Mohd Rashid Hasnon]: Okey Yang Berhormat
Jempol. Sila, Yang Berhormat Timbalan Menteri, satu minit.

Dato’ Sri Ikmal Hisham bin Abdul Aziz: Okey. Wah! Saya tidak tahu Yang
Berhormat Jempol ini, sebab Yang Berhormat Jempol sahabat saya ini pejuang peneroka
FELDA dan wanita. Tidak tahu pula dia pejuang veteran ya seperti Yang Berhormat
Padang Serai. Yang Berhormat Padang Serai saya tahu, dia merupakan seorang pejuang
veteran. Apa pun tahniahlah kepada Yang Berhormat Jempol...

Seorang Ahli: [Bercakap tanpa menggunakan pembesar suara] Jawab, jawab.
Timbalan Yang di-Pertua [Dato’ Mohd Rashid Hasnon]: Jawab. Jawab.

Dato’ Sri Ikmal Hisham bin Abdul Aziz: Okey. Jawapan saya. Okey, mengenai
fokus yang utama ataupun inisiatif ini, kita di kementerian ada tujuh, kita tengah
merancang tujuh inisiatif baru untuk bantu veteran. Oleh kerana masa yang ringkas:

(i) tengah rancang platform digital veteran iaitu e-dagang untuk
usahawan veteran, perniagaan secara online;

(ii) program outreach veteran ATM;

(iii) smart card veteran ATM;

(iv) Kempen Tabung Pahlawan di mana satu kempen yang dibuat
secara tahunan;

Saya harap semua Yang Berhormat dapatlah beri sumbangan tanda penghargaan
kepada veteran kita.

(v) Penganugerahan Pingat Jasa Malaysia, ini diberi kepada anggota
ATM yang berkhidmat semasa darurat kedua berlaku iaitu
daripada 1969 hingga 1990;

(vi) elaun kewangan kepada penerima Pingat Jasa Malaysia;

(vii) satu sagu hati kepada 404 veteran yang menggelar diri mereka
the Last Mohicans.

Kementerian melalui Jabatan Hal Ehwal Veteran telah memohon penilaian semula
ke kes anomaly, susulan kepada pelaksanaan skim laporan gaji Tan Sri Sheikh Abdullah
1972, pada 1 Ogos 1972 yang memberi kesan ke atas 404 orang pegawai ATM veteran.
Kerajaan kini dalam perancangan mempertimbangkan satu sagu hati bagi menunjukkan
keprihatinan ke atas nasib 400 veteran tersebut. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri.

Tuan Karupaiya a/l Mutusami [Padang Serai]: Tambahan. Tuan Yang di-
Pertua.

Timbalan Yang di-Pertua [Dato’ Mohd Rashid Hasnon]: Saya hendak teruskan
sebab saya sudah bagi panjang masa menjawab.

Tuan Karupaiya a/l Mutusami [Padang Serai]: Satu lagi. Ini veteran punya. Hal
veteran ini.

Timbalan Yang di-Pertua [Dato’ Mohd Rashid Hasnon]: Saya hendak teruskan
ke soalan seterusnya dengan menjemput Yang Berhormat Dato’ Sri Abdul Azeez bin
Abdul Rahim, Yang Berhormat Baling.
