34 DR.27.09.2021

Tuan Yang di-Pertua, pemilikan ekuiti korporat bumiputera masih belum
mencapai sasaran sekurang-kurangnya 30 peratus. Pada hari ini, saya ingin berkongsi
status pemilikan ekuiti sektor korporat berasaskan nilai pasaran tahun 2019 seperti
berikut;

i) pegangan bumiputera hanya mencapai 17.2 peratus,
ii) bukan bumiputera 25 peratus,

iii) pegangan asing 45.5 peratus dan

(
(
(
(iv) nomini 12.3 peratus.

Bagi memastikan pemilikan ekuiti bumiputera yang mampan, Kerangka Jaringan
Keselamatan Ekuiti akan diperkenalkan supaya penjualan saham atau  syarikat
bumiputera hanya ditawarkan dan dijual kepada konsortium, syarikat atau individu
bumiputera yang lain. Di samping itu, pegangan dan pelupusan pemilikan oleh syarikat
bumiputera akan dikawal selia oleh kementerian dan agensi berkaitan selaku pengawal
selia sektor.

Dalam usaha menyelaras semua inisiatif ini, Bahagian Kemakmuran Bumiputera
dengan mandat dan fungsi yang lebih jelas akan diwujudkan semula melalui penugasan
semula pegawai di setiap kementerian dan agensi kerajaan. Langkah ini adalah bagi
menambah baik tadbir urus pelaksanaan agenda bumiputera. Satu rangka kerja tindakan
pembangunan bumiputera akan diumumkan pada _ penghujung tahun ini. la
memperincikan beberapa_inisiatif utama dalam merealisasikan aspirasi bagi
meningkatkan status sosioekonomi bumiputera.

Tuan Yang di-Pertua, masyarakat Orang Asli adalah antara golongan rentan yang
sentiasa mendapat perhatian oleh kerajaan. Sebahagian besar isi rumah Orang Asli
adalah golongan B40 dengan kadar kemiskinan yang masih tinggi iaitu 33.6 peratus pada
tahun 2019. Golongan ini adalah sebahagian daripada Keluarga Malaysia yang kita perlu
perkasakan untuk membangun bersama. Sehubungan dengan itu, pelan pembangunan
sosioekonomi Orang Asli yang komprehensif sedang dirangka meliputi aspek daripada
peningkatan pendapatan dan kesejahteraan sehingga infrastruktur asas.

Pendidikan berkualiti akan menjadi kunci utama dalam mempercepatkan
pembangunan sosioekonomi masyarakat Orang Asli. Peluang murid Orang Asli mendapat
pendidikan hingga ke Tingkatan Lima akan dipertingkatkan. Sekolah Model Khas
Komprehensif 9 (K9), akan ditambah dan sebahagiannya dinaik taraf kepada Sekolah
Model Khas Komprehensif 11 (K11). Aspek pengajaran dan pembelajaran akan ditambah
baik termasuk meningkatkan kualiti guru dan kemudahan di sekolah.

Saya juga menyedari, masih terdapat isi rumah kaum Cina yang berpendapatan
rendah, khususnya di kampung baru seluruh negara. Kerajaan juga akan terus membantu
kumpulan ini dengan meningkatkan akses dan penambah baik Skim Pinjaman Khas
Penduduk Kampung Baru. Kemudahan ini bertujuan untuk mereka mengembangkan
perniagaan dan terlibat dalam keusahawanan. Selain itu, program infrastruktur asas dan
ameniti sosial akan diteruskan bagi meningkatkan kesejahteraan penduduk di kampung
baru Cina.

Sebahagian masyarakat kaum India juga perlu dibantu, khususnya yang
berpendapatan rendah. Oleh itu, dalam mencapai pembangunan inklusif, kesejahteraan
mereka akan terus diberikan keutamaan selaras dengan Pelan Tindakan Masyarakat
India. Kerajaan akan memberikan sokongan kepada mereka, dengan menyediakan
program peningkatan kemahiran dan bantuan kewangan bersasar serta peluang
keusahawanan.

Tuan Yang di-Pertua, anak muda kita akan menjadi pemimpin Keluarga Malaysia
pada masa hadapan. Oleh itu, mereka perlu terus dibimbing dan diberi sokongan untuk
bersama mencorakkan masa hadapan Malaysia. Pelan kebangsaan pemerkasaan
ekonomi belia sedang dirangka untuk memantapkan peranan anak muda dalam
pembangunan negara. Kapasiti dan keupayaan belia akan dipertingkat bagi melahirkan
