20 DR.27.09.2021

cadangan pelaksanaan kaedah atau circuit breaker harus diteliti dahulu bagi memastikan
covid ini dapat diputuskan dan kadar vaksinasi harus ditingkatkan.

Selain daripada, itu peralihan fasa pandemik ke fasa endemik selaras dengan
hakikat bahawa virus ini telah wujud bersama-sama masyarakat. Kita harus teliti dan pihak
kerajaan sedang meneliti bagi mengurangkan bilangan SOP yang sedia ada kepada 10
SOP sejajar dengan pengumuman Yang Berhormat Menteri Kanan Pertahanan pada 14
September 2021 ia dijangka dapat diselesaikan sebelum peralihan ke fasa endemik.

Pihak kerajaan juga sentiasa mengambil iktibar dan menambah baik kaedah
penyelarasan pelaksanaan SOP supaya ia tidak menyusahkan rakyat dan mudah
difahami. Rakyat juga diharapkan dapat terus mengamalkan normal baharu dengan
protokol kesihatan yang telah ditetapkan secara self-responsibility dengan izin.

Akhir sekali semestinya kadar vaksinasi diharapkan akan mencapai 90 peratus
populasi dewasa dalam tempoh dua atau tiga minggu ini sekali gus membolehkan negara
beralih ke fasa endemik. Terima kasih Yang Berhormat.

Timbalan Yang di-Pertua [Dato’ Mohd Rashid Hasnon]: Terima kasih Timbalan
Menteri. Soalan tambahan yang kedua saya menjemput Yang Berhormat Padang Serai.

Tuan Karupaiya a/l Mutusami [Padang Serai]: Terima kasih Tuan Yang di-
Pertua dan Timbalan Menteri. Soalan saya, apakah langkah kerajaan dalam membantu
peniagaan kecil untuk hidup kembali di saat kes baru masih tidak terkawal. Terima kasih
Tuan Yang di-Pertua, terima kasih Timbalan Menteri.

Datuk Mastura binti Tan Sri Dato’ Mohd Yazid: Yang Berhormat Padang Serai
soalan-soalan Yang Berhormat itu sebenarnya boleh dijawab depending on di mana
peniaga-peniaga kecil itu berada. Sekiranya berada di kawasan kerajaan tempatan
semestinya di bawah KPKT dan juga di bawah Kementerian Usahawan dan juga hal-hal
di kampung-kampung, peniaga-peniaga kecil di kampung juga di bawah agensi-agensi
tertentu.

01120

Akan tetapi dalam masa yang sama Yang Berhormat, saya berasa kita harus
melihat kepada norma-norma baharu yang mesti dianjurkan di kalangan masyarakat.
Selagi rakyat tidak memahami itu, apa sahaja perniagaan ataupun hal-hal berkaitan sosial
rakyat, susah untuk dijalankan dengan selamat.

Jadi saya menganjurkan di sini kepada Yang Berhormat Padang Serai dan juga
sahabat-sahabat Ahli-ahli Parlimen semua bahawa kita memperkasakan usaha di bawah
Kementerian Tugas-tugas Khas iaitu Program Agen Basmi COVID-19 (ABC-19). Saya
ingin membaca sedikit perkara ini iaitu ia dilaksanakan di bawah Program PEMERKASA
yang Komuniti bertujuan untuk meningkatkan usaha komuniti dalam menangani ancaman
penularan COVID-19.

Kepimpinan komuniti seperti penghulu, ketua kampung, ketua-ketua agama,
ketua rumah panjang, Jawatankuasa Pembangunan dan Keselamatan Kampung (JPKk),
Jawatankuasa Pembangunan dan Keselamatan Kampung Persekutuan, Jawatankuasa
Pembangunan dan Keselamatan Kampung Orang Asli, semua harus mengambil
bahagian. Itu yang penting Yang Berhormat iaitu rakyat harus memahami, harus
membudayakannya dan harus menghayati dan hidup dalam keadaan norma baharu ini.
Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Pertanyaan jawab lisan seterusnya saya ingin menjemput...

Tuan Karupaiya a/l Mutusami [Padang Serai]: Terima kasih Yang Berhormat
Timbalan Menteri.

Timbalan Yang di-Pertua [Dato' Mohd Rashid Hasnon]: Yang Berhormat Puan
Hajah Fuziah binti Salleh, Kuantan.
