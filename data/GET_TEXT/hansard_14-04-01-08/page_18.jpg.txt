10 DR.27.09.2021

saranan bagi memberikan jaminan kerajaan ke atas sukuk ini akan diberi keutamaan oleh
pentadbiran baharu.

Walau bagaimanapun, kalau kita meneliti kepada pembentangan Bajet oleh Yang
Berhormat Menteri Kewangan pada tahun lalu, telah pun dinyatakan sebahagian daripada
usaha untuk menyelesaikan isu berbangkit ini. Komitmen kerajaan untuk memastikan
UJSB melaksanakan kewajipan kewangannya sehingga sukuk UJSB ditebus sepenuhnya
telah diperkukuhkan melalui peruntukan dalam Belanjawan Persekutuan di bawah
pelbagai suntikan modal sebanyak RM1.5 bilion yang telah diperuntukkan khas untuk
UJSB bagi tahun 2021 seperti yang telah diterangkan oleh Menteri Kewangan semasa
soal jawab Parlimen untuk Belanjawan Persekutuan pada 2021 pada 26 November 2020.
Ini adalah sebahagian daripada effort ataupun usaha kerajaan hari ini bagi menyelesaikan
kerja tidak selesai yang ditinggalkan oleh Kerajaan Pakatan Harapan sebelum daripada
ini. Sekian, wallahua’lam.

Timbalan Yang di-Pertua [Dato’ Mohd Rashid Hasnon]: Terima kasih Timbalan
Menteri.

Dato’ Sri Hasan bin Arifin [Rompin]: Tuan Yang di-Pertua...

Timbalan Yang di-Pertua [Dato’ Mohd Rashid Hasnon]: Minta maaf, saya
hendak teruskan kerana panjang masa diberikan.

4. Datuk Rozman bin Isli [Labuan] minta Menteri Wilayah Persekutuan
menyatakan pelan kementerian bagi membantu golongan penjaja yang terjejas di Labuan
dan kaedah penyelesaian yang lebih mampan serta mampu melonjak kembali ekonomi
domestik sesegera yang mungkin.

Timbalan Menteri Wilayah Persekutuan [Datuk Seri Jalaluddin bin Alias]:
Terima kasih Tuan Yang di-Pertua. Assalamualaikum warahmatullahi wabarakatuh.

Sebagaimana yang kita sedia maklum, PKP sejak tahun 2020 sememangnya
memberikan kesan kepada golongan penjaja dan tidak terkecuali bagi Wilayah
Persekutuan Labuan. Saya hendak ucapkan terima kasih atas soalan Yang Berhormat
Labuan yang berkaitan dengan penjaja di kawasan Labuan.

Perbadanan Labuan telah mengambil dan merangka beberapa langkah untuk
melaksanakan beberapa pelan dan inisiatif dalam usaha untuk membantu merangsang
aktiviti-aktiviti ekonomi, khususnya golongan penjaja dan peniaga kecil sejak berlakunya
pandemik tahun lalu.

01040

Usaha ini bukanlah berbentuk one-off tetapi merupakan satu usaha yang
berterusan. Antara pelan tindakan yang telah dirancang, perancangan mampan yang
akan dilaksanakan antaranya ialah Inisiatif Wilayah Bebas Berniaga. Seawal tahun 2020,
inisiatif ini telah dijadikan sebagai pelan tindakan jangka pendek bagi membantu warga
Wilayah Persekutuan termasuk penjaja yang terjejas punca pendapatan daripada
pandemik ini.

Di bawah inisiatif ini, usaha permohonan lesen penjaja dipermudahkan dan
menetapkan syarat-syarat permohonan yang mudah dengan syarat penetapan lokasi
yang tidak menimbulkan sebarang kacau ganggu lalu lintas masyarakat, penduduk
setempat. Ini termasuk dalam soal penjagaan kebersihan di kawasan aktiviti penjaja akan
terus dibenarkan.

Inisiatif ini juga telah memudahkan dan membantu warga Labuan untuk berniaga
termasuk bagi penjaja kecil. Bagi Wilayah Labuan ini untuk makluman Dewan yang mulia,
terdapat 466 orang penjaja yang dilesenkan oleh perbadanan Labuan dan daripada
jumlah tersebut, 162 orang penjaja adalah merupakan penjaja baharu yang berdaftar di
bawah Inisiatif Wilayah Bebas Berniaga.

Suka saya nyatakan pada pagi ini juga, Perbadanan Labuan telah memberikan
pengecualian fi lesen penjaja bermula daripada Julai 2020 sehingga Disember 2021 yang
