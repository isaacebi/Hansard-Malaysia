DR.27.09.2021 15

Rumah Pam Lahairoi, kementerian mendapati buat masa ini ia tidak diperlukan. Walau
bagaimanapun, pada data awalan kajian pembinaan Baraj Rantau Panjang menunjukkan
semasa musim kemarau, Sungai Muda tidak mempunyai kuantiti air yang mencukupi
untuk membekalkan air ke Empangan Mengkuang.

Juga untuk makluman Yang Berhormat, bahawa mengikut data yang ada pada
kadar data per kapita penggunaan air Pulau Pinang juga sangat tinggi, 280 liter seorang
berbanding dengan average kebangsaan 220 liter. Target kita pada tahun 2030 ialah 180
liter setiap orang. Jadi, itu antara perkara-perkara yang mungkin kita boleh usahakan ke
arah penjimatan penggunaan air sendiri. Terima kasih.

Timbalan Yang di-Pertua [Dato' Mohd Rashid Hasnon]: Soalan tambahan, sila
Yang Berhormat Tanjong.

Tuan Chow Kon Yeow [Tanjong]: Terima kasih Tuan Yang di-Pertua dan Yang
Berhormat Menteri. Soalan tambahan, khususnya berhubung dengan fasa 2C, haruslah
ditekankan bahawa fasa ini adalah sebahagian daripada Projek Empangan Mengkuang
dan seharusnya dilaksanakan. Saya berharap kementerian akan meneruskan projek fasa
2C ini kerana adalah amat penting. Saya ingin meminta penjelasan daripada Yang
Berhormat Menteri, apa usaha kementerian dalam membantu negeri Pulau Pinang
mendapat sumber air mentah tambahan sebagai persiapan untuk menghadapi keperluan
air mentah pada tahun 2050? Sekian, terima kasih.

Timbalan Yang di-Pertua [Dato' Mohd Rashid Hasnon]: Sila Yang Berhormat
Menteri, satu minit.

Dato’ Sri Tuan Ibrahim bin Tuan Man: Untuk makluman Yang Berhormat,
bahawa fasa 2C iaitu pembinaan Rumah Pam Lahairoi berkapasiti 400 juta liter sehari.
Berdasarkan hasil kajian yang kita buat, mendapati bahawa projek ini merupakan projek
yang kita tangguh kerana keperluan untuk projek pembinaan fasa 2C ini sebenarnya tidak
sangat mendesak kerana ia merupakan simpanan bagi Empangan Mengkuang. Di
samping itu, beberapa perancangan di peringkat kementerian untuk menyelesaikan
masalah sebagaimana yang kita telah bincangkan di peringkat awal.

Antaranya ialah keperluan untuk mengadakan perundingan terus bersama
dengan Kerajaan Negeri Perak yang saya fikir masih belum selesai untuk bekalkan air di
kawasan tersebut. Pada waktu yang sama, pembinaan taps juga dalam kajian di peringkat
kementerian sebagai penyelesaian. Untuk makluman, Pulau Pinang mempunyai reserve
air di antara yang tertinggi, 30 peratus reserve margin berbanding negeri-negeri lain. Ada
sesetengah negeri itu kosong reserve margin pun. Empangan Mengkuang ini sebenarnya
empangan yang sebagai standby, backup kepada sistem bekalan air bagi Pulau Pinang.
Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Soalan seterusnya, saya ingin menjemput Yang Berhormat Tuan
Jugah a/k Muyang @ Tambat, Lubok Antu.

7. Tuan Jugah anak Muyang @ Tambat [Lubok Antu] minta Menteri Perusahaan
Perladangan dan Komoditi menyatakan berikutan isu permohonan pinjaman/cagaran
yang tidak layak ekoran status pemilikan tanah di bawah status tanah NCR bagi sektor
sawit, bagaimanakah kementerian melihat isu ini dan apakah langkah terbaik yang boleh
diambil bagi memudahkan proses permohonan geran kerajaan mahupun pinjaman
daripada pihak bank oleh penduduk luar bandar.

Menteri Perusahaan Perladangan dan Komoditi [Datuk Dr. Hajah Zuraida
binti Kamaruddin]: Bismillahi Rahmani Rahim. Alhamdulillah, saya ucapkan terima kasih
kepada Yang Berhormat Lubok Antu yang telah mengutarakan soalan nombor tujuh yang
menunjukkan bahawa beliau sangat prihatin mengenai peladang-peladang sawit di
kawasan di negeri Sarawak. Memandangkan Sarawak ialah penyumbang yang utama
untuk pengeksportan sawit dan menyumbang sebanyak suku daripada eksport negara.
