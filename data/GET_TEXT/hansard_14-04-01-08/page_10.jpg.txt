2 DR.27.09.2021

(ii) kerajaan akan terus memperkukuh asas-asas ekonomi negara
melalui pelaksanaan dasar-dasar perdagangan dan pelaburan
yang terbuka, telus serta business-friendly termasuk meratifikasi
CPPP dan RCEP; dan

(iii) Malaysia akan terus menyasarkan pelaburan berkualiti tinggi
berorientasikan teknologi termaju berpandukan National
Investment Aspiration (NIA) yang turut memberi fokus kepada
kelestarian jangka masa panjang dengan menekankan elemen
ESG. Dalam mengoperasikan NIA, kerajaan antara lain akan
memberi keutamaan kepada pembangunan sektor pertumbuhan
ekonomi baru yang dikenal pasti seperti ekonomi digital, halal,
aeroangkasa dan juga ekosistem EV.

Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Soalan tambahan
pertama, sila Yang Berhormat Dungun.

Tuan Haji Wan Hassan bin Mohd Ramli [Dungun]: Terima kasih Yang
Berhormat Menteri. Oleh kerana memandangkan negara kita ini mempunyai infrastruktur
digital dan pekerja yang berkemahiran tinggi seperti di Cyberjaya, maka apakah
perancangan berfokus kementerian untuk mempromosikan kelebihan infrastruktur digital
yang telah sedia ada kepada pelabur-pelabur luar dan jangkaan daripada kementerian
berdasarkan kepada asas-asas perancangan itu, apakah boleh dicapai dalam tempoh
yang terdekat? Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri Kanan, satu minit.

Dato’ Seri Mohamed Azmin bin Ali: Terima kasih Yang Berhormat Dungun.
Untuk makluman Yang Berhormat, Majlis Ekonomi Digital dan juga Revolusi Perindustrian
Keempat pada bulan April tahun ini telah bersetuju dengan cadangan MITI untuk
menubuhkan Digital Investment Office di mana DIO ini merupakan kerjasama di antara
MIDA dan juga MDEC bagi menyelaraskan usaha-usaha menarik pelaburan dalam bidang
infrastruktur digital yang strategik seperti pusat data, submarine cable dan juga dark fiber.
Ini yang telah saya nyatakan dalam penggulungan baru-baru ini bagaimana syarikat
Microsoft telah mengambil keputusan untuk mengembangkan operasi mereka di negara
Malaysia.

01010

DIO ini juga merupakan satu struktur penting untuk merealisasikan National
Investment Aspiration (NIA) dalam bidang pendigitalan dan DIO berperanan untuk
menarik pelaburan pendigitalan sebanyak RM70 bilion menjelang tahun 2025.

Untuk makluman Yang Berhormat Dungun, sehingga 27 September 2021, DIO
telah mengurus serta memudahkan cara dua projek digital berkaitan pusat data bernilai
RM13.1 bilion yang telah pun diluluskan dan juga projek-projek digital dalam perancangan
yang bernilai sebanyak RM57.3 bilion. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Soalan tambahan kedua.

Datuk Seri Mohd Redzuan bin Md Yusof [Alor Gajah]: Alor Gajah.

Timbalan Yang di-Pertua [Dato' Mohd Rashid Hasnon]: Saya kena bagi
sebelah sini. [Merujuk kepada blok pembangkang] Yang Berhormat Bukit Bintang, sila.

Tuan Fong Kui Lun [Bukit Bintang]: Terima kasih. Tuan Yang di-Pertua, soalan
tambahan. Saya ingin bertanya Yang Berhormat Menteri, adakah pelabur antarabangsa
yang lari dari negara kita sewaktu pandemik COVID-19 dan PKP mereka akan datang
balik melabur ke negara kita selepas pasca COVID-19. Minta penjelasan.

Timbalan Yang di-Pertua [Dato' Mohd Rashid Hasnon]: Sila Yang Berhormat
Menteri Kanan, satu minit.
