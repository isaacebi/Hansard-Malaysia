16 DR.27.09.2021

01100

Jadi ini amat saya alu-alukan soalan ini agar dapat kita sama-sama membanteras
isu-isu yang sedang melanda peladang-peladang sawit di negeri Sarawak khususnya.
Jadi, alhamdulillah ketika ini kita mempunyai pekebun kecil berlesen di Sarawak adalah
sebanyak 40,713 pekebun kecil yang berusaha dalam keluasan tanah sebesar 234,927
hektar. Daripada 40,713 pekebun kecil berlesen ini, 80 persen 32,570 hektar adalah di
bawah tanah NCR. Sorry, 32,570 peladang yang merangkumi keluasan 127,942 hektar
adalah di bawah tanah NCR.

Jadi, isunya adalah pekebun kecil ini yang mengusahakan ladang sawit di negeri
Sarawak ini mengusahakan ladang mereka di tanah NCR yang mana banyak isu-isu
pertindihan, keluasan dan sebagainya dan tidak dapat dikeluarkan geran yang sahih untuk
mereka mendapatkan pinjaman. Itu isu yang dibawa oleh Yang Berhormat Lubok Antu.
Pinjaman untuk TSPKS iaitu pinjaman Tanaman Semula Pekebun Kecil Sawit dan
pinjaman Input Pertanian Pekebun Kecil Sawit (IPPKS).

Jadi, oleh sebab itu pada 9 September yang lepas, alhamdulillah saya telah
bertemu dengan Chief Minister Sarawak untuk membincangkan isu ini. So, jadi negeri
Sarawak tengah dalam berusaha untuk memastikan bahawa tanah-tanah NCR yang
sudah boleh diberikan geran akan diusahakan dengan secepat mungkin dan juga insya-
Allah kita akan meneruskan jawatankuasa yang bertindak. Sudah ada jawatankuasa itu
tetapi tidak berfungsi, berhenti sebentar. Saya akan hidup balik jawatankuasa ini untuk
melihatkan isu-isu peladang sawit NCR di kawasan negeri Sarawak.

Menteri CM telah berjanji juga kerana di Sarawak mereka ada capping untuk
menanam kelapa sawit. Jadi sudah bermula untuk mengalihkan aktiviti tanaman sawit di
tanah-tanah NCR. Jadi, mereka akan serius untuk memastikan bahawa ladang-ladang
sawit yang diusahakan penanaman di tanah-tanah NCR ini akan kita usahakan untuk
secepat mungkin dikeluarkan geran-geran yang khusus untuk tanah-tanah mereka.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Sila Yang Berhormat Lubok Antu, soalan tambahan pertama 30 saat.

Tuan Jugah a/k Muyang @ Tambat [Lubok Antu]: Terima kasih Yang
Berhormat Menteri. Memandangkan kemusykilan tentang tanah NCR, kebanyakan adalah
dalam seksyen 6. Kalau seksyen 6 dapat ditukar kepada seksyen 18, ini memudahkan
lagi untuk pekebun-pekebun kecil di luar bandar untuk meluaskan lagi ataupun menanam
bentuk sawit yang lebih besar lagi. Jadi, apakah kerajaan ada cadangan untuk
menambahkan subsidi dalam bentuk anak benih, baja dan juga bentuk kewangan kepada
pekebun-pekebun kecil khususnya di luar bandar? Terima kasih

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Lubok Antu. Sila Yang Berhormat Menteri, satu minit.

Datuk Dr. Hajah Zuraida binti Kamaruddin: Yang Berhormat Lubok Antu, Tuan
Yang di-Pertua, memandangkan bahawa kelapa sawit adalah satu komoditi yang penting
dalam nilai eksport kita, sudah tentu KPPK akan mengambil berat dalam segi
meningkatkan lagi penubuhan ataupun penanaman kelapa sawit ini untuk memberikan
atau bawa lebih banyak lagi pendapatan kepada negara. Kita faham ada beberapa
kategori tanah di NCR. Kalau kategori 1 hingga 3, itu boleh dipercepatkan kerana pemilik
tanah kategori ini tiada masalah kerana jelas pemilikannya. Cuma untuk diberikan geran
oleh kerajaan negeri.

Akan tetapi kalau kategori 4 dan 5, dia harus melalui Jabatan Pertanian Sarawak
dan di bawah one stop centre di bawah Kementerian Ministry of Modernisation of
Agriculture, Native Land and Regional Development (MANRED). Jadi, ini mereka akan
usahakan. Di peringkat KPPK memang berusaha untuk meningkatkan lagi tanaman
ladang galian untuk menjadi pencapaian utama kita untuk memastikan bahawa komoditi
negara kita terutamanya kelapa sawit ini akan menambahkan lagi pendapatan kepada
negara. Insya-Allah. Terima kasih.
