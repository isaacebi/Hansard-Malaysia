DR.27.09.2021 21

10. Puan Hajah Fuziah binti Salleh [Kuantan] minta Menteri Sains, Teknologi dan
Inovasi menyatakan sama ada benar lesen pengoperasian kilang Lynas telah disambung
sehingga bulan Mac 2022. Sekiranya benar, apakah rasional di sebalik keputusan
tersebut.

Timbalan Menteri Sains, Teknologi dan Inovasi [Datuk Haji Anmad Amzad
bin Mohamed @ Hashim]: Assalamualaikum warahmatullahi wabarakatuh. Terima kasih
kepada Yang Berhormat Kuantan atas soalan yang dibangkitkan.

Tuan Yang di-Pertua, berhubung dengan soalan berkenaan adalah tidak benar
lesen pengoperasian kilang Lynas telah disambung sehingga bulan Mac 2022 kerana
tempoh lesen sedia ada syarikat Lynas Malaysia Sdn. Bhd masih berkuat kuasa daripada
3 Mac 2020 sehingga 2 Mac 2023. Sekian, terima kasih.

Timbalan Yang di-Pertua [Dato' Mohd Rashid Hasnon]: Soalan tambahan, sila
Yang Berhormat Kuantan.

Puan Hajah Fuziah binti Salleh [Kuantan]: Terima kasih Tuan Yang di-Pertua,
terima kasih Yang Berhormat Timbalan Menteri. Saya ingin merujuk kepada kenyataan
Yang Berhormat Menteri MOSTI pada 14 Januari 2021 yang mengatakan bahawa Lynas
diberi tarikh penangguhan sehingga 2 September 2021 sebagai syarat untuk membina
tapak pelupusan kekal.

[Tuan Yang di-Pertua mempengerusikan Mesyuarat]

Sekiranya Lynas gagal maka lesen Lynas akan ditamatkan tetapi Yang Berhormat
Menteri baru-baru ini dan dalam Dewan menyatakan bahawa syarat itu sudah pun
dipanjangkan kepada bulan Mac untuk membina PDF. Saya tahulah Yang Berhormat
Timbalan Menteri tadi main dengan lesen dan syarat untuk bina PDF.

Yang Berhormat Timbalan Menteri saya ingin bertanya, apabila Lynas diberi
syarat di awal dahulu untuk beroperasi, mereka diberi syarat bahawa mereka boleh
mengitar semula, water leach purification solid waste mereka ataupun sisa radioaktif
mereka, failing which dengan izin Tuan Yang di-Pertua, mereka perlu buat PDF, failing
which mereka perlu hantar sisa yang terkumpul sebanyak 850,000 metrik tan itu balik ke
Australia.

Saya hendak tanya kerajaan pada hari ini, adakah kerajaan serius untuk tamatkan
lesen sekiranya Lynas gagal tepati syarat? Lynas gagal, ternyata gagal, akan tetapi
kerajaan sambung lesen. Sambung lesen pengoperasian walaupun sudah kata kalau
tidak buat sebelum 2 September, akan tamatkan lesen tetapi sambung juga. Saya hendak
tahu serius atau tidak hendak bagi terus beroperasi dan serius atau tidak hendak suruh
hantar balik ke Australia kalau gagal juga buat PDF? Terima kasih.

Tuan Yang di-Pertua: Terima kasih Yang Berhormat, silakan.

Datuk Haji Ahmad Amzad bin Mohamed @ Hashim: Terima kasih di atas
soalan Yang Berhormat. Memang benar pada 20 Ogos 2021, Lembaga Pelesenan
Tenaga Atom telah meluluskan permohonan pihak Lynas untuk menangguhkan
pembinaan kemudahan pelupusan kekal, permanent disposal facility sehingga 2 Mac
2022.

Kelulusan ini mengambil kira justifikasi pertamanya, lokasi tapak cadangan bagi
pembinaan PDF yang asal di Bukit Ketam, Kuantan telah tidak dipertimbangkan. Susulan
itu, isu status tanah hutan simpan di Bukit Ketam masih belum diselesaikan dan Lynas
memerlukan masa untuk mendapatkan kelulusan bagi tapak baharu untuk pembinaan
PDF daripada kerajaan Negeri Pahang.

Bagi meluluskan perancangan pembinaan PDF di tapak baharu, kajian
melibatkan pelbagai aspek teknikal dan perundangan yang berkuat kuasa_ perlu
dilaksanakan semula di tapak tersebut. Pelaksanaan PKP mengehadkan _aktiviti
pemonitoran dan makmal analisa serta kajian semula bagi penempatan tapak cadangan
