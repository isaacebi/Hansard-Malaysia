DR.27.09.2021 39

Tuan Yang di-Pertua, fokus kesembilan, meningkatkan kecekapan penyampaian
perkhidmatan awam dan memastikan pelaksanaan dasar yang berkesan. Saya ingin
memberi komitmen bahawa perkhidmatan awam yang menjadi nadi pentadbiran negara
akan terus dimantapkan bagi meningkatkan ketelusan dan kecekapan. Bagi tujuan ini,
perkhidmatan awam akan ditransformasi melalui pendekatan keseluruhan kerajaan
dengan mengambil kira bahawa kejayaan pelaksanaan inisiatif memerlukan keterlibatan
semua peringkat kerajaan. Pelaksanaan penyampaian perkhidmatan yang berkesan
amat penting bagi memastikan Keluarga Malaysia benar-benar merasai pembangunan
yang dilaksanakan.

Struktur dan fungsi kementerian dan agensi akan disusun semula_ bagi
mewujudkan organisasi yang mendatar dan mengurangkan kerenah birokrasi. Mekanisme
pemilihan dan pengambilan pegawai pengurusan dan profesional dalam pelbagai skim
juga akan diperkukuh bagi memperoleh bakat yang terbaik. Cadangan untuk
memperkenalkan akta perkhidmatan awam akan dikaji bagi membolehkan pelaksanaan
dan pengasingan kuasa dan tanggungjawab yang jelas antara anggota pentadbiran
dengan penjawat awam.

Di samping itu, pendigitalan perkhidmatan awam akan terus dipertingkatkan.
Pelan Strategik Pendigitalan Sektor Awam 2125 yang baharu dilancar menggariskan hala
tuju strategik pelaksanaan pendigitalan sektor awam bagi memacu agenda kerajaan
digital yang mampan ke arah membentuk masyarakat digital. Kerajaan menyasarkan
perkhidmatan dalam talian peringkat awal ke akhir atau dengan izin end-to-end meningkat
kepada 80 peratus pada tahun 2025. Rangka dasar tadbir urus data nasional akan
dibangunkan untuk menggalakkan perkongsian data antara sektor awam dan swasta yang
lebih meluas.

Saya sedar anak muda hari ini sentiasa ingin menyuarakan hasrat dan pandangan
mereka untuk bersama-sama membangunkan negara melalui amalan demokrasi. Bagi
merealisasikan hasrat anak muda tersebut, kerajaan akan memastikan pindaan
Perlembagaan yang membolehkan warganegara berumur 18 tahun dapat mengundi
[Tepuk] dan akan dilaksanakan dalam tempoh terdekat.

Saya beriltizam untuk menjadikan kerajaan ini sebuah kerajaan berprestasi tinggi
yang memenuhi harapan rakyat. Ini adalah selaras dengan Titah Seri Paduka Baginda
Yang di-Pertuan Yang di-Pertuan Agong pada 13 September 2021 supaya kita terus
mendukung pelaksanaan Pelan Antirasuah Nasional dan Pelan Antirasuah Organisasi
untuk menjadikan Malaysia negara yang bebas rasuah. [Tepuk]

Dengan itu, saya memberi jaminan bahawa semua strategi dan inisiatif di bawah
RMKe-12 ini akan dilaksanakan secara tersusun dengan penuh integriti dan
bertanggungjawab. Indeks Tadbir Urus Malaysia akan diperkenalkan lagi bagi mengukur
prestasi tadbir urus kerajaan dalam menyampaikan perkhidmatan kepada rakyat.

Bagi tujuan itu, Pelan Pelaksanaan Dasar RMKe-12 disediakan sebagai panduan
kepada kementerian dan agensi dalam menerajui dan melaksanakan semua dasar ini.
Saya meletakkan tanggungjawab kepada semua Menteri dan kementerian untuk
bersama-sama saya melaksana dan memantau pencapaian sasaran RMKe-12 ini.

Tuan Yang di-Pertua, penghujung tempoh RMKe-11 telah menyaksikan
pertumbuhan ekonomi negara terjejas akibat ketidaktentuan ekonomi global dan impak
pandemik COVID-19. Dalam tempoh 18 bulan yang lalu, kita telah menumpukan usaha
melindungi nyawa dan kehidupan Keluarga Malaysia.

01310

Sekarang telah tiba masanya untuk kita memberikan tumpuan kepada agenda
menyusun semula dan mengembalikan kekuatan dan daya saing ekonomi negara.

RMKe-12 telah dirangka dengan mengambil kira perubahan dalam landskap
ekonomi global dan domestik serta keperluan menangani isu semasa demi masa depan
Keluarga Malaysia yang lebih cerah dengan objektif ‘Keluarga Malaysia—Makmur, Inklusif,
Mampan’. RMKe-12 menggariskan perancangan strategik yang komprehensif bagi
membolehkan Malaysia menjadi sebuah negara berpendapatan tinggi, berteknologi tinggi
