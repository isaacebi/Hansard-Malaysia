DR.27.09.2021 11

melibatkan implikasi kKewangan RM78,500. Di samping itu, bagi membantu penjaja
Labuan, 460 ruang niaga di bawah pengurusan Perbadanan Labuan bagi tahun 2021 telah
diberikan 50 peratus diskaun yang melibatkan kos hampir RM784,000 bagi keseluruhan
Labuan.

Untuk makluman Dewan yang mulia ini juga, selain daripada itu pihak Perbadanan
Labuan telah menjalankan atau menaik taraf kawasan gerai penjaja di Patau-Patau dan
Layang-Layangan kerana gerai yang berada sekarang ini adalah merupakan keadaan
yang sangat daif. Perbadanan Labuan telah membelanjakan sejumlah peruntukan
RM80,000 untuk menaik taraf 25 buah gerai bagi kemudahan penjaja di kawasan Labuan.
Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Sila soalan tambahan pertama Yang Berhormat Labuan.

Datuk Rozman bin Isli [Labuan]: Terima kasih. Kementerian Wilayah
Persekutuan ini adalah kementerian bandar dan Labuan mempunyai 27 buah kampung.
Kampung yang betul-betul kampung, bukan kampung seperti Kampung Baru atau
Kampung Kerinchi di Kuala Lumpur. Jadi, terlalu banyak permohonan ketua-ketua
kampung untuk infrastruktur kampung yang tidak dapat dilaksanakan. Longkang, jalan
konkrit, paip yang sudah selalu pecah dan sebagainya. Jadi Kementerian Pembangunan
Luar Bandar menyerahkan semua kepada Kementerian Wilayah. Kementerian Wilayah
tidak mempunyai peruntukan yang cukup.

Jadi, kami cuma mengharapkan lebihan yang tidak digunakan oleh KPLB
Selangor yang tidak sampai RM1 juta pun setiap tahun untuk membantu Labuan. Jadi
saya berharap Kementerian Wilayah dapat menyelesaikan masalah peruntukan untuk
kampung-kampung di Labuan ini. Mohon jawapan.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Timbalan Menteri, menjawab satu minit.

Datuk Seri Jalaluddin bin Alias: Tuan Yang di-Pertua, terima kasih Yang
Berhormat Labuan. Mengikut pemahaman saya, daripada 27 buah kampung yang
diberikan kepada lima zon di Labuan ini sememangnya memerlukan peruntukan infra
untuk membantu golongan masyarakat di luar bandar di 27 buah kampung ini.

Exercise yang kita jalankan sekarang ialah bantuan daripada peruntukan KPLB
seperti kampung-kampung yang lain termasuk bantuan daripada KPKT dan mana-mana
peruntukan kecemasan yang diperlukan oleh masyarakat 27 buah kampung ini akan
menggunakan peruntukan geran khas daripada Yang Berhormat Menteri Kementerian
Wilayah Persekutuan.

Walau bagaimanapun saya mengambil kira pandangan Yang Berhormat Labuan
untuk memperuntukkan bajet khas dalam peruntukan Kementerian Wilayah Persekutuan
bagi menampung ataupun bagi memastikan kemudahan infra dan juga bantuan kepada
27 buah kampung ini akan dibincangkan dalam peruntukan bajet kementerian untuk
tahun-tahun yang akan datang. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih. Soalan
tambahan kedua, saya jemput Yang Berhormat Pontian.

Datuk Seri Haji Ahmad bin Haji Maslan [Pontian]: Ya terima kasih Tuan Yang
di-Pertua. Perkara yang ingin saya tanyakan ialah apakah bantuan lain kepada penjaja di
wilayah selain dari Labuan iaitu Kuala Lumpur, Putrajaya dari segi pengurangan sewa
premis perniagaan, dari segi kemudahan untuk mendapatkan lesen, daripada segi wilayah
boleh berniaga tanpa kesukaran-kesukaran birokrasi yang sebagaimana yang telah
dilakukan sebelum ini. Adakah ia akan diteruskan dan sehingga bila ia akan diteruskan?
Terima kasih.

Datuk Seri Jalaluddin bin Alias: Terima kasih Yang Berhormat Pontian. Yang
Berhormat Labuan, dan Yang Berhormat Pontian pun tanya. Saya sudah sebut tadi Tuan
Yang di-Pertua, Program Wilayah Bebas Berniaga ini akan kita teruskan tetapi dengan
syarat mestilah menjaga dalam soal lokasi dan juga tempat untuk mereka berniaga
