DR.27.09.2021 5

Warga veteran ATM sebenarnya bertuah kerana Menteri Kanan Pertahanan,
Yang Berhormat Dato’ Seri Hishammuddin Tun Hussein, sememangnya amat komited
dan memandang serius isu kebajikan veteran. Komitmen beliau dalam pencapaian 100
hari yang turut merangkumi pelan pembinaan dan baik pulih rumah veteran membuktikan
agenda kebajikan veteran ATM sentiasa dititikberatkan.

Menteri Kanan Pertahanan juga merupakan Pengerusi Majlis Veteran
Kebangsaan sebuah majlis yang ditubuhkan bagi mendalami dan menyelesaikan segala
permasalahan berkaitan veteran ATM.

01020

Beliau juga telah beri saya tanggungjawab untuk mengenal pasti dan mencuba
menyelesaikan segala permasalahan berkaitan veteran ATM yang memerlukan
pemerhatian segera. Sebagai makluman Yang Berhormat sekalian, Kementerian
Pertahanan telah menyediakan berbagai bentuk kemudahan serta bantuan kepada
anggota veteran ATM yang berada dalam kesusahan dan memerlukan bantuan.
Tambahan lagi MinDef merupakan satu-satunya kementerian di Malaysia yang
mempunyai sebuah jabatan bagi mengurus isu dan mendengar permasalahan veteran
iaitu diwujudkan Jabatan Hal Ehwal Veteran yang kini diterajui oleh Mejar Jeneral Dato’
Dzulkarnain bin Ahmad sebagai Ketua Pengarahnya, dua bintang.

Bagi menjawab soalan yang dibangkitkan Yang Berhormat Tampin,
sesungguhnya MinDef amat menitik berat aspek kebajikan terutama berkaitan perumahan
mampu milik kepada Veteran ATM. Ini adalah sejajar dengan Pelan Strategik MinDef iaitu
di bawah teras strategik informasi, kesejahteraan veteran ATM. Kementerian beriltizam
untuk melaksanakan program baik pulih dan pembinaan rumah baru bagi membantu
veteran ATM yang berpendapatan rendah atau miskin dalam menyediakan tempat
kediaman yang kondusif dan selesa diduduki. Jabatan Hal Ehwal Veteran telah diberi
tanggungjawab untuk memperkasa program pemilikan rumah veteran ATM di samping
mencari kaedah dan penyelesaian terbaik untuk membantu golongan veteran ATM yang
masih belum memiliki rumah sendiri.

Pada tahun ini MinDef telah memperuntukkan sejumlah RM2.6 juta dengan
sasaran pembinaan 28 rumah baru dan baik pulih 72 rumah di seluruh negara dengan
jumlah pembahagian sama rata di setiap negeri. Tuan Yang di-Pertua, sebagai makluman,
skop bantuan binaan baru diperuntukkan kepada veteran ATM yang tidak memiliki rumah
atau mendiami rumah yang telah uzur, tidak selamat diduduki dan tidak ekonomi untuk
dibaiki serta mempunyai tanah atau tapak sendiri. Manakala skop bantuan baik pulih pula
hanya melibatkan komponen-komponen asas rumah sahaja seperti bumbung, dinding,
lantai dan tingkap yang tidak melibatkan struktur asas rumah.

Secara keseluruhannya program ini merupakan satu usaha murni kerajaan bagi
menghargai jasa dan penat lelah veteran ATM yang telah banyak berkorban dan
menyumbang bakti kepada tanah air knususnya veteran ATM dari kelompok kurang
berkemampuan dan B40 dengan menawarkan kemudahan yang selesa dan selamat.
Ringkas lagi. Tuan Yang di-Pertua, daripada aspek kebajikan lain pula, terdapat tujuh skim
bantuan kebajikan yang disediakan oleh MinDef kepada golongan veteran yang
memerlukan. Tujuh skim tersebut adalah seperti berikut:

(i) Skim Bantuan Sara Hidup;

(ii) Bantuan Persekolahan dan Kolej Vokasional kepada anak
veteran;
(iii) bantuan kemasukan ke universiti awam, politeknik kepada anak-

anak veteran;

iv) bantuan perubatan;

(

(v) bantuan peralatan pesakit;
(vi) bantuan bencana alam; dan
(

vii) bantuan pengurusan jenazah.
