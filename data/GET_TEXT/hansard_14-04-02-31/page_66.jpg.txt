56 DR.15.12.2021

Kita linat orang-orang Myanmar, Bangladesh sudah mula membuka kedai di sini
dan ada yang lebih fasih bertutur dalam bahasa Bangladesh daripada bahasa Malaysia.
So, saya di sini cuma ingin menggunakan kesempatan ini Tuan Yang di-Pertua dan
Menteri, untuk tanya apakah yang berlaku kepada Suruhanjaya Siasatan Diraja yang telah
ditubuhkan pada tahun 2019 ketika Yang Berhormat Langkawi menjadi Perdana Menteri.

Untuk makluman Dewan yang mulia ini, Suruhanjaya Siasatan Diraja ini telah
ditubuhkan, apabila terjumpanya kubur ramai-ramai di Wang Kelian. Saya difahamkan
bahawa Tan Sri Ariffin Zakaria telah pun diminta untuk mempengerusikan Suruhanjaya
Penyiasatan tersebut, di mana 48 orang saksi termasuklah orang-orang Rohingya telah
dipanggil untuk memberi kenyataan. Dalam laporan tersebut, banyak perkara-perkara
yang amat mengejutkan juga telah pun dilaporkan, telah pun diterima dan laporan itu telah
pun dikemukakan kepada Duli Yang Maha Mulia Yang di-Pertuan Agong.

So, saya di sini ingin tanya, kalau boleh laporan suruhanjaya siasatan itu juga
dibekalkan kepada semua Abhli-ahli Parlimen kerana daripada laporan tersebut, saya
difahamkan tidak ada seorang pun warganegara Malaysia dituduh. Persoalan saya,
bagaimanakah perkara ini boleh berlaku kerana kita tahu, di sempadan yang mengawal
adalah imigresen, polis, tentera.

Untuk makluman Yang Berhormat Menteri, dalam laporan-laporan dalam surat
khabar saya difahamkan 12 orang anggota polis telah ditahan dan disiasat. Apakah yang
berlaku kepada mereka? Saya bertanya soalan-soalan ini, kerana kita ingin bersama-
sama dengan kerajaan, bersama-sama dengan Menteri meningkatkan lagi tahap
keselamatan di sempadan untuk memastikan bahawa lorong-lorong tikus ini sentiasa
dipantau.

So saya berharap, persoalan-soalan yang dikemukakan oleh saya ini dapat
dijawab dan saya sekali lagi ingin menggunakan kesempatan ini untuk bertanya. Apakah
salahnya kalau laporan Suruhanjaya Siasatan Diraja itu dibekalkan kepada kami, supaya
kami dapat menghalusi laporan itu kerana saya difahamkan laporan itu telah disediakan
di atas perkenan Duli Yang Maha Mulia Seri Paduka Baginda Yang di-Pertuan Agong.

Saya faham bahawa Menteri juga sedia maklum, kita dikejutkan dengan berita
penemuan 139 kubur beramai-ramai. Saya juga difahamkan bahawa pasukan polis yang
sampai di lokasi telah menemui sangkar-sangkar yang mengandungi lelaki dan wanita
yang masih lagi hidup.

Saya ingin tanya, kalau boleh kerajaan ini mengemukakan laporan tersebut
supaya kita dapat melihat laporan itu dan juga mungkin melakukan langkah-langkah yang
lebih baik untuk kita mempertingkatkan lagi kawalan keselamatan di sempadan. Saya
juga...

Tuan Larry Soon @ Larry Sng Wei Shien [Julau]: Yang Berhormat Jelutong,
boleh saya mencelah? Boleh saya mencelah.

Tuan Sanisvara Nethaji Rayer a/l Rajaji [Jelutong]: Saya juga mengambil
kesempatan ini, sorry Yang Berhormat sudah lompat saya tak bagi peluang. So, saya
minta maaf, saya tak beri peluang.

Saya ingin juga merujuk kembali perkara-perkara yang telah dinyatakan oleh
Yang Berhormat Menteri. Saya juga di sini ingin tanya kepada kes-kes khusus melibatkan
orang-orang kenamaan yang telah dituduh kerana telah melakukan kesalahan-kesalahan
di bawah akta ini. Kita lihat sejak kebelakangan ini tidak ada sebarang berita, saya tidak
mahu menyebut mana-mana individu tetapi saya percaya Yang Berhormat Menteri tahu
bahawa orang-orang kenamaan ini telah pun dituduh kerana menyimpan ataupun
menggaji orang-orang yang tidak mempunyai permit dan sebagainya. Akan tetapi sejak
kebelakangan ini, kita tidak tahu, apakah perkembangan kes-kes yang melibatkan
mereka.

Tuan Yang di-Pertua, Yang Berhormat Menteri, saya mohon menyokong.

Tuan Yang di-Pertua: Terima kasih Yang Berhormat Jelutong. Amat tenang pada
petang ini. Yang Berhormat Kuala Langat, silakan.
