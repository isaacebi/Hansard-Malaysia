DR.15.12.2021 37

Dato’ Indera Mohd Shahar bin Abdullah: Tuan Yang di-Pertua, terima kasih Ahli
Yang Berhormat dari Kuala Selangor dan Ahli Yang Berhormat Beruas_ berkaitan
persoalan yang berbangkit. Saya hendak pergi kepada Yang Berhormat Kuala Selangor
dahulu berkaitan tempoh tersebut. Seperti mana yang telah saya sebutkan tadi, kita akan
kenakan pada tahun taksiran 2022 dan ia bersifat one-off. Maknanya hanya setahun
sahaja bagi tempoh tahun 2022, ia tidak berlarutan. Kita bagi komitmen ia hanya sekali
sahaja. Ini banyak kali yang...

Datuk Seri Dr. Haji Dzulkefly bin Ahmad [Kuala Selangor]: Ini sangat penting
Yang Berhormat Timbalan Menteri. Investors mahukan certainty, mahukan clarity, mereka
mahukan tax regulation yang stabil dan predictable. Ini meninggalkan kesan yang sangat
parah kalau selalunya berubah begitu kepada investors terutama foreign juga domestic
investors. Terima kasih Yang Berhormat Timbalan Menteri.

Dato’ Indera Mohd Shahar bin Abdullah: Yang Berhormat Kuala Selangor,
sudah pasti Kementerian Kewangan dan kerajaan amat sedar perkara certainty yang
mesti kita tunjukkan. Itu sebabnya kita di Dewan yang mulia ini acap kali menyatakan
bahawa Cukai Makmur hanya kita kenakan kepada mereka pada tahun taksiran 2022.
Hanya sekali sahaja pada tahun taksiran 2022. Juga Yang Berhormat Kubang Pasu
bangkitkan kenapa kita missed the boat? Kenapakah tidak laksanakan pada tahun 2020
atau tahun 2021?

Itu sebabnya kita tidak mahu membebankan pembayar cukai. Akan tetapi, apabila
kita melihat ke hadapan, semua virus yang berlaku baru ini kita tidak dapat jangka. Itu
sebabnya kita mesti lakukan langkah-langkah melebarkan (broaden tax base) untuk
memastikan kita dapat meningkatkan hasil.

Berkaitan Yang Berhormat Beruas, berkaitan isu berapa banyak GLCs yang
terlibat dengan kerugian itu, saya mohon pada Yang Berhormat untuk diberikan jawapan
secara bertulis. Nanti kalau sudah dapat jawapan dalam tempoh-tempoh tersebut saya
akan jawab ya.

Tuan Sanisvara Nethaji Rayer a/l Rajaji [Jelutong]: Yang Berhormat Timbalan
Menteri, Tuan Yang di-Pertua. Saya pun telah menunggu masa hampir-hampir tamat.
Dalam perbahasan saya kelmarin, untuk Tuan Yang di-Pertua.

Dato’ Indera Mohd Shahar bin Abdullah: Nanti, Yang Berhormat. Saya belum
bagi floor lagi Yang Berhormat.

Tuan Sanisvara Nethaji Rayer a/l Rajaji [Jelutong]: Ya?

Dato’ Indera Mohd Shahar bin Abdullah: Biar saya habiskan dulu. Nanti sampai
pada Yang Berhormat tanya itu. Boleh Tuan Yang di-Pertua saya teruskan?

Timbalan Yang di-Pertua [Dato’ Sri Azalina Othman Said]: Tinggal dua minit
saja lebih.

Dato’ Indera Mohd Shahar bin Abdullah: Yang Berhormat Beruas
membangkitkan satu dasar berkaitan sekatan masa ke atas keuntungan tidak dapat
diserapkan yang dibawa ke hadapan. Kerajaan telah menetapkan sekatan tempoh masa
untuk menuntut kerugian perniagaan tujuh tahun dalam Belanjawan 2019 bagi
mengekang aktiviti perancang cukai (tax planning) dan kehilangan hasil negara secara
berterusan melalui pelbagai inisiatif cukai dalam bentuk potongan cukai pendapatan
seperti mana yang kerap kali Yang Berhormat saya jawab soalan Yang Berhormat
berkaitan perkara yang sama, kita akan pastikan kita ini akan mengikuti piawaian
antarabangsa OECD sebagai world’s best practices.

Namun demikian, kerajaan telah meneliti semula dasar ini dengan mengambil kira
pandangan pihak industri, pandangan Yang Berhormat, Ahli-ahli Dewan semua yang
mengalami kesukaran menjalankan perniagaan di dalam tempoh pandemik serta proses
pemulihan memang mengambil masa.

Justeru, kerajaan telah memanjangkan tempoh sekatan dari tujuh tahun kepada
10 tahun di dalam pindaan ini bagi semua industri. Pada masa yang sama Yang
Berhormat, kerajaan terus komited untuk mengkaji bagi industri yang bersifat long
