10 DR.15.12.2021

Datuk Seri Dr. Santhara: Yang Berhormat Merbok, taman-taman tema ini
sebenarnya mendapatkan lesen operasinya daripada PBT. Maka daripada segi MOTAC,
tugas kita adalah untuk mempromosikan dan merancakkan mereka. Kalau seandainya ia
telah ditutup, maka ia haruslah dirujuk daripada segi untuk mereka untuk membangunkan
semula. la ada beberapa skim di bawah MOTAC seperti Skim Industri Pelancongan dan
sebagainya dan Bank Pembangunan, maka mereka boleh merujuk untuk dapatkan
bantuan ataupun menghidupkan kembali dan sebagainya.

Akan tetapi daripada segi bajet yang diberikan kepada kita adalah untuk
merancakkan aktiviti pelancongan ini. Contohnya, pada tahun ini kita ada baucar diskaun
rebat sebanyak RM20 juta akan diberikan. Begitu juga dengan promosi dan pengiklanan
dan juga dana sokongan promosi dan publisiti penggiat pelancongan sebanyak RM2 juta
dan sebagainya. Terima kasih.

5. Tuan Haji Wan Hassan bin Mohd Ramli [Dungun] minta Menteri Pembangunan
Wanita, Keluarga dan Masyarakat menyatakan pelan strategik jangka masa panjang
kementerian untuk menangani kes-kes rogol bawah umur dan sumbang mahram yang
masih berleluasa dalam negara kita.

Timbalan Menteri Pembangunan Wanita, Keluarga dan Masyarakat [Dato’
Hajah Siti Zailah binti Mohd Yusoff: Assalamualaikum warahmatullahi wabarakatuh dan
salam sejahtera. Terima kasih Tuan Yang di-Pertua, terima kasih Yang Berhormat Dungun
atas soalan yang dikemukakan.

Tuan Yang di-Pertua, Kementerian Pembangunan Wanita, Keluarga dan
Masyarakat sentiasa memandang serius isu kepincangan seksual di kalangan masyarakat
terutama dalam golongan kanak-kanak dan wanita. Kes rogol bawah umur dan sumbang
mahram merupakan satu jenayah seksual yang berat dan yang memerlukan inisiatif oleh
pelbagai pihak untuk membanteras perkara ini dan ini adalah satu dosa yang sangat
besar. Jadi, saya mengharapkan kerjasama daripada pelbagai pihak.

Beberapa pelan strategik jangka panjang telah dibangunkan untuk mengatasi itu
ini. Antaranya ialah Dasar dan Pelan Tindakan Pendidikan Kesihatan Reproduktif dan
Sosial (PEKERTI) yang bermatlamat untuk meningkatkan kesedaran kepada semua pihak
termasuk wanita, keluarga dan kanak-kanak berkaitan dengan pendidikan kesihatan
reproduktif dan melahirkan masyarakat yang penyayang, bertanggungjawab dan
mengamalkan gaya hidup sihat dan sejahtera.

01040

Begitu juga kita mengadakan kolaborasi bersama dengan pelbagai agensi
kerajaan, swasta dan badan-badan NGO untuk memastikan supaya golongan mereka ini
tidak tercicir.

Seterusnya, Pelan Strategi Kebangsaan bagi Menangani Punca Perkahwinan
Bawah Umur yang dikendalikan di bawah Kementerian Pembangunan Wanita, Keluarga
dan Masyarakat yang menetapkan komitmen pemegang taruh utama di peringkat
kerajaan, swasta mahupun badan bukan kerajaan iaitu menangani dua faktor utama
kekurangan dan keadaan akses kepada pendidikan kesihatan reproduktif dan seksual
serta kemahiran ibu bapa.

Di bawah faktor ini juga ada empat strategi iaitu:

(i) menyediakan platform penyediaan informasi kepada kanak-
kanak dan ibu bapa;

(ii) menyediakan perkhidmatan SRH mesra_ kanak-kanak_ ini
supaya kanak-kanak dan remaja untuk meningkatkan advokasi
dan intervensi yang berkaitan dengan isu ini;

(iii) penubuhan Pasukan Task Force Jenayah Seksual Terhadap
Kanak-kanak; dan
