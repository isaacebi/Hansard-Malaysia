DR.15.12.2021 41

Tuan Pengerusi [Dato’ Sri Azalina Othman Said]: Silakan Yang Berhormat
Menteri, Fasal 18.

Dato’ Indera Mohd Shahar bin Abdullah: Yang Berhormat, seperti yang
dibangkitkan isu ini tadi saya telah jawab. Yang Berhormat Beruas, ini memastikan
prosiding garnishment dapat dilaksanakan sekiranya pihak bank memaklumkan kepada
pembayar cukai kebarangkalian akan menyebabkan pembayar cukai mengeluarkan
semua duit dalam simpanan bank tersebut dan ini sudah pasti tindakan garnishment tidak
akan dapat dilakukan.

Itu sebab rasional kepada peruntukan tersebut dan sudah pasti kita telah
membuat perbincangan dengan Bank Negara sebelum apa-apa tindakan yang kita buat.
So, kita bukan melakukan tindakan itu tanpa kita membuat sesi libat urus. Saya ingat itu
sahaja, terima kasih Tuan Pengerusi.

Dato’ Ngeh Koo Ham [Beruas]: Akan tetapi ada masalah salah guna kerana
atas nama mungkin hutang cukai RM2,000, pihak kerajaan meminta dibongkarkan semua
akaun orang persendirian itu dan semua jumlah dalam akaun banknya. Ini yang menjadi
satu masalah. Isunya hendak mendapatkan semula cukai, itu saya sokong 100 peratus.
Akan tetapi sudah ada prosedurnya, kenapakah kita berikan kuasa lebih ini? Sudah
banyak kali kita nampak salah guna kuasa di pihak kerajaan. Itu yang saya bantah. Terima
kasih.

Tuan Pengerusi [Dato’ Sri Azalina Othman Said]: Lain, fasal berapa? Sebut
fasal ya.

12.33 tgh.

Tuan Haji Wan Hassan bin Mohd Ramli [Dungun]: Fasal 9. Fasal 9 untuk
meminda subseksyen 46(1) Akta 53, Perenggan 9(b). Di mana sub perenggan baru
46(1)(h)(i) dan (ii), Akta 53 yang dicadangkan bertujuan untuk mengadakan peruntukan
bagi potongan perseorangan bagi perbelanjaan bagi pemeriksaan perubatan penuh dan
perbelanjaan bagi ujian pengesanan penyakit koronavirus 2019 (COVID-19) termasuklah
ujian pengesanan sendiri COVID-19 yang dibelanjakan oleh seorang individu untuk dirinya
sendiri, suami atau isteri atau anaknya.

Pindaan di atas hanya menyebut berkenaan potongan cukai pendapatan bagi
perbelanjaan ujian pengesanan COVID-19 kepada individu, pasangannya dan anaknya.
Namun, jika ujian pengesanan COVID-19 itu menunjukkan keputusan positif, maka akan
berlaku prosiding susulan oleh individu positif itu untuk mendapatkan rawatan untuk
penyakit itu. Dengan makna, kalau kontak rapat akan melibatkan kuarantin yang
menyebabkan daripada perbelanjaan dalam simpanan yang akan ditanggung oleh
seseorang yang terkena kuarantin itu.

Kedua, kalau positif maka perbelanjaan yang diperlukan walaupun selepas discaj
dari pusat rawatan tetap akan ada perbelanjaan seperti tangki gas, katil pesakit dan lain-
lain. Mengapakah tidak dimasukkan sekali daripada segi potongan cukai pendapatan bagi
perbelanjaan bagi pesakit-pesakit COVID-19 yang positif atau yang dikuarantin? Terima
kasih Tuan Pengerusi.

Dato’ Ngeh Koo Ham [Beruas]: Boleh saya...

Tuan Pengerusi [Dato’ Sri Azalina Othman Said]: Sekalilah. Saya rumuskan
sekali. Fasal berapa, Yang Berhormat?

Puan Wong Shu Qi [Kluang]: Fasal 5 berkenaan pindaan seksyen 6, cukai
pendapatan.

Tuan Pengerusi [Dato’ Sri Azalina Othman Said]: Silakan.

12.35 tgh.

Puan Wong Shu Qi [Kluang]: Okey, terima kasih. Saya hanya ada satu soalan
kepada Yang Berhormat Timbalan Menteri untuk clarified dalam Dewan yang mulia ini
