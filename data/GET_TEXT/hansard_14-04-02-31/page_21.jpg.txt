DR.15.12.2021 11

(iv) menubuhkan Jawatankuasa Bersepadu Pengurusan Isu-isu
Sosial Kanak-kanak di Media Sosial yang melibatkan Polis
Diraja Malaysia, Suruhanjaya Komunikasi dan Multimedia dan
badan-badan bukan kerajaan bagi menangani isu keselamatan
siber dengan mempergiatkan advokasi dan intervensi serta
menambah baik aspek perundangan dengan
menguatkuasakan aspek pengawalan ke atas laman
sesawang pornografi kanak-kanak.

Terima kasih.

Timbalan Yang di-Pertua [Dato' Mohd Rashid Hasnon]: Soalan tambahan
pertama. Sila, Yang Berhormat Dungun.

Tuan Haji Wan Hassan bin Mohd Ramli [Dungun]: Terima kasih atas jawapan
yang diberikan. Selain isu rogol dan sumbang mahram, isu LGBT yang melibatkan seks
di luar tabii juga semakin menular. Bolehkah Yang Berhormat Timbalan Menteri
menyatakan, jika ada dalam simpanan— atau kalau tidak, secara bertulis— statistik yang
melibatkan seks luar tabii dalam kalangan kanak-kanak ataupun remaja? Terima kasih.

Timbalan Yang di-Pertua [Dato' Mohd Rashid Hasnon]: Sila Yang Berhormat
Timbalan Menteri.

Dato' Hajah Siti Zailah binti Mohd Yusoff: Ya, terima kasih Yang Berhormat dan
terima kasih Tuan Yang di-Pertua atas soalan yang dikemukakan tadi. Berdasarkan
sumber daripada PDR\M, statistik kesalahan luar tabii yang melibatkan mangsa umur 18
tahun bagi tahun 2019 hingga November 2021 adalah seperti berikut:

Perlis 4
Kedah 13
Pulau Pinang 12
Perak 16
Selangor 94
Kuala Lumpur 39
Negeri Sembilan 8
Melaka 8
Johor 37
Pahang 16
Terengganu 9
Kelantan 6
Sabah 18
Sarawak 17

Antara umur yang terlibat, yang bawah daripada 16 tahun ialah seramai 208 orang
dan 16 hingga 18 tahun seramai 82 orang, melibatkan keseluruhan mangsa yang terlibat
ialah 290 orang. Dan yang melibatkan jantina pula iaitu 114 orang lelaki dan 176 orang
perempuan yang melibatkan 290 orang kesemuanya. Terima kasih.

Timbalan Yang di-Pertua [Dato' Mohd Rashid Hasnon]: Soalan tambahan
yang kedua. Sila, Yang Berhormat Petaling Jaya.

Puan Maria Chin binti Abdullah [Petaling Jaya]: Terima kasih. Soalan saya
ialah bilakah kecualian dalam Kanun Keseksaan seksyen 376B hukuman bagi sumbang
mahram akan dipinda dan diselaraskan di antara umur di antara lelaki dan perempuan?
Ini kerana pada masa ini, seksyen ini menyatakan seorang yang di bawah 16 tahun jika
seorang perempuan atau di bawah 13 tahun jika lelaki hendaklah dianggap tidak mampu
