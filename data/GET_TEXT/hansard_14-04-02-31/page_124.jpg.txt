114 DR.15.12.2021

tidak setimpal dengan usaha dan kos yang telah dicurahkan bahkan mengalami kerugian
pula.

Tuan Yang di-Pertua, oleh itu, saya mohon penjelasan daripada pihak kerajaan,
sejauh mana keberkesanan insentif dan langkah yang telah dilaksanakan oleh kerajaan
untuk menangani situasi ini? Sehingga kini, adakah kerajaan mempunyai statistik
penjenayah hak cipta yang telah dibawa ke muka pengadilan dan disabitkan
kesalahannya? Oleh itu, adakah kerajaan mempunyai perancangan dan inisiatif yang
lebih agresif dan berkesan bagi mengekang aktiviti jenayah hak cipta ini? Mohon
penjelasan.

Seterusnya, saya ingin bertanya, apakah tindakan yang diambil oleh kerajaan
terhadap orang luar yang mencipta karya-karya animasi tempatan, kemudian dimasukkan
pula dengan unsur-unsur lucah yang amat menjijikkan?

Untuk makluman Tuan Yang di-Pertua, karya animasi tempatan seperti Upin Ipin
direka sesuai untuk tontonan anak-anak muda, anak-anak kecil tempatan di negara kita.
Namun, apabila dimasukkan dengan unsur-unsur lucah oleh penciplak yang sangat tidak
bertanggungjawab ini, ia mendorong ke arah sexual grooming, dengan izin, yang amat
membimbangkan.

01920

Saya melihat situasi ini, video yang dimuat naik ke platform YouTube umpamanya
mendapat jumlah tontonan yang sangat tinggi sehingga mencapai 7 juta tontonan. Oleh
itu, saya mohon suatu tindakan yang tegas segera diambil bagi mengekang karya-karya
animasi tempatan yang pada asalnya diisi dengan contents menarik dan memberi
pengajaran kepada anak-anak kita. Namun akhirnya, diciplak dengan unsur-unsur yang
jijik dan melampau kerana kurangnya ketegasan di pihak penguatkuasaan negara kita.

Seterusnya, apakah langkah dan inisiatif yang diambil oleh kerajaan untuk
menyeimbangkan antara perlindungan kepentingan pemilik hak cipta dengan kepentingan
pengguna? Kebiasaannya apabila berlakunya monopoli di sesetengah pihak dalam
menyediakan platform untuk menampilkan karya-karya pemain industri, maka hasil yang
diberikan kurang memuaskan.

Oleh sebab itu, kewujudan pihak tidak bertanggungjawab menyediakan
penstriman video secara tidak sah baru-baru ini mendapat sambutan yang amat
menggalakkan daripada pengguna. Oleh itu, sejauh manakah tindakan yang diambil oleh
kerajaan bagi memastikan manfaat yang diperoleh kedua-dua pengguna dan pemilik
karya dapat diseimbangkan secara optimum. Sekian, terima kasih. Saya mohon
menyokong.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kemaman dan yang terakhir, saya jemput Yang Berhormat Rasah.

7.21 mlm.

Tuan Cha Kee Chin [Rasah]: Terima kasih Tuan Yang di-Pertua atas peluang
yang diberikan untuk saya ambil bahagian dalam perbahasan untuk rang undang-undang
yang akan meminda Akta Hak Cipta 1987.

Saya telah meneliti huraian daripada Yang Berhormat Menteri KPDNHEP ketika
pembentangan tadi. Memang betul, kita perlu membuat pindaan ini selaras dengan
keperluan ataupun piawaian antarabangsa khasnya di bawah Triti Marrakesh yang kita
akan— saya jangka kita akan menyertainya tidak lama lagi. Cuma sebelum saya
bahaskan dua atau tiga perkara berkenaan dengan rang undang-undang ini, saya hendak
sebutkan— saya mohon supaya kementerian sekiranya ada apa-apa rang undang-
undang pada masa akan datang, mungkin bukan untuk hari inilah sebab hari ini ada tiga
rang undang-undang daripada KPDNHEP.

Tadi sudah lepas satu Akta Paten. Sekarang Akta Hak Cipta dan selepas ini ada
Akta Petunjuk Geografi yang baharu. Saya mohon supaya diadakan libat urus yang lebih
kerap, lebih rapat kepada mana-mana Ahli Parlimen dalam Dewan ini. Oleh sebab kita
