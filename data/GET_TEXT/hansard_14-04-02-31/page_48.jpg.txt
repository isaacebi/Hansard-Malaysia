38 DR.15.12.2021

gestation periods seperti pembalakan untuk memastikan ia terus bersaing. Yang
Berhormat baru tanya saya tiga minggu lepas, saya sudah beritahu memang kita dalam
peringkat perbincangan. /nsya-Allah Yang Berhormat, awal tahun depan atau sidang akan
datang pada bulan Mac, kita akan beri update apakah status perbincangan dan kajian
yang telah kita jalankan.

01220

Dato’ Ngeh Koo Ham [Beruas]: Bagi saya tanaman balak ini yang digalakkan
oleh kerajaan mesti dikecualikan daripada peraturan ini, kalau boleh. Terima kasih.

Dato’ Indera Mohd Shahar bin Abdullah: Terima kasih Yang Berhormat.
Pindaan— Yang Berhormat ada bangkitkan berkaitan pindaan ke atas Petroleum (Income
Tax) Act (PITA) dengan memasukkan kuasa Menteri iaitu Yang Berhormat Jelutong.
Pindaan ini Yang Berhormat Jelutong dibuat adalah bagi mempercepatkan penyampaian
perkhidmatan kepada industri petroleum berbanding peruntukan sedia ada yang
mengehendaki pemberian pengecualian melalui pewartaan perundangan subsidiari
terutamanya yang melibatkan projek petroleum yang berkepentingan nasional. Keputusan
segera perlu dibuat untuk memastikan kepentingan kerajaan dalam mengekal dan
meningkatkan pelaburan dalam projek-projek huluan terjamin.

Kerajaan memberi jaminan pindaan ini tidak membuka ruang kepada salah guna
kuasa seperti yang dinyatakan oleh Yang Berhormat Jelutong. Sebaliknya meningkatkan
kecekapan perkhidmatan kerajaan seterusnya mencepatkan penyampaian kepada
rakyat.

Tuan Sanisvara Nethaji Rayer a/l Rajaji [Jelutong]: Yang Berhormat Timbalan
Menteri. Sedikit respons. Saya berterima kasih di atas maklum balas yang diberikan.
Memang untuk makluman Tuan Yang di-Pertua yang sedang mempengerusikan,
memandangkan Tuan Yang di-Pertua juga merupakan seorang peguam yang terkenal,
peruntukannya berbunyi seperti berikut dengan izin;

“The Minister may, in any particular case, exempt any chargeable person from all
or any of the provision of this Act, either generally or in respect of any income of a particular
kind or any class of income of a particular kina”.

Persoalannya adalah, bagaimanakah kita ingin menentukan supaya kuasa ini
tidak disalahgunakan dan saya telah memberi contoh bersama dengan Yang Berhormat
Pokok Sena di mana Menteri Kewangan pada suatu masa Yang Berhormat Pekan, telah
menyalahgunakan kuasa ini sehingga beliau sendiri dan keluarga beliau sendiri tidak
dikenakan apa-apa cukai.

Perkara itu hanya terbongkar apabila kita Pakatan Harapan mengambil alih
kerajaan. Jadi walaupun Yang Berhormat Timbalan Menteri cuba meyakinkan kami— kami
ingin menyokong, tetapi bolehkah perkara-perkara lain, langkah-langkah lain selain
daripada Menteri, sekurang-kurangnya pegawai-pegawai tinggi juga termasuk sekali
dalam apa-apa keputusan yang diambil supaya kita tidak mahu kejadian ataupun insiden
ataupun sejarah 1MDB berulang sekali lagi. Itu adalah kerisauan saya. Terima kasih.

Dato’ Indera Mohd Shahar bin Abdullah: Terima kasih Yang Berhormat
Jelutong atas persoalan. Di bawah kepimpinan Yang Berhormat Menteri Kewangan, Yang
Berhormat Senator Datuk Seri Utama Tengku Zafrul, sememangnya kita ada
penambahbaikan walaupun daripada segi undang-undang, kuasa tersebut terletak di
bawah kuasa Yang Berhormat Menteri Kewangan tetapi apa yang kita laksanakan
sepanjang kita berada di Kementerian Kewangan, untuk kita melibatkan pegawai-pegawai
tertinggi dalam agensi-agensi yang berkaitan untuk memberi nasihat dan syor. Perkara ini
adalah perkara yang dalam Jawatankuasa dan sudah pasti bukanlah sepenuhnya. Namun
saya akui ia masih tertakluk kepada perundangan yang sedia ada.

Boleh Tuan Yang di-Pertua saya jawab satu soalan daripada Yang Berhormat
Beruas selepas itu yang lain itu saya akan bagi jawapan secara bertulis.

Yang Berhormat Beruas membangkitkan prosiding garnishee di mana pembayar
cukai tidak tahu dan dianiaya. Tindakan garnishment diambil oleh pemiutang penghakim
