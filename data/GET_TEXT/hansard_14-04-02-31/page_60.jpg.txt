50 DR.15.12.2021

tempat perlindungan itu dan pegawai pelindung yang dilantik di bawah seksyen 43 Akta
670.

Fasal 19 bertujuan untuk memperuntukkan bagi peruntukan kecualian dan
pindaan lain yang tidak disebut secara khusus adalah pindaan kecil atau berbangkit.

Tuan Yang di-Pertua, kerajaan sentiasa serius dan komited dalam usaha untuk
membanteras jenayah pemerdagangan orang dan penyeludupan migran di Malaysia.
Sejak tahun 2015 sehingga kini, sebanyak 1,915 kes pemerdagangan orang dan 1,502
kes penyeludupan migran telah disiasat oleh lima agensi penguat kuasa di Malaysia.
Daripada jumlah tersebut, 734 sabitan telah direkodkan bagi kesalahan yang berkaitan
dengan pemerdagangan orang dan penyeludupan migran. Manakala seramai 11,942
orang mangsa pemerdagangan orang telah diselamatkan dan diberi perlindungan di
bawah akta ini.

Kerajaan mempunyai keyakinan penuh bahawa dengan pindaan dan tambahan
peruntukan baharu di dalam rang undang-undang ini melengkapi peruntukan-peruntukan
sedia ada akta serta dapat mempertingkatkan inisiatif negara dalam membanteras
jenayah pemerdagangan orang dan juga penyeludupan migran.

01310

Selain itu, pindaan ini membawa kepada pemerkasaan perundangan ini juga
boleh menambah baik kedudukan Malaysia dalam penilaian antarabangsa, khususnya
berkaitan dengan isu pemerdagangan orang dan penyeludupan migran.

Untuk makluman semua, dalam usaha untuk menangani pemerdagangan orang
secara_ holistik, kerajaan telah melancarkan Pelan Tindakan Kebangsaan
Antipemerdagangan Orang 2021-2025 atau singkatan NAPTIP 3.0. Pelan tindakan ini
merupakan kesinambungan kepada dua pelan tindakan terdahulu dan merupakan
dokumen_ strategik yang menggariskan segala perancangan dan usaha_ bagi
membanteras pemerdagangan orang di Malaysia bagi lima tahun ke hadapan. Pindaan
akta ini juga selaras dengan salah satu daripada bidang program NAPTIP
memperkukuhkan mekanisme perundangan dan peraturan.

Kementerian ini juga berpandangan bahawa usaha pengukuhan perundangan
melalui pindaan akta ini juga selaras dengan hala tuju kementerian yang diterajui oleh
saya, iaitu berpandukan prinsip maqasid syariah bagi memelihara lima perkara utama iaitu
agama, nyawa, akal, harta dan keturunan. Ini secara langsung dapat mengembalikan
maruah mereka yang telah dizalimi di samping memenuhi tanggungjawab kepada
pemegang taruh sama ada di pihak kerajaan, rakyat mahupun penduduk di negara
Malaysia yang kita cintai ini.

Pindaan ini juga merupakan manifestasi dan interpretasi terbaik dalam
menyeimbangkan elemen pemeliharaan hak kemanusiaan serta komitmen menjaga
keselamatan yang biasanya menjadi dilema yang dihadapi oleh kementerian ini. la juga
secara jelas membuktikan iltizam dan kesungguhan negara dalam memenuhi obligasi di
peringkat domestik mahupun antarabangsa.

Kerajaan berpandangan bahawa rang undang-undang ini akan memperkasakan
peruntukan undang-undang sedia ada di dalam menangani jenayah ini secara lebih
efektif. Adalah menjadi harapan kerajaan agar kedua-dua jenayah kes ini dapat dicegah
dan dihapuskan dengan jayanya. Walau bagaimanapun, kejayaan ini tidak dapat dicapai
tanpa sokongan dan kerjasama daripada semua pihak termasuklah daripada Ahli-ahli
Yang Berhormat sekalian. Tuan Yang di-Pertua, saya mencadangkan.

Dato’ Sri Azalina Othman Said [Pengerang]: Ada siapa yang menyokong?

Timbalan Menteri Pembangunan Wanita, Keluarga dan Masyarakat [Dato’
Hajah Siti Zailah binti Mohd Yusoff]: Tuan Yang di-Pertua, saya menyokong.

Dato’ Sri Azalina Othman Said [Pengerang]: Ahli-ahli Yang Berhormat,
masalah di hadapan Majlis ialah rang undang-undang ini bernama suatu akta untuk
meminda Akta Antipemerdagangan Orang dan Antipenyeludupan Migran 2007 dibacakan
