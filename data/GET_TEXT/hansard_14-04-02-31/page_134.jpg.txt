124 DR.15.12.2021

Maka mereka akan crowd out petani-petani yang lain, walaupun Musang King itu
adalah dari Raub. Mungkin, saya hendak tanya kepada Yang Berhormat Menteri
bagaimana kita boleh protect the farmers kerana Musang King dari Raub memang
semuanya baik-baik belaka. Akan tetapi kita tahu bahawa petani, mereka sememangnya
orang yang expert dalam pertanian, tetapi mereka tidak expert daripada segi perundangan
atau menggunakan geographical indication pergi register dapatkan this kind of protection.

Maka kalau kita sangka jahat katakan, satu syarikat masuk mereka buat beberapa
syarat yang ketat yang ordinary farmers tidak boleh buat. Maka hanya syarikat itu boleh
claim bahawa produk durian itu adalah Musang King dari Raub, contohnya. Jadi saya
harap bahawa bagaimana kita boleh membantu ordinary petani supaya mereka boleh
dapat pembelaan. Bukan sahaja pertanian, tetapi juga ada seni art seperti batik, songket
dari Terengganu dan sebagainya pun boleh mendapat geographical indication.

Jadi kita berharap bahawa bagaimana kerajaan— ini kerana kita nampak bahawa
selepas 13 tahun sejak Akta 602 dimeterai, tetapi hanya 34 /ocal products sahaja yang
berjaya didaftarkan. Jadi apakah halangan-halangan, kenapa tidak banyak lagi, kenapa
tidak boleh mendapatkan lebih banyak pendaftaran. Apakah halangan-halangan atau
challenges yang menyebabkan geographical indication tidak begitu berjaya pada
pendapat saya. Akan tetapi kalau kita tengok di negara India, India memang go all out
tentang GI, mereka memang ada banyak produk seluruh dunia tahu, Darjeeling tea, saya
lupa tadi, Bashkir honey. Bukan sahaja India tetapi seluruh dunia. Di Portugal dia ada
Porto and Duoro wines. Kita tahu bahawa di Perancis, Cognac punya XO pun satu
geographical indication.

Di Rusia, dia ada Bashkir honey. Di Pakistan, dia ada Chaunsa Mango, di Mexico
adalah Mexico Tequila. Perancis, Perancis punya Champagne paling popular dengan
menggunakan geographical indication. Saya harap bahawa Malaysia boleh ke hadapan
lagi, tetapi dia memerlukan kerajaan kerana kalau kita biarkan syarikat-syarikat, mungkin
akan monopoli. Akan tetapi kalau kerajaan contohnya kita tahu bahawa Harum Manis
Perlis, memang Harum Manis Jabatan Pertanian Perlis daftarkan Harum Manis sebagai
geographical indication, tetapi durian tidak ada.

Saya pun hairan, kenapa Jabatan Pertanian Pulau Pinang tidak mendaftarkan
Black Thorn dari Balik Pulau contohnya, atau di kawasan Yang Berhormat Menteri, ada
produk-produk yang bagus, daftarkan. Itu saya harap dengan ada akta yang begitu
komprehensif ini, pertanian Malaysia akan maju ke hadapan, seni songket, seni batik di
Terengganu, di Kelantan boleh maju ke hadapan dan pelbagai lagi produk Malaysia ini
boleh berjaya, sekian terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bayan Baru. Jangan lupa madu kelulut, madu tualang dan nasi beriani gam
Batu Pahat. Ahli Yang Berhormat, dengan ini saya ingin menjemput Yang Berhormat
Timbalan Menteri untuk menjawab. Lima belas minit.

8.07 mlm.

Timbalan Menteri Perdagangan Dalam Negeri dan Hal Ehwal Pengguna
[Dato’ Rosol bin Wahid]: Terima kasih Tuan Yang di-Pertua. Mungkin tidak sempat 15
minit saya akan gunakan masa. Pertama sekali terima kasih kepada sahabat yang setia
iaitu Yang Berhormat Tebrau dan juga Bayan Baru. Yang Berhormat Tebrau memang
setia lah...

Tuan Sim Tze Tzin [Bayan Baru]: Kita three man standing, tiga orang sahaja,
three men standing. Last man standing.

Dato’ Rosol bin Wahid: Tiga orang sahaja.
Timbalan Yang di-Pertua [Dato’ Mohd Rashid Hasnon]: [Tidak jelas]

Dato’ Rosol bin Wahid: Apa dia Tuan Yang di-Pertua? Empat orang Yang
Berhormat. Ini boleh bagi award.

Timbalan Yang di-Pertua [Dato’ Mohd Rashid Hasnon]: Ya, saya catat.
