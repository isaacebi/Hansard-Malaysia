DR.15.12.2021 25

Datuk Zakaria bin Mohd. Edris @ Tubau [Libaran]: Terima kasih Tuan Yang
di-Pertua. Terima kasih Yang Berhormat Timbalan Menteri atas jawapan yang terperinci.
Malaysia dijangka akan menghadapi fenomena menua pada tahun 2030. Maka arus
fenomena modenisasi memang banyak mengubah struktur Keluarga Malaysia. Ini ada
kaitan dengan masalah yang saya kemukakan. Sehingga perancangan masa hadapan
dilihat penting di hadapan dan kehidupan manusia. Pertimbangan dalam menempuh
kehidupan waktu tua adalah penting untuk masa hadapan bagi mencapai kesejahteraan
hidup.

Justeru dalam mencapai matlamat yang digubal dan dirancang, soalan saya
bagaimanakah KPWKM melibatkan kerjasama strategi antara kementerian dengan agensi
yang lain serta pertubuhan bukan kerajaan (NGO) untuk menyokong kesejahteraan hidup
warga emas di Malaysia. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Libaran, sila Yang Berhormat Timbalan Menteri.

Dato’ Hajah Siti Zailah binti Mohd Yusoff: Terima kasih Yang Berhormat atas
soalan tambahan yang baik ya. Kami di Kementerian Pembangunan Wanita, Keluarga
dan Masyarakat, kita telah menubuhkan Majlis Penasihat dan Perunding Warga Emas
Negara ya, yang mana melibatkan— iaitu keanggotaan majlis ini terdiri daripada wakil-
wakil kementerian termasuk Kementerian Pengajian Tinggi, Unit Perancang Ekonomi,
Kementerian Sumber Manusia, Kementerian Perumahan dan Kerajaan Tempatan,
Kementerian Kesihatan Malaysia, Kementerian Sains, Teknologi dan Inovasi.

Kita juga melibatkan beberapa pertumbuhan badan bukan kerajaan dan juga
pakar-pakar dalam pelbagai bidang terutamanya berkaitan dengan warga emas ini
sebagai keanggotaan majlis. Majlis ini dipengerusikan sendiri oleh Yang Berhormat
Menteri Kementerian Pembangunan Wanita, Keluarga dan Masyarakat.

Di peringkat negeri, kita ada Jawatankuasa Pembangunan Warga Emas Negeri
yang mana mempunyai hubungan secara langsung dengan Majlis Tindakan Negeri yang
ditubuhkan untuk menghubungkan antara Kerajaan Persekutuan dan negeri dan
Jawatankuasa Pembangunan ini terdiri daripada juga pelbagai agensi termasuk sektor
swasta dan juga badan bukan kerajaan.

Jadi kerajaan berusaha dengan pelbagai program dan di peringkat kementerian
kita mengadakan juga program-program di antaranya pemantapan pusat aktiviti warga
emas sebagai hab perkhidmatan warga emas, kita mengadakan Program Sambutan Hari
Warga Emas, Persidangan PAWE, Persidangan Meja Bulat ke Arah Negara Tua dan
pelbagai program yang melibatkan kepentingan yang melibatkan pelbagai pihak. Terima
kasih.

Timbalan Yang di-Pertua [Dato’ Mohd Rashid Hasnon]: Soalan tambahan
yang kedua, saya jemput sebelah sini Yang Berhormat Wangsa Maju. Sila. Ini ya, yourself.

Datin Paduka Dr. Tan Yee Kew [Wangsa Maju]: Wangsa Maju? Wangsa Maju.

Timbalan Yang di-Pertua [Dato’ Mohd Rashid Hasnon]: Ya Wangsa Maju, /
sebut Wangsa Maju. Sila.

Datin Paduka Dr. Tan Yee Kew [Wangsa Maju]: Okey, terima kasih Tuan Yang
di-Pertua. Walaupun sudah melebihi 10 tahun...

Timbalan Yang di-Pertua [Dato’ Mohd Rashid Hasnon]: Yang Berhormat,
Yang Berhormat buka face mask supaya jelas suara. Boleh, saya benarkan.

Datin Paduka Dr. Tan Yee Kew [Wangsa Maju]: Tuan Yang di-Pertua...
Timbalan Yang di-Pertua [Dato’ Mohd Rashid Hasnon]: Ya...

Datin Paduka Dr. Tan Yee Kew [Wangsa Maju]: Walaupun sudah melebihi 10
tahun kerajaan mengadakan Dasar Warga Emas dan Pelan Tindakan Warga Emas tetapi
kita tidak perasan kesannya. Semakin ramai warga emas, khususnya mereka yang tiada
keluarga ataupun tertinggal oleh anak-anak mereka, mereka itu terpaksa_tinggal
