66 DR.15.12.2021

menurunkan gred negara kita dalam isu ini daripada Tier 2 kepada Tier 3. Saya
difahamkan bahawa Tier 3 ini dimaksudkan di sini bahawa negara kita mengikut laporan
tersebut, “...telah gagal mencapai tahap standard minimum dalam usaha bagi memastikan
jenayah pemerdagangan orang dikekang”. Walaupun ia dalam bentuk laporan dari sebuah
jabatan di Amerika Syarikat, ia tetap memberi impak negatif kepada imej Malaysia di mata
dunia.

Saya dimaklumkan bahawa tindakan awal kerajaan ialah melancarkan Pelan
Tindakan Kebangsaan Antipemerdagangan Orang 2021-2025 (NAPTIP 3.0) bagi
memperbaiki reputasi negara pada awal tahun ini. Soalan saya ialah sejauh manakah
pelan ini telah digerakkan daripada segi fizikal operasi di peringkat agensi-agensi kerajaan
bagi membanteras pemerdagangan orang di Malaysia bagi tempoh lima tahun ke
hadapan?

Kedua, saya juga ingin menyebut berkenaan isu yang turut dibangkitkan oleh
laporan dari Jabatan Negara Amerika Syarikat berkenaan dakwaan pemerdagangan
manusia di sektor pembuatan dan sektor pertanian terutamanya di ladang kelapa sawit.
Saya rasa terkesan dengan dakwaan ini lebih-lebih lagi ia telah disebut sudah lama di
dada-dada media antarabangsa dan seterusnya memalitkan imej buruk kepada negara
kita.

Saya mendapati memang wujud sebilangan kes ini di negara kita. Cuma, saya
belum pasti sama ada bilangannya dalam paras membimbangkan atau tidak, sehingga
wajar diterbitkan di media antarabangsa dan memberi calaran kepada imej negara kita.

Soalan saya, apakah Kementerian Dalam Negeri melakukan jalinan kerjasama
dengan Kementerian Perusahaan, Perladangan dan Komoditi dalam memeriksa
kesahihan dakwaan ini dengan pemeriksaan mengejut secara besar-besaran di ladang-
ladang kelapa sawit.

Seterusnya, saya ingin membawa kepada perhatian Tuan Yang di-Pertua dalam
Dewan yang mulia ini iaitu daripada segi pengurusan agensi kerajaan yang berkaitan
dalam menangani isu pemerdagangan orang ini. Saya terkejut apabila mendapat tahu
daripada berita yang dilaporkan bahawa ada sebilangan kecil pegawai dalam agensi atau
jabatan kerajaan bersekongkol dengan penjenayah lain bagi memastikan warga asing
diseludup masuk dan diperdagangkan dalam negara kita.

Walaupun negara kita memiliki infrastruktur yang berkelas dunia, namun satu
perkara penting ialah kita mesti juga menjaga integriti penjawat-penjawat awam supaya
tidak dirosakkan oleh segelintir yang merosakkan imej negara. Oleh sebab itu, apabila
berlaku hilangnya sebahagian daripada pandangan negara-negara maju melihat kepada
etika pentadbiran kita kerana dirosakkan oleh segelintir pegawai, maka ia dijadikan
sebagai asas bahawa negara kita masih mundur dalam etika pentadbiran.

Saya juga dimaklumkan bahawa pindaan kali ini juga menyentuh kepada
hukuman yang lebih berat kepada penjawat-penjawat awam yang mengkhianati negara.
Soalan saya, adakah kementerian melakukan pemeriksaan audit dari semasa ke semasa
secara menyeluruh kepada semua agensi dan jabatan yang terlibat dengan urusan
kemasukan imigresen pada masa ini agar tiada lagi kes penjawat awam bersekongkol
dengan penjenayah pemerdagangan manusia pada masa hadapan. Terima kasih Tuan
Yang di-Pertua.

Tuan Yang di-Pertua: Terima kasih Yang Berhormat Dungun. Dipersilakan
sekarang Yang Berhormat Kulai.

3.45 ptg.

Puan Teo Nie Ching [Kulai]: Terima kasih Tuan Yang di-Pertua kerana
mengizinkan saya untuk berbahas rang undang-undang untuk meminda Akta
Antipemerdagangan Orang. Hari ini saya ingin fokus kepada pemerdagangan bayi.

Pada tahun 2016, saya ada baca satu laporan yang menyatakan bahawa ada
pelacur-pelacur di Chow Kit telah diperalatkan sebagai ibu tumpang dan bayi yang mereka
lahirkan itu akan dijual untuk mereka yang hendak cari anak. Saya menyokong segala
