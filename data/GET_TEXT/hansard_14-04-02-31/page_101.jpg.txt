DR.15.12.2021 91

bulan dan tarikh notis tentang luputnya sesuatu paten yang disiarkan dalam Jurnal Rasmi
Harta Intelek.

Fasal 30 melibatkan pindaan seksyen 36 mengenai hak pemunya paten iaitu
membenarkan paten diuruskan sebagai subjek kepentingan bercagar. Mana-mana orang
selain pemunya paten atau pemegang lesen tidak perlu mendedahkan rahsia pengilangan
atau komersial dalam membuktikan bahawa keluaran tersebut diperoleh daripada proses
yang dipatenkan. Sekiranya mahkamah berpuas hati bahawa adalah tidak munasabah
atau tidak perlu berbuat demikian atau akan menjejaskan rahsia pengilangan atau
komersial orang tersebut.

Fasal 31 melibatkan pindaan seksyen 37 mengenai pembatasan hak. Pindaan ini
bertujuan untuk meluaskan pembatasan hak paten seperti yang berikut:

(i) apa-apa tindakan yang dilakukan terhadap paten bagi tujuan
eksperimen;
(ii) bagi membenarkan keluaran farmaseutikal untuk dieksport bagi

tujuan mendapatkan kelulusan pemasaran ataupun marketing
approval daripada pihak berkuasa yang relevan di luar Malaysia;
dan

(iii) penggunaan paten pada mana-mana vessel, pesawat udara,
pesawat angkasa atau kenderaan darat negara asing yang ada
di Malaysia secara tidak sengaja.

Pindaan ini adalah selaras dengan peruntukan di bawah Konvensyen Paris yang
mana Malaysia merupakan ahli.

Fasal 32 bertujuan meminda tajuk Bahagian VIII dengan memperkenalkan tajuk
baharu iaitu permohonan paten dan paten sebagai objek harta.

Fasal 33 melibatkan pindaan seksyen 39 mengenai penyerahan dan perpindahan
permohonan paten dan paten iaitu mengiktirafkan paten sebagai harta peribadi atau harta
alih yang boleh menjadi subjek kepentingan bercanggah dan membenarkan transaksi
kepentingan bercanggah ini direkodkan dalam daftar termasuk pindaan_butir-butir
transaksi dan pengeluaran transaksi daripada daftar.

Fasal 34 bertujuan meminda Bahagian X Akta 291 untuk memberi kuasa kepada
Pendaftar untuk memberi lesen wajib di bawah Bahagian ini.

01730

Fasal 35 hingga 39 dan fasal 41 bertujuan meminda seksyen 48 hingga 53 Akta
291 bagi mematuhi kewajipan di bawah Artikel 31. Perjanjian TRIPS bagi membenarkan
pemberian lesen wajib untuk pembuatan keluaran farmaseutikal di Malaysia dan
pengeksportan keluaran yang sama kepada negara pengimport yang layak untuk
menangani masalah kesihatan awam negara tersebut. Melalui pindaan ini juga, mana-
mana orang boleh memohon lesen wajib sekiranya produk yang dikeluarkan di Malaysia
telah dijual di pasaran tempatan dengan harga tinggi yang tidak berpatutan tanpa sebab
yang sah pada bila-bila masa selepas paten diberikan tanpa perlu menunggu tamat
tempoh tiga tahun dari tarikh pemberian paten atau empat tahun dari tarikh pemfailan
paten tersebut.

Fasal 40 memperkenalkan peruntukan baharu seksyen 52A mengenai pemberian
lesen wajib yang tidak boleh menimbulkan kemungkiran kontrak.

Fasal 42 dan 44 bertujuan meminda subseksyen 54(4) mengenai pindaan
pembatalan dan penyerahan lesen wajib dan pindaan kepada subseksyen 55(5)
mengenai penyerahan paten.

Fasal 43 bertujuan meminda tajuk Bahagian XI Akta 291 dengan tajuk baharu
iaitu “PENYERAHAN, BANGKANGAN DAN PENTAKSAHAN PATEN”.

Fasal 45 memperkenalkan peruntukan baharu seksyen 55A mengenai
bangkangan paten iaitu membolehkan mana-mana orang berkepentingan memulakan
prosiding bangkangan bagi tujuan mentaksahkan paten di hadapan pendaftar.
