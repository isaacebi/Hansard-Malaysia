104 DR.15.12.2021

Tuan Yang di-Pertua: Ya, Yang Berhormat Menteri perlu...

Dato Sri Alexander Nanta Linggi: Memberi secara bertulis. Akan tetapi, setakat
ini dululah sebab saya cuba hendak adil kepada semua yang bertanya. Akan tetapi, masa
sudah...

#1830
Tuan Yang di-Pertua: Lima minit lagi boleh?

Dato Sri Alexander Nanta Linggi: Okey. Ini untuk Yang Berhormat Permatang
Pauh tadi lah. Tempoh peralihan empat tahun penyertaan Budapest Treaty ya, Yang
Berhormat. Tiada tempoh peralihan untuk penyertaan ke Budapest Treaty
memandangkan Akta Akses Kepada Sumber Biologi dan Perkongsian Faedah telah
diluluskan pada tahun 2017 iaitu itu hanyalah verbal understanding antara KeTSA dan
KPDNHEP pada tahun 2015. Syarat empat tahun hanya terpakai sebelum Akta ABS
diluluskan. Okey.

Ini Yang Berhormat Setiu lagi. Apakah langkah-langkah yang diperkenalkan oleh
KPDNHEP bagi memastikan paten yang diberi berkualiti dan mengambil kira pandangan
pihak berkepentingan? Jadi Tuan Yang di-Pertua, pemerhatian oleh pihak ketiga telah
lama diperkenalkan oleh negara-negara membangun lain seperti Amerika Syarikat,
European Union dan Singapura. Pemerhatian oleh pihak ketiga boleh membantu semasa
peringkat pemeriksaan permohonan bagi membenarkan mana-mana_ orang
mengemukakan sebarang dokumen cipta.

Ini juga ada kaitan dengan kualiti sebab kita ada pandangan dari luar juga yang
membantu kita. Daripada kita sendiri, KPDNHEP dan MyIPO sudah ada mekanismenya
untuk memastikan hanya produk yang berkualiti yang didaftarkan. Kita juga tidak mahu
negara kita sembarangan dalam perkara ini kerana ia akan menjejaskan nama negara
kita dalam bidang ini. Jadi memang ada mekanismenya.

Yang Berhormat Setiu dah tidak dah. Okey setakat itu dululah Tuan Yang di-
Pertua. Terima kasih.

Tuan Yang di-Pertua: Terima kasih Yang Berhormat Menteri. Ahli-ahli Yang
Berhormat, sekarang saya kemukakan masalah kepada Majlis bagi diputuskan.
Masalahnya ialah bahawa rang undang-undang ini dibacakan kali yang kedua sekarang.

[Masalah dikemuka bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]
[Tuan Yang di-Pertua mempengerusikan Jawatankuasa]

[Fasal-fasal dikemukakan kepada Jawatankuasa]

Fasal-fasal 1 hingga 69 —

Tuan Pengerusi: Ada perbahasan? Yang Berhormat Permatang Pauh, silakan.

6.33 ptg.

Puan Nurul Izzah binti Anwar [Permatang Pauh]: Terima kasih Tuan
Pengerusi. Saya hanya pergi kepada beberapa seksyen tadi. Mungkin boleh dijelaskan
lagi Yang Berhormat Menteri.

Pertama, seksyen 50(2) yang secara tidak langsung— saya tahu jawapan Yang
Berhormat Menteri beri tadi jaminan tetapi saya hanya bimbang ia secara tidak langsung
memberi ruang kepada penangguhan pengeluaran lesen berwajib (compulsory licensing)
ataupun berpotensi mengakibatkan compulsory licensing langsung tidak diberi
