DR.15.12.2021 113

menanam padi. Selepas padi itu, mereka simpan benih-benih untuk season yang kedua
dan ketiga, musim yang ketiga dan seterusnya.

Akan tetapi, kerana kalau kita sign on to CPTPP dan juga TRIPS dan sebagainya,
maka hak cipta benih-benih padi ialah di bawah syarikat. Petani terpaksa beli daripada
syarikat. Kalau katakan sebenarnya crossbreeding berlaku pada— okey, kalau katakan
petani tidak beli daripada syarikat, maka mereka tidak ada benih untuk tanam. Maka kos
untuk petani akan meningkat.

Jadi, ini adalah isu yang sangat besar antara petani. Bukan hanya petani sahaja
tetapi juga flower growers, vegetable growers dan macam-macam lagi. Petani terpaksa
beli baka daripada syarikat-syarikat besar yang dikontrol oleh empat atau lima syarikat
sahaja. Malaysia tidak mempunyai syarikat yang berupaya untuk compete dengan
syarikat-syarikat besar seperti Syngenta dan sebagainya. Jadi, nasib petani akan terjejas.

Jadi, saya harap bahawa Menteri /ook into this issue kerana nasib petani itu kita
kena bela sebagai kerajaan. Sekian, terima kasih.

Timbalan Yang di-Pertua [Dato’ Mohd Rashid Hasnon]: Yang Berhormat, ini
floor Yang Berhormat Bukit Bendera.

Tuan Wong Hon Wai [Bukit Bendera]: Ya, ya, ya.

Dato’ Haji Che Abdullah bin Mat Nawi [Tumpat]: Terima kasih, Yang Berhormat
Bayan Baru.

Tuan Wong Hon Wai [Bukit Bendera]: Protection of New Plant Varieties Act
2004 masih berkuat kuasa dan masih tiada pindaan dibentangkan di Parlimen. Saya
meminta penjelasan Menteri, sama ada satu pindaan ataupun satu pengekalan hak untuk
menjaga hak-hak petani kita akan dikekalkan? Dari satu pihak, kita ingin memenuhi
obligasi antarabangsa untuk RCEP dan CPTPP dan pada satu pihak yang lain, kita juga
perlu menjaga kepentingan awam, kepentingan petani-petani, kepentingan pelbagai
pihak, pelbagai industri, commercial sector dan sebagainya.

Itu sahaja, Tuan Yang di-Pertua. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bukit Bendera. Seterusnya saya menjemput Yang Berhormat Kemaman.

7.17 mlm.

Tuan Che Alias bin Hamid [Kemaman]: Assalamualaikum warahmatullahi
wabarakatuh dan salam sejahtera. Terima kasih Tuan Yang di-Pertua yang memberi
kesempatan kepada saya untuk bersama-sama membahaskan Rang Undang-undang
Hak Cipta (Pindaan) 2021.

Tuan Yang di-Pertua, berasaskan kepada Akta Hak Cipta 1987, pencipta sebuah
karya ataupun hak intelek diberi perlindungan dan hak eksklusif oleh undang-undang
dalam tempoh masa tertentu untuk mengawal penggunaan karya mereka. Dunia
teknologi maklumat hari ini menjadikan isu hak cipta sebuah karya atau harta intelek tidak
terhad kepada peniruan karya semata-mata bahkan melibatkan teknologi maklumat dan
komunikasi yang memberi impak yang nyata terhadap undang-undang hak cipta.

Oleh itu, dalam mendepani isu berkenaan hak cipta ini, saya ingin membahaskan
beberapa isu yang berkaitan. Pertama, isu cetak rompak gaya moden tidak lagi melibatkan
penjualan VCD secara fizikal sepertimana yang berlaku pada 10 atau 20 tahun yang lalu.
Hari ini kita lihat sebuah karya itu diciplak dengan cara memuat naik secara haram
kandungan filem dan juga sewaktu dengannya melalui platform-platform media sosial
seperti Telegram, Facebook, YouTube dan sebagainya.

Hal ini mendatangkan kerugian yang amat besar buat pemain-pemain industri
yang mengeluarkan bajet jutaan ringgit untuk mengeluarkan karya mereka melalui saluran
yang betul. Namun, dengan wujudnya pihak-pihak yang tidak bertanggungjawab ini
melakukan cetak rompak ke atas karya mereka menyebabkan keuntungan yang diperoleh
