84 DR.15.12.2021

hukuman yang diperuntukkan dalam penggantian seksyen ini adalah sama, tidak mengira
sama ada kesan pemerdagangan ini menyebabkan kecederaan atau kematian seseorang
mangsa tersebut.

Saya ingin membawa perhatian dalam penemuan kubur besar dan kem
penempatan sementara di Wang Kelian, Perlis yang didakwa menjadi berkaitan dengan
aktiviti pemerdagangan manusia pada tahun 2015. Kes ini sangatlah penting untuk
dijadikan rujukan bagi memastikan dalang bagi kes-kes yang menyayat hati ini perlu
diberikan hukuman yang lebih keras dan bukannya hukuman yang setara dengan
kesalahan pemerdagangan yang menyebabkan kecederaan semata-mata kepada
mangsanya.

Saya pohon supaya yang melibatkan kematian dan juga yang melibatkan
kecederaan diasingkan daripada segi kehakiman daripada segi hukum itu supaya ia
diberatkan kepada kes-kes yang melibatkan bunuh diri dan juga kes-kes yang membawa
kepada kematian. Terima kasih Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat
Dungun. Ada lagi? Ya. Silakan Yang Berhormat Pokok Sena.

4.55 ptg.

Dato’ Mahfuz bin Haji Omar [Pokok Sena]: Ya. Terima kasih Tuan Pengerusi.
Seksyen 27(1A) ya. Saya tidak pasti sama ada, ada disebut ataupun tidak tadi dan saya
tidak dengar apa-apa ulasan daripada Yang Berhormat Menteri iaitu berkaitan dengan
apakah bentuk penjawat awam yang ingin diberikan kuasa oleh KDN_ untuk
menguatkuasakan ATIPSOM ini.

Ini sebab saya lihat bahawa isu-isu yang sekarang ini yang kita hadapi seperti
mana dalam pembentangan akta ini tadi disebut oleh Yang Berhormat Menteri ialah isu
integriti dalam kalangan agensi penguat kuasa khususnya imigresen dan sebagainya—
disebut Yang Berhormat Menteri tadi. Jadi, apakah jaminan dalam kita hendak mengatasi
masalah integriti ini? Kalau diberikan kepada agensi-agensi yang lain ataupun digabung
mereka itu sedangkan kita berhadapan dengan permasalahan yang sama _ iaitu
permasalahan integriti dalam kalangan bahagian penguat kuasa. Ini sebab saya lihat
bahawa dalam isu yang berkaitan dengan soal pekerja dengan kemasukan pekerja asing
sama ada secara sah ataupun secara tidak sah dan sebagainya, ia membabitkan
kumpulan ataupun syarikat-syarikat besar yang menguasai industri ini.

Umpamanya, saya sangat meragui apabila Kementerian Dalam Negeri
memberikan kepada Bestinet untuk memprogramkan satu Foreign Workers Centralized
Management System (FWCMS) untuk isu permohonan pekerja asing melalui online dan
sebagainya. Sedangkan— dan ini saya tidak faham ini kenapa kementerian KSM ini, boleh
bersetuju dengan KDN sedangkan dalam KSM sudah ada ePPAx sebelum itu. ePPAx
yang dibangunkan oleh kerajaan bukan dibangunkan oleh syarikat di Sungai Petani.
Bukan dibangunkan oleh syarikat. Akan tetapi yang saya sebutkan tadi FWCMS ini,
Foreign Workers Centralized Management System ini, ia dibangunkan oleh syarikat.
Bermakna bahawa syarikat sudah menguasai satu sistem yang kerajaan ada
kepentingan.

ePPAx yang di KSM itu dibangunkan oleh kerajaan dengan wang kerajaan sendiri
hampir RM10 juta. Kemudian, di-upgrade dan sebagainya dan dalam sistem ePPAx ini,
kita tidak mengenakan apa-apa caj. Dalam ePPAx ini tidak mengenakan apa-apa caj.
Akan tetapi melalui Foreign Workers Centralized Management System ini, saya
difahamkan bahawa Bestinet ini maknanya ia akan kenakan RM100 bagi setiap pekerja
asing. Ini menambahkan kos. Menambahkan kos.

Jadi, saya bimbang dan ini juga ada isu dengan KSM yang sendiri katakan Ahad
ini akan menandatangani MOU dengan Bangladesh, dengan kehadiran Menteri dari
Bangladesh. Saya difahamkan di sana ada peranan Bestinet. Jadi, saya bimbang bahawa
ini akan merosakkan lagi permasalahan yang sedang kita, kita hadapi. Jadi, saya mohon
penjelasan.
