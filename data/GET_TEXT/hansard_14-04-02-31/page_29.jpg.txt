DR.15.12.2021 19

dimanfaatkan oleh kontraktor Malaysia yang lain dan 15 peratus akan memanfaatkan
kepentingan orang asing.

Selain daripada RM12.5 bilion ini perbelanjaan untuk DNB ini, perbelanjaan
tambahan itu merujuk pada mungkin pelaburan tambahan untuk menambah tapak lokasi
untuk memperkukuhkan rangkaian bagi memenuhi permintaan untuk kapasiti tambahan
yang boleh dimanfaatkan oleh rakyat, pengusaha ataupun kerajaan. Kos itu adalah kos
masa hadapan yang hanya akan diperuntukkan berdasarkan kemungkinan dan
peningkatan dan permintaan 5G. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Soalan tambahan kedua...

Beberapa Ahli: [Bangun]
Dato’ Mahfuz bin Haji Omar [Pokok Sena]: Pokok Sena.
Tuan Syed Ibrahim bin Syed Noh [Ledang]: Ledang.

Tuan Ahmad Fahmi bin Mohamed Fadzil [Lembah Pantai]: Yang Berhormat
Port Dickson, Yang Berhormat Port Dickson.

Timbalan Yang di-Pertua [Dato’ Mohd Rashid Hasnon]: Saya jemput Yang
Berhormat— sila Yang Berhormat Port Dickson.

Dato’ Seri Anwar bin Ibrahim [Port Dickson]: Terima kasih. Projek ini seperti
mana yang kita tahu merupakan kontroversi besar negara yang sekarang diimbaskan
akan mengulangi malapetaka ekonomi dalam kes 1MDB. Jadi kalau Yang Berhormat
Timbalan Menteri jawab, kita jangka RM12 bilion tetapi mungkin ada tambahan,
infrastruktur tambahan, itu jawab dalam Mesyuarat JKKK. Kalau mesyuarat dalam
Parlimen ini, kita hendak definitive answer. Ada kenyataan 15, ada 18, ada jangkaan
mencecah sehingga RM20 bilion. Kita hendak definitive answer, satu.

Keduanya, proses penilaian, proses tender perolehan mesti dipatuhi. Ini bebanan
besar kepada negara. Saya tidak percaya ia RM12 bilion. Kajian dibuat mesti mencecah
kerana ia tidak mengambil kira keperluan infrastruktur tambahan yang ada.

01110

Ini cuma hendak meletakkan satu keadaan yang rendah supaya tidak
mengejutkan. Janganlah kita ulangi masalah yang sama. Mengapakah Kementerian
Kewangan takut untuk mendedahkan seluruh maklumat ini? Mengapa tidak ada penilaian
terbuka dan sistem perolehan terbuka untuk menentukan. Saya tidak menentang hendak
pilih Ericsson kah, Huawei kah tetapi biar ada satu proses yang telus dalam hal ini.

Oleh sebab itu, saya tidak percaya Tuan Yang di-Pertua. Untuk menjawab dalam
hal ini, mesti mengizinkan satu, perbahasan yang teliti atau pendedahan maklumat yang
teliti. Bukan soal iklan di surat Khabar. You bayar, you bagilah iklan. Wang itu wang rakyat
juga. Tidak ada munasabahnya. la mesti ada a reason discourse, perbincangan teliti. Saya
hendak tekankan— Yang Berhormat Timbalan Menteri kena faham bahawa_ ini
mengundang satu masalah besar bagi negara.

Bagaimana mungkin dalam keadaan sekarang, satu projek mega yang mencecah
hampir RM20 bilion diluluskan dengan shrouded in secrecy. Siapakah dapat kontrak?
Kroni mana dapat? Anak siapa? Menantu siapa? Kita kena tahu. Ya, semua orang tahu
sudah ini. Siapakah dapat dan kepada siapa yang menjadi perantara—komisen—yang atas-
atas? Ini janganlah ulang. Kalau kita tidak belajar daripada pengalaman 1MDB, kita tidak
akan belajar sampai bila-bila pun. [Dewan riuh]

Timbalan Yang di-Pertua [Dato' Mohd Rashid Hasnon]: Baik.

Dato’ Seri Anwar bin Ibrahim [Port Dickson]: Jadi, saya harap Tuan Yang di-
Pertua bagi ruang supaya Yang Berhormat Timbalan Menteri jawab dan jawab dengan
tegas. Jelas.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Port Dickson. Silakan Yang Berhormat Timbalan Menteri.
