36 DR.15.12.2021

Walau bagaimanapun, sentimen pelabur telah menurun sikit berikutan
kebimbangan dengan kemunculan varian baharu virus COVID-19 di beberapa negara.
Untuk memandang ke hadapan Yang Berhormat, minat pelabur dalam pasaran Bursa
Malaysia akan bergantung kepada beberapa faktor seperti kadar pemulihan pendapatan
korporat dan penilaian relatif syarikat tersenarai.

Penilaian (valuation) syarikat tersenarai Bursa Malaysia kini secara amnya
dijangka dapat menarik minat pelabur. Beberapa penganalisis pasaran juga meramalkan
peningkatan prestasi indeks penanda aras dalam beberapa minggu akan berlaku
peningkatan prestasi indeks penanda aras FBMKLCI dalam beberapa minggu akan
datang.

Yang Berhormat Kubang Pasu dan Yang Berhormat kuala Selangor
membangkitkan tempoh pelaksanaan Cukai Makmur yang dianggap sudah terlambat.
Untuk makluman Yang Berhormat, Kementerian Kewangan tidak mengenakan Cukai
Makmur pada tahun taksiran 2020 adalah kerana kerajaan ingin melaksanakan dasar
retrospektif sebaliknya mengambil langkah positif dengan memberi ruang kepada
pembayar cukai dengan pendekatan lebih prospektif. Secara perbandingan...

Dato’ Ngeh Koo Ham [Beruas]: Yang Berhormat Timbalan Menteri, boleh dapat
penjelasan?

Dato’ Indera Mohd Shahar bin Abdullah: Biar saya habis dulu boleh? Secara
perbandingan, beberapa negara luar juga didapati telah memutuskan untuk menaikkan
cukai mereka secara kekal dalam masa terdekat sebagai langkah susulan pemulihan
pandemik COVID-19 secara prospektif. Sebagai contoh United Kingdom mengumumkan
kenaikan cukai korporat daripada sembilan peratus kepada 25 peratus pada April 2023.

Kerajaan memberi jaminan bahawa Cukai Makmur akan dilaksanakan sekali
sahaja dan hasil akan digunakan untuk memastikan kesihatan awam kita lebih berdaya
tahan dalam menghadapi sebarang ancaman. Keprihatinan oleh kerajaan di dalam
penentuan tempoh ini adalah bagi membolehkan syarikat yang terlibat agar bersiap sedia
dan mempunyai tempoh sewajarnya untuk menyesuaikan diri dalam dasar one-off ini. Sila
Yang Berhormat Beruas.

Dato’ Ngeh Koo Ham [Beruas]: Terima kasih Tuan Yang di-Pertua. Saya hendak
dapat penjelasan daripada Yang Berhormat Timbalan Menteri, memang di pasaran ada
banyak unsur yang menyebabkan naik turunnya indeks bursa saham. Akan tetapi,
daripada ramai penganalisis memang Cukai Makmur ini menyebabkan turunnya harga
saham terutamanya syarikat-syarikat yang terlibat. Tentunya kalau cukai itu naik daripada
24 peratus kepada 33 peratus memanglah mereka yang melabur dalam syarikat-syarikat
ini tahu akan kesannya.

Jadi, apa yang saya hendak tahu ialah untuk GLC selepas Cukai Makmur ini
diumumkan, berapakah kerugian kerajaan dalam syarikat-syarikat ini yang dengan secara
terus terkesan daripada cukai tambahan kepada 33 peratus itu? Tadi dianggarkan
kerajaan hanya dapat RM3.9 bilion. Berapakah kerugian selepas pengumuman untuk
GLCs? Terima kasih.

Datuk Seri Dr. Haji Dzulkefly bin Ahmad [Kuala Selangor]: Kalau saya boleh
sambung sikit Yang Berhormat Timbalan Menteri?

Dato’ Indera Mohd Shahar bin Abdullah: Boleh.

Datuk Seri Dr. Haji Dzulkefly bin Ahmad [Kuala Selangor]: Ya. kita sedia
maklum bahawa antara penyumbang ketika kita nampak dan kita saksikan capital flight
dalam dengan merudumnya dengan kurang lebih RM30 bilion itu, lalu yang menyokong
investment di pasaran saham kita, ekuiti market kita adalah our institutional investors.
Dengan ini juga sekali gus mereka akan terkesan daripada sudut payment to their
investors, shareholders dan sebagainya. Jadi, itu pun tidak ada kenyataan yang jelas
daripada kerajaan tentang sejauh mana.

Satu lagi adalah how Jong daripada sudut masa yang akan penguatkuasaan Cukai
Makmur (Prosperity Tax) akan dilaksanakan? For how long? Apakah akan direview
kembali? Terima kasih Yang Berhormat Timbalan Menteri.
