DR.15.12.2021 89

sekiranya kandungan tersebut termasuk dalam permohonan paten domestik yang telah
disiarkan di bawah seksyen 33D Akta 291.

Fasal 6 melibatkan pindaan seksyen 17B mengenai penukaran bahawa
permohonan bagi mendapatkan paten menjadi permohonan bagi mendapatkan perakuan
pembaharuan utiliti dan sebaliknya yang melibatkan penetapan dan perlanjutan tempoh
yang tidak dibenarkan di bawah seksyen 82 Akta 291.

Fasal 7 melibatkan pindaan seksyen 18 mengenai hak kepada suatu paten iaitu
hak pereka cipta paten adalah tertakluk kepada keseluruhan peruntukan Akta 291 dan
bukan hanya merujuk kepada seksyen 19 yang berkaitan dengan penyerahhakan
kehakiman.

Fasal 8 melibatkan pindaan seksyen 19 mengenai penyerahhakan kehakiman
akan permohonan paten atau paten dalam fasal 49 yang melibatkan pindaan kepada
seksyen 59 mengenai prosiding pelanggaran untuk menyelaraskan had masa daripada
lima tahun kepada enam tahun sebagaimana had masa untuk tindakan kontrak, tort dan
tindakan lain yang diperuntukkan di bawah seksyen 6 Akta Had Masa 1953 [Akta 254].

Fasal 9 melibatkan pindaan seksyen 21 mengenai reka cipta oleh pekerja
kerajaan dan bertujuan untuk menjelaskan bahawa Kerajaan Persekutuan atau kerajaan
negeri boleh membuat permohonan paten di bawah Akta 291.

Fasal 10 melibatkan pindaan seksyen 23A mengenai permohonan oleh
pemastautin hendaklah difailkan di Malaysia terlebih dahulu dan kebenaran bertulis
pendaftar hendaklah dipohon oleh pemastautin sekiranya pemastautin berhasrat untuk
membuat permohonan paten di luar Malaysia tanpa membuat permohonan paten di
Malaysia.

Fasal 11, 17, 29 dan 53 bertujuan meminda seksyen 25, subseksyen 29A(3),
subseksyen 35A(1) dan subseksyen 78G(1) Akta 291 untuk memberi kuasa kepada
pendaftar dalam menentukan borang bagi pengisytiharan permohonan atau permintaan
yang melibatkan penarikan balik permohonan paten, pemeriksaan substantif yang
diubahsuaikan, penghidupan semula paten yang luput dan permohonan antarabangsa.

Fasal 12 bertujuan memotong seksyen 26A Akta 291 mengenai kuasa pemohon
untuk meminda permohonan paten sebagai pindaan berbangkit kepada pindaan seksyen
79 Akta 291.

Fasal 13 melibatkan pindaan seksyen 26B mengenai pembahagian permohonan
bertujuan memperuntukkan pindaan kepada pendaftar bagi pembahagian permohonan
hendaklah dibuat dalam bentuk sebagaimana yang ditentukan oleh pendaftar bersama
dengan pembayaran fi yang ditetapbkan. Tempoh yang ditetapkan untuk membuat
permintaan ini juga tidak boleh dilanjutkan. Pindaan ini turut memperuntukkan bahawa
permohonan terbahagi adalah berhak kepada tarikh prioriti dan tarikh pemfailan
permohonan asal.

Fasal 14 dan 15 memperkenalkan peruntukan baharu iaitu seksyen 26C dan
subseksyen 780(1A) mengenai pendepositan mikroorganisma. Seksyen baharu ini
diperkenalkan bagi tujuan Malaysia menjadi ahli kepada Triti Budapest.

01720

Sekiranya suatu reka cipta melibatkan suatu mikroorganisma yang tidak tersedia
kepada orang awam dan tidak dapat diperihalkan dalam permohonan paten,
mikroorganisma tersebut boleh didepositkan kepada pihak berkuasa_ depositori
antarabangsa yang diiktiraf di bawah Budapest Treaty ataupun kepada pihak berkuasa
Depositori Kebangsaan sebagai mematuhi kehendak penaziran paten di bawah Akta 291.

Fasal 15 melibatkan pindaan seksyen 27 mengenai hak prioriti dan memohon
dibenarkan untuk membuat permohonan pemulihan hak prioriti dalam tempoh yang
ditetapkan selepas tamat tempoh 12 bulan tersebut selaras dengan Triti Kerjasama Paten
yang mana Malaysia merupakan ahli.

Fasal 16 melibatkan pindaan seksyen 28 mengenai tarikh pemfailan iaitu
pemohon perlu mengemukakan dokumen yang lengkap untuk mendapatkan tarikh
