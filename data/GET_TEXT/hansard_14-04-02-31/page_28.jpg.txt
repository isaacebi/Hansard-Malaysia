18 DR.15.12.2021

7. Dato’ Dr. Xavier Jayakumar a/l Arulanandram [Kuala Langat] minta Menteri
Kewangan menyatakan pembekal-pembekal, kontraktor serta syarikat-syarikat yang
terlibat dalam implementasi teknologi 5G dan kos keseluruhan untuk peralihan teknologi
ini.

Timbalan Menteri Kewangan Il [Tuan Haji Yamani Hafez bin Musa]: Terima
kasih Tuan Yang di-Pertua. Selain Ericsson yang telah dilantik sebagai pembekal
perkakasan rangkaian, para pembekal kontraktor serta syarikat yang akan terlibat dalam
pelaksanaan rangkaian 5G secara umumnya terdiri daripada pemilik tapak, pemilik
gantian telekomunikasi serta pembekal tenaga elektrik.

Bagi pelaksanaan di bawah fasa 1A dalam tahun 2021, pihak Digital Nasional
Berhad (DNB) sedang melaksanakan rundingan untuk melantik pembekal kontraktor dan
syarikat. Anggaran awal kos rangkaian liputan 5G ini adalah berjumlah RM11 bilion.

Daripada jumlah tersebut, RM4 bilion adalah bagi perkakasan rangkaian dan
perkhidmatan diuruskan dengan izin, manage services selama 10 tahun oleh Ericsson
dan RM6 bilion lagi adalah bagi kos infrastruktur rangkaian daripada pembekal lain iaitu
bagi menara, gantian telekomunikasi, tenaga elektrik dan kos-kos lain. Manakala RM1
bilion lagi adalah bagi bayaran fi penguntukan radas dengan izin, apparatus assignment
kepada Suruhanjaya Komunikasi dan Multimedia Malaysia (SKMM).

DNB kini menjangkakan RM'1.5 bilion lagi diperlukan bagi gantian telekomunikasi
tambahan selama 10 tahun daripada Telekom Malaysia (TM) disebabkan infrastruktur
gantian telekomunikasi dalam negara yang berada pada tahap lebih rendah daripada
dijangkakan. Oleh itu, kos keseluruhan bagi perkakasan dan infrastruktur rangkaian
liputan 5G negara dianggarkan berjumlah RM12.5 bilion. Terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan.
Sila.

Dato’ Dr. Xavier Jayakumar a/l Arulanandram [Kuala Langat]: Terima kasih
Yang Berhormat Timbalan Menteri. Hari ini apabila saya buka surat khabar The Star ini,
ada lima muka surat, saya ingat sebagai advertisement lah daripada DNB dengan cara-
cara apa yang dibuat sekarang oleh DNB. Banyak soalan yang ditanya telah pun cuba
dijawab oleh mereka. Soalan saya di sini ialah kekeliruan yang ada di depan kita sekarang
ialah berapakah fota/ costnya untuk DNB ini sekarang? Jangkaan total costnya untuk DNB
sekarang.

Adakah semua telco telah terlibat dalam pemberian kontrak dan kerja untuk kita
bersama-sama menjayakan program ini di dalam Malaysia? Berapa percent daripada
kerja-kerja ini dijangka akan diberi kepada kontraktor-kontraktor bumiputera? Selalu
ditanya soalan ini. Apa yang saya dengar daripada pembangkang dan juga daripada
orang-orang lain di luar, we haven't yet got an exact amount or the total amount that DNB
will be spending at the end of this whole process of 5G network in Malaysia.

Timbalan Yang di-Pertua [Dato’ Mohd Rashid Hasnon]: Terima kasih Kuala
Langat. Sila Yang Berhormat Timbalan Menteri.

Tuan Haji Yamani Hafez bin Musa: Okey. Terima kasih Yang Berhormat Kuala
Langat atas soalan susulan. Mungkin saya jawab tentang bumiputera dahulu. Sebagai
sebuah syarikat milik penuh kerajaan, Digital Nasional Berhad (DNB) tertakluk pada
arahan dan garis panduan dan pekeliling yang dikeluarkan oleh kerajaan, daripada segi
antara lain penyertaan oleh/dan pembangunan vendor bumiputera.

Oleh yang demikian, DNB bersama Ericsson sebagai pembekal peralatan
rangkaian NEP telah merangka pelan penggunaan rangkaian liputan 5G yang akan
menggunakan infrastruktur yang sedia ada dan memaksimumkan kerja kontrak dan
perkhidmatan daripada vendor tempatan Malaysia khususnya kontraktor dan pembekal
bumiputera.

Daripada jumlah RM12.5 bilion kos peralatan dan infrastruktur rangkaian liputan,
61 peratus akan memanfaatkan kepentingan bumiputera dan 24 peratus akan
