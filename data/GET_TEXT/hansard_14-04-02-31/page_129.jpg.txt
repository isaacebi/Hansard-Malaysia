DR.15.12.2021 119

Timbalan Yang di-Pertua [Dato’ Mohd Rashid Hasnon]: Masa tak cukup.

Dato Sri Alexander Nanta Linggi: ...Tak sempat nak jawab banyak lagi. Jadi,
supaya adil kepada Yang Berhormat Rasah, saya ingin menggunakan masa bakinya
untuk menjawab Yang Berhormat Rasah. Akan tetapi saya bagi peluanglah untuk ada
saranan daripada Yang Berhormat Tumpat sekarang. Tak?

Timbalan Yang di-Pertua [Dato’ Mohd Rashid Hasnon]: Tak ada.
Dato Sri Alexander Nanta Linggi: Tak ada ya? Okey.

Timbalan Yang di-Pertua [Dato’ Mohd Rashid Hasnon]: Teruskan Yang
Berhormat Rasah.

Dato Sri Alexander Nanta Linggi: Terakhir, Yang Berhormat Rasah — Tuan
Yang di-Pertua, Yang Berhormat Rasah ini memang selalu ambil bahagian dalam hal-hal
KPDNHEP. Sangat prihatin kepada rakyat dan juga pada petang ini memang bertanya
kepada soalan-soalan yang amat bermakna. Jadi, saya ingin menjawablah. Apa yang
ditanya— in future kata dia, di masa depan biarlah kalau ada rang undang-undang yang
sangat complex yang seperti yang kita bahaskan sekarang daripada kementerian perlulah
diadakan libat urus dengan Ahli-ahli Parlimen. Itu memang saranan yang terbaik.

Sebenarnya kita nak buat, tetapi kita ada masalah kekangan kerana sampai
terlewat sekalilah kita dapat menyempurnakan ini untuk ditabled ataupun dibentangkan
Yang Berhormat. Saya mohon maaf bagi pihak kementerian, tetapi kita akan buat seperti
mana yang disarankan oleh Yang Berhormat tadi untuk masa-masa mendatang. Jadi...

Dato’ Haji Che Abdullah bin Mat Nawi [Tumpat]: Yang Berhormat Menteri,
kalau boleh sentuh sekali lagi Tumpat itu mengenai CPTPP berkenaan dengan hak
pembiak baka tumbuhan yang dikemukakan...

Dato Sri Alexander Nanta Linggi: Okey. Yang Berhormat, boleh saya jawab
secara bertulis yang itu? Okey?

Timbalan Yang di-Pertua [Dato’ Mohd Rashid Hasnon]: Bertulislah ya.
Dato’ Haji Che Abdullah bin Mat Nawi [Tumpat]: Okey, insya-Allah.

Dato Sri Alexander Nanta Linggi: Untuk keterangan kepada Yang Berhormat.
Dato’ Haji Che Abdullah bin Mat Nawi [Tumpat]: Boleh, tak apa.

Dato Sri Alexander Nanta Linggi: Ya, sebab...

Timbalan Yang di-Pertua [Dato’ Mohd Rashid Hasnon]: Masa tak cukup.

Dato Sri Alexander Nanta Linggi: Okey. Terima kasih Yang Berhormat. Jadi,
Yang Berhormat Rasah bertanya tentang apakah manfaat sekiranya Malaysia menjadi
sebahagian daripada triti kepada — Sudah dijawab tadi. Apa yang ditanya ada tiga tadi.
Satu itu yang untuk dia berkongsi pautan yang melanggar karya hak cipta di atas talian.
Jadi, jawapannya Yang Berhormat, ya.

Pindaan ini dibuat dengan memperkenalkan perenggan (k) baharu bahawa
menyediakan atau berkongsi akses ke suatu lokasi dalam talian mana-mana karya atau
salinan karya kepada mana-mana orang lain tanpa kebenaran merupakan suatu
kesalahan. Sebarang tindakan penguatkuasaan adalah berdasarkan pengaduan rasmi
daripada pemilih hak cipta kepada kementerian terutamanya kepada yang melanggar hak
cipta secara keterlaluan. Mana-mana pihak yang didapati bersalah boleh didenda tidak
melebihi RM250,000 atau penjara tidak melebihi lima tahun atau kedua-duanya.

Satu lagi soalan iaitu berkenaan dengan Android box tadi. Jawapannya Yang
Berhormat, sebab pertanyaan ini adalah pembelian Android box dia kata adalah
melanggar hak cipta, tidak. Pindaan baharu ini hanya mensabitkan kesalahan bagi mana-
mana orang yang membuat, mengimport, mengedarkan, menawarkan apa-apa teknologi
penstriman bagi maksud melakukan atau memudahkan pelanggaran hak cipta sahaja.
Jika tujuan adalah bukan melanggar, jadi maka ia tidak menjadi suatu kesalahan hak cipta.
Jadi, itu jawapan dia Yang Berhormat.
