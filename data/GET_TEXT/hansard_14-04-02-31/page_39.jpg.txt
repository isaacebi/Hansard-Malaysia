DR.15.12.2021 29

sekali lagi, Tuan Yang di-Pertua. “Untuk berbuat demikian, Dewan perlu membuat satu
ketetapan.”

Dengan hormat, saya rasa inilah tanggapan yang tidak tepat, tidak betul. Kita
tidak perlu untuk siasatan dibuat oleh kerajaan atas fakta yang dibangkitkan dalam usul
tergempar. Tidak perlu Dewan ini untuk membuat apa-apa ketetapan.

Yang saya bangkit sebagai hak saya sebagai Ahli Parlimen, menggunakan
Peraturan Mesyuarat 18 untuk merunding— itulah wordnya discuss, runding yang
dibenarkan di bawah Peraturan Mesyuarat 18— dengan kerajaan supaya kita boleh dapat
pandangan kerajaan, apakah tindakan yang mereka akan ambil atas fakta-fakta yang
diberi kepada perhatian mereka. Sama ada mereka akan buat siasatan? Siapa akan buat
siasatan? Kerana ini adalah Ketua SPRM. Perkara ini berbangkit dengan isu rasuah, betul,
tetapi sama ada SPRM boleh siasat? Siapa boleh siasat kalau SPRM tidak boleh siasat?
Patutkah dia teruskan kerja beliau sekarang? Ini semua.

Akan tetapi, ini bukan untuk Dewan buat ketetapan seperti yang disebut oleh
Speaker dalam jawapan. Ini adalah untuk kerajaan menimbangkan dan beri pandangan
atau jawapan kepada saya dalam usul tergempar itu.

Jadi, saya minta kalau boleh— ini tanggapan untuk menolak usul tergempar saya
memang salah. Tiada asas. Itu bukan maksud Peraturan Mesyuarat 18. Tiga syarat yang
penting di dalam Peraturan Mesyuarat 18 iaitu perkara yang dibangkitkan mesti
kepentingan awam— itu memang jelas berkaitan dengan kepentingan awam; kedua,
spesifik— fakta yang saya sebut dalam usul itu sangat spesifik; dan perlu disegerakan.
Jadi, memang perlu disegerakan sebab ini adalah perkara yang sangat serius dan perlu
dijelaskan oleh pegawai awam itu dan kerajaan perlu ambil ini secara serius juga.

Jadi, saya merayu kepada Tuan Yang di-Pertua, saya minta perkara ini dikaji
semula sekali lagi. Penolakan ini tidak betul, tidak patut. Sepatutnya apa yang patut
dijawab ialah usul tergempar ini dibenarkan dirunding sama ada di Dewan, saya rasa ia
lebih sesuai di Dewan, ataupun dalam prosedur Peraturan Mesyuarat 18 di Kamar Khas.
Akan tetapi untuk menolak ia macam itu tanpa alasan yang bagus, semasa usul-usul ini
telah mematuhi tiga syarat yang disebut di dalam Peraturan Mesyuarat 18, bagi saya ialah
satu pengabaian tanggungjawab Speaker.

Dato’ Sri Azalina Othman Said [Pengerang]: Yang Berhormat...

Tuan Sivarasa Rasiah [Sungai Buloh]: So, / think the Speaker should take this
more seriously.

Tuan Wong Chen [Subang]: Who investigate?

Tuan Sivarasa Rasiah [Sungai Buloh]: Who investigate? Betul.
Dato’ Sri Azalina Othman Said [Pengerang]: Yang Berhormat...
Tuan Sivarasa Rasiah [Sungai Buloh]: Tugas kita bukan untuk...

Dato’ Sri Azalina Othman Said [Pengerang]: Yang Berhormat, / know. Yang
Berhormat, be fair to me.

Tuan Sivarasa Rasiah [Sungai Buloh]: Yes, sure.

Dato’ Sri Azalina Othman Said [Pengerang]: Saya mengganti bawah Standing
Order 7. | cannot decide. Akan tetapi di dalam peraturan mesyuarat, Yang Berhormat
boleh rayu kepada Yang Berhormat Tan Sri Yang di-Pertua. Saya cukup simpati ya. Usul
saya pun banyak kali ditolak, Yang Berhormat. [Ketawa]

Tuan Sivarasa Rasiah [Sungai Buloh]: Tahu.

Dato’ Sri Azalina Othman Said [Pengerang]: Saya faham. / sympathize tetapi
as of now, tidak ada dalam jadual, jadi saya tidak boleh. Sebab surat ini pun saya dapat...
[Sambil menunjukkan sehelai kertas] And orang yang berkenaan sahaja boleh overrule
kepada keputusan iaitu Yang Berhormat Tan Sri Yang di-Pertua.

Keduanya, Yang Berhormat, saya simpati dan saya cadang mungkin di dalam
MoU, Yang Berhormat boleh letaklah standing order dibuat pindaan dan sebagainya.
