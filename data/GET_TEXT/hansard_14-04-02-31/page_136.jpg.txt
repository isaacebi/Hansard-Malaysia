126 DR.15.12.2021

Seterusnya, Yang Berhormat Bayan Baru bertanyakan tentang syarikat monopoli.
Ini memang ada kemungkinan tetapi kita sebagai kementerian ataupun kerajaan, kita akan
berunding dengan pihak berwajib. Contohnya kalau pertanian, kita akan berunding
dengan Jabatan Pertanian ataupun Kementerian Pertanian berkaitan dengan produk yang
hendak didaftarkan itu. Keutamaan diberi kepada jabatan kerajaan.

Tapi kalau ada yang lain, antara persatuan dan orang perseorangan, kita akan
utamakan persatuan. Contoh yang boleh saya jelaskan di sini macam di Terengganu,
YPU. la banyak mendaftar songket dan juga batik. Jadi kalau ada individu hendak
berdaftar, kita akan lebih menyokong ataupun kita lebih prefer ataupun kita lebih
cenderung untuk hendak membantu ataupun hendak mendaftarkan di bawah persatuan
ataupun di bawah badan-badan kerajaan.

Kemudian, Yang Berhormat Bayan Baru bertanya kenapa sedikit sahaja yang
mendaftar. Ini mungkin, pada pandangan saya, mungkin disebabkan oleh kefahaman
masyarakat kita tentang pentingnya pendaftaran petunjuk geografi ini kerana mereka
merasakan bahawa apa yang mereka buat itu sekadar cukup untuk mereka. Padahal di
dalam dunia yang semakin tanpa sempadan ini, banyak kemungkinan boleh dilakukan
oleh mereka yang cuba meniru ataupun mengambil kesempatan terhadap apa yang
terbaik daripada kita. Kita sudah habis modal beribu-ribu mungkin, tapi orang yang sudah
tidak ada modal, dia ambil, dia claim.

Yang saya nampak, sebagai contoh, saya dari Terengganu, keropok losong yang
terkenal. Saya mari ke Selangor ada keropok losong, saya pergi ke Kelantan ada keropok
losong. Sebab, keropok losong tidak didaftarkan sebagai petunjuk geografi. Jadi, ini
merugikan. Jadi kalau didaftarkan, insya-Allah ia ada peluang untuk dibawa perkara ini ke
mahkamah.

Timbalan Yang di-Pertua [Dato' Mohd Rashid Hasnon]: Boleh...

Dato’ Rosol bin Wahid: Saya rasa menjawablah apa yang dibangkitkan. Okey,
Yang Berhormat Yang Berhormat Bayan Baru. Sila.

Tuan Sim Tze Tzin [Bayan Baru]: Yang Berhormat Menteri, sedikit saja. Saya
pun ingin tahu tentang apa— bolehkah Yang Berhormat Menteri bagi senarai yang telah
didaftar daripada tahun 2001 sehingga kinilah? Terkini, update. Sebab kita hendak tengok
apakah ada kelebihan. Tapi contohnya Musang King itu, saya rasa tidak masuk akallah
kerana masih belum daftar geographical indicator. Saya pun tidak faham kenapa ya. Jadi,
mohon Yang Berhormat Menteri bagi senarai terkini. Boleh?

Timbalan Yang di-Pertua [Dato' Mohd Rashid Hasnon]: Ya, terima kasih.

Dato’ Rosol bin Wahid: Terima kasih. Terima kasih Yang Berhormat Bayan Baru
yang amat prihatin. Kalau boleh, saya baca senarai di sini petunjuk geografi tempatan,
91 produk, luar negara 13. Kalau hendak baca, saya boleh baca satu-satu ya. Masa
masih ada lagi.

Yang geografi iaitu Sarawak Pepper, Sabah Tea, Borneo Virgin Coconut Oil,
Tenom Coffee, Sabah Seaweed, Bario Rice— Bario macam kita kata tadi, Bario ada.
Kemudian, Buah Limau Bali Sungai Gedung, Pisco, Scotch Whisky, Sarawak Beras Biris,
Sarawak Beras Bajong, Kuih Lidah Kampung Berundong Papar, Tambunan Ginger,
Terung Asam Sarawak, Kek Lapis Sarawak, Sarawak Dabai, Cognac, Parmigiano
Reggiano— ini daripada luar negara— Langkawi Cheese, Sarawak Litsea, Mangga
Harumanis Perlis. Untuk makluman, ada satu lagi hendak didaftar di bawah nama mangga
sweet tapi kita tolak kerana benda bunyi geografi yang sama daripada harumanis Perlis
ini.

Kemudian, Champagne, Belacan Bintulu— belacan pun ada, Tuan Yang di-
Pertua— Sesar Unjur Sarawak, Umai Sarawak, Tenun Pahang Diraja, Biskut Dan San
Sungai Lembing, Kacang Goreng Sempalit, Gaharu Gopeng, Songket Terengganu, Kain
Songket Melaka, Isau Sarawak, Durian Nyekak Sarawak, Ikan Terubuk Mulut Besar
Sarawak, Halia Bentong— Halia Bentong sudah ada, sudah register— Kayu Manis
Keningau, Tuhau Tambunan Sabah, Sabah Batik, Kelarai, Ulu Tomani Tenom, Batik
Terengganu.
