96 DR.15.12.2021

RCEP iaitu Regional Comprehensive Economic Partnership atau dalam bahasa Melayu,
Perjanjian Perkongsian Ekonomi Komprehensif Serantau.

Yang Amat Berhormat Perdana Menteri telah membuat komitmen untuk
memenuhi obligasi RSEP yang pada menjelang 1 Januari 2022 kerana sudah terdapat
enam negara ASEAN telah menyertai secara rasminya berkenaan RCEP iaitu negara
Brunei, Cambodia, Laos, Singapura, Thailand dan juga Vietnam. Malaysia bakal menjadi
negara ketujuh. Maksudnya selepas ketiga-tiga undang-undang domestik ini diluluskan,
maka kita sekurang-kurangnya bersedia secara undang-undang untuk menyertai satu
blok perdagangan antarabangsa yang penting. Soalan saya, kenapa kita begitu lambat
kerana suka atau tidak suka RCEP sudah terbentuk apabila ada enam negara ASEAN
menyertainya? Oleh itu, kita sebenarnya ke belakang dan bukan di hadapan.

Saya melihat berkenaan dengan rang undang-undang ini bukan sahaja
memenuhi obligasi RCEP dan juga kerana di RCEP ada satu chapter berkenaan dengan
hak harta intelek sebanyak 43 muka surat dengan banyak pelbagai keperluan. Saya
meneliti rang undang-undang ini sebahagiannya memenuhi Perjanjian TRIPS, perjanjian
berkenaan perdagangan berkaitan aspek hak harta harta intelek, berkenaan dengan
treaty berlapis, mengenai pengiktirafan antarabangsa, pendepositan mikroorganisma bagi
maksud prosedur paten.

Malaysia ialah satu TRIPS compliance country. Oleh itu untuk memenuhi Revolusi
Industri 4.0 dan juga menggalakkan inovasi, kita perlu memastikan bahawa undang-
undang paten kita up to date. Saya lihat— saya ingin meminta Menteri membuat
pengesahan bahawa undang-undang yang dibentangkan memenuhi 43 muka surat dalam
chapter intellectual property RCEP. Antara fasal yang saya ingin bangkitkan iaitu
compulsory license for pharmaceutical patent, fasal 35 sampai 41.

Malaysia mempunyai potensi untuk menjadi satu Tropical Diseases Research
Centre dan apakah remedy untuk pemegang-pemegang paten sekiranya compulsory
license dikeluarkan oleh registrar. Apakah remedy-nya? Fasal 45 patent opposition allow
dengan satu fasal baharu. "Opposition proceedings against the owner of a patent in
relation to the grant of patent before the Registrar’. Apakah remedy sekiranya pemohon-
pemohon ini tidak dapat mendapat kelulusan daripada registrar. Saya meminta supaya
satu pembaharuan daripada segi bukan sahaja tiga undang-undang yang kita bentangkan
hari ini, saya meminta supaya undang-undang berkenaan industrial design dikemas kini
kerana Malaysia masih belum menyertai Hague Protocol. H.A.G.U.E. Malaysia belum
Hague Protocol berkenaan dengan industrial design. Saya rasa kita perlu
mengemaskinikan undang-undang industrial design supaya kita memenuhi standard
antarabangsa.

Oleh itu saya meminta penjelasan daripada Yang Berhormat Menteri. Sekian,
terima kasih Tuan Yang di-Pertua.

Tuan Yang di-Pertua: Terima kasih Yang Berhormat Bukit Bendera. Yang
Berhormat Sepang, silakan.

5.57 ptg.

Tuan Mohamed Hanipa bin Maidin [Sepang]: Terima kasih kepada Tuan Yang
di-Pertua kerana membenarkan saya untuk turut serta dalam membahaskan mengenai
pindaan kepada Akta Paten ini. Permulaannya Tuan Yang di-Pertua saya ingin
menyatakan beginilah. Tadi saya telah mendengar pembentangan daripada pihak
Menteri, jelas ialah satu massive amendment, dengan izin.

Saya agak risau Menteri kerana apabila kita membuat satu massive amendment
ini di waktu petang sebegini, dalam keadaan Akta Paten ini satu akta yang very teknikal
dalam keadaan kita mungkin semua tidak diberikan satu ruang yang mencukupi untuk
membuat research dan juga untuk berdebat dan untuk berbahas. Kita khuatir the end
product nanti undang-undang ini dengan apa yang ada sekarang ini dia akan diluluskan
tetapi dia tidak mungkin menghasilkan satu undang-undang yang baik. Itu yang pertama.
Sebab itulah saya mencadangkan kepada pihak Speaker tadi betapa pentingnya untuk
