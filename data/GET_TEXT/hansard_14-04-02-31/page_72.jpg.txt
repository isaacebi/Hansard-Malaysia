62 DR.15.12.2021

adalah kerana kerajaan gagal dan tidak serius menangani masalah pemerdagangan dan
buruh paksa (forced labour) dan tidak mengambil tindakan yang sewajarnya terhadap
pihak penjenayah walaupun kerajaan menerima aduan dan dakwaan mengenai aktiviti-
aktiviti pemerdagangan buruh terutama di industri-industri pembuatan sarung tangan
getah dan juga pengeluar-pengeluar minyak sawit.

Tambahan pula penjenayah-penjenayah dalam kes ini adalah firma yang dimiliki
kerajaan ataupun government linked companies. Kerajaan mempunyai 33 peratus saham
dalam ketiga-ketiga firma pengeluar minyak sawit terbesar di dunia, tetapi ia tidak campur
tangan dan gagal membanteras gejala pemerdagangan manusia dan juga buruh paksa
dalam industri kelapa sawit.

Tuan Yang di-Pertua, kekurangan keupayaan dan juga kurang kesanggupan
kerajaan untuk mengurus dan menangani masalah pemerdagangan manusia dan buruh
paksa secara berkesan telah merugikan ekonomi dan telah membawa reputasi buruk
kepada negara kita. Dalam tempoh dua tahun ini, US Customs and Border Protection
agency menerusi withhold release order (WRO) telah mengenakan sekatan eksport
terhadap enam firma Malaysia.

Ini adalah kerana produk yang dikeluarkan oleh syarikat-syarikat ini mempunyai
unsur-unsur buruh paksa dan pemerdagangan manusia. Sekatan tersebut telah
mencemarkan reputasi firma berkenaan dan impak ke atas ekonomi adalah serius.

Baru-baru ini iaitu dua tiga minggu yang lalu Tuan Yang di-Pertua, syarikat gergasi
UK bernama Dyson telah membatalkan kontrak dengan pengeluar mereka di Johor Bahru
oleh sebab unsur-unsur pemerdagangan manusia dan buruh paksa. The implikasi ialah
kita hilang business, negara kita hilang keuntungan, negara hilang cukai dan juga beribu-
ribu pekerja akan hilang pekerjaan. Masalah selanjutnya dalam tidak menangani masalah
pemerdagangan manusia dan buruh paksa ialah kontrak Perjanjian Perdagangan Bebas
(FTA) terutama perjanjian pelbagai hala (multilateral trade agreements).

Dalam konteks ini, produk pengeluaran Malaysia ataupun syarikat Malaysia akan
dilarang daripada mengeksport ke negara-negara lain dalam perjanjian FTA tersebut.
Misalnya, jika Customs and Border Protection Agency Amerika Syarikat menghentikan
produk buatan Malaysia masuk ke Amerika Syarikat, maka larangan itu akan diperluaskan
ke negara-negara seperti Kanada dan Mexico.

Ini adalah kerana Kanada, Mexico dan Amerika Syarikat adalah sebahagian
daripada perjanjian perdagangan North American Free Trade Agreement. Larangan ini
boleh juga diperluaskan kepada Free Trade Agreements partners seperti European Union,
Jepun dan sebagainya.

Jadi Tuan Yang di-Pertua, implikasi non-compliance kepada human trafficking
standards and forced labour protocol and convention adalah amat serius. Oleh sebab itu,
syarikat-syarikat tempatan tidak ada pilihan lain selain menghormati dan mengambil kira
hak pekerja sebagai sebahagian daripada rancangan perniagaan mereka atau business
model dan bukan sebagai isu sampingan.

Tuan Yang di-Pertua, satu cara untuk menyelesaikan masalah yang kita hadapi
ialah untuk menukar undang-undang ATIPSOM seperti yang dikemukakan oleh pihak
kerajaan dan kita terima baik pandangan yang telah dikemukakan dan kita sokong
beberapa pandangan baharu yang telah dikemukakan. Apa yang penting ialah undang-
undang ATIPSOM ini mestilah selaras dengan memenuhi piawaian antarabangsa. This is
the key. Pada masa ini, ATIPSOM tidak melindungi sepenuhnya mangsa dan mangsa
buruh paksa dengan cukup.

Buruh paksa ditakrifkan oleh undang-undang antarabangsa sebagai kerja atau
perkhidmatan yang dilakukan oleh seseorang di bawah paksaan dan ancaman. Dalam
bahasa Inggeris, work or service extracted from a person involuntarily ataupun under
threat. Buruh paksa tidak dilihat sebagai kesalahan jenayah di sisi undang-undang
Malaysia. la hanya satu elemen yang terkandung dalam eksploitasi di bawah seksyen 2
ATIPSOM. Oleh yang demikian, buruh paksa tidak dianggap sebagai satu jenayah. So,
this has to change Yang Berhormat Menteri.
