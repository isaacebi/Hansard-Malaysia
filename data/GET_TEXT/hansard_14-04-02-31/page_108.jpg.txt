98 DR.15.12.2021

Saya juga agak peduli mengenai isu kerajaan dibenarkan untuk “campur tangan”
untuk memastikan infringement of patent ini. Saya agak risau kerana kalau kita
membenarkan hak ini, walaupun daripada segi baguslah kerajaan boleh campur tangan,
tetapi kalau kerajaan ini adalah kerajaan yang tidak telus dan yang corrupt. la mungkin
mengakibatkan kita bukan melindungi rakyat tetapi kita melindungi kroni-kroni daripada
kerajaan sendiri.

Saya harap kerajaan ambil tahu dan saya berharap Yang Berhormat Menteri-
walaupun saya rasa Yang Berhormat Menteri mempunyai masalah untuk memahami
pindaan yang massive ini, tetapi Yang Berhormat Menteri walau bagaimanapun,
janganlah gagal sepertimana Yang Berhormat Menteri gagal mengawal harga-harga
barang ini. Sekian, terima kasih.

Tuan Yang di-Pertua: Terima kasih Yang Berhormat Sepang. Yang Berhormat
Permatang Pauh, silakan.

6.04 ptg.

Puan Nurul Izzah binti Anwar [Permatang Pauh]: Assalamualaikum
warahmatullahi wabarakatuh. Salam hormat. Terima kasih Tuan Yang di-Pertua. Saya
turut serta dalam perbahasan pindaan Akta Paten 1983.

Saya rasa pindaan ini memang perbincangannya berlangsung selama beberapa
tahun dan bermula di bawah kepimpinan KPDNHEP dahulunya Yang Berhormat Kulim-
Bandar Baharu. Sebahagian besarnya untuk meningkatkan fleksibiliti Perjanjian WTO
TRIPS, yang bakal memberikan lebih banyak ruang bagi pengoperasian industri domestik,
selaras dengan sasaran RMKe-12 untuk meningkatkan lagi industri farmaseutikal kita.

Saya berharap beberapa pindaan dapat diperhalusi Tuan Yang di-Pertua kerana
sementara kita mahu memperkukuhkan kedudukan Malaysia untuk pastikan kita kalis
masa hadapan dalam industri paten, dibawa oleh Yang Berhormat Setiu tadi, bayangkan
banyak batik dalaman di negara kita pun belum dipatenkan lagi. So, of course we have to
improve in this regard tetapi ada beberapa kebimbangan.

Pertama, saya sebut tentang rundingan awam tahun 2019 di mana diadakan
dengan banyak pihak dan third world network menghantar ulasan terperinci tentang
matriks yang digunakan oleh MyIPO semasa berunding.

Kementerian Kesihatan Malaysia (KKM) juga mengadakan rundingan mengenai
perkembangan paten dalam beberapa keadaan implikasi Malaysia sekarang hendak
menyertai Perjanjian Budapest. Jadi pindaan yang dicadangkan ini, saya bimbang kerana
secara tidak langsung membolehkan pemilik paten membuat pemerhatian, observation
semula terhadap permohonan lesen wajib, compulsory licensing. Malaysia dikenali lebih-
lebih lagi semasa pandemik sebagai salah sebuah negara terkedepan dalam bab
issuance of compulsory licensing.

Lihat sahaja laman web Pertubuhan Kesihatan Sedunia, “Hepatitis C in Malaysia:
From crisis to hope.” Mekanisme, ataupun bila kita ada kuasa untuk mengguna pakai
permohonan lesen wajib, maka kerajaan dapat memberikan ruangan kepada rakyat,
akses kepada perubatan-perubatan yang memang nilainya sangat tinggi.

Untuk Malaysia, sebelum penggunaan compulsory licensing, lebih 400,000 orang
individu dijangkiti tetapi hanya satu peratus yang telah dirawat. /t’s very exorbitant, Tuan
Yang di-Pertua. Jadi saya bimbang kalau kita beri terlalu banyak ruang untuk mereka of
course reprieve ini akan memberi kesan negatif kepada rakyat, itu satu.

Kedua, memang semasa pandemik, banyak negara maju telah meminda undang-
undang mereka. Sebenarnya untuk apa? Untuk memudahkan lagi penggunaan lesen
wajib. So, we were one of the first. Kita kiranya meletakkan penanda aras yang baik tetapi
pindaan sekarang Yang Berhormat Menteri akan menjadikan lebih sukar untuk kita
mengguna pakai compulsory licensing. Saya benar-benar berharap if we can look at that
because kita kena maintain our position untuk memberi akses kepada ubat-ubatan kepada
rakyat.
