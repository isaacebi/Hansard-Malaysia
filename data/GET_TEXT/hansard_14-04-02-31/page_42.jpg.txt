32 DR.15.12.2021

pendapatan yang berpunca dari Malaysia atau tidak, LHDN akan menerima dan
menganggap semua remitan dalam tempoh transisi merupakan pendapatan daripada
punca luar negara dan tiada semakan lanjut akan dibuat.

Bagi persoalan mengenai usaha menarik pelabur ke Malaysia dan sama ada
pindaan ini akan membantutkan usaha tersebut, ia perlu dilihat secara holistik, bukan ke
atas elemen cukai semata-mata. Melalui perbandingan awal dengan negara serantau di
Asia Yang Berhormat, diperhatikan Korea Selatan, India dan beberapa negara tidak
mengecualikan cukai ke atas pendapatan termasuk dividen.

Ini menunjukkan pendekatan polisi yang diambil oleh Malaysia bukanlah suatu
yang baharu. Selain itu, Malaysia masih dianggap sebagai destinasi pelabur yang menarik
kerana kita tidak mengenakan cukai ke atas capital gains tax dan masih mempunyai
pelbagai bentuk insentif lain bagi menyokong iklim pelaburan negara.

Kementerian Kewangan menyedari bahawa pengenaan cukai ini boleh
menyebabkan peningkatan cukai ke atas FSI, namun ia boleh mengatasi isu percukaian
yang signifikan iaitu situasi double non-taxation dan double taxation. Hal ini adalah kerana
syarikat boleh menuntut sama ada bilateral tax credit atau unilateral tax credit. Jika
pendapatan diremit pada tahun taksiran 2022, kredit cukai boleh diberikan di mana
pembayar cukai perlu menunjukkan bukti foreign sources income dengan izin, tersebut
telah dicukaikan di negara asing. Layanan tax credit yang sama boleh digunakan oleh
pembayar cukai individu bagi pendapatan sewa yang diterima dari luar negara. Kesemua
peruntukan di dalam Perjanjian Pengelakan Percukaian Dua Kali adalah terpakai.

Bagi pekerja yang bekerja di luar negara seperti di Singapura dan membawa balik
pendapatan tersebut ke Malaysia, ia akan tertakluk kepada cukai di Malaysia. Kerajaan
sedar sumbangan yang diberikan oleh pekerja pemastautin Malaysia tersebut dalam
membangunkan ekonomi setempat, terutamanya di negeri Johor.

Walau bagaimanapun, pada masa ini sebagaimana pembayar cukai yang lain,
mereka layak bagi pelepasan dan rebat individu. Rasional mereka dikenakan cukai adalah
bagi menyamaratakan layanan cukai semua pemastautin di Malaysia, sama ada yang
mendapat pendapatan dalam negara atau dibawa masuk dari luar negara kerana mereka
turut mendapat manfaat segala kemudahan dan fasiliti yang disediakan oleh kerajaan.

#1200

Berhubung isu pencen daripada luar negara juga tertakluk kepada cukai yang
dibangkitkan. Kementerian Kewangan ingin memaklumkan bahawa layanan yang
diberikan adalah bergantung kepada Perjanjian Pengelakan Percukaian Dua Kali (DTAA)
di antara Malaysia dengan negara rakan penjanji. Sebagai contoh, dalam Perjanjian
Pengelakan Cukai Percukaian Kali Singapura, pension article memperuntukkan hak
mencukai ke atas dana pencen yang dibawa balik oleh pemastautin Malaysia diberikan
kepada Malaysia.

Namun_ begitu, Kementerian Kewangan mengambil maklum akan hal ini
berkenaan layanan tidak setara (disparity treatment) dengan izin di antara pemastautin
yang menerima pencen daripada dana yang diluluskan di Malaysia seperti Kumpulan
Wang Simpanan Pekerja berbanding dari luar Malaysia. Oleh yang demikian,
Kementerian Kewangan menyatakan komitmen akan meneliti perkara ini dengan lebih
lanjut.

Kajian bagi penarikan balik pengecualian foreign source income ini telah dibuat
sejak dua tahun lepas setelah melibatkan libat urus Kementerian Kewangan dan pihak-
pihak berkaitan termasuk penyediaan kertas konsep dari Lembaga Hasil Dalam Negeri
yang menerima pandangan menyeluruh daripada pelbagai pihak berkepentingan pada
masa ini. Kementerian Kewangan juga perlu mengambil kira penglibatan dan komitmen di
peringkat antarabangsa seperti OECD dan Kesatuan Eropah dalam menetapkan dasar
percukaian semasa.

Kementerian Kewangan kekal terbuka menerima segala pandangan termasuk
telah menubuhkan sebuah task force antara Kementerian Kewangan, agensi kutipan
cukai dan pakar percukaian yang mewakili pelbagai industri bagi membincangkan
