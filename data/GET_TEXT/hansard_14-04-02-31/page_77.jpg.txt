DR.15.12.2021 67

usaha Kementerian Dalam Negeri dan juga Yang Berhormat Menteri untuk membanteras
jenayah seperti itu.

Akan tetapi pada masa yang sama, saya juga harap bahawa KDN juga mengambil
prihatin tentang kes yang memang melibatkan ibu bapa angkat yang tidak berniat jahat
dan juga bayi yang telah ditinggalkan oleh ibu bapa kandung mereka. Jadi, saya rasa ini
adalah dua perkara yang kami perlulah memperhalusi dan juga membezakan.

Saya membangkitkan isu ini adalah kerana ramai anak angkat di Malaysia tidak
dapat kerakyatan daripada KDN atas alasan bahawa antipemerdagangan orang atau bayi.
Saya rasa ini adalah kurang adil kerana untuk golongan ini, kebanyakan mereka memang
telah ditinggalkan oleh ibu kandung mereka. Di sini, saya hendak sentuh satu kes yang
telah dibuat iaitu Mahkamah Persekutuan telah buat satu keputusan pada 19 November
berkenaan seorang remaja yang telah ditinggalkan oleh ibu kandungnya di Hospital UKM
pada Januari 2004 dan bayi itu telah diangkat sebagai anak angkat oleh sepasang suami
isteri dari Pulau Pinang.

Akan tetapi, apabila budak tersebut mencecah usia 12 tahun pada tahun 2016,
JPN enggan mengeluarkan kad pengenalan dengan mengatakan terdapat sedikit
ketidaktepatan berhubung nama budak lelaki dan kakak angkatnya. Akhirnya, ibu bapa
menyerahkan sijil kelahiran anak mereka kepada JPN dan apabila mereka dapat sijil
kelahiran kedua yang dikeluarkan oleh JPN, rekod maklumat ibu bapa sebagai ‘tiada’.

Oleh sebab itu, status kerakyatan anak terbabit telah menjadi ‘belum ditentukan’.
Selepas itu, pasangan ini telah melalui proses mahkamah untuk memastikan anak itu
menjalani proses anak angkat di Mahkamah Tinggi Pulau Pinang. Akan tetapi, walaupun
segala ini telah dibuat, akhirnya sijil kelahiran ketiga yang diijssuekan oleh JPN masih
bukan warganegara.

Oleh sebab itu, ibu bapa ini tiada pilihan tetapi failkan satu saman terhadap
kerajaan di mahkamah. Apabila kes ini sampai Mahkamah Persekutuan, akhirnya
Mahkamah Persekutuan dengan lima orang hakim berkongsi pandangan dan bersetuju
bahawa dalam kes ini sebenarnya mengikut Perkara 19B Jadual Kedua, Perlembagaan
Persekutuan, beban terletak pada kerajaan untuk membuktikan bahawa ibu kandung
kanak-kanak itu bukanlah pemastautin tetap di sini. Dengan izin / quote, “...pastinva KDN
memiliki segala jentera penting untuk mengesahkan identiti ibu kandung anak itu jika
bukan bapanya daripada rekod kemasukan hospital. Oleh itu, sebagai rekod, kerajaan
tidak boleh melepaskan beban pembuktian itu”.

Ketua Hakim berkata dalam menangani kes serupa pada masa depan, kerajaan
perlu mengambil perhatian terhadap keputusan hari ini. | quote, “Ketika menangani
permohonan pendaftaran anak baru lahir sebegitu, menjadi tanggungjawab kerajaan
untuk menjalankan siasatan sewajarnya bagi menentukan status ibu bapa dan ibu
kandungnya. Jika, selepas siasatan didapati fakta peninggalan adalah benar, mereka
diwajibkan oleh undang-undang tertinggi negara untuk mengiktiraf permohonan
kerakyatan mengikut kuat kuasa undang-undang’.

Oleh sebab itu, saya telah kemukakan satu soalan kepada Yang Berhormat
Menteri Dalam Negeri, saya tanya apakah tindakan yang akan diambil oleh KDN selepas
keputusan Mahkamah Persekutuan pada 19 November? Jawapan yang saya terima
menyatakan bahawa KDN melalui JPN akan melaksanakan perintah tersebut dan telah
menghubungi pihak pemohon melalui peguam beliau supaya hadir ke JPN bagi
melaksanakan perintah tersebut.

01550

Saya hendak mengucapkan tahniah kepada KDN kerana sudilah mematuhi
perintah ataupun keputusan Mahkamah Persekutuan tetapi saya harap usaha KDN tidak
henti di sini kerana penghakiman yang disampaikan oleh ketua hakim adalah sangat jelas.
Bukan kes ini sahaja tetapi untuk kes-kes yang lain di mana bayi telah ditinggalkan oleh
ibu kandung mereka dan selepas mereka diangkat sebagai anak angkat oleh warga
Malaysia, mereka memang berhak untuk dapatkan kerakyatan by operational flow. \ni
adalah perkataan dan penghakiman yang telah disampaikan oleh mahkamah tertinggi di
negara ini.
