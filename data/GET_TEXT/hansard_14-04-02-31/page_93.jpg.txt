DR.15.12.2021 83

[Majlis bersidang dalam Jawatankuasa]

[Timbalan Yang di-Pertua (Dato’ Mohd Rashid Hasnon) mempengerusikan
Jawatankuasa]

Puan Kasthuriraani a/p Patto [Batu Kawan]: Tuan Pengerusi, boleh saya
mohon untuk jawapan bertulis kepada isu-isu yang telah kami bangkitkan tadi. Terima
kasih.

Fasal-fasal 1 hingga 19 —

Tuan Pengerusi [Dato’ Mohd Rashid Hasnon]: Ada? Sila Yang Berhormat
Hang Tuah Jaya.

4.51 ptg.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Terima kasih Tuan Pengerusi. Fasal 12 ini berkait tentang peruntukan baharu,
subseksyen baharu, 27(1A) dan (1B), kalau ikut akta ibu, dinyatakan ada lima ataupun
enam yang diberikan kuasa ini.

Cuma dalam hal ini, dinyatakan selepas berunding dengan mana-mana Menteri
berkaitan yang lain. Jadi, apakah di sana ada diperincikan kementerian-kementerian
mana yang hendak dirundingkan? Ataupun ia dibiarkan terbuka dan kemudiannya
disiarkan di dalam warta? Terima kasih.

Tuan Pengerusi [Dato’ Mohd Rashid Hasnon]: Sila Yang Berhormat Dungun.

4.52 ptg.

Tuan Haji Wan Hassan bin Mohd Ramli [Dungun]: Fasal 5, penggantian
seksyen 13. Di mana kalau kita lihat kepada kesalahan pemerdagangan orang yang lebih
berat ini...

Beberapa Ahli: [Bercakap tanpa menggunakan pembesar suara]
Seorang Ahli: [Bercakap tanpa menggunakan pembesar suara] Buka mask.

Tuan Haji Wan Hassan bin Mohd Ramli [Dungun]: Sabit kepada hukuman,
sabit kepada hukuman... [Membuka pelitup muka]

Beberapa Ahli: [Bercakap tanpa menggunakan pembesar suara]
Tuan Pengerusi [Dato’ Mohd Rashid Hasnon]: Dengar sikit.

Tuan Haji Wan Hassan bin Mohd Ramli [Dungun]: Dihukum apabila disabitkan
dengan pemenjaraan seumur hidup atau dengan pemenjaraan selama tempoh tidak
kurang daripada lima tahun dan boleh juga dihukum dengan hukuman sebat. Sedangkan
Tuan Pengerusi, dalam seksyen yang ingin digantikan, segala kesalahan yang terkandung
di atas boleh dibahagikan kepada dua.

Pertama, kesalahan pemerdagangan yang menyebabkan kecederaan kepada
mangsa. Orang yang masih hidup tetapi kecederaan sama ada parah ataupun tidak.
Kedua, itu yang melibatkan seksyen 13 (a), (d) dan (e). Kedua, kesalahan menyebabkan
kematian kepada mangsa secara langsung atau tidak langsung yakni seksyen 13 iaitu (b)
dan (c) di mana kecederaan parah itu di bawah seksyen 13(a). Akan tetapi seksyen 13(b),
kematian. seksyen 13(c) ialah bunuh diri, membunuh diri. Itu kematian. Kemudian,
seksyen 13(d), seksyen 13(e) itu, kecederaan.

Jadi, soal yang melibatkan kepada kesalahan ini, kematian mangsa ini, kalau
dikira daripada segi rasionalnya, sudah pasti sepatutnya lebih berat tahap jenayahnya
berbanding kesalahan yang menyebabkan kecederaan. Soalan saya adalah mengapa
