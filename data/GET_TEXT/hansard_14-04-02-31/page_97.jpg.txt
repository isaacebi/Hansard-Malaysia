DR.15.12.2021 87

Tuan Haji Wan Hassan bin Mohd Ramli [Dungun]: Yang Berhormat Menteri.
Dato' Seri Hamzah bin Zainudin: Yang Berhormat Dungun.

Tuan Haji Wan Hassan bin Mohd Ramli [Dungun]: Ya. Seksyen 13 yang
melibatkan kecederaan parah dan kematian sama hukuman. Jadi perlu ada hukuman
yang lebih berat kepada yang melibatkan kematian. Itu saya pohon diberi pertimbangan.

Dato’ Seri Hamzah bin Zainudin: Segala apa yang kita lakukan ini adalah untuk
memberikan penambahbaikan walaupun sama tetapi maksudnya adalah untuk kita beri
penambahbaikan daripada akta yang sebelum ini. Itu sebenarnya yang kita lakukan. Jadi
kita nampak sama hari ini tetapi ia adalah ditambah baik daripada akta yang sebelum ini.
Terima kasih. Okey, itulah dia Tuan Pengerusi. Terima kasih banyak.

Tuan Pengerusi [Dato’ Mohd Rashid Hasnon]: Terima kasih.

[Fasal-fasal 1 hingga 19 diperintahkan jadi sebahagian daripada rang undang-
undang]

[Rang undang-undang dimaklumkan kepada Majlis sekarang]
[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali yang
ketiga, disokong oleh Menteri Perdagangan Dalam Negeri dan Hal Ehwal Pengguna
(Dato’ Sri Alexander Nanta Linggi) dan diluluskan]

RANG UNDANG-UNDANG PATEN (PINDAAN) 2021
Bacaan Kali Yang Kedua dan Ketiga

5.07 ptg.

Menteri Perdagangan Dalam Negeri dan Hal Ehwal Pengguna [Dato’ Sri
Alexander Nanta Linggi]: Tuan Yang di-Pertua, saya mohon mencadangkan iaitu satu
Rang Undang-undang Paten (Pindaan) 2021 dibacakan kali yang kedua sekarang.

Timbalan Yang di-Pertua [Dato' Mohd Rashid Hasnon]: Silakan.

Dato’ Sri Alexander Nanta Linggi: Salam sejahtera. Tuan Yang di-Pertua dan
Ahli-ahli Yang Berhormat, Kementerian Perdagangan Dalam Negeri dan Hal Ehwal
Pengguna melalui Perbadanan Harta Intelek Malaysia (MIPO) berperanan dalam
mengawal selia pembangunan dan pentadbiran sistem harta intelek termasuk mentadbir
dan menguatkuasakan perundangan harta intelek seperti perlindungan dan pendaftaran
paten.

Akta Paten 1983 [Akta 291] telah diwartakan pada 15 Disember 1983 dan
dikuatkuasakan pada 1 Oktober 1986. Akta ini telah mengambil alin Ordinan Pendaftaran
Paten United Kingdom dan membolehkan pemohon memfailkan permohonan paten di
Malaysia tanpa perlu ke United Kingdom terlebih dahulu. Akta 291 dan Peraturan-
peraturan Paten 1986 (PU (A) 327/86) memberi perlindungan kepada paten dan
pembaharuan utiliti melalui pendaftaran. Tempoh sah pendaftaran sesuatu paten adalah
20 tahun dari tarikh pemfailan permohonan paten dengan syarat ia diperbaharui setiap
tahun.

Akta 291 telah dipinda pertama kali pada tahun 1993 dan dikuatkuasakan pada 1
Ogos 1995 untuk memasukkan peruntukan pemeriksaan substantif yang diubahsuai,
tuntutan tarikh prioriti, pembatalan paten, pindaan permohonan dan perubahan struktur fi
yang dikenakan bagi tujuan pendaftaran paten.

01710

Akta 291 turut telah dipinda pada tahun 2000 bertujuan untuk mematuhi
kehendak-kehendak di bawah Perjanjian Trade-Related Aspects of Intellectual Property
