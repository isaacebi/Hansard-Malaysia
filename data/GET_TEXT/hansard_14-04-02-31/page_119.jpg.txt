DR.15.12.2021 109

Tuaran meminta supaya kerajaan mempertingkatkan lagi program-program pembelaan
kepada golongan istimewa ini. Di Tuaran kita ada Tuaran Blind Centre selain daripada
sekolah pendidikan khas Tuaran yang sememangnya memerlukan banyak pembelaan
dan bantuan.

Daya cipta orang-orang buta memang terkenal dan luar biasa termasuk dalam
seni suara dan seni muzik seperti Caliph Buskers. Pindaan ini selain daripada
membolehkan Malaysia untuk menandatangani dan meratifikasi Triti Marrakesh tetapi kita
berharap orang kurang upaya penglihatan akan lebih bersemangat berkarya selepas ini
dan seterusnya mendapat pulangan hasil yang lumayan. Cuma saya ingin bertanya
kepada Yang Berhormat Menteri, kenapa lambat meratifikasikan triti tersebut sedangkan
negara yang berkecamuk seperti Afghanistan sudah pun berbuat demikian jauh lebih awal
daripada kita Malaysia.

Langkah untuk membolehkan komuniti kurang upaya penglihatan untuk
mewujudkan Collective Management Organisation (CMO) juga Tuaran mengalu-alukan.
Langkah seperti ini adalah satu bentuk langkah melaksanakan desentralisasi. Tuan Yang
di-Pertua, memang di Malaysia ini dari segi governance memang overcentralized.
Putrajaya dan Kuala Lumpur. Untuk memperhebatkan lagi dalam hal ini daya cipta dan
sebagainya kita perlu banyak desentralisasi dan devolution of power. Sebab itu dalam hal
ini Tuaran mengucapkan tahniah dan syabas kepada Kementerian Perdagangan Dalam
Negeri dan Hal Ehwal Pengguna, khususnya Yang Berhormat Menteri kerana berani
melaksanakan desentralisasi knususnya dalam urus tadbir CMO.

Saya difahamkan dalam hak cipta seni suara dan seni muzik Yang Berhormat
Menteri telah meluluskan CMO untuk Sabah dan Sarawak. Cumanya Tuaran ingin
bertanya kepada Yang Berhormat Menteri. Bilakah kedua-dua CMO ini mula beroperasi?
Apakah cabaran-cabaran yang dihadapi oleh CMO Sabah dan juga Sarawak? Adakah
kerajaan membuat apa-apa bentuk facilitation atau memberi apa-apa bantuan kepada
kumpulan tersebut memandangkan mereka ini adalah kumpulan yang memang
memerlukan banyak bantuan.

Saya juga difahamkan bahawa perjuangan anak-anak seni Sabah dan juga anak-
anak seni Sarawak telah mendapatkan CMO sendiri ya setelah mengambil masa begitu
lama. Oleh sebab CMO yang ada di peringkat kebangsaan telah cuba menghalang usaha
mereka. Banyak persoalan yang telah dibangkitkan.

Mereka mengatakan bolehkah mereka bertahan. Adakah nanti mereka mendapat
pendapatan yang lebih setelah mereka mempunyai CMO sendiri dan sebagainya?
Sedangkan selama ini, penggiat-penggiat seni di Sabah sebagai contoh. Dalam satu
tahun pendapatan royaltinya boleh RM10, RM13 sedangkan lagu-lagu begitu popular.
Kalau di Sabah ada sebuah lagu namanya Sayang Kinabalu.

Lagu ini digunakan oleh kerajaan untuk mempromosikan sektor pelancongan
khususnya di negeri Sabah dan sebagainya. Penyanyinya, pencipta Asmin Mudin dan
sebagainya. Apabila kita berjumpa dengan dia kemudian kita tanya, kita ingat dia sudah
kaya kerana royalti penciptaannya. Akan tetapi rupanya pendapatannya hanya RM13
setahun dari segi royalti ya. Ini bererti bahawa lagu-lagu tempatan, kesenian di Sabah dan
Sarawak memang ada keistimewaannya.

Ada dia punya pendengar, ada penggemarnya tertentu dan oleh sebab itu perlu
digalakkan dan sebab itulah kita mengatakan bahawa perlu desentralisasi dari segi CMO
dan langkah kementerian untuk memberi CMO kepada Sabah, penggiat-penggiat seni
muzik dan seni suara di Sabah iaitu memang bertepatan dan di Sarawak juga memang
bertepatan.

Jadi, syukurlah Yang Berhormat Menteri mengambil langkah-langkah yang
proaktif untuk melaksanakan desentralisasi dalam usaha tadbir hak cipta. Tahniah. Inilah
sebaik-baik hala tuju dalam industri ini pada pandangan Tuaran. Hak cipta adalah harta
intelek iaitu sumber kekayaan baharu bagi negara. Oleh itu, government must facilitate
and not to frustrate that creativity para pencipta.
