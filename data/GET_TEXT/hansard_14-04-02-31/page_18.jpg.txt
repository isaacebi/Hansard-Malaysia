8 DR.15.12.2021

sektor ini. Bagi membantu taman tema dan juga pusat hiburan keluarga ini untuk kembali
menerima pengunjung dan bangkit semula, MOTAC telah bekerjasama dengan MATFA
untuk menawarkan diskaun tiket dan baucar istimewa di semua taman tema dan pusat
hiburan keluarga serta taman permainan ahli-ahli MATFA bermula 31 Oktober hingga 26
Disember 2021.

01030

Izinkan saya untuk menggulung. Tawaran ini juga disalurkan melalui kempen
pelancongan domestik Cuti-cuti Malaysia membabitkan lebih 25 buah taman tema dan
pusat hiburan keluarga di seluruh negara iaitu kempen Rediscover Fun-A Theme Park
Family Affair. \ni dijangka akan dapat menarik kehadiran lebih ramai pengunjung ke
taman-taman tema dengan lebih 40,000 orang pengunjung boleh mendapat manfaat
daripada kempen ini dengan menikmati kadar tiket masuk yang lebih rendah. Terima
kasih.

Timbalan Yang di-Pertua [Dato’ Mohd Rashid Hasnon]: Soalan tambahan
pertama. Yang Berhormat Simpang Renggam. Sila.

Dr. Maszlee bin Malik [Simpang Renggam]: Terima kasih Tuan Yang di-Pertua.
Baru-baru ini ketika perbahasan Jawatankuasa, saya ada meminta supaya MOSTI
memberikan peruntukan melalui pembudayaan sains dan inovasi kepada taman-taman
tema yang berunsurkan sains dan inovasi. Ini mungkin boleh bekerjasama dengan
MOTAC untuk memastikan geran dapat diberikan kepada mereka demi menggalakkan
anak-anak terutamanya daripada keluarga B40 dapat berkunjung ke taman-taman tema
yang berunsurkan sains dan juga inovasi.

Akan tetapi itu bukan soalannya. Soalan saya ialah berkaitan dengan apakah
langkah MOTAC dalam memastikan taman tema ini dapat diselamatkan daripada cukai
dosa (sin tax) yang mendapat punca kuasa daripada Akta Duti Hiburan 1953 yang telah
saya bawakan ketika dalam banyak perbincangan yang mana ia boleh dilakukan dengan
dua perkara.

MOTAC boleh reklasifikasikan taman-taman tema bukan sebagai taman hiburan
tetapi sebagai pusat pelancongan agar ia dikeluarkan daripada akta tersebut, ataupun
MOTAC dan juga MOF boleh membawa kepada Dewan untuk dipinda Akta 1953 itu agar
dikecualikan taman tema hiburan keluarga.

Ini kerana kesan daripada cukai dosa yang dikenakan 25 peratus ke atas tiket
untuk masuk ke taman hiburan, kesannya tiket menjadi mahal. Ini membebankan kepada
para pengusaha taman-taman tema hiburan keluarga dan juga menjadi penghalang dan
hambatan kepada keluarga-keluarga berpendapatan rendah untuk anak-anak mereka
menikmati pendidikan dan hiburan di taman-taman tema hiburan keluarga. Terima kasih
Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Sila, Yang Berhormat
Timbalan Menteri.

Datuk Seri Dr. Santhara: Sebenarnya, kalau boleh saya hendak minta Yang
Berhormat Simpang Renggam untuk ringkaskan tetapi saya faham ada dua perkara yang
ditanya, sama ada boleh diklasifikasikan sebagai pusat pelancongan ataupun untuk
Kementerian Kewangan merujuk kembali untuk akta yang baharu.

Yang Berhormat Simpang Renggam, MOTAC sentiasa memberi perhatian yang
serius kepada aktiviti-aktiviti keluarga dan sebagainya untuk menggalakkan lebih ramai
keluarga untuk datang ke taman-taman tema.

Ini kerana kalau kita mendapati dalam/di masa gejala COVID-19 ini, yang
pentingnya adalah indeks kebahagiaan keluarga. Biasanya ia dilakukan pada hujung
minggu dan juga sebagainya. Maka untuk yang dicadangkan untuk tukar kepada pusat
pelancongan dan sebagainya, kalau kita tengok akta yang ini sebenarnya ia hanya rujuk
kepada Akta Duti Hiburan 1953, iaitu sebelum merdeka lagi dan punca kuasanya bukan
berada di bawah MOTAC. Akan tetapi secara prinsipnya, kita yakin bahawa duti ini
bolehlah dikaji semula dan sebagainya.
