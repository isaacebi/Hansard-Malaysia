DR.15.12.2021 59

complicit in trafficking-related crimes”. Kita tangkap, kita siasat, tiada pendakwaan. Itu
dalam kawalan kita.

01510

Di perenggan terakhir laporan ini pun disebut sekali lagi...“Official complicity
continues to undermine anti-trafficking efforts. The ongoing corruption related to
processes for foreign nationals to work in Malaysia increases the cost of migration and
consequently increases migrant workers’ vulnerability to trafficking through debt-based
coercion. Corrupt immigration officials facilitate trafficking by accepting bribes from brokers
and smugglers at border crossings, including at airports. Some government officials...” —
dia minta rasuah, ask for bribes— “...And direct involvement in extortion from and
exploitation of migrants.”

So, semua ayat ini ialah asasnya laporan ini. Jadi, poin asas yang saya hendak
sebut di dalam Dewan yang mulia ini ialah kita boleh dalam undang-undang pindaan
baharu ini kita naikkan hukuman, itu okey bagi saya, tetapi ini tidak menangani isu pokok
yang dibangkitkan sebagai alasan penurunan kita. They are focusing on how we treat
victims, macam mana kita menangani victims. Sepatutnya jangan hukum mangsa. Kita
sepatutnya beri perlindungan yang efektif supaya mereka boleh duduk di negara sampai
traffickers itu didakwa dan dihukum di mahkamah.

Akan tetapi, nampaknya ini tidak berlaku. Amalan rasuah melemahkan usaha kita
dan inilah isu-isu pokok. Akhirnya, ini yang saya nak tegaskan, Tuan Yang di-Pertua, iaitu
pelaksanaan kuasa yang sedia ada. Hukuman nampak tidak jadi isu. Dalam laporan ini,
tidak disebut hukuman-hukuman yang sedia ada. Dalam undang-undang yang sedia ada,
tidak cukup. Itu langsung tidak dibangkitkan. Apa yang dibangkitkan adalah kegagalan
melaksanakan kuasa-kuasa yang sedia ada, ketidakadaan kerjasama yang cukup di
antara agensi-agensi dan sebagainya.

Jadi, saya harap Yang Berhormat Menteri apabila menggulung, boleh address
perkara-perkara yang serius ini. Sekian, terima kasih.

Tuan Yang di-Pertua: Terima kasih Yang Berhormat Sungai Buloh. Yang
Berhormat Jempol, silakan.

3.12 ptg.

Dato’ Haji Salim Sharif [Jempol]: Bismillahi Rahmani Rahim. Assalamualaikum
warahmatullahi wabarakatuh. Salam sejahtera, salam Keluarga Malaysia. Terima kasih
Tuan Yang di-Pertua yang mengizinkan saya untuk mengambil bahagian untuk
membahaskan Rang Undang-undang Antipemerdangangan Orang dan
Antipenyeludupan Migran (Pindaan) 2021. Terima kasih juga kepada Yang Berhormat
Menteri Dalam Negeri yang juga hadir di dalam Dewan ini. Sudah pasti jawapan cepat,
tidak kurang juga jawapan bertulis lima hari.

Untuk pengetahuan, rang undang-undang telah dibentangkan untuk memastikan
Akta 670 selaras dengan kehendak yang dinyatakan oleh Protokol Palermo dan juga
ACTIP. Pada hemat saya, rang undang-undang ini sememangnya perlu disegerakan dan
diluluskan dengan sebulat suara supaya kedudukan negara dalam _ Laporan
Pemerdagangan Manusia (TIP) yang diterbitkan oleh Jabatan Negara Amerika Syarikat
dapat dibaiki pada masa hadapan.

Oleh itu, syabas dan tahniah saya ucapkan kepada kementerian khususnya Majlis
Antipemerdagangan Orang dan Antipenyeludupan Migran (MAPO) yang sentiasa peka
dengan keadaan dan prihatin terhadap mangsa-mangsa pemerdagangan manusia.

Secara umumnya, saya menyokong segala pindaan dibawa kementerian pada
kali ini. Namun, terdapat beberapa perkara yang menjadi persoalan dan perlu diberi
perhatian oleh kementerian untuk tindakan selanjutnya.

Kebanyakan sektor ekonomi negara masih bergantung pada khidmat pekerja
asing kerana kumpulan tersebut datang dengan kesanggupan untuk melakukan kerja-
kerja kemahiran rendah dan juga julat gaji yang rendah. Menurut rencana yang ditulis oleh
