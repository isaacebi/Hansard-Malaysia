DR.15.12.2021 103

Dato Sri Alexander Nanta Linggi: Begini. Jadi, yang ini memfailkan apakah
kesan sekiranya pemfailan Malaysia tadi, ia memfailkan paten di luar Malaysia ya tanpa
kebenaran. Kalau saya nota yang betul lah. Jadi, ini merupakan satu kesalahan bagi
mana-mana pemastautin yang memfailkan paten di luar negara tanpa memfailkan di
Malaysia terlebih dahulu atau tanpa mendapat kebenaran MylPO.

Kesalahan ini jika disabitkan boleh didenda RM15,000 atau dipenjarakan tidak
melebihi dua tahun atau kedua-duanya sekali. Walau bagaimanapun, terdapat cadangan
undang-undang dalam pindaan ini, kesalahan ini boleh di kompaun sekiranya pesalah
berhasrat untuk menyelesaikan kes ini di luar mahkamah. Ini untuk memudahkan dan
lebih meringankanlah sebab itu ada cadangan di sini ya.

Tuan Cha Kee Chin [Rasah]: Yang Berhormat Menteri, mohon mencelah sedikit.
Saya setuju jawapan daripada Yang Berhormat Menteri. Cuma, ada tidak budi bicara
daripada Menteri kah, siapa-siapa Pendaftar kah, kalau kesalahan itu dilakukan tanpa
sengaja? Dia bukan sengaja. Boleh tidak kalau Menteri bagi lepaskan dia kah ataupun
Pendaftar lepaskan untuk sesiapa yang melakukan kesalahan kali pertama?

Kita bukan hendak menggalakkan kesalahan. Cuma, katakan dia tidak sengaja,
mungkin dia tidak arif dengan ataupun terlepas pandang dengan rang undang-undang ini.
Terima kasih Yang Berhormat Menteri.

Dato Sri Alexander Nanta Linggi: Ya, nanti saya jawab itulah. Okey? Saya
hendak jawab Yang Berhormat Tebrau ada?

Seorang Ahli: [Bercakap tanpa menggunakan pembesar suara] Ya, ada, ada.

Dato Sri Alexander Nanta Linggi: Yang Berhormat Tebrau. Boleh ya? Saya
hendak cover lebih ramai dapat jawapanlah. Yang Berhormat Tebrau ada bertanya
tentang terdapat sebarang peruntukan dalam Akta Paten untuk menangani isu suatu
paten seperti produk farmaseutikal dan ubat dijual pada harga yang tinggi. Kurang lebih
sama tetapi penjelasannya terdapat peruntukan dalam Rang Undang-undang Paten 2021
ini yang membenarkan mana-mana orang pada bila-bila masa selepas pemberian paten
membuat permohonan lesen wajib.

Jadi, untuk membuat dan mengeluarkan produk paten tersebut di Malaysia tanpa
perlu mendapat kebenaran pemunya paten, pembuatan dan pengeluaran tersebut
bukanlah suatu pelanggaran hak pemunya paten sekiranya paten pemunya tersebut dijual
dengan harga yang tinggi di Malaysia. Yang Berhormat Tebrau.

Jadi, yang satu lagi yang ditanya oleh Yang Berhormat Tebrau. Adakah — ini telah
terjawablah Yang Berhormat Tebrau seperti mana yang saya jawab untuk Yang
Berhormat Klang tadi dan juga itu Yang Berhormat Permatang Pauh penjelasannya. Jadi,
kepada Yang Berhormat Setiu ya. Yang Berhormat Setiu bertanya apakah bentuk
kewangan yang disediakan oleh KPDNHEP ataupun kerajaan membantu pemohon IP di
Malaysia?

Tuan Yang di-Pertua, Dana Pemfailan Harta Intelek disediakan melalui
peruntukan RMKe-12 untuk tempoh empat tahun bermula tahun 2022 ke 2025, ada
disediakan. Jadi, jumlah peruntukan adalah RM1 juta setahun bagi menggalakkan
pendaftaran harta intelek supaya untuk memberi bantuan kepada SME, politeknik,
sekolah-sekolah dan para penyelidik tempatan.

Ini adalah galakanlah. Jadi, begitu juga yang ditanya oleh Yang Berhormat Setiu,
apakah aktiviti R&D tadi. Ya, aktiviti R&D boleh menggunakan teknologi yang telah
dipatenkan oleh orang lain dengan syarat ia bukan untuk tujuan dikomersialkan. Jadi,
paten adalah satu hak eksklusif dan dianugerahkan untuk suatu reka cipta sama ada ia
adalah satu produk atau proses untuk melakukan sesuatu yang baharu dan penyelesaian
teknikal ke atas sesuatu masalah.

Jadi, bidang perlindungan paten di Malaysia adalah tertakluk kepada Akta Paten
1983 dan merupakan salah satu komponen penting harta intelek yang dikawal selia oleh
Perbadanan Harta Intelek Malaysia (MyIPO) institusi di bawah KPDNHEP. Jadi, untuk —
Tuan Yang di-Pertua, bagi saya yang tidak dapat dan tidak mampu saya jawab sekarang
kerana masa, bolehkah kita boleh...
