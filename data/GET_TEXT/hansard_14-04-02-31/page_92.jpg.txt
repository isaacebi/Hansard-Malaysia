82 DR.15.12.2021

Dato’ Seri Hamzah bin Zainudin: Yes Yang Berhormat Kuala Langat.

Dato’ Dr. Xavier Jayakumar a/l Arulanandam [Kuala Langat]: Adakah yang
Yang Berhormat Menteri sebut tadi boleh diguna pakai sekarang ini oleh rakyat Malaysia
ataupun yang nak bawa pembantu rumah, bekerja rumah ini tanpa ejen itu?

Dato’ Seri Hamzah bin Zainudin: Boleh.
01650

Dato’ Dr. Xavier Jayakumar a/l Arulanandam [Kuala Langat]: Imigresen
selepas itu boleh sahkan mereka di sini...

Dato’ Seri Hamzah bin Zainudin: Boleh.

Dato’ Dr. Xavier Jayakumar a/l Arulanandam [Kuala Langat]: Kita bayar sudah
apa yang you katakan temporary work permit dan levi semua itu kita bayar.

Dato’ Seri Hamzah bin Zainudin: Boleh.

Dato’ Dr. Xavier Jayakumar a/l Arulanandam [Kuala Langat]: Kita tidak payah
ada ejen-ejen yang caj kita sampai RM20,000 dan sebagainya.

Dato’ Seri Hamzah bin Zainudin: Betul.

Dato’ Dr. Xavier Jayakumar a/l Arulanandam [Kuala Langat]: Adakah ini boleh
diguna pakai sekarang Yang Berhormat Menteri?

Dato’ Seri Hamzah bin Zainudin: Boleh diguna pakai sekarang ini dan bukan
hanya sekarang ini, sebelum ini pun boleh diguna pakai. /nsya-Allah, saya minta kalau
boleh semua rakyat yang mendengar apa yang saya menjawab hari ini, kalau boleh tidak
payah menggunakan ejen. Kita boleh buat secara online dan insya-Allah ia adalah perkara
yang lebih baik. [Dewan tepuk]

Jadi, Tuan Yang di-Pertua, segala apa yang telah dibangkitkan...

Dato’ Haji Salim Sharif [Jempol]: Terima kasih Yang Berhormat Menteri. Terima
kasih.

Dato’ Seri Hamzah bin Zainudin: ...Saya ambil maklum dan akan saya ambil
kira...

Timbalan Yang di-Pertua [Dato’ Mohd Rashid Hasnon]: Silakan teruskan.
Teruskan, teruskan saja.

Dato’ Seri Hamzah bin Zainudin: Untuk kita ambil kira...

Datuk Seri Panglima Abdul Azeez bin Abdul Rahim [Baling]: Terbaik Yang
Berhormat Menteri. Terbaik.

Tuan Karupaiya a/l Mutusami [Padang Serai]: Tahniah, tahniah. Tahniah Yang
Berhormat Menteri.

Dato’ Seri Hamzah bin Zainudin: ...Supaya boleh dibuat penambahbaikan.
Terima kasih. Assalamualaikum warahmatullahi wabarakatuh.

Tuan Karupaiya a/l Mutusami [Padang Serai]: Syabas, syabas. Satu keputusan
yang baik Yang Berhormat Menteri.

Datuk Zakaria bin Mohd. Edris @ Tubau [Libaran]: Terima kasih Yang
Berhormat Menteri. [Pembesar suara dimatikan]

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Ahli Yang Berhormat, sekarang saya kemukakan masalah kepada
Majlis bagi diputuskan. Masalahnya ialah bahawa rang undang-undang ini dibacakan kali
yang kedua sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]
