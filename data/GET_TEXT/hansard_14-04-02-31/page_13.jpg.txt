DR.15.12.2021 3

Dulu mereka tidak pakai komputer dan macam-macam tetapi hari ini TV dan
macam-macam mereka pakai. Akan tetapi kabel itu masih lagi zaman dulu, bagaimana
kita hendak atasi. Terima kasih Tuan Yang di-Pertua, terima kasih Menteri.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Padang Serai. Sila Yang Berhormat Menteri.

Datuk Dr. Mohd Radzi bin Md. Jidin: Terima kasih Ahli Yang Berhormat Padang
Serai. Berkaitan dengan wiring dengan izin yang lama ini memang terdapat sekolah-
sekolah di mana wiringnya telah lama, pendawaiannya telah lama dan tidak mampu
penampung keperluan bekalan elektrik.

01010

Oleh sebab itu, kita akan beri keutamaan kepada sekolah-sekolah ini dalam
konteks pendawaian semula sekiranya didapati keperluan itu jauh lebih tinggi dan kadang-
kadang apabila tidak dilakukan pendawaian semula bekalan tidak mencukupi. Jadi,
sekolah-sekolah yang termasuk dalam kumpulan ini akan diberi keutamaan dalam
konteks pendawaian semula. Terima kasih Yang Berhormat.

Timbalan Yang di-Pertua [Dato' Mohd Rashid Hasnon]: Terima kasih Menteri.
Pertanyaan jawab lisan seterusnya saya ingin jemput Yang Berhormat Tuan Charles
Anthony Santiago, Klang.

2. Tuan Charles Anthony Santiago [Klang] minta Menteri Tenaga dan Sumber
Asli menyatakan langkah serta-merta/rancangan kementerian untuk menghentikan
penggunaan bahan api fosil dalam penjanaan tenaga; merangsang penjanaan tenaga
boleh diperbaharui; mengurangkan pengeluaran karbon (carbon emission) untuk
mencapai ‘carbon neutral sebelum tahun 2050.

Menteri Tenaga dan Sumber Asli [Datuk Seri Takiyuddin bin Hassan]:
Assalamualaikum warahmatullahi wabarakatuh, salam sejahtera, salam Keluarga
Malaysia. Terima kasih Tuan Yang di-Pertua dan terima kasih sahabat saya Yang
Berhormat Klang yang bertanyakan mengenai langkah pengurangan karbon.

Tuan Yang di-Pertua, Pelan Pembangunan Penjanaan tahun 2020-2039 telah
diluluskan oleh Jemaah Menteri pada 23 Disember tahun 2020 telah menetapkan laluan
rendah karbon (low-carbon pathway) dengan izin, untuk mengurangkan pembebasan
karbon daripada sektor pembekalan elektrik secara berperingkat dengan mengambil kira
keseimbangan dalam tiga elemen utama ataupun dipanggil trilemma tenaga iaitu jaminan
bekalan, mampu bayar dan lestari, dalam bahasa Inggeris dengan izin security,
affordability and sustainability.

Pendekatan ini membolehkan sektor bekalan elektrik melaksanakan_ inisiatif
rendah karbon secara terancang berdasarkan keupayaan dan ketersediaan sistem serta
mengambil kira kemampuan rakyat untuk membayar. Dalam menyokong aspirasi negara
kita mencapai sasaran pelepasan gas rumah kaca (GHG) bersih sifar seawal-awal pada
tahun 2050 ataupun net zero carbon emission dengan izin.

Antara langkah proaktif kerajaan dalam mencapai aspirasi nasional ini
termasuklah mengurangkan kebergantungan kepada arang batu sebagai sumber
penjanaan elektrik dengan menetapkan sasaran sebanyak 31 peratus kapasiti tenaga
boleh baharu (TBB) dalam pembekalan elektrik negara menjelang tahun 2025 dan 40
peratus menjelang tahun 2035.

Sasaran ini akan dicapai melalui pelaksanaan dan penambahbaikan program TBB
sedia ada seperti feed-in tariff (FIT), net energy metering (NEM), self-consumption
(SELCO) dan New Enhanced Dispatch Arrangement (NEDA).

Selaras dengan sasaran kerajaan untuk mengurangkan intensiti pelepasan GHG
daripada sektor bekalan elektrik, kerajaan juga telah menetapkan bahawa tiada
pembangunan loji arang batu yang baharu pada masa akan datang. Terima kasih.
