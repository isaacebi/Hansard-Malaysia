DR.15.12.2021 69

Namun begitu, kelemahan masyarakat sekeliling memahami, mempunyai
kesedaran serta tanggungjawab sosial dalam membantu kerajaan, menangani isu
pemerdagangan manusia. Justeru apakah inisiatif kerajaan bagi memastikan setiap usaha
yang dijalankan turut mendapat perhatian masyarakat umum bagi memastikan isu ini
dapat ditangani sehingga ke peringkat akar umbi.

Tuan Yang di-Pertua, perkara seterusnya berkenaan warga asing yang menjadi
dalang pada penyeludupan. Akhir-akhir ini timbulnya banyak kes berkaitan warga asing
yang menjadi ketua penyeludupan sehinggakan terdapat juga kes di mana penyeludup
tersebut yang juga merupakan seorang warga asing yang berstatus Datuk di negara kita
juga ketua pada aktiviti tersebut. Oleh itu soalan saya apakah langkah kerajaan untuk
menangani isu warga asing yang menjalankan aktiviti penyeludupan dan sehingga kini
berapakah jumlah kes yang telah diterima?

Tuan Yang di-Pertua, perkara terakhir yang saya ingin sentuh berkenaan
kedudukan Malaysia dan isu pemerdagangan manusia. Berdasarkan kajian, Malaysia
tidak pernah menduduki tahap satu sejak laporan pemerdagangan manusia_ ini
diperkenalkan pada tahun 2001, bahkan pada tahun 2018, Malaysia dinyatakan sebagai
belum memenuhi sepenuhnya standard untuk membanteras isu pemerdagangan
manusia. Walaupun terdapat usaha yang telah dijalankan oleh Kerajaan Malaysia. Di
antara faktornya adalah Kerajaan Malaysia didapati kurang mendakwa suspek-suspek
yang terdiri yang disyaki terlibat dan isu pemerdagangan manusia ini. Sekian Tuan Yang
di-Pertua.

Tuan Yang di-Pertua: Terima kasih Yang Berhormat Setiu. Yang Berhormat Batu
Kawan. Silakan.

3.57 ptg.

Puan Kasthuriraani a/p Patto [Batu Kawan]: Terima kasih Tuan Yang di-Pertua
di atas kebenaran untuk Batu Kawan mengambil bahagian dalam perbahasan untuk
meminda rang undang-undang ini.

Tuan Yang di-Pertua, selepas enam tahun saya ingin tanya di sini di manakah
keadilan bagi mangsa pemerdagangan manusia di Wang Kelian. Di mana sekurang-
kurangnya 130 orang mati dan dijumpai banyak sangkar dan tulang-tulang yang
ditinggalkan. Seolah-olah mereka ini telah ditetak. Di Thailand ahli sindiket ada yang
sudah ditahan masih diburu oleh anggota penguat kuasa di Malaysia. Selebihnya telah
ditahan telah didakwa. Di antaranya adalah pegawai daerah, datuk bandar, pegawai-
pegawai penguat kuasa dan sebagainya.

Baru-baru ini juga salah seorang daripada dalang meninggal dunia dalam tahanan
di Thailand. Akan tetapi persoalannya, apakah status di Malaysia? Siapa dalang di sebalik
penemuan kubur-kubur ini? Berapa ramai daripada sindiket atau anggota penguat kuasa
yang telah ditahan? Apakah status pendakwaan tersebut? Adakah mereka telah
disabitkan atau tidak?

Saya rasa selepas enam tahun sudah sampai masa Ahli-ahli Parlimen, keluarga-
keluarga mangsa dan juga rakyat Malaysia berhak untuk mengetahui siapa daripada
sebelah kita ini yang terlibat dalam penemuan ataupun kewujudan Wang Kelian ini. Wang
Kelian ini bukan satu perkara yang baharu. Surau-surau yang ada di sekitar kawasan
Wang Kelian ini, mereka tahu ada penghuni-penghuni yang duduk di sana. Mangsa
pemerdagangan manusia yang akan turun sekali-skala untuk minta bantuan, minta
makanan sebelum ahli-ahli sindiket menunjukkan pistol ataupun senapang kepada
mereka, mengugut mereka untuk kembali ke sangkar mereka itu.

Saya juga ingin tahu apakah status Laporan Suruhanjaya Siasatan Diraja Wang
Kelian. Saya tahu pada masa itu RCI ini telah wujud di atas perkenan Yang di-Pertuan
Agong. | think this is time it must be brought to Parliament and must be tabled for us to
know the status. Hari ini kita hendak bawa pindaan kepada RUU ini yang sifatnya adalah
meningkatkan hukuman, naikkan hukuman, increase penalty dan sebagainya. Akan tetapi
kita tidak— RCI pun belum lagi dibentangkan, kita hendak buat ini. Walaupun ini satu
