DR.15.12.2021 117

Jadi, ada juga yang bertanya mengapa terlalu lambat? Itu Yang Berhormat tidak
bolehlah saya jawab sekarang sebab itu jauh ke belakang. Memerlukan panjang juga
prosedur tadi. Itu sekadar juga menjawab pertanyaan dari Yang Berhormat Bukit Bendera
tentang perkara yang sama.

Jadi Yang Berhormat Tuaran bertanya juga adakah pindaan akta kali ini
mengambil kira persekitaran CMO yang lebih kondusif bagi industri muzik negara, telah
saya sebut. Jadi, kajian lanjut akan diadakan untuk memastikan persekitaran CMO lebih
kondusif dan mengambil kira prinsip transparency setelah saya sebut tadi, untuk
memastikan kesemuanya akan mematuhi organisasi pengurusan kutipan supaya tidak
ada menimbulkan apa-apa masalah ataupun pertelingkahan antara pihak-pihak yang
bersama dalam perkara ini.

Jadi CMO untuk Sabah dan Sarawak yang ditanya oleh Yang Berhormat Tuaran.
CMO untuk Sabah dan Sarawak memang mereka telah memberi permohonan. Untuk
Sarawak, telah diluluskan, untuk Sabah perlu sedikit lagi untuk kita memperhalusi
permohonan mereka.

Jadi saya berharap Yang Berhormat Tuaran yang sebagai penaja di dalam
perkara ini dengan saya akan beri jaminan kalau ada kerjasama dari pihak mereka di
Sabah, bagilah kepada MyIPO, apa MyIPO minta maklumat-maklumat yang diperlukan,
mungkin kita boleh mempercepatkan. Macam Sarawak sudah selesai.

Jadi Yang Berhormat Bukit Bendera. Peruntukan adalah di bawah purview
Kementerian Pertanian dan Industri Makanan yang disebut tadi oleh Yang Berhormat
Bukit Bendera berkenaan dengan pertanian. Ministry of Agriculture and Food Industries
(MAFI) akan bekerjasama dengan kementerian dan agensi berkaitan bagi memastikan
tiada impak dan hak kepada mereka ini terjaga.

Memang kita prihatin juga. Sama juga dengan apa yang dibangkitkan oleh Yang
Berhormat Bayan Baru, mantan Timbalan Menteri Pertanian dan Industri Makanan.
Memang tahu sangat perkara ini. Jadi terima kasih kepada Yang Berhormat kerana
mengingatkan kementerian ini agar semua kepentingan mereka ini tidak terjejas. Jadi kita
sentiasa mengalu-alukan cadangan, saranan ataupun syor daripada Yang Berhormat
yang peka dengan perkara ini.

Tuan Sim Tze Tzin [Bayan Baru]: Kalau boleh Yang Berhormat Menteri, saya
hendak tanya sedikit sahaja. Kalau boleh saya minta KPDNHEP adakan satu sesi dialog
dengan wakil para petani tantang isu UPOV 1991 ini. Ini benda serius kerana kalau petani
terpaksa bergantung untuk membeli benih sahaja, kos penanaman mereka akan naik dan
mereka tidak — kalau mereka ditangkap untuk menyimpan or exchange seeds, bertukar-
tukar, contohnya kalau kita katakan di Sarawak, katakan di kawasan Bario, petani miskin
ditangkap kerana bertukar-tukar benih dan sebagainya, maka mereka akan marah kepada
Yang Berhormat Menteri.

Kalau boleh juga, berdialog dengan Third World Network yang banyak
memperjuangkan isu UPOV 1991. Harap Yang Berhormat Menteri boleh faham isu ini.
Terima kasih.

Dato Sri Alexander Nanta Linggi: Terima kasih. Berkenaan dengan UPOV
1991, terima kasihlah. Kita ambil maklum dan secara serius saranan tadi daripada Yang
Berhormat.

Jadi untuk Yang Berhormat Bukit Bendera, bertanya adakah garis panduan
berkuat kuasa undang-undang untuk CMO. Jawapannya cadangan pindaan Akta 332
telah memberi kesan kepada garis panduan yang mana sekiranya CMO gagal mematuhi
garis panduan ini, pengawal mempunyai kuasa untuk membatalkan pengisytiharan CMO
tersebut.

Yang Berhormat Bukit Bendera juga bertanya adakah pindaan undang-undang ini
dibuat semata-mata bagi meratifikasikan perjanjian antarabangsa seperti Regional
Comprehensive Economic Partnership (RCEP) dan Comprehensive and Progressive
Agreement for Trans-Pacific Partnership (CPTPP).
