DR.15.12.2021 63

Tuan Yang di-Pertua, saya ingin membangkitkan tiga isu lagi iaitu sebagai
recommendation kepada pihak Yang Berhormat Menteri. Pertama ialah untuk
memperluaskan perlindungan pekerja-pekerja kepada pembantu rumah (domestic
workers).

Kedua, mengambil langkah untuk menghapuskan recruitment fee. Ini menjadi
satu isu yang besar dalam isu recruitment of workers, migrant workers, pekerja asing iaitu
menghapuskan recruitment fee iaitu caj tambahan mengenai proses pengambilan dan
penempatan pekerja asing di Malaysia. Biasanya caj tersebut akan dikenakan oleh ejen-
ejen atau /abor brokers terhadap pekerja. Kerajaan perlu memastikan caj pengambilan
tersebut hanya dibayar oleh majikan dan bukan oleh pihak pekerja khususnya pekerja
asing.

Ketiga, memperluaskan usaha untuk mengadakan kempen kesedaran hak
pekerja asing bagi memaklumkan pekerja-pekerja asing tentang hak mereka dan undang-
undang buruh di Malaysia. Ini termasuk hak mereka untuk menyimpan pasport sendiri
pada setiap masa serta peluang untuk mengakses remedi undang-undang terhadap
pengeksploitasian terhadap mereka. Dengan itu, terima kasih Tuan Yang di-Pertua.

Tuan Yang di-Pertua: Terima kasih. Saya nak minta Ahli-ahli Yang Berhormat
supaya mematuhi masa kerana kita ada tiga lagi rang undang-undang selepas ini. Yang
Berhormat Tumpat, silakan.

3.28 ptg.

Dato’ Haji Che Abdullah bin Mat Nawi [Tumpat]: Terima kasih Tuan Yang di-
Pertua atas peluang yang diberikan kepada saya untuk mengambil bahagian dalam
perbahasan Rang Undang-undang Antipemerdagangan Orang dan Penyeludupan
Migran. Saya telah meneliti pindaan yang dikemukakan dalam Rang Undang-undang
Antipemerdagangan Orang dan Antipenyeludupan Migran ini yang dipinda selaras dengan
Protokol Palermo dan ASEAN Convention Against Trafficking in Persons, Especially
Women and Children. Saya menyokong pindaan yang dikemukakan khususnya terhadap
takrif pemerdagangan.

Takrif pemerdagangan orang yang diperincikan kepada bentuk ancaman atau
penggunaan kekerasan atau bentuk paksaan yang lain. Pemelarian, fraud, perdayaan,
penyalahgunaan kuasa, penyalahgunaan kedudukan orang yang mudah terdedah kepada
bahaya perbuatan pemerdagangan orang serta pemberian atau penerimaan bayaran atau
faedah untuk memperoleh kerelaan seseorang yang mempunyai kawalan ke atas orang
yang diperdagangkan.

Soal definisi ini sangat penting kerana berkaitan dengan pelbagai perkara.
Antaranya sebab ia bersangkutan dengan aspek pendakwaan di mahkamah. Jika tiada
perincian terhadap frasa pemerdagangan orang, sukar untuk menentukan elemen-elemen
pemerdagangan jika sesuatu kes dirujuk ke mahkamah. Ini sering kali berlaku.

01530

Oleh sebab itu, maksud eksploitasi dalam takrif pemerdagangan orang ini lebih
diteliti supaya kita dapat meletakkan situasi yang sesuai dengan makna pemerdagangan
orang. Oleh sebab itulah saya tekan tadi bahawa pendefinisian yang lebih jelas terhadap
frasa ‘pemerdagangan orang’ seperti yang tertera dalam kertas rang undang-undang ini
sangat penting. Ini kerana ia telah memberikan satu garis yang jelas terhadap isu
pemerdagangan orang.

Begitu juga, pindaan terhadap seksyen 12 berkaitan kesalahan pemerdagangan
orang dengan memperluaskan frasa mana-mana orang yang memperdagangkan orang
yang bukan merupakan seorang kanak-kanak termasuklah seorang yang tidak dapat
menjaga atau melindungi dirinya sendiri sepenuhnya disebabkan kehilangan upaya atau
keadaan fizikal atau mental.

Tuan Yang di-Pertua, pindaan ini merupakan satu tundakan yang proaktif
daripada kerajaan memandangkan negara juga telah jatuh ke Tier 3 dalam laporan
pemerdagangan orang bagi tahun ini. Antara yang saya ingin ketengahkan beberapa
