40 DR.15.12.2021

Puan Wong Shu Qi [Kluang]: Ada satu soalan yang penting.
Dato’ Ngeh Koo Ham [Beruas]: Satu soalan sahaja.

Dato’ Sri Azalina Othman Said [Pengerang]: Ahli-ahli Yang Berhormat,
sekarang saya kemukakan masalah kepada Majlis...

Puan Wong Shu Qi [Kluang]: Maaf Tuan Yang di-Pertua, ada satu soalan yang
penting.

Dato’ Sri Azalina Othman Said [Pengerang]: ...Bagi diputuskan. Masalahnya
ialah bahawa rang undang-undang ini...

Tuan Chan Ming Kai [Alor Setar]: Tuan Yang di-Pertua, Timbalan Menteri belum
beritahu.

Dato’ Sri Azalina Othman Said [Pengerang]: ...Dibacakan kali yang kedua
sekarang.

Tuan Chan Ming Kai [Alor Setar]: Ada tidak jawapan?

Dato’ Ngeh Koo Ham [Beruas]: Kita hendak pihak kerajaan- kerajaan sudah ada
banyak kuasa, mereka yang hutang kepada pihak cukai tidak boleh keluar negara.
kerajaan pun boleh menghalang mereka melalui Imigresen. Terlalu banyak kuasa
diberikan kepada kerajaan, itu tidak sihat.

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]
[Dato’ Sri Azalina Othman Said (Pengerang) mempengerusikan Jawatankuasa]

[Fasal-fasal dikemukakan kepada Jawatankuasa]

Fasal-fasal 1 hingga 67 —
Dato’ Ngeh Koo Ham [Beruas]: Terima kasih Tuan Pengerusi.
Tuan Pengerusi [Dato’ Sri Azalina Othman Said]: Fasal berapa?

Dato’ Ngeh Koo Ham [Beruas]: Tentang tadi kuasa yang diberikan kepada
seksyen...

Tuan Pengerusi [Dato’ Sri Azalina Othman Said]: Fasal?
Dato’ Ngeh Koo Ham [Beruas]: Fasal 18.
Tuan Pengerusi [Dato’ Sri Azalina Othman Said]: Fasal 18.
01230
12.30 tgh.

Dato’ Ngeh Koo Ham [Beruas]: Tuan Pengerusi, power to call on bank account
information for purpose of making garnishee order application. Kita tahu banking secrecy
merupakan satu prinsip yang amat penting untuk kita ada keyakinan kepada pihak bank.
Saya tahu kerajaan memang berhak ke atas cukai-cukai yang dihutangkan. Kita pun
sudah memberi banyak kuasa kepada pihak kerajaan termasuklah melarang sesiapa yang
berhutang kepada kerajaan, cukai kepada kerajaan tidak dibenarkan ke luar negara. Itu
pun satu kuasa yang memang sudah agak besar.

Jadi, isunya kenapa kalau rakyat biasa, syarikat biasa, orang biasa, mesti
mengikut peraturan yang ditetapkan di bawah prosiding garnishee ini, kerajaan mesti ada
kuasa lebih. Kalau kerajaan hendak kuasa lebih ini, mungkin bolehkah ia juga diberikan
kepada syarikat-syarikat lain yang orang lain berhutang dengan mereka. Isunya begini,
kenapakah double standard lagi? Kerajaan mesti ada kuasa lebih, itu yang saya harap
dapat dijawab.
