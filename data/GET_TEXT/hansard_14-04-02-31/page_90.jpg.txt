80 DR.15.12.2021

Padahal, ada 1,800 syarikat yang boleh menjadi agensi untuk membawa pekerja-
pekerja. Saya harap dapat melakukan terus menerus dengan kerajaan kita melalui e-
Locker ini. Jadi, when that thing happens dengan izin, so, there is no more cartel and
monopoly, orang nak bayar lebih rendah yang saya sebutkan tadi jual kandang, jual apa
semua datang ke mari nak cari rezeki di tempat kita, saya yakin dan percaya ini akan
diberikan manfaat kepada negara dan kepada pekerja-pekerja tersebut. Terima kasih
Timbalan Yang di-Pertua.

Dato’ Seri Hamzah bin Zainudin: Betul.
Dato’ Haji Salim Sharif [Jempol]: Sikit Tuan Yang di-Pertua.

Dato’ Seri Hamzah bin Zainudin: Terima kasih. Saya nak bersetuju dengan apa
yang dikatakan oleh Yang Berhormat Baling bahawa negara kita ini is the pulling factor
nya begitu besar. Kita boleh memberi pekerjaan dan mereka tahu bila mereka datang ke
Malaysia ini mereka akan dapat pekerjaan. Akan tetapi masalahnya adalah
disalahgunakan oleh majikan-majikan tersebut. Maka sebab itu saya nak pastikan tadi
melalui e-Locker kita tahu bahawa majikan telah pun menyalahgunakan ataupun telah
melanggar undang-undang kita dan sebab itu undang-undang yang kita perketatkan ini
adalah untuk memberikan hukuman yang lebih berat kepada mereka yang menyalahi
undang-undang. Ya, sila Yang Berhormat Jempol.

Dato’ Haji Salim Sharif [Jempol]: Terima kasih Menteri. Cuma tadi saya ada
bangkitkan isu bagaimana ejen ini memonopoli harga yang tak sepatutnya. Jadi
bagaimana ia pun menyumbang kepada kemasukan pemerdagangan manusia, seolah-
olah dia menjual manusia dengan nilai RM20,000. Jadi ejen ini masih bebas, dia boleh
buat apa sahaja. Hendak, tak nak, tak nak sudah. Oleh sebab kesusahan, kesukaran dia
orang masuk ke Malaysia ini jadi bagaimana pula kita nak mengawal ejen yang tidak
berperikemanusiaan, menekan pembantu rumah contohnya dalam isu ini.

Dato’ Seri Hamzah bin Zainudin: Itulah yang telah pun saya katakan tadi
bahawa isu ini dia tidak hanya boleh melihat dalam satu segi semata-mata. Kita patut
melihat daripada segi holistik, komprehensif, semua sekali itu perlu kita ambil kira. Telah
pun saya katakan tadi melalui undang-undang, enforcement, advokasi dan semua
masyarakat yang ada dalam negara kita ini. Rakyat keseluruhannya harus mengetahui
bahawa undang-undang yang kita bangkitkan hari ini adalah untuk menjadikan negara
kita bebas daripada hamba abdi. Itu yang kita mahu lakukan bersama.

Kita tidak hanya boleh melihat daripada segi ejen semata-mata, kita juga mahu
melihat mereka yang sebenarnya melantik ejen-ejen tersebut. Mengapa mesti kita bayar
begitu besar sekali? Ini yang menjadi masalahnya. Ini adalah kerana bila kita sebut
daripada segi supply and demand. Kalau dah demand nya sampai sanggup bayar
RM20,000 itu menjadikan ejen-ejen begitu lemak naik daripada angka dahulu. 15 tahun
dahulu hanya RM1,500 naik RM5,000, RM10,000 dan akhir-akhir ini saya difahamkan
sehingga RM20,000. Ini menjadi satu masalah yang begitu besar.

Saya dan juga pegawai-pegawai sedang memikirkan bagaimana caranya untuk
kita memastikan supaya ejen-ejen juga akan kita teliti dan kita tengok daripada segi trail
yang telah pun penerimaan wang yang dibayar kepada mereka melalui bank dan
sebagainya. Itu juga akan kita pastikan untuk memastikan segala apa yang kita hendak
ini boleh kita tangani bersama. Jadi, banyak perkara telah pun dibangkitkan tadi.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Hang Tuah Jaya, Menteri. Hang Tuah Jaya, di depan.

Dato’ Seri Hamzah bin Zainudin: Yang Berhormat Hang Tuah Jaya, ya.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Terima kasih. Terima kasih Tuan Yang di-Pertua. Ini berkait tentang pekerja tadi
Yang Berhormat Menteri sebut tentang e-Locker dan sebagainya. Kita tahu sekarang
antara perkara yang menjadi kebimbangan itu adalah perhambaan hutang. Bila pekerja
dia berhutang, kemudian dia menjadi hamba. Di situ peranan itu lebih kepada
Kementerian Sumber Manusia. Dalam pindaan ini, diberikan ruang kepada Kementerian
Pembangunan Wanita, Keluarga dan Masyarakat. Jadi, di mana duduknya Kementerian
