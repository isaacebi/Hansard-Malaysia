DR.15.12.2021 97

kita memperkasakan committee di peringkat Parlimen ini. Parlimen tidak jadi satu rubber
stamp kepada sejarah undang-undang yang hendak diluluskan.

Itu yang pertama. Keduanya, secara umumnya kita tahu bahawa Akta Paten itu
sendiri adalah satu penghargaan kepada invention ataupun penemuan_baharu.
Penemuan baharu ini ada kaitan dengan novelty atau satu benda yang memang tidak
berlaku, benda yang susah— novelty-lah. Yang pelik sikitlah. Jadi, kalau kita nak
memastikan bahawa Akta Paten ini betul-betul dihargai kerana memang saya ingat lagi
saya belajar syariah dulu, hatta ada ulama mengatakan bahawa termasuk dalam siasatan
syariah itu ialah kita menjaga hak paten ini. Ini kerana paten ini secara tersiratnya
menunjukkan adanya satu research, satu penyelidikan yang dilakukan sebab itulah hasil
paten patut dilindungi.

Akta Paten ini memang kita tahu memang akta untuk melindungi the patent holder
ini. Akan tetapi dalam masa yang sama Yang Berhormat Menteri, saya ingin bertanya
kepada Menteri. Dalam suasana sekarang ini, dalam suasana pandemik ini— tadi sahabat
saya daripada Yang Berhormat Bukit Bendera mengatakan tentang compulsory— istilah
compulsory license ya. Yang kita tahu bahawa kerajaan ini mempunyai mekanisme untuk
memastikan— sebab paten ini bermaknanya Tuan Yang di-Pertua kalau kita ada satu
barang yang dilindungi di bawah paten, secara umumnya ia mengakibatkan barang-
barangan yang mungkin akan ataupun barang-barang yang dihasilkan kemudiannya tidak
dapat dijual kerana ada satu perlindungan di bawah paten.

Jadi, sebab itulah dalam Akta Paten yang saya ingat memang ada satu
peruntukan di mana kerajaan boleh dalam keadaan tertentu campur tangan bagi
memastikan “secara tak langsungnya membenarkan an infringement” dengan izin,
pelanggaran kepada paten itu sendiri.

01800

Sebagai contoh, demi memastikan satu ubat ataupun satu vaksin sekiranya
didapati dipatenkan, tetapi kalau hendak dijual atau digunakan, akan mengakibatkan
rakyat menderita kerana harga yang mahal, maka ketika itu kerajaan boleh dalam
keadaan tertentu, dalam keadaan untuk public interest ataupun dalam keadaan darurat,
membenarkan barangan-barangan yang melanggar paten ini dijualkan seperti yang
berlaku di India. Baru-baru ini kita tahu bagaimana isu ubat yang berkaitan dengan anti-
kanser.

Satu syarikat paten telah pun ada satu hak paten tetapi oleh sebab harga yang
hendak dijual— harga ubat ini begitu mahal, kerajaan membenarkan satu-satu syarikat
perubatan untuk mengeluarkan satu ubat yang bersifat generik untuk memastikan
harganya lebih murah.

Jadi, ini memang satu keadaan di mana infringement of privacy— infringement of
patent dibenarkan ataupun tolerated, dengan izin, dalam keadaan tertentu. Dalam hal ini,
saya rasa mungkin pihak Yang Berhormat Menteri boleh tanyakan, adakah dalam
keadaan kita sekarang berhadapan dengan vaksin ini, keadaan ini patut— hak eksklusif
pemegang paten ini pada masa tertentu kita boleh compromisekan demi memastikan
keselamatan rakyat diutamakan.

Dalam kaedah Islam, ada satu kaedah dipanggil ‘Tasaruful imam alla ra'yah
manutun bil maslahah’. Satu-satu tindakan kerajaan ini untuk rakyatnya bergantung
kepada maslahat. Jadi maknanya dalam keadaan tertentu, walaupun kita tahu bahawa
seorang yang memiliki paten ini patut dilindungi kerana dia membuat research, satu
penyelidikan dan sepatutnya dilindungi tetapi dalam masa yang sama, hak itu kadang-
kadang bersifat terlalu mahal. /t’s an expensive business, satu transaction yang bersifat
mahal. Not affordable kepada rakyat maka dalam keadaan tertentu, sudah tentulah paten
ini tidak boleh kita dalam sepanjang masa bersikap begitu strict sehingga mengakibatkan
rakyat menderita.

Saya harap kerajaan dapat memikirkan bagaimanakah kita boleh memastikan
ada berlakunya keseimbangan antara hak pemegang paten dan juga hak rakyat kerana
paten ini kalau tidak dikawal dengan baik, ia akan mengakibatkan rakyat menderita.
