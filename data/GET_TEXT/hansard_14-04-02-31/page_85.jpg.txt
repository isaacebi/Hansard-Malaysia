DR.15.12.2021 75

membantu beberapa NGO menguruskan mayat-mayat tersebut ketika pengebumian di
Selatan Thailand dan juga pengebumian di Kampung Tualang, Pokok Sena.

Sangat tragis apa yang berlaku dan inilah kesan kepada perhambaan sesama
manusia ini yang sangat zalim dan sangat keji yang dikutuk oleh seluruh manusia
termasuklah dalam sejarah Islam itu sendiri ialah kelahiran Nabi SAW ialah untuk
menghapuskan perhambaan sesama manusia.

01620

Tuan Yang di-Pertua, penguatkuasaan undang-undang Malaysia dalam
memerangi pemerdagangan manusia dan buruh paksa telah lama dibelenggu dengan
pelbagai masalah dan kesulitan untuk dipraktiskan dengan sebaiknya.

Pertubuhan masyarakat sivil telah bertahun-tahun menggesa Kerajaan Malaysia
untuk meminda Akta Antipemerdagangan Orang dan Penyeludupan Imigran 2007 ini yang
kita pinda pada hari ini bagi mempertingkatkan rangka kerja perundangan. Kebimbangan
sebelum ini adalah ATIPSOM nampak tidak dapat melindungi mangsa dan mangsa kerja
paksa pada tahap normatif. Undang-undang antarabangsa mentakrifkan buruh paksa
sebagai pekerja atau perkhidmatan yang dikeluarkan secara tidak sengaja atau di bawah
ancaman daripada seseorang. Akta sebelum pindaan ini melihat khusus dalam penakrifan
buruh paksa hanyalah satu elemen yang dimasukkan dalam seksyen 2 ATIPSOM di
bawah tajuk Eksploitasi.

Semua jenis eksploitasi seksual, buruh atau perkhidmatan paksa, perhambaan
atau amalan yang setanding dengan perhambaan, kehambaan sebarang aktiviti jenayah
atau penyingkiran bahagian tubuh manusia kesemuanya adalah dianggap sebagai bentuk
eksploitasi. Jadi penakrifan baharu ataupun diperbaiki dalam akta yang kita pinda ini
khususnya dalam takrifan pemerdagangan orang dan eksploitasi khusus dalam seksyen
2(d) adalah sangat bertepatan bagi pengukuhan pelaksanaan akta ini khususnya untuk
mendakwa penjenayah-penjenayah yang terlibat dalam pemerdagangan manusia ini.

Tuan Yang di-Pertua, saya mencadangkan beberapa langkah untuk pengukuhan
kepada pelaksanaan akta ini. Pertama, perlu meningkatkan kemampuan penguatkuasaan
undang-undang untuk menyiasat dan mendakwa kes pemerdagangan orang termasuklah
penyeludupan migran iaitu termasuk dengan meningkatkan penyelarasan antara agensi.
Tadi kalau Yang Berhormat Hang Tuah Jaya menyebut berapa jumlah peruntukan yang
kita akan salurkan untuk mengukuhkan bahagian penguatkuasaan. Jadi saya ingin
bertanya berapakah jumlah anggota penguat kuasa yang telah kita bersiap dari segi
latihannya bagi kita melaksanakan ataupun memperkukuhkan pelaksanaan akta ini
sendiri.

Kedua, cadangan saya ialah perlu pihak kementerian meneruskan kerjasama
dengan pertubuhan-pertubuhan NGO termasuk melalui bantuan kewangan atau bantuan
kepada NGO untuk menyediakan beberapa perkhidmatan pemulihan kepada mangsa-
mangsa termasuk khidmat kaunseling, khidmat perundangan dan sebagainya.

Ketiga, saya mencadangkan untuk melatih pegawai penguat kuasa termasuk
pemeriksaan pekerja dan pegawai imigresen mengenai SOP untuk mengenal pastian
mangsa yang merangkumi maklumat mengenai petunjuk pemerdagangan tersebut yang
sangat sulit jika kita tidak menyediakan pegawai-pegawai yang terlatih.

Keempat, iaitu mengurangkan kelewatan pendakwaan termasuk dengan
memberikan panduan yang lebih baik kepada pendakwa untuk melakukan pendakwaan
terhadap pemerdagangan orang dan meningkatkan pemahaman perundangan mengenai
pelbagai jenayah pemerdagangan terutama bagi kerja paksa. Tuan Yang di-Pertua, terima
kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Sik dan yang terakhir Yang Berhormat Bukit Mertajam.
