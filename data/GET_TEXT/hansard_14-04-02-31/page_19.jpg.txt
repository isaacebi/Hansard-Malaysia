DR.15.12.2021 9

Keduanya, Yang Berhormat juga ada menyebut mengenai keperluan untuk MOF
mengkaji. Ini mungkin lebih baik dijawab oleh MOF, tetapi daripada segi MOTAC, kita
percaya bahawa selepas begitu lama akta ini tidak dikaji dan juga sebagainya, maka kita
punca kuasanya adalah di bawah MOF. Akan tetapi namun demikian, Mesyuarat
Jawatankuasa Perundingan Akta Duti Hiburan dengan kerajaan-kerajaan negeri pula
bersetuju bahawa mereka ini adalah diseragamkan pada kadar 25 peratus.

Maka kesimpulannya, maka sudah tiba masa untuk akta ini dikaji dan juga dilihat,
di mana punca kuasanya? Diletak di bawah kementerian mana dan kita yakin daripada
segi kementerian MOTAC, kita akan sentiasa bersedia untuk membantu taman-taman
tema ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Saya minta Yang Berhormat Tebrau.

Tuan Steven Choong Shiau Yoon [Tebrau]: Terima kasih Tuan Yang di-Pertua
dan terima kasih atas jawapan yang diberi oleh Yang Berhormat Timbalan Menteri
Pelancongan, Seni dan Budaya. Soalan tambahan saya, adalah daripada segi apakah
ciri-ciri yang buat taman tema hiburan keluarga akan berjaya walaupun cabaran banyak.
Ini supaya kita boleh elakkan secara yang berlaku pada Mimaland yang beroperasi pada
tahun 1975 tetapi dipaksa tutup. Jadi, apa ciri-cirinya dan macam mana kita boleh elakkan
ini berlaku lagi? Terima kasih.

Datuk Seri Dr. Santhara: Tuan Yang di-Pertua, saya minta soalan itu diulangi
kerana apa beberapa sebutan itu tidak tepat, saya tidak dapat tangkap. Saya minta
diulang balik.

Timbalan Yang di-Pertua [Dato’ Mohd Rashid Hasnon]: Minta ulang sekali lagi.
Tidak mengapa, Yang Berhormat Tebrau.

Tuan Steven Choong Shiau Yoon [Tebrau]: Ciri-ciri yang buat taman tema
hiburan keluarga berjaya supaya kita boleh elakkan penutupan Mimaland berlaku lagi.

Timbalan Yang di-Pertua [Dato’ Mohd Rashid Hasnon]: Mima, Mimaland. Dia
minta ciri-ciri yang berjaya.

Datuk Seri Dr. Santhara: Okey. Mengenai ciri-ciri yang diminta mengenai
Mimaland tadi itu kita harus berikan bertulis kerana kita perlu kaji kembali dan juga
sebagainya, bila ditutup dan juga sebagainya. Akan tetapi untuk memastikan bahawa ciri-
ciri sesuatu taman tema berjaya adalah selain daripada mempunyai daya tariknya sendiri,
unique selling point tetapi juga menggunakan business model untuk memastikan ia
berjaya dan juga sebagainya.

Memandangkan ini adalah soalan yang merujuk kepada sebuah taman tema
secara terperinci, maka kita akan berikan secara bertulis. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih.
Puan Nor Azrina binti Surip [Merbok]: Satu lagi soalan, boleh?

Timbalan Yang di-Pertua [Dato’ Mohd Rashid Hasnon]: Tambahan? Soalan
tambahan ketiga. Sila Yang Berhormat Merbok.

Puan Nor Azrina binti Surip [Merbok]: Terima kasih Tuan Yang di-Pertua. Saya
cuma ingin menanyakan satu soalan tambahan. Kalau kita melibat contoh, taman-taman
hiburan animasi di Perak iaitu MAPS itu yang kini telah ditutup pada tahun 2020 yang saya
jangkakan pembinaannya lebih kurang RM520 juta, makan kos. Akan tetapi selepas itu
oleh sebab mungkin pandemik, so dia menanggung hutang yang banyak.

Soalan saya, berdasarkan apa yang Yang Berhormat Timbalan Menteri telah
jawab, (a), (b), (c) dan (d), bagaimanakah kita ingin membantu supaya dia kembali ini
kerana kalau tidak ia akan menjadi gajah putih. Sedangkan taman-taman tema hiburan ini
kalau di utara mungkin itu yang terbaik lah. Tidak perlulah semua orang pergi ke Kuala
Lumpur untuk pergi Sunway Lagoon dan sebagainya. Pohon penjelasan, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Merbok. Sila.
