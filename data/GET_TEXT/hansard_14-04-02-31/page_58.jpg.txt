48 DR.15.12.2021

01300

Fasal 4 bertujuan untuk meminda seksyen 12 Akta 670 bagi memperuntukkan
bahawa mana-mana orang yang memperdagangkan orang yang bukan merupakan
seseorang yang tidak dapat menjaga atau melindungi dirinya sendiri sepenuhnya
disebabkan kehilangan upaya atau keadaan fizikal atau mental adalah melakukan suatu
kesalahan. Fasal ini juga bertujuan untuk menaikkan hukuman pemenjaraan dari tempoh
tidak melebihi 15 tahun kepada tempoh tidak melebihi 20 tahun.

Fasal 5 bertujuan untuk meminda seksyen 13 Akta 670 bagi memperuntukkan
perkara yang terpakai bagi mana-mana orang yang melakukan_ kesalahan
pemerdagangan orang jika orang yang diperdagangkan itu bukan merupakan seorang
kanak-kanak atau yang bukan seseorang yang tidak dapat menjaga atau melindungi
dirinya sendiri sepenuhnya disebabkan kehilangan upaya atau keadaan fizikal atau mental
yang merupakan kesalahan pemerdagangan orang yang lebih berat. Fasal ini juga
memperuntukkan hukuman pemenjaraan seumur hidup atau dengan pemenjaraan
selama tempoh tidak kurang daripada lima tahun dan boleh juga dihukum dengan
hukuman sebat.

Fasal 6 bertujuan untuk meminda seksyen 14 Akta 670 dengan memperuntukkan
bahawa mana-mana orang yang memperdagangkan orang yang merupakan seseorang
yang tidak dapat menjaga atau melindungi dirinya sendiri sepenuhnya disebabkan
kehilangan upaya atau keadaan fizikal atau mental melakukan suatu kesalahan.

Fasal ini juga bertujuan untuk menaikkan hukuman daripada hukuman
pemenjaraan selama tempoh tidak kurang daripada tiga tahun tetapi tidak melebihi 20
tahun dan boleh juga didenda kepada pemenjaraan seumur hidup atau dengan
pemenjaraan selama tempoh tidak kurang daripada lima tahun dan boleh juga dihukum
dengan hukuman sebat.

Fasal ini juga bagi memperuntukkan bahawa cara yang digunakan terhadap
orang yang diperdagangkan yang merupakan seorang kanak-kanak atau seseorang yang
tidak dapat menjaga atau melindungi dirinya sendiri sepenuhnya disebabkan kehilangan
upaya atau keadaan fizikal atau mental adalah tidak relevan dan bukannya menjadi suatu
keperluan untuk dibuktikan dalam suatu pendakwaan bagi kesalahan di bawah seksyen
14 Akta 670.

Fasal 7 bertujuan untuk meminda seksyen 15A Akta 670 untuk menaikkan
hukuman pemenjaraan bagi kesalahan yang berhubungan dengan membawa dalam
transit orang yang diperdagangkan melalui Malaysia melalui darat, laut atau udara atau
selainnya, mengaturkan atau memudahkan perbuatan itu daripada tempoh tidak melebihi
tujuh tahun kepada tempoh tidak melebihi 15 tahun.

Fasal 8 bertujuan untuk meminda seksyen 19 Akta 670 untuk menaikkan
hukuman pemenjaraan bagi kesalahan yang berhubungan dengan mana-mana orang
dengan diketahuinya merekrut atau bersetuju untuk merekrut orang lain untuk menyertai
perlakuan suatu perbuatan pemerdagangan orang daripada tempoh tidak melebihi 10
tahun kepada 15 tahun.

Fasal 9 bertujuan untuk meminda seksyen 26A Akta 670 untuk menaikkan
hukuman bagi kesalahan penyeludupan migran daripada tempoh tidak melebihi 15 tahun
kepada tempoh tidak melebihi 20 tahun.

Fasal 10 bertujuan untuk meminda seksyen 26B Akta 670 bagi memperuntukkan
bahawa seorang pegawai awam yang melakukan kesalahan penyeludupan migran dalam
melaksanakan kewajipan awamnya melakukan kesalahan penyeludupan migran yang
lebih berat.

Fasal ini juga bertujuan untuk menaikkan hukuman bagi kesalahan yang
berhubungan dengan melakukan kesalahan penyeludupan migran yang lebih berat
daripada hukuman pemenjaraan selama tempoh tidak kurang daripada tiga tahun tetapi
tidak melebihi 20 tahun dan juga boleh dikenakan denda atau kedua-duanya kepada
hukuman pemenjaraan seumur hidup atau dengan pemenjaraan selama tempoh tidak
kurang daripada lima tahun dan boleh juga dihukum dengan hukuman sebat;
