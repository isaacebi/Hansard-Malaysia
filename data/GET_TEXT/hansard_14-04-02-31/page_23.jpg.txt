DR.15.12.2021 13

Datuk Seri Haji Anmad bin Hamzah: Kalau saya jawab, boleh tapi panjang fasal
ada dua perkara.

Timbalan Yang di-Pertua [Dato' Mohd Rashid Hasnon]: Jawab dulu.

Tuan Ahmad Fahmi bin Mohamed Fadzil [Lembah Pantai]: Jawab sajalah.
Jawab saja. Tuan Yang di-Pertua dah suruh jawab.

Datuk Seri Haji Anmad bin Hamzah: la berbeza. Boleh?
Timbalan Yang di-Pertua [Dato' Mohd Rashid Hasnon]: Ya.

Datuk Seri Mohd Redzuan bin Md Yusof [Alor Gajah]: Yang Berhormat jawab
saja, Yang Berhormat. Jawab, jawab.

Datuk Seri Haji Anmad bin Hamzah: Kalau boleh, saya jawab.
Timbalan Yang di-Pertua [Dato' Mohd Rashid Hasnon]: Ya.

Datuk Seri Haji Ahmad bin Hamzah: Terima kasih Tuan Yang di-Pertua.
Pertamanya, MAFI menerusi jabatan dan agensinya telah melaksanakan pelbagai usaha
dan inisiatif bagi mewujudkan sokongan ekosistem rantaian bekalan yang konsisten
daripada peringkat pengeluaran sehinggalah ke peringkat promosi dan pemasaran.

Di peringkat pengeluaran dan pemprosesan, antara bantuan yang telah
disediakan adalah, pertamanya, Program Agropreneur Muda yang bertujuan untuk
membantu dan menggalakkan penglibatan golongan muda dalam bidang pertanian.
Geran Agropreneur Muda ini adalah RM20,000 setiap individu.

Dalam masa yang sama, kita ada menyediakan pakej pembiayaan dengan kadar
faedah serendah dua peratus setahun dengan had maksimum daripada TEKUN Nasional
sehingga RM50,000 dan Agrobank sehingga RM200,000 bagi setiap projek.

Kita juga mempunyai khidmat nasihat teknikal intensif daripada jabatan dan
agensi atau syarikat yang dilantik oleh MAFI.

Program Geran Pemadanan (Matching Grant) yang bertujuan untuk
meningkatkan pengeluaran kebolehpasaran serta hasil jualan produk. Terdapat dua
bentuk Geran Pemadanan di bawah program ini iaitu, yang pertama, dengan izin, change
upgrade product (CUP) bagi membantu usahawan di peringkat mikro melalui geran
padanan dengan nisbah 70 peratus kerajaan, 30 peratus usahawan dengan kadar
bantuan maksimum kerajaan sebanyak RM60,000.

Kedua, high-impact product bagi membantu usahawan perusahaan_ kecil
sederhana melalui geran padanan pada nisbah 50 peratus kerajaan, 50 peratus
usahawan dengan kadar bantuan maksimum kerajaan sebanyak RM200,000.

Insentif cukai bagi projek pengeluaran bahan makanan di bawah Akta Cukai
Pendapatan 1967 di mana pengecualian cukai sebanyak 100 peratus diberikan selama
10 tahun kepada projek baharu dan selama lima tahun bagi projek pengembangan.

Di peringkat pemasaran pula, sokongan disediakan adalah melalui khidmat
nasihat dan bimbingan pembangunan produk, program pemadanan perniagaan dan
program promosi. Sebagai contoh, antara inisiatif yang telah dilaksanakan oleh MAFI
adalah, pertamanya, khidmat pemadanan perniagaan yang bertujuan untuk memadankan
usahawan pertanian dengan pembeli industri seperti pasar raya dan sektor hotel, restoran
dan juga katering.

Melalui inisiatif ini, usahawan daging tempatan iaitu A/-Quds Livestock telah
berjaya mendapat pasaran di 20 rangkaian Lotus di sekitar Lembah Klang pada tahun ini
dan kini dalam usaha untuk mengembangkan pasaran ke Lotus zon utara.

Kedua, program pembangunan export management company (EMC) yang
bertujuan untuk meningkatkan penerokaan pasaran eksport melalui pembangunan
jenama di pasaran luar negara. Melalui inisiatif ini, pengeksport dan juga pengimport
dibangunkan sebagai pemasar produk pertanian dan agromakanan di pasaran global
melalui konsolidasi pelbagai stock-keeping unit (SKU) dari beberapa jenama tempatan di
bawah satu jenama.
