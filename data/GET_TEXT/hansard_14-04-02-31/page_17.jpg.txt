DR.15.12.2021 7

Tuan Haji Yamani Hafez bin Musa: Okey, tidak apa. Yang Berhormat Alor Gajah,
saya akan beri terperinci tentang— saya tidak mempunyai maklumat itu sekarang dan saya
akan memberinya secara bertulis. Terima kasih.

Timbalan Yang di-Pertua [Dato’ Mohd Rashid Hasnon]: Baik. Terima kasih.
Pertanyaan seterusnya saya menjemput Yang Berhormat Simpang Renggam.

4. Dr. Maszlee bin Malik [Simpang Renggam] minta Menteri Pelancongan, Seni
dan Budaya menyatakan usaha dan insentif kementerian untuk memajukan industri
Taman Tema Hiburan Keluarga di Malaysia yang semakin malap dan menanggung
kerugian besar dampak wabak COVID-19.

Timbalan Menteri Pelancongan, Seni dan Budaya [Datuk Seri Dr. Santhara]:
Terima kasih Tuan Yang di-Pertua. Terlebih dahulu saya mengambil kesempatan ini untuk
mengucapkan Selamat Hari Krismas kepada semua warga Kristian yang akan
menyambut Krismas tidak lama lagi.

Tuan Yang di-Pertua, untuk makluman Ahli Yang Berhormat Simpang Renggam—
tahniah! Baru sahaja berhijrah ke parti baru. Urusan berkaitan pengurusan taman tema
dan pusat hiburan keluarga adalah tertakluk kepada kelulusan yang dikeluarkan oleh
pihak berkuasa tempatan, sama ada majlis bandar raya, majlis perbandaran ataupun
majlis daerah.

Mana-mana pengusaha taman tema yang ingin mendapatkan kebenaran
beroperasi tidak dikehendaki untuk mendapatkan sebarang permit atau kebenaran
daripada Kementerian Pelancongan, Seni dan Budaya (MOTAC).

Menurut data oleh Malaysian Association of Theme Park & Family Attractions
(MATFA), pada masa ini terdapat 82 buah taman tema dan pusat hiburan keluarga yang
sedang beroperasi di Malaysia. Seperti juga perniagaan yang lain, pengusaha taman tema
turut menghadapi masalah yang sukar ketika negara bergelut dengan penularan COVID-
19 sepertimana juga aktiviti-aktiviti dalam sektor pelancongan, taman tema adalah antara
aktiviti yang akhir dibenarkan untuk beroperasi sepenuhnya selepas pelaksanaan
Perintah Kawalan Pergerakan (PKP) di seluruh negara.

Mengenai usaha dan inisiatif kementerian, kerajaan melalui beberapa pakej
rangsangan ekonomi telah melaksanakan  pelbagai inisiatif untuk membantu
kelangsungan hidup rakyat dan perniagaan di dalam negara. Antara insentif dan bantuan
yang boleh dimanfaatkan oleh pengusaha taman tema adalah seperti berikut:

(i) diskaun bil elektrik sebanyak 10 peratus yang diberikan khas
kepada pengusaha hotel, pengendali taman tema, pusat
konvensyen, pusat membeli belah dan juga pengusaha
pelancongan yang diberikan melalui TNB;

(ii) penangguhan pembayaran ansuran cukai pendapatan bulanan
oleh syarikat sehingga 31 Disember 2021 oleh LHDN ataupun
MOF; dan

(iii) program subsidi upah bantuan sebanyak RM600 setiap pekerja
selama empat bulan dan terhad sehingga 500 orang pekerja
setiap majikan oleh PERKESO melalui Kementerian Sumber
Manusia.

Melalui Bajet 2022 pula, pengecualian duti hiburan ke atas aktiviti hiburan
termasuk taman tema di semua di Wilayah Persekutuan dapat membantu menggalakkan
dan juga merancakkan lagi kehadiran pengunjung ke taman tema. Dalam hal ini, MOTAC
turut menyambut baik langkah-langkah oleh kerajaan-kerajaan negeri seperti negeri Johor,
Pulau Pinang dan Selangor untuk membantu meringankan beban penggiat industri taman
tema menerusi pengecualian penuh duti hiburan yang dikenakan.

Pada masa yang sama, pihak berkuasa negeri-negeri lain adalah disarankan untuk
turut memberikan pengecualian duti hiburan seperti ini bagi terus menyokong pemulihan
