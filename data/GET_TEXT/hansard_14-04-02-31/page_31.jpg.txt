DR.15.12.2021 21

Timbalan Yang di-Pertua [Dato' Mohd Rashid Hasnon]: Sekejap, sekejap.
Kita...

Dato’ Seri Anwar bin Ibrahim [Port Dickson]: ...Proses, kita tahu prosesnya.
Proses dia boleh ikut. 1MDB kalau teliti laporan dia ikut proses termasuk dengan Goldman
Sachs. Dalam hal ini, yang kita tanya dedahkan proses itu, satu. Keduanya, keputusan
dibuat itu, keputusan yang di atas itu, apakah mengikuti penilaian yang ditentukan oleh
semua pakar yang disebut? Ini you boleh buat proses yang cukup telus dan teliti. Akan
tetapi, apabila buat keputusan itu, keputusan itu ada kepentingan. Oleh sebab itu saya
hendak tanya— bukannya Ericson, syarikat mana yang diperolehi?

Yang ditentukan yang bekerja sebagai perantara dan sebagainya? Ini yang kita
kena tahu. Yang ada proses penyalahgunaan kuasa, komisen, keuntungan, kronisme itu
bukan proses. Saya tahu, saya lapan tahun Menteri Kewangan, proses semua ikut.
Apabila atas itu sampai malapetaka juga. Jadi, sebab itu kita kena jawab kos sebenarnya,
finally apa? Tidak jawab. Apakah ia dan berapakah kos? Penilaian kalau betul buat—
Proses yang ditentukan bukan atas kertas. Mengapakah tidak ada pendedahan tentang
proses itu kepada awam? Mengapakah mesti dirahsiakan untuk pengetahuan orang
ramai?

Timbalan Yang di-Pertua [Dato' Mohd Rashid Hasnon]: Baik, terima kasih
Yang Berhormat Port Dickson. Terima kasih Yang Berhormat Port Dickson. Sila rumuskan
Yang Berhormat Timbalan Menteri.

Tuan Haji Yamani Hafez bin Musa: Terima kasih. Seperti saya katakan tadi,
saya tahu Yang Berhormat Port Dickson ialah orang yang berpengalaman dalam
kementerian saya. Saya menghormati pandangan beliau tetapi seperti saya katakan,
Goldman Sachs itu bukan open tender. Dia dilantik secara terus untuk fund raising untuk
bond. Ini, DNB ini kita membuat proses tender terbuka. Mungkin banyak — kita akan buat
mungkin satu libat urus kepada dengan semua Ahli Parlimen bukan sahaja di pihak
kerajaan tetapi juga pihak pembangkang untuk mungkin DNB memberi penerangan
secara lebih telus...

Beberapa ahli: [Bercakap tanpa menggunakan pembesar suara]

Tuan Haji Yamani Hafez bin Musa: ...Supaya apa-apa soalan ataupun syak
wasangka boleh di-addressed oleh pihak DNB itu sendiri.

Timbalan Yang di-Pertua [Dato' Mohd Rashid Hasnon]: Baik, terima kasih
Yang Berhormat Timbalan Menteri.

Tuan Haji Ahmad bin Hassan [Papar]: Papar, Papar.

Timbalan Yang di-Pertua [Dato' Mohd Rashid Hasnon]: Baik, terima kasih
Timbalan Menteri. Saya ingin teruskan sebab masa telah diberikan agak panjang untuk
soalan ini. Seterusnya, saya menjemput Yang Berhormat Tuan Loke Siew Fook,
Seremban.

8. Tuan Loke Siew Fook [Seremban] minta Menteri Pengangkutan menyatakan
butir-butir terperinci perolehan ‘rolling stocks’ untuk perkhidmatan ETS Gemas-Johor
Bahru termasuk kos perolehan, syarikat pembekal, kaedah perolehan dan butiran lain.

Menteri Pengangkutan [Datuk Seri Ir. Dr. Wee Ka Siong]: Tuan Yang di-
Pertua, kerajaan melalui Unit Perancang Ekonomi pada 30 Oktober 2017 telah
meluluskan perolehan rolling stocks ETS Gemas-Johor Bahru dengan jumlah kos
keseluruhan sebanyak RM587 juta. Bagi menyokong pelan perkhidmatan ETS secara
keseluruhan dan selaras dengan persiapan Projek Landasan Berkembar Elektrik Gemas-
Johor Bahru yang dijangkakan pada Jun 2023.

Lanjutan itu selaras dengan PKPP 2.1 yang berkuat kuasa, satu pelawaan tender
telah dimuat naik ke laman sesawang kementerian pada 20 Januari 2020. Susulan
daripada itu, satu taklimat tender telah diadakan pada 3 Februari 2020. Sebagai rekod,
sebanyak 29 buah syarikat tempatan telah hadir semasa taklimat tender tersebut.
