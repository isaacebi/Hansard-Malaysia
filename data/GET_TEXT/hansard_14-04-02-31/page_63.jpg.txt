DR.15.12.2021 53

01440

Apabila daripada Tahap 2 kepada Tahap 3, saya rasa ini memang satu yang
memang amat merisaukan kitalah. Saya melihat Tuan Yang di-Pertua, undang-undang ini
seperti mana yang Tuan Yang di-Pertua pun sedar, kita boleh adakan undang-undang
yang hebat-hebat pun. Kita boleh— contohnya kita boleh perketatkan lagi undang-undang-
undang. Kita kenakan hukuman lebih stiff ataupun lebih keras.

Akan tetapi Tuan Yang di-Pertua di akhirnya kita melihat kepada pelaksanaan
(enforcement) itu sendiri. Saya telah membaca report daripada beberapa akhbar
antarabangsa mengenai kenapakah Malaysia didowngradekan.

Antaranya tuduhan itu adalah melibatkan istilahnya ialah ‘complicity’ ataupun
penglibatan daripada pihak-pihak yang terlibat dalam pelaksanaan hukum itu sendiri iaitu
pihak kerajaan sendiri. Saya ingin bertanya kepada pihak Menteri, selama ini berapa
ramaikah kakitangan kerajaan ataupun kakitangan awam yang telah ditugaskan untuk
melaksanakan akta ini terlibat juga dalam sindiket memperdagangkan manusia ini? Ini
kerana, saya berkata begitu sebab kerajaan sekarang telah bercadang untuk meminda
seksyen 27 dengan meletakkan satu seksyen baharu — satu provision baharu iaitu Menteri
akan berunding dengan pihak-pihak Menteri lain untuk mengadakan satu penjawat awam
yang baharu.

Makna selain daripada polis, pihak imigresen, pihak kastam, kemungkinan
selepas ini ada lagi penjawat awam baharu yang akan ditugaskan untuk melaksanakan
undang-undang ini. Akan tetapi, Tuan Yang di-Pertua, saya agak risau apabila membaca
dalam akhbar contohnya mereka yang terbabit dalam pelaksanaan penguasaan undang-
undang ini juga mempunyai rekod-rekod melanggar undang-undang sendiri. Kita baca
dalam media — yang terbaru melibatkan SPRM. Saya hendak membaca sendiri laporan
Malaysiakini bertarikh 14 Disember.

Jutaan ringgit dibelanjakan untuk pengimbas kastam bermasalah. Kita membeli
alat pengimbas untuk kita belanjakan — untuk kita pastikan pihak kastam ini menjalankan
tugas dengan baik, tetapi setelah kita berbelanja berjuta ringgit, pengimbas itu sendiri
bermasalah. Dikatakan juga pengimbas yang lama pun apabila telah tamat tempoh tidak
lagi ada usaha-usaha untuk diperbaiki.

Sebenarnya, kita sekarang dilihat cuba menghabiskan wang rakyat untuk
melakukan kerja-kerja yang tidak berkesan dan akhirnya kita melihat undang-undang ini
walaupun kita buat dengan baik macam mana pun, akhirnya ia tetap bermasalah kerana
tidak dapat menyelesaikan masalah.

Saya bertanya kepada pihak kerajaan tentang laporan daripada United States
Department of Labor mengenai FELDA dikatakan terlibat dalam employ dengan izin —
mereka-mereka yang dianggap buruh paksa. Kalau kita lihat undang-undang memang
tidak ada tafsiran mengenai buruh paksa (forced labour). Saya tanya kepada pihak Yang
Berhormat Menteri apakah definisi yang difahami oleh pihak kerajaan tentang ‘buruh
paksa’ ini. Ini disebabkan kalau tidak didefinisikan dalam undang-undang ini, kita risau
kalau kita serahkan kepada pihak mahkamah, mahkamah mungkin akan mempunyai
pelbagai tafsiran.

Saya mencadangkan kalau boleh di peringkat Jawatankuasa ini, kalau boleh
pihak Yang Berhormat Menteri mungkin boleh memikirkan supaya kita adakan satu
peruntukan khas mengenai apa yang dimaksudkan dengan ‘buruh paksa’ itu supaya kita
jelas kepada satu panduan. Kalau sini kita bawa ke mahkamah - kalau kita lihat kepada
undang-undang — Tadi Yang Berhormat Menteri juga mengatakan tentang protokol.
Memang betul kalau lihat pada seksyen-seksyen di Artikel 6 dalam protokol itu ia
mengatakan ada satu guideline untuk kita perlu ikut untuk kita melaksanakan undang-
undang ini.

Antaranya kalau kita dakwa mana-mana pihak yang terlibat dengan sindiket
memperdagangkan manusia ini, kita kena pastikan daripada segi laporan akhbar itu tidak
dinamakan pihak-pihak yang terlibat. Saya agak merasa terkilan kerana dalam satu
interview oleh pihak polis yang terlibat dalam kerja-kerja merisik dalam kes
antipemerdagangan manusia ini dia mengatakan bahawa kita telah berjaya mencapai
