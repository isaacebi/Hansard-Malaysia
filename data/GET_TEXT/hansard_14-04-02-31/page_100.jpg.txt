90 DR.15.12.2021

pemfailan permohonan paten termasuk membuat bayaran fi bagi setiap tuntutan reka
cipta yang melebihi 10 tuntutan dalam satu permohonan.

Fasal 17 melibatkan pindaan seksyen 29A mengenai permintaan bagi
pemeriksaan substantif atau pemeriksaan substantif yang diubahsuai. Pemohon tidak lagi
perlu mengemukakan maklumat tambahan atau dokumen sokongan yang melibatkan
pemfailan di luar Malaysia dan membenarkan penangguhan bagi pemeriksaan substantif
yang diubahsuai sahaja.

Fasal 18 melibatkan pindaan seksyen 30 mengenai pemeriksaan substantif atau
pemeriksaan substantif yang diubahsuai iaitu sebarang pindaan kepada pemohon
hendaklah tidak menzahirkan lebih daripada apa yang dizahirkan dalam permohonan
asal.

Fasal 19 memperkenalkan peruntukan baharu seksyen 31A mengenai salinan
paten atau permohonan paten yang diperakui dan tidak diperakui dan membolehkan
pemilik atau pemohon paten membuat permintaan kepada pendaftar bagi mendapatkan
salinan atau cabutan diperakui atau tidak diperakui bagi permohonan paten atau
patennya.

Fasal 20 melibatkan pindaan seksyen 32A mengenai notis mengenai amanah
dalam daftar dan bertujuan membenarkan notis mengenai suatu amanah nyata atau
benefisiari suatu amanah nyata diterima oleh pendaftar dan dimasukkan ke dalam daftar.

Fasal 21 melibatkan pindaan seksyen 33 mengenai pemeriksaan daftar dan
salinan atau cabutan daripada daftar dan menjelaskan bahawa mana-mana orang
termasuk Kerajaan Persekutuan dan kerajaan negeri boleh membuat permintaan kepada
pendaftar untuk memeriksa daftar dan mendapatkan salinan atau cabutan diperakui atau
tidak diperakui daripada daftar.

Fasal 22 melibatkan pindaan seksyen 33A mengenai salinan diperakui atau
cabutan diperakui daripada daftar dan sebagainya. Boleh diterima sebagai keterangan
dalam mahkamah. Sekiranya dokumen yang berhubungan dengan permohonan paten
atau paten boleh diperoleh di bawah Akta 291 atau dokumen tersebut telah tersedia
kepada orang awam, maka pekerja perbadanan tidak boleh dikehendaki untuk hadir ke
mahkamah bagi tujuan mengemukakan dokumen-dokumen tersebut.

Fasal 23 melibatkan pindaan seksyen 33B mengenai pindaan kepada daftar dan
membolehkan pemunya paten membuat permintaan kepada Pendaftar untuk meminda
nama atau alamat pereka cipta.

Fasal 24 melibatkan pindaan seksyen 33C mengenai mahkamah_ boleh
memerintahkan supaya daftar dibetulkan dan merupakan pindaan berbangkit daripada
pengenalan seksyen 88C baharu yang mengehendaki setiap permohonan ke mahkamah
termasuk keputusan diserahkan kepada Pendaftar.

Fasal 25 memperkenalkan peruntukan baharu seksyen 33D mengenai penyiaran
permohonan paten dalam jurnal rasmi hak harta intelek dan membenarkan permintaan
penyiaran awal oleh pemohon paten dan peruntukan baharu ini tidak terpakai kepada
permohonan antarabangsa yang dibuat di bawah Triti Kerjasama Paten.

Fasal 26 melibatkan pindaan seksyen 34 mengenai pemeriksaan awam iaitu
orang awam boleh membuat pemeriksaan awam untuk mendapatkan laporan carian dan
pemeriksaan pemeriksa komunikasi daripada pemohon paten kepada Pejabat
Pendaftaran Paten dan petikan bahan bertulis berkaitan paten yang dikemukakan oleh
pemohon paten atau mana-mana orang lain kepada Pejabat Pendaftaran Paten.

Fasal 27 memperkenalkan peruntukan baharu seksyen 34A mengenai
pemerhatian oleh pihak ketiga iaitu membenarkan mana-mana orang termasuk Kerajaan
Persekutuan dan kerajaan negeri untuk membuat pemerhatian secara bertulis kepada
Pendaftar mengenai kebolehpatenan sesuatu permohonan paten.

Fasal 29 melibatkan pindaan seksyen 35A mengenai penghidupan semula paten
yang luput iaitu penghidupan semula paten yang luput boleh dibuat dalam tempoh 12
