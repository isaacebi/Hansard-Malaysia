108 DR.15.12.2021

mereka termasuk kebebasan untuk mencari, menerima dan menyampaikan maklumat
dan idea semua jenis atas dasar sama rata dengan orang lain termasuk melalui semua
bentuk komunikasi pilihan mereka, menikmati hak mereka untuk pendidikan dan peluang
untuk menjalankan penyelidikan.

Walaupun keperluan untuk menjaga orang dengan ketidakupayaan cetakan atau
ketidakupayaan cetakan lain terdapat keperluan untuk mengekalkan perlindungan yang
berkesan terhadap hak penyiaran untuk tujuan mematuhi Marrakesh Treaty, Akta Hak
Cipta 1987 perlu menyatakan dengan jelas beberapa perkara.

01850

Pertama untuk mentakrifkan bahawa karya bermaksud karya sastera dan seni
bahawa salinan format boleh akses bermaksud salinan karya dalam cara atau bentuk
alternatif yang memberi orang beneficiary access kepada karya itu termasuk
membenarkan orang itu mendapat akses mudah dan selesa seperti orang yang tidak
cacat penglihatan atau kecacatan cetakan lain.

Salinan format boleh diakses digunakan secara eksklusif oleh orang beneficiary
dan ia mesti menghormati integriti karya asal. Dengan mengambil kira perubahan yang
diperlukan untuk menjadikan kerja itu boleh diakses dalam format alternatif dan keperluan
kebolehcapaian orang. Bahawa entiti yang diberi kuasa bermaksud entiti yang diberi
kuasa atau diiktiraf oleh kerajaan untuk menyediakan pendidikan, latihan pengajaran,
pembacaan entiti atau akses maklumat kepada orang beneficiary atas dasar bukan
keuntungan. la juga termasuk institusi kerajaan atau NGO yang menyediakan
perkhidmatan yang sama kepada penerima manfaat sebagai salah satu aktiviti utamanya.

Entiti yang diberi kuasa mesti menentukan teras orang yang dilayani sebagai
orang beneficiary mengehadkan pengedaran dan menyediakan salinan format boleh
diakses mana-mana karya kepada orang beneficiary dan atau entiti yang diberi kuasa
sahaja. Tidak menggalakkan pengeluaran semula. Pengedaran dan penyediaan salinan
yang tidak dibenarkan dan mengekalkan penjagaan yang sewajarnya dalam rekod
pengedaran. Pengendalian salinan karya sambil menghormati privasi orang beneficiary.

Oleh itu, soalan saya kepada Yang Berhormat Menteri ialah nombor satu, sama
ada perkara karya dalam akta mempunyai makna yang sama seperti yang ditetapkan di
bawah Marrakesh Treaty. Nombor dua, adakah Yang Berhormat Menteri menetapkan
jenis organisasi yang layak sebagai entiti yang diberi kuasa yang selaras dengan
Marrakesh Treaty? Ketiga, berapakah bilangan organisasi yang mungkin diiktiraf sebagai
entiti yang diberi kuasa dan sama ada kerajaan akan membiayai entiti yang diberi kuasa?

Keempat, berapakah bilangan penerima yang mungkin yang mungkin mendapat
manfaat daripada cadangan pindaan akta itu? Kelima dan terakhir, memandangkan fakta
bahawa hanya orang yang berada di bawah keahlian entiti yang diberi kuasa akan
mendapat memanfaat daripada akta yang dipinda, bagaimana kerajaan akan memastikan
bahawa semua orang buta, cacat penglihatan atau cacat cetakan yang memerlukan akses
kepada karya itu akan diserap oleh entiti yang diberi kuasa? Dengan ini saya ingin
menyokong.

Tuan Yang di-Pertua: Terima kasih Yang Berhormat Tebrau. Yang Berhormat
Tuaran silakan.

6.53 ptg.

Datuk Seri Panglima Wilfred Madius Tangau [Tuaran]: Terima kasih Tuan
Yang di-Pertua kerana memberi peluang Tuaran untuk turut berbahas Akta Rang Undang-
undang Akta Hak Cipta (Pindaan) 2021. Tuaran menyokong pindaan ini Tuan Yang di-
Pertua. Sebab pindaan ini Malaysia boleh meratifikasi Triti Marrakesh setelah standard
amalan antarabangsa dipenuhi khususnya untuk memudahkan akses kepada karya yang
diterbitkan bagi orang buta, kurang penglihatan atau ketidakupayaan cetak.

Tuan Yang di-Pertua, terdapat 40 juta orang buta di dunia dan 54,000 orang
datangnya dari Malaysia. Golongan ini memerlukan pembelaan dari pelbagai segi dan
