DR.15.12.2021 33

mekanisme ke arah memastikan pelaksanaan yang lancar pada Januari 2022.
Kementerian Kewangan komited dalam memastikan pindaan akta ini tidak memberikan
kesan negatif kepada rakyat secara keseluruhan melalui pelan pelaksanaan yang lebih
telus di mana hasil tambahan ini dapat disalurkan kepada program pemulihan negara.

Dr. Ong Kian Ming [Bangi]: Tuan Yang di-Pertua.

Dato’ Indera Mohd Shahar bin Abdullah: Sila. Yang Berhormat Bangi, lepas itu
Subang.

Dr. Ong Kian Ming [Bangi]: Soalan untuk mendapatkan klarifikasi. Jikalau
seorang rakyat Malaysia sekarang yang kerja di Singapura, mereka bersara lepas itu
hendak ambil balik saving mereka daripada Singapura pada bulan Julai 2022. Adakah
simpanan ini akan dikenakan cukai pendapatan pada kadar yang sama dengan apa yang
kita alamai sekarang di Malaysia sebagai rakyat Malaysia di Malaysia. Itu klasifikasi yang
saya hendak dapatkan.

Dato’ Sri Azalina Othman Said [Pengerang]: Yang Berhormat Subang.

Tuan Wong Chen [Subang]: Terima kasih. Yang Berhormat Menteri, yalah
dengar itu ada laporan, ada kajian. Boleh tidak cost-benefit analysis ini diberi kepada kita
dari segi ekonomi overall dan juga berapa yang kita dapat pulangan ini ya? Terima kasih.

Dato’ Indera Mohd Shahar bin Abdullah: Terima kasih Tuan Yang di-Pertua.
Terima kasih Yang Berhormat Subang dan Yang Berhormat Bangi di atas persoalan
tersebut. Sepertimana yang telah— izinkan saya dahulu menjawab soalan Yang
Berhormat Subang.

Berdasarkan kajian, sekiranya kita cost-benefit analysis yang disebutkan tadi, kita
akan mengalami kerugian sebanyak RM3.9 bilion sekiranya perenggan 28 dalam Jadual
Enam ini dikekalkan sebab kita ada buat simulasi jenis pendapatan sama ada dividen,
sama ada dividen, faedah, keuntungan modal pengajian fi, yuran upah dan semua royalti,
sewaan harta dan hak milik ini kita dah buat kajian pada tahun 2019 sekiranya
sepertimana yang saya sebutkan dalam soalan tadi kita dah berbincang, dah buat libat
urus ini di tahun sebelum ini. Sekiranya kita masih mengekalkan perkara-perkara ini dan
sudah pasti kita akan melibatkan kehilangan pendapatan sebanyak RM3.936 bilion.
Persoalan yang dibangkitkan...

Tuan Wong Chen [Subang]: Yang Berhormat Menteri, soalan saya adalah sama
ada laporan ataupun cost-benefit analysis itu boleh diberi kepada kita sebab kita hendak
kaji juga. Takkan kita ambil you know face value apa Yang Berhormat Menteri cakap.
There must be an assumption. Saya hendak tengok, boleh tidak? Boleh bagi atau tidak?

Dato’ Indera Mohd Shahar bin Abdullah: Boleh. Kita akan bagi jawapan secara
bertulis kepada Yang Berhormat Subang berkaitan perkara yang dibangkitkan.

Manakala yang dibangkitkan oleh Yang Berhormat Bangi sebentar tadi saya dah
jawab berkaitan isu pencen di mana kita sememangnya bahawa— saya telah menjawab
sebentar tadi bahawa memang kena cukai namun Kementerian Kewangan akan mengkaji
semula untuk diberikan layanan sama rata. Wang simpanan yang dibawa balik dari
Singapura pada Julai akan dicukai ikut kadar semasa. Terima kasih Yang Berhormat
Bangi dan Yang Berhormat Subang.

Tuan Yang di-Pertua, izinkan saya...
Puan Wong Shu Qi [Kluang]: Yang Berhormat Timbalan Menteri, Kluang.
Dato’ Sri Azalina Othman Said [Pengerang]: Yang Berhormat Kluang.

Puan Wong Shu Qi [Kluang]: Berkenaan warga Malaysia yang bekerja di
Singapura juga boleh?

Dato’ Indera Mohd Shahar bin Abdullah: Boleh.

Puan Wong Shu Qi [Kluang]: Okey, terima kasih Timbalan Menteri. Berkenaan

warga Malaysia yang bekerja di Singapura ada satu soalan yang penting iaitu mungkin
Kementerian Kewangan akan kaji semula lagi kertas mekanisme dan sebagainya. Akan
