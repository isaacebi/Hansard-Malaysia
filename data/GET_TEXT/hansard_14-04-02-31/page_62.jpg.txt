52 DR.15.12.2021

Berhormat Menteri sendiri berada di dalam Dewan pada hari ini untuk menggunakan
perkataan yang agak lebih luas dan juga spesifik. Oleh sebab dalam perkataan “(c) fraud”,
“(d) perdayaan” dan “(e) penyalahgunaan kuasa” begitu subjektif.

Jadi saya mencadangkan untuk memasukkan sebagai contoh yang berlaku hari
ini modern slavery iaitu penculikan (abduction) serta pengaruh tidak wajar (undue
influence) dalam perenggan 2(d) sebagai salah satu cara premerdagangan orang.
Tindakan seperti ikatan hutang dan ‘pekalan’ pasport (passport withdrawal) telah sering
kali dilaporkan di Malaysia di mana cara-cara tersebut turut serta dimasukkan dalam
definisi perdagangan, kalau kita lihat.

Sebenarnya Tuan Yang di-Pertua, rang undang-undang ini perlu menangani isu
yang berkaitan dengan elemen perhambaan (s/avery) dengan kerja paksa ataupun wajib.
Itu sebabnya isu ini sering kali dilihat sebagai overlapping dalam perkara ini. Apabila
bercakap tentang permerdagangan orang hendaklah ditangani secara menyeluruh untuk
meningkatkan perlindungan mangsa. Itu sebabnya bagi saya kesan yang lebih besar
dalam perkara ini, kalau kerajaan tidak melakukan— better late than never dan kita
sebagai Ahli Parlimen tidak menyokong ialah ia akan affect pada perniagaan
antarabangsa di peringkat mata dunia.

Kita sendiri tahu bahawa dunia hari ini semakin kecil. Negara-negara moden yang
menjadi pengimport pada barangan buatan Malaysia akan melihat perkara ini sebagai
ukuran pembelian mereka. Terbukti daripada kes Top Glove dengan izin. Itu sebabnya
bagi saya apa pun Tuan Yang di-Pertua, elemennya ialah elemen keuntungan (profit).
Apabila syarikat boleh buat untung pada kos yang paling rendah, tak nak bayar insurans,
tak nak bayar SOCSO, tak nak bayar EPF kepada rakyat tempatan, ambilnya pekerja luar,
diberinya paksaan daripada masuk sebagai pelancong menjadi pula mereka yang dilhat
sebagai modern slavery.

Akhir sekali Tuan Yang di-Pertua,saya juga hendak minta kepada Yang
Berhormat Menteri— saya mengucapkan tahniahlah dalam spesifikkan tentang perkataan
Menteri yang bertanggungjawab dalam hal ehwal kebajikan dimasukkan dalam fasal 12
seksyen 42 itu. Itu memang perlu sebab saya rasa takkan Menteri Dalam Negeri hendak
jaga hal ehwal kebajikan. Akan tetapi seksyen ini membawa masuk ini menerima
kehadiran kementerian yang relevan.

Saya minta pada jasa baik Yang Berhormat Menteri dan juga kementerian yang
relevan memasukkan pejabat Office of the Children’s Commissioner (OCC). Kalau boleh,
supaya dapat memantau apabila anak-anak kecil yang menjadi mangsa kepada ikatan ini.
Dengan itu, Pengerang menyokong kepada cadangan baik oleh pihak kerajaan dan Yang
Berhormat Menteri. Terima kasih.

Tuan Yang di-Pertua: Terima kasih sahabat saya Yang Berhormat Pengerang.
Yang Berhormat Menteri ada dalam Dewan. Jadi saya tidak perlu kirim salam kepada dia.
[Ketawa] Saya persilakan Yang Berhormat Sepang. Silakan.

2.39 ptg.

Tuan Mohamed Hanipa bin Maidin [Sepang]: Terima kasih kepada Tuan Yang
di-Pertua kerana membenarkan saya untuk turut sama berbahas mengenai pindaan
kepada rang undang-undang berkaitan dengan antipemerdagangan manusia dan juga
anti-smuggling of migrants.

Tuan Yang di-Pertua, saya mendengar tadi pembentangan daripada Yang
Berhormat Menteri dan Yang Berhormat Menteri juga mengakui bahawa pihak State
Department dari US telah pun downgrade dengan izin, Malaysia kepada tahap yang
ketiga. Satu tahap yang mungkin tidak begitu baiklah. Oleh kerana kalau kita lihat kepada
definisi tahap ketiga itu adalah kita gagal untuk comply dengan izin, bare minimum. Makna
minimum ini, paling minimum kita telah gagal.
