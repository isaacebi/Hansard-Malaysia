DR.15.12.2021 115

ada 220 orang, sesiapa yang mempunyai ilmu secara teknikal, profesional untuk
memberikan input dan sebagainya. Oleh sebab ini adalah perkara yang very technical.

Saya kena mengakui bahawa— saya baca ini pun, walaupun rang undang-
undang ini sudah letak di atas meja kita beberapa hari, hendak baca semua itu belum
tentu boleh faham sebab dalam itu dia membawa banyak implikasi dan kita perlu merujuk
kepada mereka yang expert dalam hal ini. Cuma saya perkara yang pertama saya hendak
sebutkan, memang saya menyambut baik. Saya rasa ada keperluan, saya bersetuju
dengan apa yg dibentangkan oleh Yang Berhormat Menteri.

Pertama, iaitu selaras dengan Triti Marrakesh yang kita bakal menyertainya,
memasukinya untuk memudahkan akses kepada golongan, akses kepada karya oleh
golongan yang ada masalah penglihatan dan sebagainya. la suatu yang bagi saya
memberikan peluang akses yang sama rata ataupun yang jauh lebih baik berbanding
dengan sebelum ini.

Cuma saya hendak tanya, apakah semua karya yang terlibat? Tidak kira yang
ilmiah kah, yang muzik kah dan sebagainya. Semua karya boleh kita translate ataupun
ditukar agar boleh diakses oleh golongan yang ada masalah penglihatan ini. Ini yang
pertama soalan saya. Memang saya mengakui bahawa Perjanjian Perkongsian Ekonomi
Komprehensif Serantau ataupun Triti Marrakesh ini sangat mustahak untuk membolehkan
golongan yang menghadapi masalah penglihatan ini supaya mereka mempunyai akses,
mempunyai hak yang sama macam kita. Saya memang menyambut baik.

Cuma saya hendak tanya, setakat ini ada berapa negara yang telah memasuki
triti ini secara rasmi? Apakah negara-negara utama di dunia telah memasukinya? Kita
hendak tahu bukan setakat negara serantau tetapi negara-negara utama. Apakah
keuntungan? Apakah manfaat yang boleh diperoleh oleh negara kita dan juga golongan
ataupun apa-apa badan yang berkaitan dengan mereka yang ada masalah penglihatan?

Kedua, saya hendak sebutkan pada petang ini adalah saya hendak rujuk satu
seksyen. Pindaan kepada seksyen 27A iaitu dalam fasal 8(a) dan (b). Saya nampak di
situ penggunaan perkataan, “Suatu persatuan atau pertubuhan” digantikan dengan
perkataan “Suatu pertubuhan perbadanan”. Saya hendak mohon dapatkan penjelasan
daripada Yang Berhormat Menteri berkenaan dengan pindaan ini. Mungkin secara bertulis
sahaja sebab ini benda yang secara teknikal. / think we have to be fair. Saya berikan masa
kepada Yang Berhormat Menteri untuk berikan jawapan secara bertulis, kenapa ada
pindaan ini? Apakah implikasi dan kepentingan perlunya ada pindaan ini?

Sebelum saya mengakhiri perbahasan, saya hendak kemukakan dua contoh
Tuan Yang di-Pertua. Pertama, saya hendak bagi contoh ya. Jika ada seseorang dia
berkongsi dalam media sosial ataupun menyiarkan satu pautan yang melanggar karya
hak cipta di Facebook kah atau apa-apa media beliau. Adakah ini juga merupakan satu
kesalahan di bawah akta ini dan khasnya selepas pindaan terhadap rang undang-undang
ini?

Contoh kedua yang saya hendak tanya kepada Yang Berhormat Menteri adalah,
jika ada seseorang dia beli Android box tetapi hanya melanggan Netflix atau apa-apa
application yang terhad sahaja, adakah ini juga melanggar hak cipta mana-mana pihak
yang tertentu di bawah peruntukan rang undang-undang yang kita bahaskan pada ketika
ini? Jadi, itu sahaja secara ringkas. Sekian, terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Rasah. Sekarang saya jemput Yang Berhormat Menteri untuk menjawab. Saya
berikan masa dalam 15 minit. Would that be, okay? 15 minit.

7.27 mlm.

Menteri Perdagangan Dalam Negeri dan Hal Ehwal Pengguna [Dato Sri
Alexander Nanta Linggi]: Terima kasih Tuan Yang di-Pertua. Saya ingin bermula dengan
Yang Berhormat Tebrau yang bertanya soalan tadi fasal karya. Jadi, ialah sebenarnya—
Yang Berhormat Tebrau masih ada?
