12 DR.15.12.2021

untuk memberi persetujuan. Saya hendak tahu, bila kita akan menyelaraskan umur di
antara lelaki dan perempuan? Terima kasih.

Timbalan Yang di-Pertua [Dato' Mohd Rashid Hasno]: Terima kasih Yang
Berhormat Petaling Jaya. Sila, Yang Berhormat Timbalan Menteri.

Dato’ Hajah Siti Zailah binti Mohd Yusoff: Ya, terima kasih Yang Berhormat
Petaling Jaya dan Tuan Yang di-Pertua. Soalan ini adalah soalan yang spesifik dan insya-
Allah, kita akan jawab secara bertulis sebab ia memerlukan penelitian dan kajian. Terima
kasih.

6. Puan Nurul Izzah binti Anwar [Permatang Pauh] minta Menteri Pertanian dan
Industri Makanan menyatakan:

(a) usaha kementerian mewujudkan sokongan ekosistem bagi
rantaian bekalan tempatan seperti yang telah dibuktikan
menerusi kejayaan Farm Fresh dan Ramly Burger; dan

(b) nyatakan langkah-langkah penyelesaian pemutusan rantaian
bekalan sewaktu Perintah Kawalan Pergerakan (PKP) yang
mengakibatkan pembaziran hasil pertanian.

Timbalan Menteri Pertanian dan Industri Makanan | [Datuk Seri Haji Ahmad
bin Hamzah]: Bismillahi Rahmani Rahim. Tuan Yang di-Pertua, sebelum saya menjawab,
saya ingin menarik perhatian Tuan Yang di-Pertua. Soalan ini mempunyai dua perkara
yang berbeza yang sebenarnya tidak selari dengan Peraturan Dewan. Walaupun saya
telah membuat persediaan, saya mohon kerjasama Tuan Yang di-Pertua untuk membuat
tafsiran sama ada...

Puan Nurul Izzah binti Anwar [Permatang Pauh]: Tuan Yang di-Pertua, saya
hendak tambah.

Datuk Seri Haji Anmad bin Hamzah: Saya faham. Biar saya jawab dulu.

Puan Nurul Izzah binti Anwar [Permatang Pauh]: Sebenarnya keputusan
berkait dengan penerimaan ataupun penolakan sebarang soalan terletak dengan Tuan
Yang di-Pertua. Ini kali pertama dalam Dewan, Yang Berhormat Timbalan Menteri.

Datuk Seri Haji Anmad bin Hamzah: Terima kasih Yang Berhormat.

Puan Nurul Izzah binti Anwar [Permatang Pauh]: Saya rasa tidak boleh
diterima langsung...

Datuk Seri Haji Anmad bin Hamzah: Saya hendak mohon tafsiran daripada
Tuan Yang di-Pertua...

Puan Nurul Izzah binti Anwar [Permatang Pauh]: ...Memandangkan soalan ini
dah diluluskan oleh pihak Dewan Rakyat.

Datuk Seri Haji Anmad bin Hamzah: ...Sama ada saya menerus...

Puan Nurul Izzah binti Anwar [Permatang Pauh]: Jawab sahajalah kalau dah
serius.

Datuk Seri Haji Ahmad bin Hamzah: Kalau saya ikut kepada Buku Peraturan ini,
Perkara 23(1)(r)(ii), dia kata mudah sahaja. Saya boleh jawab, tiada masalah, saya buat
persediaan.

Timbalan Yang di-Pertua [Dato' Mohd Rashid Hasnon]: Ya, sila jawab Yang
Berhormat Timbalan Menteri.

Datuk Seri Haji Ahmad bin Hamzah: Tapi kalau saya jawab ini, panjang
ceritanya. Kalau Tuan Yang di-Pertua setuju, saya boleh buat.

Timbalan Yang di-Pertua [Dato' Mohd Rashid Hasnon]: Saya minta supaya
jawab soalan ini.
