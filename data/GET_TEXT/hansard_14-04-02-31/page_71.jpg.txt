DR.15.12.2021 61

mangsa telah pun diniagakan berulang kali sehingga mangsa tidak bermaya, bunuh diri
dan sebagainya.

Bagi individu yang tiada kesedaran mengambil jalan pintas untuk mendapatkan
sejumlah wang yang banyak serta terdesak, hukuman tersebut sudah tentulah tidak dapat
menghalang keinginan mereka. Sekiranya hanya berpaksikan kepada hukuman semata-
mata, sudah tentulah matlamat kementerian untuk membanteras  kegiatan
pemerdagangan manusia secara holistik sukar dicapai.

Sebelum ini negara telah digemparkan dengan pengumuman_ penurunan
kedudukan Tahap 3 oleh Jabatan Negara Amerika Syarikat iaitu tahap yang paling rendah
dalam Laporan TIP. Penurunan tahap tersebut adalah disebabkan tidak memenuhi
piawaian minimum untuk menghapuskan kegiatan pemerdagangan manusia dan
ketiadaan usaha signifikan.

Soalan saya, apakah piawaian minimum yang digariskan menerusi pindaan Akta
Perlindungan Mangsa Pemerdagangan Manusia 2000 (TVPA) dan mengapakah Malaysia
gagal untuk mematuhinya?

Tuan Yang di-Pertua: Tolong habiskan.
01520

Dato’ Haji Salim Sharif [Jempol]: Apakah menerusi pindaan kali ini Malaysia
dapat membaiki kedudukan Tahap 1 iaitu pematuhan...

Tuan Yang di-Pertua: Yang Berhormat.

Dato’ Haji Salim Sharif [Jempol]: ... Seperti yang saya maksudkan sebentar
tadi.

Tuan Yang di-Pertua: Tolong habiskan.
Dato’ Haji Salim Sharif [Jempol]: Jadi, oleh sebab- masa habis ya?
Tuan Yang di-Pertua: Ya.

Dato’ Haji Salim Sharif [Jempol]: Oleh itu, saya pohon supaya ia dapat
diperbaiki. Sistem birokrasi yang ada pada hari ini dipermudahkan. Kalau ia mudah, tak
ada orang pun nak seludup manusia sebab mudah seperti hidupkan lesen memandu dan
sebagainya. Ada dokumen yang lengkap, masuk dan lulus dalam tempoh 24 jam. Jadi,
mereka ini boleh pergi sendiri tanpa ejen ataupun sebagainya.

Jadi, saya pohon perkara ini dapat pertimbangan Yang Berhormat Menteri untuk
menambah baik perkara ini. Saya mohon menyokong Rang Undang-undang
Antipemerdagangan Orang dan Antipenyeludupan Migran (Pindaan) 2021. Terima kasih
Tuan Yang di-Pertua.

Tuan Yang di-Pertua: Terima kasih. Silakan Yang Berhormat Klang.

3.20 ptg.

Tuan Charles Anthony Santiago [Klang]: Terima kasih Tuan Yang di-Pertua
dan Yang Berhormat Menteri. Prestasi Malaysia dalam menangani masalah
pemerdagangan dan juga penyeludupan termasuk dengan buruh paksa boleh diperbaiki
walaupun kerajaan telah mengambil beberapa langkah positif.

Pada tahun 2019, Kerajaan Amerika Syarikat telah menyenaraikan Malaysia di
bawah Senarai Pemerhatian Tahap 2 (Tier 2 Watch List) iaitu kedudukan kedua terendah
dalam Laporan Tahunan mengenai Pemerdagangan Manusia (Trafficking in Persons
Report). Ini adalah kerana kita gagal untuk memenuhi piawaian atau standard minimum
bagi menghapuskan segala kegiatan pemerdagangan manusia.

Malaysia telah disenaraikan dalam kedudukan tersebut selama lapan tahun dari
tahun 2011 hingga tahun 2020. Kebelakangan ini iaitu pada tahun 2021, Amerika Syarikat
menurunkan taraf Malaysia kepada Tahap 3 (Tier 3) di laporan Trafficking in Persons
Report. This is the lowest possible point dalam ranking TIP, Tuan Yang di-Pertua. Ini
