116 DR.15.12.2021

Timbalan Yang di-Pertua [Dato' Mohd Rashid Hasnon]: Ada. Yang Berhormat
Tebrau, ada.

Dato Sri Alexander Nanta Linggi: Karya dalam Akta 332 adalah terbahagi
kepada hanya sastera, filem, rakaman, seni, bunyi dan siaran. Karya sastera dan karya
seni adalah di dalam Akta Hak Cipta dan telah memenuhi obligasi Artikel 2(a) dalam
Marrakesh Treaty dan Akta Hak Cipta memberikan makna yang sama dengan Triti
Marrakesh dan dipanjangkan kepada karya-karya di bawah Akta 332.

Jadi yang ada tadi ditanya, apakah contoh entiti yang diberi kuasa (authorized
entity)? Menteri menetapkan jenis organisasi yang layak sebagai entiti yang diberi kuasa
di mana entiti tersebut adalah suatu badan atau institusi tidak mencari keuntungan yang
menyediakan pendidikan, latihan pengajaran, penyesuaian bacaan atau akses maklumat
kepada orang yang ketidakupayaan cetak seperti badan yang mewakili orang buta dan
cacat penglihatan seperti Majlis Kebangsaan Orang Buta Malaysia atau institusi seperti
Perpustakaan Awam Negara.

Ketiga, itu ada juga ditanya pelaksanaan bagi organisasi atau badan yang akan
diiktiraf akan dipertimbangkan oleh Menteri KPDNHEP melalui suatu perintah yang
menyenaraikan entiti yang terdiri daripada institusi yang tidak mencari keuntungan yang
tadi. Jadi, itu adalah sekadar jawapan kepada Yang Berhormat Tebrau, yang ditanyakan
penerima yang mendapat manfaat.

Penyertaan Malaysia sebagai anggota Marrakesh Treaty juga dapat memberikan
akses yang lebih luas kepada golongan kurang upaya penglihatan terhadap bahan
bacaan dalam format boleh akses. Perkara ini dijangka akan dapat memanfaatkan
sebanyak 46,875 orang golongan kurang upaya penyertaan yang berdaftar dengan
Jabatan Kebajikan Masyarakat setakat Februari 2019.

01930

Jadi, memandangkan fakta bahawa hanya orang yang di bawah entiti yang diberi
kuasa akan mendapat manfaat daripada akta yang dipinda, bagaimana kerajaan akan
memastikan bahawa semua orang buta akan diserap oleh entiti yang dibawa di dalam
pindaan ini.

Entiti yang diberikan kuasa yang ditawarkan, perlu memastikan bahawa orang-
orang dengan ketidakupayaan perlu mendaftar di bawah mereka bagi mendapatkan
manfaat terhadap karya boleh akses.

Kerajaan melalui peraturan yang akan dicadangkan, akan meletakkan bahawa
hanya orang dengan ketidakupayaan yang berdaftar di bawah Akta OKU sahaja diberi
manfaat tersebut dengan menunjukkan kad OKU yang dikeluarkan. Ini adalah bagi
memastikan bahawa hanya pihak yang benar-benar layak serta berdaftar di bawah JKM
yang boleh mengakses karya tersebut.

Dengan kebenaran diberikan kepada entiti yang diberi kuasa ini, kerajaan akan
memperhebatkan usaha melalui promosi untuk memastikan golongan OKU yang tidak
berdaftar untuk segera mendaftar di bawah entiti diberi kuasa atau JKM untuk
mendapatkan manfaat tersebut. Jadi, kita perhebatkanlah usaha-usaha untuk mereka ini
termasuk dalam golongan yang berhak nanti.

Jadi, Yang Berhormat Tuaran bertanya tentang Collective Management
Organisation (CMO) akan beroperasi selepas ia diisytiharkan sebagai Badan Pelesenan
oleh Pengawal Hak Cipta. Kerajaan melalui MyIPO akan memastikan satu CMO yang
telah diisytiharkan dapat beroperasi dengan tulus, transparent, berakauntabiliti dan
dengan good governance agar hak cipta dapat menjamin kutipan royalti yang sihat, yang
sepatutnya dan kompetitif di dalam industri ini. Jadi, dengan perhatian oleh pihak World
Intellectual Property Organization.

Yang Berhormat Tuaran bertanya, mengapa lambat merealisasikan Marrakesh
Treaty ini, sama juga dengan Yang Berhormat Bukit Bendera yang bertanya. Proses
meratifikasi Marrakesh Treaty memerlukan kajian yang dengan penelitian yang
komprehensif bagi memastikan hak-hak orang kurang upaya berbenefisiari, terpelihara
serta kajian mengenai penetapan atau ..... yang perlu dilaksanakan entitinya.
