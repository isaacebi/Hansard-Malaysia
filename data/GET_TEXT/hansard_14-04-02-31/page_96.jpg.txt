86 DR.15.12.2021

ini menjaga dari segi integritinya. Apa yang dipersoalkan tentang sama ada KSM atau
KDN menggunakan segala apa yang telah pun sedia ada dalam negara. Saya hendak
maklumkan, FWCMS ini bukan baru, ia telah ada sebelum ini lagi. Pada tahun 2016 atau
2017 kalau tidak silap saya, syarikat ini telah pun diberikan kontrak tersebut FWCMS. Jadi
bukan perkara yang baru sebenarnya.

Kemudian tentang apa yang dibangkitkan oleh Yang Berhormat Baling. Saya
bersetujulah bahawa kalau ada kartel, sindiket dan sebagainya, kita akan perhebatkan
daripada segi hukuman. Oleh sebab itu, kita sekarang ini hendak melantik ramai lagi
penjawat awam untuk membantu kita daripada segi enforcement. Jadi segala apa yang
telah dibangkitkan itu, insya-Allah Yang Berhormat Dungun, saya kurang faham apa Yang
Berhormat Dungun mahukan.

Dato’ Mahfuz bin Haji Omar [Pokok Sena]: Yang Berhormat Menteri, Yang
Berhormat Menteri.

Dato' Seri Hamzah bin Zainudin: Walau bagaimanapun, saya akan maklumkan
kepada Yang Berhormat Dungun apa yang telah pun dibangkitkan tadi. Terima kasih.

Dato’ Mahfuz bin Haji Omar [Pokok Sena]: Yang Berhormat Menteri.
Tuan Haji Wan Hassan bin Mohd Ramli [Dungun]: Yang Berhormat Menteri.

Dato' Mahfuz bin Haji Omar [Pokok Sena]: Walaupun disebutkan tadi FWCMS
ini dikatakan sudah ada lama sebelum itu tetapi kemudiannya itu telah terminated dan kita
telah bangun dalam KSM.

Dato' Seri Hamzah bin Zainudin: Tidak betul, tidak terminated.

Dato’ Mahfuz bin Haji Omar [Pokok Sena]: Tidak mengapalah. Akan tetapi kita
telah bangunkan sistem dalam...

Dato’ Seri Hamzah bin Zainudin: Betul, betul bangun sistem dalam KSM. Itu
KSM yang gunakan.

Dato’ Mahfuz bin Haji Omar [Pokok Sena]: Ya tetapi kenapa sekarang ini
dipindahkan kepada KDN iaitu melalui FWCMS.

Dato' Seri Hamzah bin Zainudin: Bukan dipindahkan, saya hendak maklumkan
bahawa masalah...

Dato' Mahfuz bin Haji Omar [Pokok Sena]: Sedangkan dulu adalah
tanggungjawab di bawah KSM dan diberikan percuma, tidak ada kos kepada orang ramai.

Dato' Seri Hamzah bin Zainudin: Tidak mengapa. Saya hendak maklumkan
bahawa pelantikan kuota semua itu telah diberikan kepada KSM, tidak ada kena-mengena
dengan KDN lagi. Memang kita benarkan KSM untuk menggunakan segala apa aplikasi
yang ada. Kalau mereka hendak menggunakan FWCMS pun boleh, dia hendak
menggunakan ePPAx pun boleh. Segala apa yang kita lakukan adalah untuk integrate-
kan, untuk memastikan ada data-data perkongsian di antara KDN dan KSM. Itu yang ingin
saya maklumkan.

Tuan Haji Wan Hassan bin Mohd Ramli [Dungun]: Yang Berhormat Menteri.

Datuk Seri Panglima Abdul Azeez bin Abdul Rahim [Baling]: Yang Berhormat
Menteri, /ast sekali yang tadi saya sebut, domestic worker ataupun pekerja rumah tangga.
Ini rakyat kita yang minta supaya mereka kita muliakan dengan gelaran domestic worker
ataupun pekerja rumah tangga. Itu pertama.

Keduanya yang saya sebut tadi hukuman berat kepada cikgu-cikgu, pegawai-
pegawai yang orang datang day-to-day yang cuci ini, kalau ada rate tidak adalah mereka
ini dikenakan hukuman yang seberat itu sebab mereka got no choice because they can't
afford it. Jadi sebab itu diadakan yang day-to-day punya maid ini ataupun dipanggil
domestic worker kerana mereka kosong, bila rate mereka itu kosong, tiada permit. Harap-
harap itu budi bicara Yang Berhormat Menterilah. Terima kasih.

Dato' Seri Hamzah bin Zainudin: Terima kasih. Insya-Allah, saya ambil maklum.
