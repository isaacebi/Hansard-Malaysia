DR.15.12.2021 35

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Timbalan Menteri, Kuala Selangor. Minta maaf lewat masuk tadi. Telah dijawab soalan
tentang double tax agreement (DTA) itu?

Dato’ Indera Mohd Shahar bin Abdullah: Dah.

Datuk Seri Dr. Haji Dzulkefly bin Anmad [Kuala Selangor]: Sudah ya. Okey,
saya tidak dengar tadi.

Dato’ Indera Mohd Shahar bin Abdullah: Nanti kalau Yang Berhormat Kuala
Selangor hendak mendapat maklumat tambahan beritahu saya, saya boleh jumpa.
Jangan risau.

Datuk Seri Dr. Haji Dzulkefly bin Ahmad [Kuala Selangor]: Terima kasih.

Dato’ Indera Mohd Shahar bin Abdullah: Boleh Tuan Yang di-Pertua saya minta
masa sikit, lima minit untuk saya pergi kepada Cukai Makmur.

Dr. Ong Kian Ming [Bangi]: Tambah 10 minit, tambah 10 minit.
Dato’ Sri Azalina Othman Said [Pengerang]: Lima minit.

Dato’ Indera Mohd Shahar bin Abdullah: Boleh. 10 minit pun okey.
Dato’ Sri Azalina Othman Said [Pengerang]: 10 minit boleh?
Dato’ Indera Mohd Shahar bin Abdullah: Boleh.

Dato’ Sri Azalina Othman Said [Pengerang]: 10 minit, silakan.

Dato’ Indera Mohd Shahar bin Abdullah: Terima kasih Tuan Yang di-Pertua.
Terima kasih Yang Berhormat. Berkaitan Cukai Makmur, Yang Berhormat Pontian, Yang
Berhormat Pokok Sena, Yang Berhormat Kubang Pasu dan Yang Berhormat Beruas ada
bangkitkan. Untuk makluman Ahli Yang Berhormat, Cukai Makmur ini terpakai kepada
syarikat meliputi semua industri yang pendapatan bercukai melebihi RM100 juta.

Tujuan pengenaan Cukai Makmur ini adalah untuk mengenakan kadar cukai yang
berpadanan dengan syarikat yang memperoleh keuntungan tinggi walaupun berhadapan
dengan pandemik COVID-19. Berdasarkan statistik dan rekod sebelum, Cukai Makmur
hanya melibatkan 233 syarikat daripada 434,068 bilangan pembayar cukai syarikat yang
aktif iaitu hanya lima peratus sahaja. Sebanyak 60 peratus atau 142 syarikat adalah
terlibat dengan perniagaan pengilangan dan insurans atau takaful. Sebanyak 35 peratus
atau 81 peratus merupakan syarikat tersenarai di Bursa Malaysia.

01210

Cukai Makmur ini dijangka akan memberi hasil tambahan sebanyak RM3.9 bilion.
Yang Berhormat Pokok Sena membangkitkan bahawa pasaran saham telah mengalami
penurunan sebanyak RM40 bilion akibat pengumuman kerajaan dalam Bajet 2022. Yang
Berhormat Beruas juga membangkitkan berkenaan kesan penurunan nilai saham kepada
syarikat berkaitan kerajaan (GLC) yang terkesan akibat pengumuman ini.

Pernyataan ini adalah bersifat umum dan kurang tepat Yang Berhormat.
Memandangkan penurunan di pasaran saham FBMKLCI secara keseluruhan di dalam
bulan November dan Oktober bukanlah semata-mata akibat pengumuman Cukai Makmur
tetapi juga dipengaruhi sentimen pasaran mengikut trend pasaran utama dunia yang turun
akibat pelbagai isu termasuk pengumuman Pertubuhan Kesihatan Dunia (WHO) berkaitan
bahaya varian baharu.

Pasaran ekuiti juga bergerak atas pelbagai sebab. Banyak faktor lain selain Cukai
Makmur mempengaruhi keputusan pelaburan atau kenaikan atau kejatuhan saham
seperti keseluruhan persekitaran global, tempatan termasuk kaedah faedah (interest rate)
dan asas-asas syarikat-syarikat itu sendiri. Pasaran saham Bursa Malaysia yang
sebenarnya telah melihat tanda-tanda minat pelabur atau pemulih ekonomi dalam
beberapa bulan kebelakangan ini. Terdapat aliran masuk dana asing ke Bursa berturut-
turut pada Ogos, September, Oktober dan juga November 2021.
