22 DR.15.12.2021

Sebanyak 17 buah syarikat telah membeli dokumen tender. Proses penilaian kewangan
dan teknikal telah mula di antara 18 Mei 2020 dan berakhir pada 5 Jun 2020.

Berdasarkan kepada skop dan kos yang ditetapkan, hanya tiga buah syarikat
sahaja yang mengambil bahagian dalam proses tender perolehan ini. Satu laporan
penilaian tender perolehan telah di bentang ke Lembaga Perolehan Kementerian
Pengangkutan yang telah bersidang pada 23 Jun 2020. Namun, tiada petender yang lulus
bagi kedua-dua penilaian kewangan dan teknikal dalam perolehan ini. Sehubungan itu,
satu semakan dan kajian pasaran telah dilaksanakan semula bagi meneliti keperluan
sebenar.

01120

Terdapat tiga syarikat tempatan sahaja yang berdaftar dengan Kementerian
Kewangan (MOF) melalui kod bidang pembuatan. Namun hanya dua syarikat pembuatan
tempatan sahaja yang aktif di dalam pembuatan dan pemasangan rolling stock termasuk
syarikat luar yang telah melabur dan membina pelan mereka di Malaysia.

Berdasarkan track record dan kelulusan Kementerian Kewangan dan sepertimana
yang telah dijawab semasa sesi jawapan peringkat Jawatankuasa pada 1 Disember 2021,
kementerian telah memutuskan untuk melantik syarikat CRRC Rolling Stock Center
(Malaysia) Sdn. Bhd. (CRM) bagi perolehan train ETS 6-cars set yang baharu
memandangkan syarikat ini telah menawarkan penurunan harga sebanyak 22 peratus
daripada kos perolehan ini iaitu penjimatan kira-kira RM80 juta untuk kerajaan. Terima
kasih.

Tuan Loke Siew Fook [Seremban]: Terima kasih Tuan Yang di-Pertua.
Pertamanya seperti yang dikatakan semasa dalam era Kerajaan Pakatan Harapan. Kita
membuka perolehan ini secara rundingan terbuka. Akan tetapi seperti yang dijawab tadi
perolehan ini telah pun dianugerahkan melalui rundingan terus. Persoalan saya ialah
seperti yang dikatakan oleh Yang Berhormat Menteri tadi ada tiga syarikat yang masuk
pembidaan semasa rundingan terbuka tersebut. Akan tetapi ketiga-tiganya tidak lulus dari
segi penilaian kewangan dan teknikal.

Persoalan saya syarikat yang dianugerahkan sekarang ini iaitu CRRC — saya tahu
syarikat itu ia ada kilang di Batu Gajah di Perak. Saya pun pernah melawat kilang tersebut.
Akan tetapi bukankah syarikat yang sama ini juga tidak lulus dari segi penilaian teknikal
dan kewangan?

Saya hendak tahu apakah justifikasi, apakah pertimbangan, apakah perbezaan
yang diletakkan oleh syarikat tersebut apabila syarikat ini diberikan secara rundingan
terus. Padahal semasa rundingan terbuka mereka tidak berjaya daripada segi penilaian
teknikal dan kewangan. Apakah pertimbangan dan juga apakah justifikasi supaya syarikat
ini diberikan rundingan terus pada ketika ini? Terima kasih.

Datuk Seri Ir. Dr. Wee Ka Siong: Terima kasih Yang Berhormat Seremban, yang
juga merupakan mantan Menteri Pengangkutan. Izinkan saya memberi penerangan
secukup-cukupnya tentang perkara ini. Seperti mana yang saya jawab tadi 29 buat
syarikat telah masuk. Apabila diberi taklimat 17 sahaja membeli dokumen.

Daripada 17 buah syarikat itu hanya tiga buah syarikat yang masuk kerana melihat
kelayakan mereka mesti ada assembly plant di sini. Ini yang pertama ataupun sekurang-
kurangnya mereka buat OEM di Malaysia. Ini adalah satu pengkhususan yang patut
diadakan dan inilah dari segi kriteria pemilihan.

Soalan yang cukup baik. Saya juga tanya pegawai. Kenapa mereka — kedua-dua
syarikat tidak lulus secara penilaian teknikal dan kewangan. Jawapan yang saya perolehi
masa itu saya semak. Pertama ialah syarikat CRRC mereka menawarkan RM456 juta.
Satu lagi syarikat SMS Rail Service, RM533 juta. Satu lagi syarikat di mana namanya saya
ada syarikat Perencana Dingin Sdn. Bhd. bersama-sama dengan PT INKA dari Indonesia,
mereka juga masuk. Akan tetapi kalau semakan kewangan, dua syarikat yang layak. Ini
bernilai RM580 juta lebih kurang.

Dalam tiga konteks ini saya hendak bagi tahu, mana yang lebih rendah? RM456
juta. Saya kata kenapa pula tidak lulus daripada segi evaluation technical? Saya
