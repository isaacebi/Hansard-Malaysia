100 DR.15.12.2021

Perkara ketiga yang saya nak sebut, di bawah seksyen 3, ada satu tafsiran baharu
untuk perkataan “keluaran farmaseutikal’. Saya anggap ia sesuatu yang baharu dan
mungkin ada keperluan. Memang ada keperluan sebab selepas pandemik yang berlaku
pada sejak tahun lepas, hampir dua tahun, banyak produk perlu ada paten berkaitan
dengan ubat-ubatan dan sebagainya.

Cuma, saya nak tanya, di bawah ini, apakah KKM terlibat? Sebab ia very specific
berkenaan dengan ubat-ubatan, perkara yang berkaitan dengan bidang perubatan. Hanya
kementerian Yang Berhormat Menteri KPDNHEP sahaja ataupun melibatkan KKM? Itu
saya mohon penjelasan daripada Yang Berhormat Menteri.

Saya merujuk kepada fasal 47 dalam rang undang-undang ini yang
memperkenalkan seksyen 56A yang baharu. Saya nampak ini ada sedikit macam tak
berapa sesuai sebab dikatakan 56A(1)(a), “Kedua-dua pihak dalam prosiding bangkangan
bersetuju bagi prosiding pentaksahan itu dimulakan di mahkamah.” Kalau kedua-dua
pihak yang saling tidak boleh bersetuju antara satu sama lain, kita nak mereka bersetuju,
saya rasa ada kepayahan di sana.

Jadi, saya mohon, kenapa kedua-dua pihak perlu setuju baru pergi mahkamah?
Sepatutnya pihak yang terkilan yang dia rasakan dirinya jadi mangsa, dibenarkan pergi
mahkamah. Jadi, saya mohon penjelasan daripada Yang Berhormat Menteri.

Satu lagi yang saya nampak di bawah triti, ia selaras dengan penyertaan kita ke
dalam Triti Budapest, ada perkataan “mikroorganisma”. Mikroorganisma_ boleh
dipatenkan. Apakah ia akan membawa manfaat kepada mereka yang terlibat? Saya
nampak ini perkataan baharu, ada tafsiran dan ia berkaitan dengan Triti Budapest. Saya
mohon penjelasan daripada Yang Berhormat Menteri.

Juga, apakah langkah-langkah daripada kerajaan, kementerian ini sendiri untuk
membolehkan mikroorganisma baharu yang disimpan di pusat simpanan antarabangsa
boleh diakses oleh pihak-pihak yang berkepentingan?

Perkara terakhir saya nak sebutkan adalah berkenaan dengan pemfailan paten di
Malaysia. Sekiranya pemastautin memfailkan di negara luar dahulu sebelum failkan di
Malaysia, dia failkan di luar negara tanpa kebenaran pendaftar di Malaysia, apakah penalti
yang dikenakan? Sebab, saya rasa tak disebut tadi. Saya tak dengar huraian, penjelasan
daripada Yang Berhormat Menteri. Jadi, saya mohon penjelasan daripada Yang
Berhormat Menteri.

Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Rasah. Saya ingin
menjemput Yang Berhormat Menteri untuk menjawab dalam masa 15 minit, Yang
Berhormat.

6.14 ptg.

Menteri Perdagangan Dalam Negeri dan Hal Ehwal Pengguna [Dato Sri
Alexander Nanta Linggi]: Tuan Yang di-Pertua, saya bermula dengan Yang Berhormat
Rasah. Yang Berhormat Rasah bertanya adakah— fasal farmaseutikal itu, nanti saya
akan buat penjelasan.

Jadi, yang ditanya tadi adalah bolehkah paten dicagarkan di mana-mana institusi
kewangan sepertimana harta persendirian yang lain itu. Memang MylPO ataupun
kementerian juga mencadangkan dalam Rang Undang-undang Paten 2021 untuk
membolehkan sesuatu paten boleh menjadi subjek kepentingan bercagar sebagaimana
harta persendirian atau harta alih yang lain. Jadi, pindaan ini semata-mata untuk
membolehkan mana-mana orang ketiga yang menjadi pihak dalam transaksi kepentingan
bercagar berkenaan dengan suatu paten boleh memohon kepada MylPO untuk
merekodkan transaksi kepentingan bercagar dalam daftar.

Ini kerana dalam kita nak membangunkan industri dan ekonomi kita, kita perlulah
mencari sesuatu yang baharu yang berinovatif supaya yang boleh dicagarkan ini boleh
dijadikan kolateral nanti supaya dia boleh membantu dalam pengembangan business
