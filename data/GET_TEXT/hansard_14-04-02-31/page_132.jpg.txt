122 DR.15.12.2021

Fasal 92 hingga 94 mengenai cara memberikan keterangan, kuasa budi bicara
pendaftar serta kos yang diaward oleh pendaftar.

Fasal 95 mengenai garis panduan dan Arahan Amalan oleh pendaftar.
Fasal 96 mengenai rayuan terhadap keputusan pendaftar.
Fasal 97 mengenai hak di bawah undang-undang lain yang tidak terkesan.

Fasal 98 dan 99 mengenai kuasa Yang Berhormat Menteri untuk membuat
peraturan-peraturan dan meminda Jadual.

Bahagian XV, Fasal 100 dan 101, pemansuhan, pengecualian dan peralihan.

Kementerian Perdagangan Dalam Negeri dan Hal Ehwal Pengguna _ turut
memohon supaya naskhah sahih Rang Undang-undang Petunjuk Geografi 2021 adalah
dalam bahasa kebangsaan. Tuan Yang di-Pertua, saya mohon mencadangkan.

Timbalan Yang di-Pertua [Dato’ Mohd Rashid Hasnon]: Ada siapa yang
menyokong?

Timbalan Menteri Kewangan | [Dato’ Indera Mohd Shahar bin Abdullah]:
Tuan Yang di-Pertua, saya mohon menyokong.

Timbalan Yang di-Pertua [Dato’ Mohd Rashid Hasnon]: Ahli Yang Berhormat,
masalah di hadapan Majlis ialah rang undang-undang bernama suatu akta untuk
mengadakan peruntukan bagi perlindungan dan pendaftaran petunjuk geografi berhubung
dengan barang dan untuk melaksanakan triti yang berkaitan dan bagi perkara yang
berhubungan dengannya dibacakan kali yang kedua sekarang dan terbuka untuk dibahas.

Ahli Yang Berhormat, saya ada tiga orang asalnya tetapi seorang tarik diri. Ada
dua Ahli Yang Berhormat untuk mengambil bahagian dalam perbahasan ini. Pertama,
Yang Berhormat Tebrau dan yang kedua Yang Berhormat Bayan Baru. Maka dengan ini
saya ingin memulakan dengan memanggil Yang Berhormat Tebrau untuk memberikan
perbahasannya.

7.55 mlm.

Tuan Steven Choong Shiau Yoon [Tebrau]: Okey, terima kasih Tuan Yang di-
Pertua. Saya difahamkan rang undang-undang ini menggantikan Akta Petunjuk Geografi
2000. Saya memahamkan petunjuk geografi ialah satu tanda yang digunakan pada
produk yang mempunyai asal geografi tertentu dan mempunyai kualiti atau reputasi yang
disebabkan oleh asal usul tersebut.

Untuk berfungsi sebagai petunjuk geografi ya atau Gl, tanda mesti mengenal pasti
produk sebagai berasal dari tempat tertentu. Akta ini bertujuan untuk mengadakan
peruntukan bagi pendaftaran dan perlindungan yang lebih baik bagi petunjuk geografi
yang berkaitan dengan barangan di Malaysia. Akta ini akan ditadbir Perbadanan Harta
Intelek Malaysia dan Ketua Pengarahnya, hendaklah menjadi Pendaftar Petunjuk
Geografi dan mempunyai kawalan Pejabat Penunjuk Geografi.

Penunjuk geografi mengenal pasti sesuatu barang sebagai berasal dari tempat
tertentu. Sebaliknya tanda dagangan mengenal pasti barang atau perkhidmatan sebagai
berasal daripada syarikat tertentu. Penunjuk geografi boleh dilihat sebagai subset tanda
dagangan yang saya difahamkan. Penunjuk geografi mempunyai fungsi yang sama
seperti tanda dagangan kerana seperti tanda dagangan ia adalah:

(i) pengecam sumber;
(ii) jaminan kualiti; dan
(ili) kepentingan perniagaan yang berharga.

Walaupun hanya seorang atau pengilang boleh menggunakan tanda dagangan
yang didaftarkan atas nama dan alamatnya, setiap pengilang atau pengeluar di rantau
yang sama dibenarkan menggunakan penunjuk geografi yang sama. Jadi, ini adalah satu
