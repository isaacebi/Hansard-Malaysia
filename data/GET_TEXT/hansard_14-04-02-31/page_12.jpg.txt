2 DR.15.12.2021

Di sekolah SK Semop yang bersebelahan juga tidak ada dewan perhimpunan
untuk kegunaan murid-murid sekolah. Mereka terpaksa menggunakan ruang antara blok
kelas sebagai tempat perhimpunan. Saya pernah membangkitkan perkara-perkara ini di
dalam perbahasan yang lepas. Saya ingin bertanya kepada Yang Berhormat Menteri,
berkenaan status permohonan ini. Terima kasih Yang Berhormat Menteri.

Datuk Dr. Mohd Radzi bin Md. Jidin: Terima kasih Ahli Yang Berhormat Tanjong
Manis. Berkaitan dengan SMK Semop itu kekurangan bilik darjah, untuk makluman Abli
Yang Berhormat, dalam RP2 RMKe-12 kerajaan telah meluluskan permohonan
pembinaan bangunan tambahan 12 bilik darjah dan lain-lain kemudahan di SMK Semop.
Jadi kita insya-Allah akan masukkan kemudahan dewan terbuka dalam skop pembinaan
tersebut.

Untuk SK Semop, kita akan teliti keperluan untuk membina dewan terbuka
berpandukan kepada syarat-syarat yang sedia ada. Terima kasih Ahli Yang Berhormat.

Tuan Haji Yusuf bin Abd. Wahab [Tanjong Manis]: Yang Berhormat Menteri,
berkenaan dengan padang tadi, trek untuk latihan olahraga ada berita menggembirakan
daripada Yang Berhormat Menteri?

Timbalan Yang di-Pertua [Dato’ Mohd Rashid Hasnon]: Sila Yang Berhormat
Yang Berhormat Menteri.

Datuk Dr. Mohd Radzi bin Md. Jidin: Kita akan teliti keperluan tersebut Yang
Berhormat dan kemudian kita akan membuat susulan berkaitan dengan permohonan yang
disebut oleh Yang Berhormat tadi. Terima kasih.

Tuan Haji Yusuf bin Abd. Wahab [Tanjong Manis]: Terima kasih Yang
Berhormat Menteri.

Timbalan Yang di-Pertua [Dato’ Mohd Rashid Hasnon]: Yang Berhormat
Menteri, soalan tambahan kedua saya jemput Yang Berhormat Sibuti.

Tuan Lukanisman bin Awang Sauni [Sibuti]: Okey, terima kasih Tuan Yang di-
Pertua. Yang Berhormat, saya ingin merujuk kepada berkenaan tentang isu air dan elektrik
kepada grid. Semestinya kita tahu bahawa masalah ini berlarutan, Kerajaan Sarawak
pernah menawarkan sejumlah RM50 juta untuk penyambungan grid dan RM9 juta untuk
water grid.

Saya ingin bertanya kepada pihak kementerian, adakah masalah ini telah dapat
diputuskan dan saya ingin mendapat tahu daripada Yang Berhormat Menteri, adakah
dengan penyambungan grid ini pihak kementerian bersedia untuk pembayaran bil bulanan
untuk penyambungan grid dan juga grid elektrik dan air ini.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri.

Datuk Dr. Mohd Radzi bin Md. Jidin: Terima kasih Yang Berhormat Sibuti.
Berkaitan dengan RM50 juta yang diperuntukkan oleh kerajaan negeri. Dalam konteks ini
kerajaan negeri bekerjasama dengan kementerian dan 124 buah sekolah terlibat dalam
program tersebut. Daripada 124 buah sekolah ini 23 buah sekolah telah selesai
disambung ke grid dan 101 buah sekolah dalam proses penyambungan. Seperti mana
sekolah-sekolah lain di seluruh negara, bayaran utiliti merupakan sebahagian daripada
bayaran yang akan dilaksanakan pihak kementerian. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih. Saya
bagi peluang soalan tambahan ketiga Yang Berhormat Padang Serai.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Terima kasih Yang Berhormat Menteri. Saya ingin mohon kepada Yang Berhormat
Menteri di Padang Serai sekolah-sekolah sudah hampir 50 tahun ke atas. Bagaimana
ataupun adakah rancangan untuk rewiring balik bilik sekolah-sekolah tersebut
memandangkan dia punya tenaga elektrik dia gunakan lebih daripada dulu.
