42 DR.15.12.2021

kerana ramai di luar sana ingin tahu, adakah pindaan yang baru ini akan bercanggah
dengan DTA Malaysia dengan Singapura kerana dalam artikel 15 dalam DTA dengan
Singapura mengatakan secara jelas bahawa gaji seseorang bekerja hanya akan
dikenakan cukai di tempat dia bekerja. Itu kalau kita sekarang hendak meterai dalam
perkataan Yang Berhormat Timbalan Menteri yang guna tadi, maksudnya mereka akan
dikenakan cukai dalam dua buah tempat walaupun memeterai.

Jadi, di sini saya minta Yang Berhormat Timbalan Menteri menjelaskan secara
terperinci sama ada ini akan bercanggah dengan DTA Malaysia dengan Singapura dan
bagaimanakah kita menyelesaikan masalah ini walaupun hanya memeterai sahaja.
Terima kasih.

Tuan Pengerusi [Dato’ Sri Azalina Othman Said]: Fasal lain?
Dr. Ong Kian Ming [Bangi]: Satu lagi Tuan Pengerusi.

Tuan Pengerusi [Dato’ Sri Azalina Othman Said]: Fasal-fasal sahaja ya.

12.36 tgh.

Dr. Ong Kian Ming [Bangi]: Fasal 5(b)(o). Tadi Yang Berhormat Timbalan
Menteri tidak ada masa untuk menjawab soalan saya tentang pendapatan daripada unit
trust untuk GLIC yang datang dari luar negara sama ada ia akan dikenakan cukai di bawah
pindaan ini? Itu sahaja. Terima kasih.

Tuan Pengerusi [Dato’ Sri Azalina Othman Said]: Last.

Dato’ Ngeh Koo Ham [Beruas]: Butiran 20. Tuan Pengerusi, pindaan ini
memestikan bayaran lebih daripada— kalau bayaran melebihi RM100,000 dibayar kepada
ejen, dealer dan distributor yang membayar itu mesti withholding dua peratus daripada
bayaran. Anggapan ini ialah yang ejen itu akan ada keuntungan. Ini bukan satu kes
sahaja. Sekarang sikap kerajaan berkehendakkan semua rakyat yang dibebankan dengan
pelbagai tanggungjawab dan tugas. Dalam jual beli pun, diperlukan withholding sale and
purchase amount tiga percent, lima percent kah, tujuh percent kah mengikut keadaan
tertentu, mesti dibayar kepada pihak income tax dalam masa yang tertentu.

Dalam kes ini, 30 hari. Kalau tidak dibayar, akan didenda 10 percent. Begitu juga
dengan lain-lain peruntukan. Isunya, apabila tidak ada cukai, hendak dapat balik wang
yang telah diserahkan kepada pihak income tax ini lambat sangat. Jadi kenapa ditambah
beban ke atas rakyat ini? Jadi, kita tidak harus — kalau ada ejen yang akan mendapat
keuntungan ini, biarlah dia membayar cukai selepas semua proses perniagaannya
direturn kepada pihak — when they file the return, kita akan tentukan. Jangan cukai terlebih
dahulu.

Tadi tentang Garnishee tadi. Bolehkah kerajaan hanya dihadkan meminta pihak
bank membayar jumlah yang dihutangkan? Jangan kita langgar prinsip banking secrecy.
Kalau hutang RM2,000 sahaja, tidakkan hendak minta bank bongkar semua hal peribadi
seseorang itu? Jadi harapan saya, pihak kerajaan hanya berhak untuk menuntut jumlah
yang hendak dituntutnya daripada akaun pembayar cukai dalam bank, bukan dibongkar
semua.

Apabila dibongkar semua ini, dia tidak boleh beritahu account holder, bolehkah
bank disamankan kerana memecah kontrak banking secrecy dengan anak guaman. Kita
tidak mahu isu-isu lain berbangkit, sungguhpun niat baik. Let us limit to recovery and not
the right to all the accounts of the taxpayers. Terima kasih.

Tuan Pengerusi [Dato’ Sri Azalina Othman Said]: Silakan.
Dato’ Indera Mohd Shahar bin Abdullah: Terima kasih.

Tuan Pengerusi [Dato’ Sri Azalina Othman Said]: Yang Berhormat Timbalan
Menteri, ini sahaja?

Dato’ Indera Mohd Shahar bin Abdullah: Ya. Terima kasih Tuan Pengerusi.
Terima kasih Ahli-ahli Yang Berhormat yang bertanya. Ahli Yang Berhormat Dungun
membangkitkan satu pandangan yang baik. Saya akan minta pihak bahagian cukai
