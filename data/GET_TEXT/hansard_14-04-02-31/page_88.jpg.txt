78 DR.15.12.2021

Saya nak beri contoh. Akta yang sebelum ini kita tidak pun melantik pegawai pihak
berkuasa tempatan (PBT) sebagai contoh. Akan tetapi hari ini dengan adanya rang
undang-undang ini, kita boleh juga melantik mereka. Kita juga boleh melantik Jabatan
Pengangkutan Jalan (JPJ). Ini adalah sesuatu yang kita fikir perlu untuk kita memberikan
bukan hanya enforcement tetapi menambahkan lagi golongan mereka yang boleh kita
turunkan kuasa untuk membantu kita menangani masalah ini.

Kemudian kita juga hendak supaya masyarakat di dalam negara kita ini
mempunyai perasaan seperti Ahli-ahli Parlimen. Tadi cerita yang telah dibangkitkan oleh
Yang Berhormat Bukit Mertajam adalah sesuatu yang saya sendiri merasai akan apa yang
dirasai oleh Yang Berhormat Bukit Mertajam. Ini adalah satu cerita yang sepatutnya kita
maklumkan kepada semua rakyat yang ada di dalam negara kita. Maka sebab itu, kita
perlukan masyarakat yang mempunyai perasaan bahawa mereka mahu negara kita bebas
daripada hamba abdi. Mereka mahu supaya negara kita ini menjadi sebuah negara yang
dihormati. Bukan seperti laungan Ahli-ahli Yang Berhormat semata-mata, tetapi
kerjasama ini perlu kita adakan.

Seperti ramai Ahli-ahli Yang Berhormat katakan, di dalam Al-Quran telah terbukti
melebihi 20 ayat yang telah pun menceritakan tentang hamba abdi. Ini menunjukkan
bahawa kita semua memerlukan sesuatu kerjasama daripada semua golongan. Sama ada
orang Islam ataupun yang beragama apa sekalipun yang mahu menentang tentang
masalah hamba badi dalam negara kita hari ini. Maka segala apa yang kita bentangkan
hari ini adalah untuk melihat kerjasama ini bukan hanya di peringkat kerajaan yang telah
dibangkitkan ramai Ahli Yang Berhormat tadi, tentang collaboration di antara satu
kementerian dengan kementerian-kementerian yang lain, tetapi juga NGO-NGO. Kita
perlukan juga ramai daripada semua golongan-golongan yang ada di negara kita untuk
memastikan ia boleh berlaku.

Begitu juga dengan masalah majikan. Tadi ada Yang Berhormat Padang Rengas
bangkitkan bagaimana caranya untuk kita memastikan supaya mereka yang diperlukan
dalam negara kita ini ada proses yang boleh kita mengetahui keberadaan mereka di dalam
negara kita. Saya telah pun memaklumkan sebelum ini. Saya sudah bawa dalam
Mesyuarat Jemaah Menteri supaya kita adakan satu konsep yang kita namakan e-/ocker,
di mana apabila seseorang itu masuk ke dalam negara kita, kita tahu keberadaannya dan
kita tahu siapa dia.

Bukan hanya tahu orang itu tetapi juga kita tahu keluarga dia, di mana
kampungnya. Semua itu kita perlu tahu dan kalau dia bekerja di dalam negara kita, kita
hendak tahu sama ada dia mendapat gaji ataupun tidak. Maka kita perlu supaya semua
memasukkan dalam e-locker tersebut, gaji melalui e-wages sebagai contoh. Ini adalah
sesuatu yang kita perlukan.

Penambahbaikan menggunakan teknologi supaya segala apa kesalahan yang
dilakukan oleh majikan, kita pasti boleh mengambil tindakan dengan sewajarnya dengan
secepat mungkin. Ini adalah satu-satu perkara yang telah pun hangat diperbincangkan
bukan hanya di peringkat kementerian tetapi juga di peringkat NGO-NGO dan semua
rakyat yang ada, yang mahu melihat kejayaan untuk memastikan bahawa mereka yang
melakukan kesalahan ini patut mengambil tindakan. Jadi saya ucapkan berbanyak-
banyak terima kasih kepada semua yang telah membentangkannya.

Saya nak maklumkan tentang masalah Tier 3 yang baru-baru ini diumumkan oleh
US Department. Tadi Yang Berhormat Hang Tuah Jaya mengatakan tentang tahun 2007,
ketika itu kita di Tier 2. Saya nak maklumkan ketika itu kita adalah di Tier 3. Tier 3
sebenarnya sudah empat kali Malaysia dalam Tier 3 iaitu tahun 2001, 2007, 2009, 2014
dan 2021.

Jadi bermakna ada peningkatan semasa kita melakukan pembaikan tentang akta
ini pindaan pada tahun 2015. Walaupun ada penambahbaikannya kita di kedudukan
watch list pada tahun 2015, 2016 dan kita naik ke Tier 2 pada tahun 2017. Kemudian pada
tahun 2018, turun semua ke Tier 2 Watch List, 2019 masih lagi watch list, 2020 berturut-
turut selama tiga tahun watch list maka sebab itu US Department meletakkan kita kepada
Tier 3.
