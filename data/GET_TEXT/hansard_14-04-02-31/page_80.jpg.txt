70 DR.15.12.2021

pendekatan yang saya rasa progresif tetapi isunya adalah kita ada orang-orang dalam
penguatkuasaan juga yang terlibat.

01600

Ini bukan tanggapan saya sahaja, memang ada laporan-laporan polis, ada
pendakwaan, ada penangkapan pengarah ataupun pegawai-pegawai yang berpangkat
tinggi juga terlibat dalam sindiket pemerdagangan manusia ini. Saya harap kalau bukan
dalam sidang ini yang tinggal sehari sahaja lagi, maka dalam sidang akan datang ini, pihak
KDN komited untuk membentangkan RCI mengenai Wang Kelian ini.

Tuan Yang di-Pertua, saya juga ingin mengucapkan tahniah kepada KDN,
anggota Bahagian D3, Pencegahan, Pemerdagangan Orang dan Antipenyeludupan
Migran (ATIPSOM) atau usaha untuk menumpas sindiket penyeludupan migran orang di
ladang Lojing, Cameron Highlands. Saya rasa ini harus kita acknowledge untuk memberi
kredit kepada mereka. Namun tangkap di sini, sana lagi membuas. Tangkap di sana,
kawasan lain membuas. So, isunya adalah wujud sindiket yang ada rancangan yang
sangat baik untuk mereka terus melakukan jenayah pemerdagangan orang ini.

Pada pendapat saya Tuan Yang di-Pertua, kita kena ubah persepsi dahulu.
Isunya apabila ada satu bot yang membawa 60 atau 50 orang daripada negara lainlah,
kita tidak tahu sama ada yang berdokumen atau tidak, tangkapan pertama adalah mereka
ini adalah pendatang asing tanpa izin (PATI). This needs to change. The minute we see
them, you cannot just assume they are just PATI. You have to be able to evaluate kalau
mereka ini menjadi mangsa pemerdagangan manusia. Oleh sebab sindiket-sindiket ini
akan menjanjikan the moon and the stars to them. Datang ke Malaysia dapat kerja dan
sebagainya. Mereka diperdaya, ditipu, menjadi mangsa pemerdagangan, dieksploitasi
and they are abandoned at sea, ditinggalkan di lautan untuk mereka cari arah tuju mereka
sendiri.

Saya faham bahawa the first point of contact adalah dengan imigresen. Maka
saya harap pihak imigresen ini sama ada— ataupun pihak maritim, PDRM akan
menggunakan budi bicara yang ada berlandaskan undang-undang yang sedia ada ini
untuk memastikan bahawa yang datang ini adalah betul-betul fit the description of mangsa
pemerdagangan manusia. Tuan Yang di-Pertua, saya menyentuh juga beberapa perkara,
sedikit sahaja lagi.

Timbalan Yang di-Pertua [Dato' Mohd Rashid Hasnon]: Ya, masa sudah habis.
Minta rumuskan.

Puan Kasthuriraani a/p Patto [Batu Kawan]: Sedikit sahaja. Saya ingin tahu
juga, apakah status mahkamah khas untuk pemerdagangan orang? Special court for
trafficking yang telah diumumkan oleh Ketua Hakim Negara, Tun Mohamed Raus bin
Sharif yang dikatakan perlu wujud selain dari di Klang, beliau juga mencadangkan di Ipoh,
di Melaka, di Muar, di Kota Kinabalu dan Balik Pulau. Saya ingin tahu, apakah status ini?
Kita hendak pinda rang undang-undang ini, pindaan yang bagus but we don’t have the
special court for trafficking.

Selain daripada itu, saya hendak menyentuh sedikit mengenai alternative to
detention. Tuan Yang di-Pertua, sebelum ini Jawatankuasa Pilihan Khas Hal Ehwal
Wanita, Kanak-kanak dan Pembangunan Sosial telah membincangkan alternative to
detention. So, saya rasa sudah tiba masa sebagai sebuah negara yang telah meratifikasi
Konvensyen Hak Kanak-kanak, kita tidak boleh membenarkan kanak-kanak menjadi
mangsa dalam detention centre. Hari ini masih lagi wujud kanak-kanak yang masih ada
dalam detention centre, pusat penahanan kami. Dengan Malaysia menjadi ahli dalam UN
Human Rights Council, | think kita perlu satu pendekatan yang proaktif, foreign policy
negara bukan sahaja pindaan kepada rang undang-undang untuk kita lihat...

Timbalan Yang di-Pertua [Dato' Mohd Rashid Hasnon]: Masa...

Puan Kasthuriraani a/p Patto [Batu Kawan]:...So that, we don’t have any more
children in detention. Pada masa yang sama...

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat.
