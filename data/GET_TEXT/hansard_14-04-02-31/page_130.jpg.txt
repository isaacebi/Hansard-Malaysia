120 DR.15.12.2021

Timbalan Yang di-Pertua [Dato’ Mohd Rashid Hasnon]: Baik.

Dato Sri Alexander Nanta Linggi: Kalau memang ada yang tertinggal Tuan
Yang di-Pertua, mungkin dibenarkan untuk memberi jawapan secara bertulis.

Timbalan Yang di-Pertua [Dato’ Mohd Rashid Hasnon]: Bertulis, baik.

Dato Sri Alexander Nanta Linggi: Saya mohon maaf kalau jawapan tak berapa
sempurna kerana perlu dipercepatkan juga ucapan ataupun penggulungan saya ini.
Sekian, terima kasih.

Timbalan Yang di-Pertua [Dato’ Mohd Rashid Hasnon]: Baik, terima kasih.
Terima kasih Yang Berhormat Menteri. Ahli Yang Berhormat, sekarang saya kemukakan
masalah kepada Majlis bagi diputuskan. Masalahnya ialah bahawa rang undang-undang
ini dibacakan kali yang kedua sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]

[Timbalan Yang di-Pertua (Dato’ Mohd Rashid Hasnon) mempengerusikan
Jawatankuasa]

[Fasal-fasal dikemukakan kepada Jawatankuasa]

[Fasal 1 hingga Fasal 20 diperintahkan jadi sebahagian daripada rang undang-
undang]

[Rang undang-undang dimaklumkan kepada Majlis sekarang]
[Majlis Mesyuarat bersidang semula]

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

[Rang undang-undang dilaporkan dengan tidak ada pindaan; dibacakan kali yang
ketiga; disokong oleh Timbalan Menteri Kewangan | (Dato’ Indera Mohd Shahar bin
Abdullah) dan diluluskan]

RANG UNDANG-UNDANG PETUNJUK GEOGRAFI 2021

Bacaan Kali Yang Kedua dan Ketiga

7.48 ptg.

Timbalan Menteri Perdagangan Dalam Negeri dan Hal Ehwal Pengguna
[Dato’ Rosol bin Wahid]: Bismillahi Rahmani Rahim. Assalamualaikum warahmatullahi
wabarakatuh. Terima kasih Tuan Yang di-Pertua. Tuan Yang di-Pertua, saya mohon
mengemukakan Rang Undang-undang Petunjuk Geografi 2021.

Timbalan Yang di-Pertua [Dato’ Mohd Rashid Hasnon]: Sila teruskan dengan
huraian.

Dato’ Rosol bin Wahid: Tuan Yang di-Pertua, Ahli-ahli Yang Berhormat sekalian,
terima kasih kepada yang masih setia bersama-sama kita pada petang ini. Kementerian
Perdagangan Dalam Negeri dan Hal Ehwal Pengguna melalui Perbadanan Harta Intelek
Malaysia (MyIPO) berperanan mengawal selia pembangunan dan pentadbiran sistem
harta intelek termasuk mentadbir, menguatkuasakan perundangan harta intelek seperti
memperlindungan dan pendaftaran petunjuk geografi.

Petunjuk geografi ialah suatu petunjuk yang mengenal pasti apa-apa barang
sebagai berasal daripada sesuatu negara atau wilayah atau suatu rantau atau lokaliti
