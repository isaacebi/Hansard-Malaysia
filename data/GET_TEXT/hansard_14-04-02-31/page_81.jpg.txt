DR.15.12.2021 71

Puan Kasthuriraani a/p Patto [Batu Kawan]:...Just poin dia, untuk kita naik
daripada Tier 3 kepada Tier 2 ataupun Tier 1. Seperti yang rakan-rakan saya katakan tadi,
Malaysia tidak pernah menduduki Tier 1. | think this is something serious. Kita perlu
melabur usaha kita untuk memastikan kita ada usaha. Ini bukan kita tidak boleh lihat
laporan daripada US sahaja, apa yang mereka tahu, tetapi apa-apa pun wujud. Kalau
Wang Kelian itu wujud depan mata kita, maka kita ada isu pemerdagangan manusia di
Malaysia.

So, saya rasa perlu ada juga pindaan kepada rang undang-undang yang berkaitan
dengan Kementerian Sumber Manusia. Kita hendak kaitkan isu pemerdagangan manusia
dan buruh paksa juga. So, it needs amendments to Employment Act, tabling of
Employment Act dan sebagainya oleh Kementerian Sumber Manusia. Saya hendak
cadangkan satu task force atau unit seperti dalam MACC yang akan melaporkan kepada
Yang Berhormat Menteri. Hari ini saya hendak cadangkan satu unit atau task force yang
juga akan melaporkan kepada Yang Berhormat Menteri dan bukan sahaja Yang
Berhormat Menteri, dan kepada Parlimen. Last suggestion Tuan Yang di-Pertua...

Timbalan Yang di-Pertua [Dato' Mohd Rashid Hasnon]: Tambahan lima poin.
| sudah calculate sudah. | only allowed one point.

Puan Kasthuriraani a/p Patto [Batu Kawan]: Baik. Yang Berhormat Menteri
kalau Yang Berhormat Menteri dengar, saya harap...

Timbalan Yang di-Pertua [Dato' Mohd Rashid Hasnon]: Yang Berhormat, saya
minta Yang Berhormat Batu Kawan untuk habiskan masa, sebab telah ambil masa 45
minit.

Puan Kasthuriraani a/p Patto [Batu Kawan]: Kalau ada apa-apa pindaan
kepada rang undang-undang ia perlu melalui Jawatankuasa Khas Parlimen dahulu, bukan
dibentangkan baharu masuk jawatankuasa khas. Jawatankuasa khas perlu melihat
pindaan ini dahulu, panggil experts dapatkan ulasan daripada mereka, baru kita benarkan
bentangkan di Parlimen. Saya harap Yang Berhormat Menteri akan mengambil semua
cadangan kami dan memberikan jawapan yang kami harapkan. Terima kasih.

Timbalan Yang di-Pertua [Dato' Mohd Rashid Hasnon]: Ada lagi yang
keenam? Ketujuh? Tidak ada ya. Sekarang saya jemput Yang Berhormat Baling.

4.05 ptg.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua. Assalamualaikum warahmatullahi wabarakatuh. Salam Keluarga
Malaysia. Terima kasih kerana memberi peluang kepada Baling untuk turut serta.

Saya menyambut baik dan menyokong hasrat Kementerian Dalam Negeri untuk
meminda Akta Antipemerdagangan Orang dan Antipenyeludupan Migran (Pindaan) 2021.
Antaranya seksyen 12, seksyen 13 dan seksyen 14, iaitu antaranya memperdagangkan
orang yang lebih berat daripada tiga tahun hingga 20 tahun dinaikkan kepada lima hingga
seumur hidup. Ini bukan satu perkara biasa. Negara-negara lain seperti Singapura dan
negara-negara Indonesia, Filipina, Amerika semua sudah ada.

Jadi, kita setuju dengan cadangan hukuman yang berat yang dikenakan kepada
kesalahan memperdagangkan manusia ini. Kita pun semua sedia maklum seperti kawan-
kawan lain yang sebutkan apa yang telah berlaku dalam kawasan Genting Perah, rahsia
Wang Kelian, lebih 150 orang mayat yang telah dikebumikan di situ tanpa ada hala tuju.
Jadi kalaulah tidak ada hukuman seumur hidup, ini mungkin akan berterusan. Mungkin di
kawasan saya di Baling pun mungkin akan berlaku. Jadi saya amat gembira pada hari ini
kerana perkara ini dapat dilakukan.

Walau bagaimanapun, saya ingin menegaskan bahawa sebagai Kerajaan
Keluarga Malaysia yang berpegang teguh kepada kestabilan demi kemakmuran. Tugas
kerajaan bukan untuk menghukum rakyat semata-mata tetapi kita juga perlu melihat
kepada punca dan mengapa rakyat melanggar undang-undang dan peraturan yang
ditetapkan, khususnya dalam mereka untuk kita dapatkan maid di rumah kita.
