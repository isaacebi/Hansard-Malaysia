26 DR.15.12.2021

bersendirian tanpa apa-apa bantuan daripada kerajaan. Mereka sentiasa menghadapi
masalah menjaga sendiri, knusus mereka yang tidak boleh bergerak atau immobile.

Jadi di negara-negara lain, terdapat program yang mana pekerja sosial melawat
kerap kepada warga emas yang tinggal bersendirian. Jadi, saya ingin tahu sama ada
kementerian mempunyai atau bercadang mengadakan program yang sama ya, lawatan
oleh pekerja sosial. Sekian.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Wangsa Maju. Sila Yang Berhormat Tlmbalan Menteri.

Dato’ Hajah Siti Zailah binti Mohd Yusoff: Ya, terima kasih Yang Berhormat di
atas soalan tambahan dan kita sangat mengalu-alukan cadangan dan pandangan yang
baik demi kebaikan warga emas kita ya. Selain daripada program yang kita telah
laksanakan sebagaimana saya sebut tadi, kita ada pusat aktiviti warga emas, kita ada 143
buah institusi pusat aktiviti warga emas dan kita juga ada 17 institusi di bawah JKM yang
membantu untuk warga emas.

Di mana warga emas yang mana kita bantu sekarang ini, kita ada penghuni
berjumlah 2,030 orang tetapi sekiranya mereka yang memerlukan, yang tercicir saya
mengharapkan supaya laporan dan maklumat itu diberi terus kepada JKM kita. Kita ada
lebih 108 buah pejabat kebajikan daerah di seluruh negara.

Untuk makluman Yang Berhormat, sekarang ini di bawah institusi kita, kita telah
menguruskan warga emas yang terlantar lebih daripada 157 orang, yang separuh terlantar
222 orang dan ada juga yang berpenyakit mental, 548 orang dan kita ada juga warga
emas yang berada di institusi kita, tetapi yang boleh menguruskan diri sendiri seramai 620
orang. Jadi kita sentiasa berusaha untuk memberikan yang terbaik.

Jadi, kita mengharapkan insya-Allah dengan adanya maklumat dan program-
program yang kita sediakan ini dengan kerjasama Yang Berhormat dan semua Abhli
Parlimen, sama-sama kita memberikan yang terbaik. /nsya-Allah kerajaan sedang
berusaha untuk tahun hadapan untuk kita merangka satu akta khusus untuk warga emas
untuk memastikan supaya rang undang-undang yang kita akan sediakan ini mencakupi
semua kepentingan dan perlindungan penjagaan hak warga emas di Malaysia. Terima
kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Saya bagi peluang soalan tambahan ketiga sebelah sini,
sila Yang Berhormat Beaufort.

Dato’ Hajah Azizah binti Mohd Dun [Beaufort]: Terima kasih Tuan Yang di-
Pertua. Yang Berhormat Timbalan Menteri, saya terbaca hari ini bahawa ada satu Skim
Saraan Bercagar (SSB) yang telah diperkenalkan oleh Cagamas Berhad yang mana
dilancarkan oleh Yang Berhormat Menteri Kewangan untuk memberi peluang kepada
pesara meminjam dengan mencagarkan rumah mereka yang telah dibayar dengan penuh
untuk mendapat wang bagi meneruskan kehidupan mereka dengan cara kehidupan yang
mereka sudah biasa.

Ini dilaporkan, dilaksanakan di Lembah Klang. Adakah kementerian, soalan saya,
bercadang untuk bekerjasama dengan Cagamas Berhad untuk mengembangkan skim ini
kepada pesara warga emas kita di seluruh negara. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Beaufort. Sila.

Dato’ Hajah Siti Zailah binti Mohd Yusoff: Terima kasih Yang Berhormat
Beaufort atas soalan tambahan dan kita sangat mengalu-alukan sebenarnya kerjasama
apa jua yang boleh memberikan kebaikan kepada warga emas kita. Program ini sangat
baik, saya kira perkara ini seharusnya ditambahbaikkan dan diperluaskan kepada semua
peringkat, insya-Allah.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Ahli-ahli Yang Berhormat sekarang tamatlah sesi untuk
