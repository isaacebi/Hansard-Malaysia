54 DR.15.12.2021

rekod yang lebih baik apabila kita menggunakan SOSMA juga dalam pelaksanaan hukum.
Sedangkan bagi pihak negara Barat ini dan pihak kita sendiri, SOSMA ini satu undang-
undang yang draconian. Undang-undang yang mempunyai — yang terlalu banyak
peruntukannya tidak menyebelahi tentang human rights ini.

Saya merasa agak terkilan kerana mengapakah kita berbangga kita dapat
kurangkan satu jenayah dengan kita menggunakan satu akta yang sendiri bermasalah
iaitu Akta SOSMA itu? Saya tanya kepada pihak kerajaan, adakah kerajaan terus ingin
melaksanakan SOSMA ini daripada segi melaksanakan undang-undang ini. Sekian terima
kasih.

Tuan Yang di-Pertua: Terima kasih Yang Berhormat Sepang. Seterusnya Yang
Berhormat Padang Rengas.

2.46 ptg.

Dato’ Seri Mohamed Nazri bin Abdul Aziz [Padang Rengas]: Tuan Yang di-
Pertua, saya ingin menyatakan di sini, nak ucap tahniah kepada Yang Berhormat Menteri
kerana berjaya membentangkan satu rang undang-undang. Saya ingin menyatakan
sokongan sepenuh saya kepada pindaan yang akan dibuat. Cuma, saya hendak sebut di
sini dengan izin there is an English idiom which says that “prevention is better than cure’.

Apa yang saya lihat di sini iaitu bahawa sememangnya Yang Berhormat Menteri
bersungguh-sungguh mahu melakukan sesuatu untuk membolehkan kita diturunkan
daripada Tier 3 ke Tier 2 yang perlu dilakukan oleh kerana mereka merupakan sebuah
negara pengimport barangan kita. Saya ucapkan tahniah. Akan tetapi, saya kira di dalam
pindaan akta ini ada menyebut tentang hukuman yang dibuat terhadap syarikat-syarikat
kalau mereka terlibat dalam kerja-kerja ini. Cuma, saya hendak sebut ada perbezaan
budaya di antara kita dengan Amerika Syarikat yang mana pekerja-pekerja kita membawa
anak-anak mereka sama untuk mereka menjalankan kerja mereka di ladang-ladang
kerana tidak ada orang yang menjaga anak mereka.

Saya hendak tengok di sini kalau boleh mesti ada satu seksyen yang
mengehendaki supaya syarikat menyediakan tempat-tempat child centre ini untuk
membolehkan pekerja-pekerja bekerja tanpa membimbangi apa akan berlaku kepada
anak-anak mereka yang tinggal di rumah-rumah. Dengan izin, we must have something
here to force the company to sediakan child centre so that kita tidak melanggari apa yang
difikirkan sebagai child labour oleh pihak Amerika. Itu pertamalah. Kedua Yang Berhormat
Menteri, saya tengok kita mengambil orang-orang ini, pekerja-pekerja daripada ejen-ejen.
Inilah yang menyebabkan iaitu kita menjadi sasaran kepada Amerika Syarikat bahawa kita
memperdagangkan manusia atau imigran.

Jadi, apa salahnya sekarang ini kalau betul-betul kita memerlukan pekerja
daripada source country seperti Philippines-kah, Indonesiakah, ataupun Bangladesh, kita
deal with the government so that the government- dia punya kerajaan yang akan cari
pekerja ini. Apa sekali pun, kita akan mengambil pekerja daripada institusi yang
diwujudkan oleh kerajaan yang memanggil pekerja-pekerja ini daripada negara mereka.
Kalau tidak, sepertimana kita semua tahu, kita akan dihukum disabitkan oleh kerana
perbuatan ejen-ejen.

So, we deal directly with the government. Saya percaya kerajaan mereka juga
akan merasa simpati dengan rakyatnya dan akan mengusahakan untuk pastikan bahawa
kerajaan akan memastikan orang ini adalah orang yang layak untuk dihantar bekerja di
luar negara. We have to take that responsibility. But now we are using the agents dan ejen
inilah yang menyebabkan pekerja dikutip daripada kampung-kampung. Ada yang jual
tanah mereka dan ini bondage— labour bondage yang dilakukan. Akan tetapi yang
dihukum ialah kita walhal kita cuma ambil pekerja. Jadi, ini pertama.

Kedua juga, mungkin hendak elok kalau sekiranya kita bagi ke mana-mana
syarikat kalau dia hendak 100 orangkah, 200 orangkah dia sendiri pergi cari. You go to
that country. You want 200 workers, you go and find 200 workers in Bangladesh or in
Philippines. Jadi, tidaklah boleh dipersalahkan kepada negara Malaysia yang
menyebabkan bondage ini berlaku bagi pekerja yang datang daripada source country.
