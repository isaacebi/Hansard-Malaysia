DR.15.12.2021 15

negatif bukan sahaja kepada pengusaha dan penternak tetapi juga kepada pengguna
dengan kenaikan harga barang.

Saya rujuk kepada laporan Khazanah Research Institute yang menyatakan bila
bercakap tentang soal mobilisasi makanan merentasi rantaian bekalan tempatan, ia
melibatkan di Malaysia 16 kementerian dengan 67 agensi. Maksudnya sangat luas, maka
perlu kerajaan dan kementerian mengambil kira cara untuk memudahkan laluan.

Contoh sekarang sebagaimana diumumkan oleh KPDNHEP yang juga
melibatkan kementerian Yang Berhormat, akan berlaku pergantungan yang tinggi kepada
hasil dedak bagi rantaian penternak dan juga makanan-makanan di Malaysia. Antara
sebab utama kenapa isirung sawit iaitu pengganti kepada barangan import dedak yang
selalunya kita guna pakai di mana seluruh dunia sekarang bersaing untuk
mendapatkannya. Jadi 95 peratus datang daripada China dan Rusia, kita terpaksa
kembali kepada kedaulatan dan sekuriti makanan dalam negara.

Maka Yang Berhormat, bagi pihak kementerian apakah langkah-langkah untuk
mempercepatkan memberi insentif knas buat hasil tempatan pengusaha bagi makanan
dedak yang diperlukan untuk mengatasi keperluan ternakan di seluruh Malaysia kerana
ini yang dibangkitkan oleh mereka sedang kita pergi ke fasa seterusnya tidak lagi
menggunakan pergantungan kepada barangan import. Terima kasih, Tuan Yang di-
Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Permatang Pauh. Sila, Yang Berhormat Timbalan Menteri.

Datuk Seri Haji Ahmad bin Hamzah: Terima kasih Tuan Yang di-Pertua.
Walaupun sebenarnya soalan ini sudah lari lagi. Sudah lari daripada tujuan asal tetapi
saya akan jawab. Pertamanya apa yang disebut oleh Yang Berhormat tadi tentang apa
juga masalah yang dihadapi bukan sahaja daripada pengguna yang terpaksa membayar
tinggi barang-barang keperluan makanan bahkan kepada pengeluar produk iaitu petani
dan penternak yang terpaksa menanggung kos production yang tinggi.

Maka dengan sendirinya, rantaian pemasaran ini akan berlaku kerana daripada
mula seperti yang kita semua maklum bahawa kebanyakan daripada raw material ataupun
keperluan asas kita adalah kita import daripada luar negara yang harga pada ketika ini
kita semua tahu tinggi.

Misalannya apa juga macam baja dan juga racun, walaupun kenaikannya 100
peratus tetapi kita dapati setelah kita buat penyiasatan yang ditanggung oleh pengeluar
ataupun petani hanya 20 ke 30 peratus sahaja. Makna peningkatannya tidak boleh lebih
daripada tersebut. Walau macam mana pun Tuan Yang di-Pertua, sekarang kita dalam
proses untuk menstabilkan keadaan bukan sahaja kita memastikan supaya bekalan kita
mencukupi bahkan rakyat dan juga pelanggan atau pengguna tidak terbeban dengan
harga yang tinggi. Terima kasih, Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih. Soalan
tambahan kedua, sila Yang Berhormat Pontian.

Datuk Seri Haji Anmad bin Haji Maslan [Pontian]: Terima kasih Tuan Yang di-
Pertua. Apakah langkah-langkah yang dibuat oleh MAFI bagi memerangi orang tengah
dalam bekalan makanan dan pemasarannya? Adakah MAFI bercadang untuk
mengadakan Pasar Borong Digital untuk petani, penternak dan penanam sayur juga
membina Pasar Fizikal Jualan Terus seperti di muara sungai ataupun pangkalan-
pangkalan nelayan untuk nelayan dan keluarga mereka menjual terus tanpa orang
tengah? Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Pontian. Sila, Yang Berhormat Timbalan Menteri.

Datuk Seri Haji Ahmad bin Hamzah: Terima kasih Yang Berhormat Pontian.
Yang Berhormat Pontian ini dapat benar-benar memahami apa juga keperluan yang
sedang kita hadapi. [Dewan ketawa]
