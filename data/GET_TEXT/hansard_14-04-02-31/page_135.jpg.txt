DR.15.12.2021 125

Dato’ Rosol bin Wahid: Penghuni setia Parlimen. Terima kasih sahabat saya
Yang Berhormat Tebrau dan juga Bayan Baharu yang telah memberi pandangan,
cadangan dan pertanyaan. Saya akan cuba jawab mana yang ada dalam jawapan saya.
Untuk makluman Yang Berhormat Tebrau, iaitu apakah kelebihan yang akan didapati oleh
mereka yang berdaftar dengan GI ini. Jadi kelebihannya ialah seseorang yang menjadi
pemilik kepada petunjuk geografi (Gl) ini yang pertama ia mempunyai hak mengawal selia
kualiti petunjuk geografi tersebut. Maknanya hak dia tidak boleh diganggu-gugat.

Kedua pemilik petunjuk geografi boleh mengambil tindakan undang-undang sama
ada dalam bentuk sivil atau jenayah sekiranya ada pihak lain menggunakan petunjuk
geografi tanpa mengikut spesifikasi yang telah ditetapbkan dan mempunyai hak untuk
mendapat relief di mahkamah sekiranya berlaku pelanggaran.

Kemudian, kelebihan-kelebihan lain ialah petunjuk geografi ini dapat dijadikan
keterangan prima facie bagi pemilikan petunjuk geografi berdaftar dan pemilik geografi
berdaftar mempunyai hak penguatkuasaan yang lebih kukuh dalam memastikan pihak
ketiga yang menggunakan petunjuk geografi tersebut tanpa mengikut spec yang sama
melalui sivil ataupun jenayah.

Selain daripada itu, Yang Berhormat Tebrau ada juga bertanya berapa lama
proses yang akan diambil. Setakat hari ini, proses yang diambil ialah tujuh hingga lapan
bulan kerana pihak MylPO akan berbincang, akan menyiasat dari sesi teknikal dan
sebagainya dan mungkin perlu kepada masa yang lebih jika ianya ada berlaku dispute
dan sebagainya.

02010

Kemudian, Yang Berhormat Tebrau juga ada bertanyakan langkah-langkah yang
mesti diambil untuk menggalakkan ataupun untuk memastikan. Saya rasa menjawab
sekali dengan apa yang dicadangkan oleh Yang Berhormat Bayan Baru, iaitu kita akan
mengadakan sesi libat urus dan juga penerangan yang lebih berkesan terutamanya di
peringkat industri dan jabatan-jabatan kerajaan kerana kita dapati banyak produk kita
sebenarnya telah diganggu ataupun telah diguna pakai oleh negara jiran kita.

Contoh yang saya dimaklumkan, contohnya Musang King. Kita pergi ke negara
jiran, di sana di pasar tani mereka ditulis Musang King Singapura, contoh. Minta maaf.
Padahal, mungkin Singapura satu batang durian pun tidak ada. Jadi, kita atas inisiatif
Kementerian Pertanian dan juga Jabatan Pertanian, mereka mendaftar Musang King
Malaysia.

Setakat ini Musang King Raub, Musang King Temerloh tidak ada lagi. Ada
cadangan untuk hendak daftarkan Musang King Raub tapi pihak MylPO merasakan
bahawa kita sudah daftar di bawah Musang King Malaysia. Jadi telah pun meliputi
berkaitan dengan Musang King tersebut ataupun durian tersebut.

Untuk makluman Dewan juga, bawah Gl ini, kelas-kelasnya ada lima kelas.
Pertamanya, makanan. Kemudian yang kedua, minuman keras. Yang ketiga, handicraft.
Yang keempat, tekstil dan yang kelima, rempah. Ya, setakat ini ada lima kelas dan
mungkin di masa akan datang kita akan kembangkan lagi kelas-kelas ini untuk hendak
mempertahankan. Ini hak kita, ini produk kita dan kita harap tidak ada negara lain yang
cuba untuk hendak menggunakan kelebihan kita untuk kepentingan mereka.

Tuan Yang di-Pertua, selain daripada itu, Yang Berhormat Tebrau bertanya
berkaitan dengan bagaimana dengan Akta 602. Ya, Yang Berhormat Tebrau? adi, akta ini
memperkenalkan prosiding sivil dan jenayah untuk digunakan oleh tuan punya pendaftar
petunjuk geografi ini. Jadi, itu kelebihan Akta 602.

Juga, apa terjadi kepada pendaftaran di bawah Akta 602 yang ada sekarang?
Petunjuk geografi yang didaftarkan di bawah Akta 602 akan terus didaftarkan di bawah
akta ini tertakluk kepada peruntukan peralihan yang kita laksanakan. Jadi, bagi yang
mereka sudah daftar dengan Akta 602 dulu, mereka tidak perlu bimbang. Mereka secara
langsung akan dapat berdaftar di bawah akta ataupun Rang Undang-undang Petunjuk
Geografi ini.
