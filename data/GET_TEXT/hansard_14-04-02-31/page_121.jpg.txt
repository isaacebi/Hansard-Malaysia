DR.15.12.2021 111

Pertamanya saya ingin menyentuh mengenai implikasi terhadap harta intelek di
bawah perjanjian antarabangsa, khususnya CPTPP. Ramai yang telah bangkitkan
kebimbangan terhadap implikasi ratifikasi perjanjian ini kepada negara. Bukan kerana
menolak kepentingan perdagangan tetapi kerana ia berkaitan dengan soal bukan
perdagangan seperti harta intelek, pelaburan, perolehan kerajaan, syarikat milik kerajaan,
e-dagang, perkhidmatan, alam sekitar dan buruh.

Saya menyentuh dalam konteks implikasi terhadap harta intelek dengan
penyertaan negara dalam CPTPP. Sebagai contohnya, adalah hak pembiak baka
tumbuhan serta hak paten terhadap mikroorganisma yang akan menjejaskan nasib para
petani kerana secara tidak langsung, Malaysia juga akan terlibat dalam Konvensyen
Antarabangsa bagi Perlindungan Varieti Tumbuhan Baharu (UPOV 1991).

UPOV 1991 ini akan mendorong kepada monopoli syarikat dan pembiak baka
terhadap biji benih dan bahan penyebaran tumbuhan. Sedangkan di Malaysia kita
mempunyai Akta Perlindungan Varieti Baharu Tumbuhan 2004 yang mengimbangi hak
pembiak baka komersial atas usaha inovasi mereka.

Jadi CPTPP ini mengubah perkara ini. Saya bangkitkan perkara ini kerana ia
berkait dengan harta intelek dalam sektor pertanian. Walaupun tidak berkait secara
langsung dengan kementerian tetapi hakikatnya itulah gambaran implikasi terhadap
langkah meratifikasikan perjanjian antarabangsa seperti CPTPP yang sebenarnya telah
dipersetujui sejak September 2018 lagi.

Tuan Yang di-Pertua, meneruskan perbahasan ini, saya ingin mengetahui
berapakah permohonan hak cipta melalui pemberitahuan sukarela sepanjang negara
dilanda pandemik COVID-19 bagi tahun 2020 dan tahun 2021. Berapakah sijil
pemberitahuan sukarela hak cipta telah dikeluarkan dan saya ingin mengetahui kategori
utama terhadap pemberitahuan sukarela sepanjang dua tahun ini. Adakah karya sastera,
seni dan filem masih mendominasi permohonan hak cipta ini.

Tuan Yang di-Pertua, pindaan kali ini juga bagi memenuhi Triti Marrakesh yang
merangkumi sistem pelaksanaan pengecualian hak cipta bagi memenuhi keperluan
golongan kurang upaya untuk mendapatkan capaian kepada karya dalam format boleh
akses melalui authorised entity. Dalam perkara ini, saya ingin bertanya sejauh manakah
program-program kesedaran transliterasi bahan celik kepada bacaan untuk golongan
kurang penglihatan dan pendengaran dilaksanakan bagi memastikan golongan ini celik
terhadap hak mereka.

Sejauh manakah jalinan kerjasama serta program bersifat down-to-earth
dilaksanakan kementerian bagi memenuhi aspek kesedaran ini ke peringkat lapangan.
Apa program-program memupuk kesedaran terhadap pembudayaan harta_ intelek
dilaksanakan khusus terhadap golongan ini.

Tuan Yang di-Pertua, perkara yang terakhir saya ingin mengetahui apakah
kementerian mempunyai satu kerangka dasar dan hala tuju terhadap pembangunan
ekosistem pengkomersialan harta intelek dalam dan luar negara. Sejauh manakah sesi
libat urus dilaksanakan bersama dengan institusi pendidikan negara mahupun pihak
industri dalam perkara ini. Sekian terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Tumpat. Seterusnya saya menjemput Yang Berhormat Bukit Bendera.

7.08 mlm.

Tuan Wong Hon Wai [Bukit Bendera]: Terima kasih Timbalan Yang di-Pertua.
Saya turut ingin menyertai perbahasan pindaan Akta Hak Cipta 1987. Seperti dalam
huraian, pindaan ini tiga objektif iaitu memenuhi Perjanjian Perkongsian Ekonomi
Komprehensif Serantau (RCEP), CPTPP dan juga Triti Marrakesh untuk memudahkan
akses kepada karya yang telah diterbitkan bagi orang yang buta, kurang penglihatan dan
tidak berkeupayaan cetakan.

Tuan Yang di-Pertua, sebenarnya Triti Marrakesh ini saya alu-alukan kerana
berita baik untuk orang yang kurang penglihatan dan juga buta tetapi kita terlewat lima
