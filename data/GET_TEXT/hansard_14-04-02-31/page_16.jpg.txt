6 DR.15.12.2021

terus menilai secara aktif potensi CBDC untuk mencapai objektif dasar awam. Terima
kasih.

Timbalan Yang di-Pertua [Dato’ Mohd Rashid Hasnon]: Soalan tambahan
pertama, sila Yang Berhormat Sibuti.

Tuan Lukanisman bin Awang Sauni [Sibuti]: Terima kasih Yang Berhormat
Timbalan Menteri atas jawapan yang sangat lengkap dan juga teliti berkenaan tentang
revolusi wang kripto di Malaysia. Saya ingin mengetahui perkembangan ketika ini ramai
golongan belia wanita mengejar untuk menjadi jutawan kripto dan juga banyak pelaburan
kripto ditawarkan terutama sekali di sosial media.

Sudah tentu banyak juga kejadian-kejadian seperti scam dengan izin berlaku di
dalam industri pelaburan kripto. Apakah langkah-langkah yang dapat dijelaskan oleh pihak
kementerian cara-cara untuk mengelakkan scam pelaburan kripto ini? Terima kasih.

Timbalan Yang di-Pertua [Dato’ Mohd Rashid Hasnon]: Yang Berhormat
Timbalan Menteri.

Tuan Haji Yamani Hafez bin Musa: Terima kasih Ahli Parlimen Sibuti di atas
soalan susulan tadi. Makanya dalam jawapan saya pada awal tadi, salah satu kenapa
mata wang kripto ini masih lagi dalam perhatian dan rasanya belum lagi sesuai digunakan
sebagai instrumen pembayaran ialah salah satu daripadanya ialah ancaman siber dan
financial scam dan sebagainya.

Namun begitu, SC melalui inisiatif pendidikan pelabur, InvestSmart, Securities
Industry Development Corporation, Bursa Aset Digital (DAX) yang berdaftar dengan
Suruhanjaya Sekuriti Malaysia juga telah melaksanakan pelbagai inisiatif secara percuma
untuk meningkatkan kesedaran dan pengetahuan masyarakat Malaysia tentang urus
niaga dan pelaburan aset secara digital.

SCxSC adalah merupakan salah satu program jangkauan yang membolehkan
orang ramai mengikut perkembangan terbaru Fintech di peringkat tempatan dan
antarabangsa dan topik-topik yang dibincangkan di persidangan SCxSC merangkumi
perkembangan semasa mengenai aset digital.

Ini adalah dengan tujuan untuk meningkatkan kesedaran dan juga memberi
peluang kepada para hadirin, masyarakat kita untuk memperoleh ilmu dan berinteraksi
dan berbincang mengenai topik ini dengan lebih lanjut supaya, insya-Allah dalam masa
yang akan datang mereka lebih berhati-hati apabila membuat pelaburan menggunakan
kripto dan aset-aset digital. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Soalan tambahan kedua, saya menjemput Yang Berhormat
Alor Gajah.

Datuk Seri Mohd Redzuan bin Md Yusof [Alor Gajah]: Terima kasih Tuan Yang
di-Pertua. Saya memohon setelah memahami apa yang dijawab tadi, Bank Negara masih
lagi mengkaji tetapi setakat ini, kalau disebutkan perniagaan kripto adalah dikawal selia
oleh Securities Commission. Berapakah syarikat yang telah diluluskan oleh Securities
Commission atau Yang Berhormat Menteri Kewangan dalam usaha untuk meningkatkan
lagi perdagangan kripto di negara kita tetapi dalam bentuk platform yang dipanggil
decentralized. Terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Timbalan Menteri.

Tuan Haji Yamani Hafez bin Musa: Bank Negara bukanlah satu-satunya central
bank yang melakukan kajian ini, malah kajian ini dilaksanakan oleh seluruh bank-bank
negara lain termasuk Singapura, Australia dan sebagainya. sudah tentu kripto atau digital
aset adalah perkara baru dan ia dengan izin berkaitan dengan DeFi atau decentralized
finance. Maksudnya mereka ingin melakukan transaksi urusan kewangan ini dengan
minimum intervention atau dengan harga lebih murah, lebih cepat...

Datuk Seri Mohd Redzuan bin Md Yusof [Alor Gajah]: Berapa syarikat yang
telah diluluskan oleh Menteri Kewangan. Itu sahaja jawapan yang saya minta.
