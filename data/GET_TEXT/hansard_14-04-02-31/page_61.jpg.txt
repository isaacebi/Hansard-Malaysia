DR.15.12.2021 51

kali yang kedua sekarang dan terbuka untuk dibahas. Sambung 2.30 memandangkan
sekarang jam sudah lebih pukul 1.00, kita sambung 2.30 petang.

Saya akan sebut nama-nama yang akan bahas sampai nombor 16. Yang
Berhormat Pengerang, Yang Berhormat Sepang, Yang Berhormat Padang Rengas, Yang
Berhormat Jelutong, Yang Berhormat Kuala Langat, Yang Berhormat Sungai Buloh, Yang
Berhormat Jempol, Yang Berhormat Klang, Yang Berhormat Tumpat, Yang Berhormat
Parit Buntar, Yang Berhormat Dungun, Yang Berhormat Kulai, Yang Berhormat Setiu,
Yang Berhormat Batu Kawan, Yang Berhormat Baling, Yang Berhormat Hang Tuah Jaya,
Yang Berhormat Sik dan Yang Berhormat Bukit Mertajam. Terima kasih.

[Mesyuarat ditempohkan pada pukul 1.13 petang]
01430
[Mesyuarat disambung semula pada pukul 2.30 petang]

[Tuan Yang di-Pertua mempengerusikan Mesyuarat]

Tuan Yang di-Pertua: Assalamualaikum warahmatullahi wabarakatuh, salam
sejahtera semua. Sekarang perbahasan Rang Undang-undang Antipemerdagangan
Orang dan Antipenyeludupan Migran (Pindaan) 2021 akan bermula. Saya mempunyai 18
orang dalam senarai, 18 pembahas. Saya ingin menjemput Yang Berhormat Pengerang.
Silakan Yang Berhormat.

2.33 ptg.

Dato’ Sri Azalina Othman Said [Pengerang]: Terima kasih Tuan Yang di-Pertua
kerana memberi saya lima minit. Pertama sekali saya hendak mengucapkan tahniah
kepada kerajaan. Ramai orang berkata bahawa sepatutnya ini dilakukan lebih awal. Akan
tetapi bagi saya, memandangkan dan mengambil kira cabaran daripada COVID-19, apa
yang dilakukan oleh kerajaan pada hari ini adalah langkah pertama.

Keduanya Tuan Yang di-Pertua, hari ini saya dimaklumkan bahawa State
Secretary dari United States datang ke Malaysia dan berada di Parlimen untuk berjumpa
dengan Yang Amat Berhormat Perdana Menteri. Ini menggambarkan secara tidak
langsung bahawa mereka menerima pendekatan-pendekatan yang dalam proses dibawa
oleh kerajaan pada hari ini, terutama sekali dalam isu perdagangan orang dan
penyeludupan migran dalam negara kita.

Yang Berhormat Menteri tadi dalam huraian telah menyebut tentang bagaimana
apa yang berlaku dalam syarikat-syarikat besar memberikan negara-negara yang
membangun, memberikan mereka pandangan negatif kepada Malaysia kalau isu ini tidak
ditangani oleh pihak kerajaan. Jadi, saya mengucapkan tahniah kepada kerajaan. Saya
pun melihat kepada akta dulu dan pindaan pada hari ini ialah perkataan ‘coercion’ itu
dikeluarkan. Ini sesuatu yang memang penting seperti kita yang dalam Dewan ini yang
ramainya peguam tentang pembuktian coercion itu sesuatu yang agak susah dari segi
subjektif. Itu sebabnya dalam kes-kes sedemikian, itu salah satu daripada masalah yang
paling besar.

Jadi apa yang diwujudkan pada hari ini, kalau kita tengok pada rang undang-
undang ini yang dibawa di hadapan kita dalam fasal yang disebut dalam pindaan pada
seksyen 2 di mana takrifan itu diberikan definisi yang begitu luas. Akan tetapi saya hendak
timbulkan soalan Yang Berhormat Menteri berkenaan dengan perkataan kalau kita tengok
dalam segi versi bahasa Malaysia dan bahasa Inggeris. Nyatakan bahawa dalam 2D
menyatakan tentang perdagangan orang dan disebutkan bagi maksud “eksploitasi,
dengan cara yang berikut: (a), (b), (c), (d), (e), (A, (g)”-

Kita tengok di sini ialah memerlukan dua aspek dari segi undang-undang iaitu
maksud “eksploitasi, dengan cara yang berikut’. Maknanya adanya mens rea dan adanya
actus reus. Jadi, ini memang bagi saya ada sesuatu yang dilihat sebagai wajar sebab kita
perlu berlaku adil dalam sistem yang berlaku dalam proses perundangan negara kita.
Walau bagaimanapun, saya ingin mencadangkan kepada pihak kerajaan dan Yang
