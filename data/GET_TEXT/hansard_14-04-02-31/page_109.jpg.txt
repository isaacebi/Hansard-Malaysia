DR.15.12.2021 99

Saya akui penggunaan ataupun penghasilan mana-mana ciptaan tanpa
kebenaran pemilik paten adalah kesalahan besar. Kita tidak nafikan. Hanya kita mahu
rakyat B40 tidak terkesan, lebih-lebih lagi bila ada pindaan yang memberi ruang untuk
penilaian semula.

Contoh, sebuah hospital di Brescia, Itali utara terpaksa mendapatkan bantuan
jurutera untuk mereka bentuk dan menghasilkan valve secara digital bagi alat pernafasan
dengan menggunakan teknologi percetakan 3D kerana hospital mereka tidak dapat
mendapatkan valve gantian dalam rantaian bekalan semasa krisis pandemik. So, in an
emergency, many things can happen and government sepatutnya mempunyai ruang
untuk melakukan sesuatu di bawah kuasa mereka walaupun kita terikat dengan perjanjian
antarabangsa, itulah yang saya bimbang.

Apa pun Tuan Yang di-Pertua, yang kedua adalah isu apabila kita lihat disebut di
sini ada beberapa pindaan. Saya akan sebut di dalam Jawatankuasa /ater, tetapi untuk
mematuhi Perjanjian Budapest, hanya bimbang saya adalah Malaysia boleh sahaja
menikmati banyak faedah yang kita mahu tanpa menyertai Perjanjian Budapest pun dan
kalau kita sertai sekarang, ada implikasi kewangannya.

If you look at the Budapest Treaty, peningkatan yang bakal berlaku adalah
menerusi jumlah paten yang dipohon untuk mikroorganisma dan ia bakal meningkatkan
kos input bagi sektor pemakanan, perubatan dan juga pertanian. | mean we have seen it
right? Dengan harga barang sekarang. Jadi peningkatan kos ini juga bakal menjejaskan
kajian dan industri bioteknologi negara. Jadi, saya pohon dapat diperhalusi Yang
Berhormat Menteri dan kita datang dengan satu lagi— / mean, still the same updates untuk
memastikan kita kalis masa hadapan tetapi juga melindungi kebajikan dan kedaulatan
negara. Terima kasih.

Tuan Yang di-Pertua: Terima kasih Yang Berhormat Permatang Pauh. Yang
Berhormat Rasah, akhir sekali.

6.09 ptg.

Tuan Cha Kee Chin [Rasah]: Terima kasih Tuan Yang di-Pertua atas peluang
yang diberikan untuk saya turut serta dalam perbahasan untuk rang undang-undang
meminda Akta Paten 1983.

Saya ada beberapa perkara yang saya mohon mendapatkan jawapan ataupun
penjelasan daripada Yang Berhormat Menteri. Yang pertama, saya nampak di bawah
seksyen 86A yang baharu diperkenalkan, ada disebut “Jurnal Rasmi Harta Intelek”.
Sesuatu yang baharu walaupun Yang Berhormat Menteri semasa pembentangan tadi ada
beri sedikit penjelasan, saya mohon penjelasan lanjutan sebab ini adalah sesuatu yang
teknikal.

01810

Apakah kaitan ataupun hubung kait Jurnal Rasmi Harta Intelek ini jika
dibandingkan dengan Warta Kerajaan? Warta Kerajaan kita tahu dah lama dah, selama
ini kita guna pakai. Jadi, tiba-tiba ada perkara baharu. Saya mohon penjelasan lanjut
daripada Yang Berhormat Menteri. Apakah rasional dan sebab diperkenalkan Jurnal
Rasmi Harta Intelek ini? Apakah ia membawa manfaat kepada mereka yang terlibat dan
sebagainya?

Perkara kedua yang saya nak sebutkan pada petang ini adalah berkenaan
dengan paten. Hari ini kita sebut Akta Paten, kita gubah akta induknya. Saya nak tanya,
ada tak kemungkinan apa-apa paten yang telah didaftarkan secara rasmi oleh pendaftar
boleh dicagarkan di mana-mana institusi kewangan supaya pemegang paten ini boleh
mendapat tajaan ataupun dana untuk memajukan hasil mereka? Sebab, banyak orang
tengah terlibat. la diperdagangkan dan akhirnya orang tengah ataupun peniaga yang
untung, bukan pemegang paten tersebut. Jadi, boleh tak dilakukan? Memang saya tahu
ini mungkin luar sedikit daripada pindaan hari ini, tetapi secara dasar saya mohon
penjelasan daripada Yang Berhormat Menteri.
