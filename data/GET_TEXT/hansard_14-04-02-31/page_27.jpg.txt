DR.15.12.2021 17

Timbalan Yang di-Pertua [Dato’ Mohd Rashid Hasnon]: Saya sudah bagi dua
soalan tambahan.

Tuan Charles Anthony Santiago [Klang]: Tiga soalan tambahan, Tuan Yang di-
Pertua.

Timbalan Yang di-Pertua [Dato’ Mohd Rashid Hasnon]: Saya bagi peluang
sebelah sini pula. Sila Yang Berhormat Alor Gajah.

Datuk Seri Mohd Redzuan bin Md Yusof [Alor Gajah]: Terima kasih Tuan Yang
di-Pertua. Mekanisme sebenarnya sudah ada ya. Model kejayaan sudah ada. Apa yang
ditanyakan oleh Yang Berhormat Permatang Pauh tadi adalah antara kejayaan oleh
Ramly Burger dan juga Farm Fresh. Kita kena tingkatkan pelaksanaan inisiatif ini dengan
menggunakan model-model yang telah berjaya, 67 agensi yang kita ada. Kita ada swasta
yang telah pun menjana pendapatan. Membuat ekosistem yang boleh mendagangkan
barangan dari luar bandar. Contohnya hari ini lebih kurang lebih daripada RM1.8 bilion.

Model ini perlu diambil diguna pakai oleh agensi-agensi kerajaan. Adakah hari ini
agensi-agensi kerajaan telah melibatkan diri dalam melaksanakan tanggungjawab itu
untuk memastikan keluaran ini mendapat tempat di pasaran dengan secara holistik. Saya
bagi contoh ya, kalau dilihat koperasi outlet contohnya ada 3,000 outlets.

Akan tetapi tidak diguna pakai. Kita ada FAMA, kita ada agensi lain, pusat-pusat
pengumpulan. Adakah ini perlu diperbaiki dan adakah senarai-senarai terkini yang kita
telah guna pakai tentang model yang saya sebutkan tadi. Berapakah impaknya daripada
segi perolehan itu? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Alor Gajah.

Datuk Seri Haji Anmad bin Hamzah: Terima kasih Tuan Yang di-Pertua. Saya
jawab ringkas sahaja. memang apa yang disebut oleh Yang Berhormat Alor Gajah
memang cukup bertempatan sekali. Misalannya Farm Fresh sekarang, yang insya-Allah
akan diapungkan di pasaran bersaham dalam jangka masa yang singkat.

Walaupun mereka bermula pada tahap yang moderat tetapi dengan bantuan dan
juga bimbingan daripada MAFI. Dia telah menjadi sebuah syarikat yang boleh kita
banggakan. Misalannya, kita telah memberikan pertamanya kepada syarikat yang selain
daripada bantuan bermula pada awalnya. Kita juga telah memberikan pengecualian cukai
selama 10 tahun kepada syarikat ini.

Keduanya, kita juga pembiayaan sebanyak RM10 juta di bawah projek Pemacu
Pertanian di dalam Taman Pengeluaran Makanan pada tahun 2015. Geran padanan, kita
bagi juga sebanyak 30 peratus kerajaan dan 70 peratus syarikat bagi pembelian 600 ekor
lembu yang bernilai RM1.8 juta. Selepas itu pada tahun 2018, kita bagi lagi 312 ekor lembu
bernilai sebanyak RM936,000.

Untuk yang Ramly Burger ini, kerana beliau adalah seorang pengimport dan juga
pembuatan ataupun manufacturing. Jadi selain daripada khidmat bimbingan dan juga kita
bawa beliau ini kita memperkenalkan pada persada pasaran luar negara. Akan tetapi
kerana memandangkan beliau tidak ada membuat apa-apa pengeluaran yang merupakan
pertanian, jadi kita bagi dalam bentuk yang lain. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih. Soalan.

Tuan Charles Anthony Santiago [Klang]: Tuan Yang di-Pertua, satu lagi soalan
tambahan boleh?

Timbalan Yang di-Pertua [Dato’ Mohd Rashid Hasnon]: la tidak boleh lebih...

Tuan Charles Anthony Santiago [Klang]: Ini isu berkaitan dengan pertanian.
Harga.

Timbalan Yang di-Pertua [Dato’ Mohd Rashid Hasnon]: Yang Berhormat
Klang. la tidak boleh lebih daripada tiga soalan tambahan. Peraturan 24. Tidak boleh.
Seterusnya saya menjemput Yang Berhormat Kuala Langat.
