DR.15.12.2021 93

Fasal 60 melibatkan pindaan seksyen 82 mengenai perlanjutan masa itu iaitu
perlanjutan masa hanya dibenarkan dalam tempoh dan perkara tertentu sahaja.

Fasal 62 melibatkan pindaan seksyen 84 mengenai hak kerajaan untuk mematuhi
kewajipan di bawah Artikel 31 Perjanjian TRIPS yang berhubungan dengan pengimportan
keluaran farmaseutikal oleh agensi kerajaan atau pihak ketiga yang ditentukan oleh
Menteri jika berlaku masalah kesihatan awam di Malaysia.

Fasal 63 melibatkan pindaan seksyen 86 mengenai ejen paten. Pindaan ini
menjelaskan perkara-perkara yang berhubungan dengan pembatalan, pelantikan atau
pertukaran ejen paten.

Fasal 64 memperkenalkan peruntukan baharu seksyen 86A mengenai Jurnal
Rasmi Harta Intelek dan menggantikan warta bagi penyiaran di bawah Akta 291 serta
memperuntukkan bahawa suatu salinan jurnal rasmi hendaklah menjadi keterangan prima
facie tentang fakta yang dinyatakan dalamnya.

Fasal 65 melibatkan pindaan seksyen 87 mengenai peraturan-peraturan.
01740

Pindaan ini memberi kuasa kepada Yang Berhormat Menteri untuk membuat
peraturan berhubung dengan perkara-perkara berikut:

(a) menetapkan pihak berkuasa depositori kebangsaan dan
mengawal selia semua perkara yang berhubung dengan
pihak berkuasa depositori kebangsaan;

(b) | mengawal selia perfailan atau pengeluaran dokumen melalui
cara elektronik; dan

(c) |mengawal selia semua perkara yang berhubungan dengan
ejen paten.

Fasal 66 memperkenalkan peruntukan baharu seksyen 87A mengenai direktif
atau notis amalan oleh pendaftar iaitu memberi kuasa kepada Pendaftar bagi
mengeluarkan direktif atau notis amalan yang mempunyai kuasa perundangan kepada
mana-mana orang yang berhubungan dengan mana-mana peruntukan Akta 291 atau
perundangan subsidiari yang dibuat di bawahnya.

Fasal 63 melibatkan pindaan seksyen 88 mengenai rayuan dan menjelaskan
bahawa tatacara rayuan terhadap keputusan Pendaftar di Mahkamah Tinggi adalah sama
seperti rayuan di bawah mana-mana undang-undang bertulis dalam perkara-perkara sivil.
Fasal 63 memperkenalkan lima peruntukan baharu iaitu seksyen 88A mengenai kos
prosiding di hadapan mahkamah dan memberi kuasa kepada mahkamah_ untuk
mengaward kos kepada mana-mana pihak yang berprosiding di hadapan mahkamah dan
Pendaftar tidak boleh diperintahkan untuk membayar kos mana-mana pihak.

Seksyen 88B mengenai perlindungan terhadap tindakan guaman dan prosiding
undang-undang dan memberikan perlindungan kepada Pendaftar, Timbalan Pendaftar,
Penolong Pendaftar, Pemeriksa dan mana-mana pegawai perbadanan lain terhadap apa-
apa tindakan saman. Pendakwaan atau prosiding lain berikutan tindakan atau
peninggalan yang dilakukan dengan suci di hati dalam melaksanakan fungsi-fungsi nya
dan menjalankan kuasanya di bawah Akta 291.

Seksyen 88C mengenai penyampaian permohonan perintah penghakiman
kepada pendaftar. Seksyen 88D mengenai pendaftar tidak boleh menjadi pihak dalam
prosiding tertentu apabila tiada klausa tindakan terhadap Pendaftar. Seksyen 88E
mengenai kuasa Menteri untuk meminda jadual dan bertujuan untuk memberi kuasa
kepada Menteri untuk meminda jadual di bawah Akta 291.

Fasal 69 melibatkan peruntukan pengecualian dan peralihan. Tuan Yang di-
Pertua saya mohon mencadangkan.

Tuan Yang di-Pertua: Terima kasih Yang Berhormat Menteri. Ada sesiapa yang
menyokong?
