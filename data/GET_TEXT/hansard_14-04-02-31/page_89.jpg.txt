DR.15.12.2021 79

Apa yang dibangkitkan oleh Ahli-ahli Yang Berhormat, saya ambil maklum.
Perkara ini memanglah perkara-perkara yang kita ingin selesaikan bukan hanya di
peringkat kerajaan tetapi kita juga membincangkan perkara ini dengan embassies yang
lain sama ada mereka adalah source country ataupun embassy seperti US dan semuanya,
kita membincangkan perkara ini untuk kita keluar dari Tier 3. Salah satunya adalah untuk
memberi penambahbaikan kepada akta yang sedia ada pada hari ini. Maka sebab itu saya
ucapkan berbanyak-banyak terima kasih kepada semua Ahli Yang Berhormat yang telah
membangkitkan isu ini. Saya yakin dengan sokongan yang diberikan oleh Ahli-ahli Yang
Berhormat, dan saya ambil maklum segala apa pandangan yang telah dimaklumkan tadi,
insya-Allah saya percaya bahawa akta ini boleh membantu kita...

Tuan Charles Anthony Santiago [Klang]: Yang Berhormat Menteri.
Dato’ Seri Hamzah bin Zainudin: ...Untuk menyelesaikan masalah sedia ada.

Tuan Charles Anthony Santiago [Klang]: Yang Berhormat Menteri, minta
penjelasan.

Dato’ Seri Hamzah bin Zainudin: Yes, Yang Berhormat Klang.
1640

Tuan Charles Anthony Santiago [Klang]: Terima kasih Tuan Yang di-Pertua.
Yang Berhormat Menteri, satu daripada isu yang telah dibangkitkan oleh laporan TIP
(Trafficking in Persons) report Amerika Syarikat yang berkait dengan recruitment fee yang
diambil oleh ejen-ejen ataupun /abour brokers secara paksa di negara source, at source
countries. Apakah cara kerajaan untuk mengatasi masalah ini? Juga, macam mana kerja
bersama-sama dengan pihak syarikat di Malaysia yang pergi ke sana untuk membawa
pekerja? Minta pandangan.

Dato’ Seri Hamzah bin Zainudin: Terima kasih. Ini yang saya dah katakan tadi,
kita nak adakan aplikasi e-Locker tersebut. Kita tahu dia datang daripada mana dan kita
tahu juga sama ada dia datang itu secara kena bayar awal dengan fi yang begitu besar,
semua itu akan kita tahu lebih awal lagi. Ini akan kita bincang di antara kerajaan dengan
kerajaan the source country. Itu yang akan kita ambil kira supaya masalah tentang
pembayaran fi yang begitu tinggi itu kita akan dapat menurunkannya supaya ia tidak
menjadi masalah kepada mereka yang mahu datang dalam negara kita.

Datuk Seri Panglima Abdul Azeez bin Abdul Rahim [Baling]: Yang Berhormat
Menteri, Baling.

Tuan Charles Anthony Santiago [Klang]: Penjelasan, e-Locker itu untuk gaji
ataupun semua pembayaran yang dibuat?

Dato’ Seri Hamzah bin Zainudin: Semua. Semua ada dalam itu...
Tuan Charles Anthony Santiago [Klang]: Termasuk dalam source countries?

Dato’ Seri Hamzah bin Zainudin: Dia bayar berapa banyak pada tempat asal,
apabila dia masuk, majikannya siapa dan keluarganya di mana, dia bekerja di mana,
tempat tinggal di mana, semua kita akan masukkan detil di situ yang mana negara asal
boleh buka e-Locker tersebut dan kita juga boleh membuka e-Locker tersebut.

Tuan Charles Anthony Santiago [Klang]: Boleh track. Boleh track pengaliran
wang.

Dato’ Seri Hamzah bin Zainudin: Kita track kedudukan keberadaan mereka
dalam negara kita ini. Ya Yang Berhormat Baling.

Datuk Seri Panglima Abdul Azeez bin Abdul Rahim [Baling]: Terima kasih
Yang Berhormat Menteri. Saya mengalu-alukan e-Locker ini kerana satu usaha yang baik.
Saya fikir insya-Allah, e-Locker ini akan lebih baik daripada MySejahtera yang kita guna
pakai dalam konteks kesihatan. Soalan saya satu lagi Yang Berhormat Menteri, kalau kita
lihat pada hari ini yang saya sebutkan tadi, kartel, monopoli dan sebagainya, bagi contoh
di Bangladesh. Saya difahamkan, betul atau tidak Yang Berhormat Menteri yang tahu,
hanya 20 hingga 25 syarikat.
