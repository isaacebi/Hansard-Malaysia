60 DR.15.12.2021

Murray Hunter berjudul Pergantungan Keterlaluan Terhadap Pekerja Asing pada
November 2019, jumlah pekerja asing tanpa dokumen yang sah di Malaysia adalah
berjumlah 2.5 juta sehingga 3.3 juta orang.

Selain daripada faktor pekerja asing yang sudah tamat tempoh bekerja dan tidak
pulang ke negara asal, penyeludupan migran juga dapat menyumbang kepada pekerja
asing tanpa dokumen yang sah. Perkara ini menjadi semakin parah dari semasa ke
semasa bertitik tolak daripada kerenah birokrasi yang menyukarkan majikan untuk
mengambil pekerja asing. Begitu juga dengan kesukaran yang dihadapi oleh warga asing
di luar sana untuk membuat permohonan kemasukan secara sah bagi tujuan bekerja di
dalam negara.

Kerenah birokrasi yang saya maksudkan di sini adalah kedudukan kedua-dua
belah pihak, iaitu majikan dan juga warga asing, terpaksa melalui proses yang panjang
dan memakan masa yang begitu lama bagi tujuan tersebut. Ekoran daripada masalah
birokrasi yang tidak berpenghujungnya, maka lahirlah lebih banyak sindiket penyeludupan
migran kerana terdapat permintaan yang tinggi daripada pihak majikan warga asing itu
sendiri.

Soalan saya, bilakah kali terakhir syarat-syarat dan prosedur pengambilan
pekerja asing dan permohonan kemasukan bagi tujuan pekerja asing oleh warga asing
disemak oleh kementerian? Sejauh manakah libat urus kementerian bersama
kementerian dan agensi berkaitan untuk memudahkan urusan kedua-dua belah pihak
tersebut?

Saya cadangkan agar kementerian menilai semula syarat dan prosedur tersebut
supaya penyeludupan migran tidak terus menjadi pilihan majikan dan warga asing. Saya
mengambil contoh ejen-ejen pembantu rumah, contohnya, membawa masuk pekerja
pembantu rumah secara social visit. Datang ke Malaysia dan kita benarkan secara GP
visa. Namun, keadaan caj dia bawa satu orang pekerja pembantu rumah, nilainya
RM20,000. Ini lebih mahal daripada unta, kata P. Ramlee. Jadi, jual orang lebih untung
daripada jual unta.

Ini sudah lama berlaku, Yang Berhormat Menteri. Dalam keadaan ini, saya minta
supaya dipermudahkan cara pengambilan pekerja asing. Contohnya, untuk mengambil
pekerja asing, tidak perlu lalu ejen. Kenapa dalam kos tersebut boleh caj sampai
RM20,000 sedangkan masuk dengan tiket tidak sampai pun RM5,000? Cukuplah! Ini
empat kali ganda.

Jadi, tidak ada pilihan. Anak tiada orang jaga, ibu di rumah sakit, datuk sakit. Apa
pilihan kita? Hanyalah ambil RM20,000. Inilah puncanya. Kemasukan tidak betul itu.
Secara social visit ataupun pas pelancong tetapi diputihkan. Jadi, apakah salahnya kita
membuat satu sistem untuk mengekang perkara ini supaya perkara ini dapat diselesaikan
dengan mudah?

Pemerdagangan manusia merupakan jenayah ketiga di dunia selepas
pengedaran dadah dan penyeludupan senjata api. Kini pemerdagangan manusia berada
di tahap yang semakin membimbangkan dengan anggaran sekitar 25 juta orang telah
diperdagangkan di seluruh negara.

Keadaan Malaysia turut mencatatkan peningkatan apabila terdapat sebanyak
1,854 kes dengan jumlah tangkapan 2,073 orang pesalah sejak tahun 2015 sehinggalah
Jun 2021. Manakala seramai 10,406 orang mangsa pula telah berjaya diselamatkan dan
memberi pelindungan di 10 buah rumah perlindungan kerajaan serta badan bukan
kerajaan.

Soalan saya, sejauh manakah pindaan ini mampu untuk— dengan hukuman,
dengan menangani isu pemerdagangan manusia ini, dengan keadaan kita lebih berat,
mereka rasa takut dan sebagainya, adakah dengan pindaan ini, kita berjaya?

Hal ini kerana pada tahun 2016, pernah dilaporkan bahawa_ sindiket
pemerdagangan manusia mampu untuk meraih keuntungan sebanyak RM162 bilion
setahun di peringkat global. Inilah untung yang lebih besar. Kegiatan pemerdagangan ini
juga lebih beruntung berbanding dengan penyeludupan dadah dan senjata api kerana
