DR.15.12.2021 31

Dr. Ong Kian Ming [Bangi]: Yang Berhormat Timbalan Menteri, terus kepada
point lah. Kita ada bangkitkan banyak soalan. Itu semua angka itu saya boleh rujuk kepada
dokumen bajet. Tak perlu bacalah, terus kepada point.

Dato’ Indera Mohd Shahar bin Abdullah: Ini floor saya Yang Berhormat Bangi.
Saya tak ganggu pun Yang Berhormat Bangi semasa Yang Berhormat Bangi bahas
semalam. Bersifat adillah kepada saya. Saya kena beri preamble supaya Yang Berhormat
Bangi lebih memahami.

Dr. Ong Kian Ming [Bangi]: Kalau nak saya memahami, keluarlah. Saya beri
lecture kepada Yang Berhormat Timbalan Menteri pun boleh.

Dato’ Indera Mohd Shahar bin Abdullah: Wah! Yang Berhormat, tidak semudah
itu Yang Berhormat.

Bagi tahun 2022, kutipan hasil Kerajaan Persekutuan dianggarkan pada RM234
bilion atau 14.3 peratus kepada KDNK didorong oleh jangkaan peningkatan hasil cukai
kepada RM171.4 bilion atau hasil bukan cukai berjumlah RM62.6 bilion. Justeru, terdapat
keperluan kerajaan untuk melebarkan asas cukai (broadening the tax base) dan tidak
hanya tergantung kepada hasil-hasil sedia ada.

Tuan Yang di-Pertua, saya ingin menjawab soalan berkaitan pendapatan
daripada sumber luar negeri atau FSI secara bersekali seperti yang ditanya oleh Yang
Berhormat Bangi, Yang Berhormat Subang, Yang Berhormat Pontian, Yang Berhormat
Dungun, Yang Berhormat Kubang Pasu, Yang Berhormat Beruas, Yang Berhormat Bukit
Bendera, Yang Berhormat Kluang dan Yang Berhormat Kuala Selangor.

Daripada perspektif percukaian, secara amnya terdapat dua sistem yang
dipraktikkan iaitu territorial atau worldwide scope. Secara prinsipnya kedua-dua sistem ini,
pendapatan yang diperoleh oleh residen sesuatu negara akan tertakluk kepada kenaan
cukai jika pendapatan tersebut terbit dari negara berkenaan.

Di bawah worldwide scope, pendapatan residen tertakluk kepada kenaan cukai
pendapatan di mana pendapatan tersebut terbit berbeza dengan territorial. Pendapatan
sumber luar negara akan hanya tertakluk kepada kenaan cukai bila pendapatan
berkenaan diremit. Oleh itu, pindaan yang dicadangkan iaitu menarik balik pengecualian
ke atas FSI adalah selari dengan prinsip territorial yang diamalkan oleh Malaysia sejak
tahun 1967 lagi.

Pendapatan yang dijana atau diperoleh oleh sumber luar Malaysia dan diremitkan
atau diterima di Malaysia adalah layak dikenakan cukai seperti kadar berikut. Mulai 1
Januari 2022 sehingga 30 Jun 2022 pada kadar cukai tiga peratus. Mulai 1 Julai 2022 dan
seterusnya pada kadar cukai semasa. Semalam juga Ahli Yang Berhormat ada highlighted
kalau pendapatan telah dikenakan cukai di tempat di mana pendapatan itu dijana, ia tidak
adil jikalau pendapatan yang sama dikenakan cukai di tempat yang lain, di mana
pendapatan itu tidak dijana.

Suka saya menjelaskan di sini Yang Berhormat, bahawa isu tidak adil tidak
berbangkit. Ini kerana mana-mana orang yang telah dikenakan cukai asing sama ada
secara pengenaan cukai pegangan atau cukai korporat ke atas pendapatan punca asing
yang diterima di Malaysia boleh menuntut kredit cukai dua belah pihak atau sebelah pihak
di bawah peruntukan seksyen 132 dan seksyen 133 Akta Cukai Pendapatan 1967.

Semalam juga, Yang Berhormat mempersoalkan rasional kerajaan mengenakan
cukai pada kadar tiga peratus bagi pendapatan yang diremit bagi tempoh 1 Januari hingga
30 Jun 2022 yang dilihat lebih merupakan tax amnesty. Yang Berhormat juga
mempertikaikan akan keperluan tax amnesty ini atau ia hanya peluang keemasan bagi
yang kaya-raya membawa balik wang asing ke Malaysia.

Suka saya memberi pencerahan kepada Yang Berhormat, bahawa program
sukarela ini disediakan untuk memberi peluang kepada pembayar cukai membawa balik
wang dari luar negara pada kadar yang lebih rendah untuk tempoh tiga bulan. Tax
amnesty ini adalah tempoh transisi sebagai soft landing dengan izin, untuk mengurangkan
kesan kepada pembayar cukai berikutan pindaan ini. Melalui program tax amnesty ini,
LHDN tidak akan mengaudit punca pendapatan yang diremit iaitu sama ada ia merupakan
