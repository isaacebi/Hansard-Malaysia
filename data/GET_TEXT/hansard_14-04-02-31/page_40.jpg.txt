30 DR.15.12.2021

Tuan Sivarasa Rasiah [Sungai Buloh]: Terima kasih Tuan Yang di-Pertua.

Dato’ Sri Azalina Othman Said [Pengerang]: Itu pandangan saya secara
peribadi but | have to carry on. Yang Berhormat Menteri menunggu. Can you please?
Saya ada empat rang undang-undang hari ini.

Tuan Sivarasa Rasiah [Sungai Buloh]: Memang / faham. | keep it short.

Dato’ Sri Azalina Othman Said [Pengerang]: But / have to overrule your request
by advising you to appeal directly to the Speaker under the standing order.

Tuan Sivarasa Rasiah [Sungai Buloh]: / will do as advised.
Dato’ Sri Azalina Othman Said [Pengerang]: Thank you so much.

Tuan Sivarasa Rasiah [Sungai Buloh]: / will appeal to him tetapi just final point,
the role of a Speaker is to protect the dignity of this House, dengan izin.

01150

Kalau kita menolak usul untuk melindungi kerajaan, melindungi pegawai awam
yang di mana fakta macam ini dibongkarkan, memang ini tidak baik untuk imej Dewan
yang mulia ini ataupun Pejabat Speaker. Itu yang saya nak sebut dan saya minta, / mean,
tafsiran ini tidak digunakan. Tujuan saya bukan untuk Dewan buat ketetapan, kita nak
runding hal ini dengan kerajaan dan cara yang terbaik yang diperuntukkan di dalam
peraturan mesyuarat ialah ada usul tergempar.

Dato’ Sri Azalina Othman Said [Pengerang]: Terima kasih Yang Berhormat.
Terima kasih. Silakan Yang Berhormat Menteri, 20 minit untuk jawab. Silakan.

11.50 pg.

Timbalan Menteri Kewangan | [Dato’ Indera Mohd Shahar bin Abdullah]:
Bismillahi Rahmani Rahim. Assalamualaikum warahmatullahi wabarakatuh, salam
sejahtera, salam “Keluarga Malaysia, Makmur Sejahtera”. Terima kasih Tuan Yang di-
Pertua. Pertamanya saya ingin mengucapkan terima kasih kepada semua Ahli Yang
Berhormat di Dewan Rakyat yang telah bersama-sama meluluskan Rang Undang-undang
Perbekalan 2022 di peringkat Dasar dan Jawatankuasa.

Saya juga ingin merakamkan setinggi-tinggi penghargaan kepada 15 Ahli Yang
Berhormat yang telah membahaskan Rang Undang-undang Kewangan 2021 ini. Segala
pandangan dan cadangan yang diberikan oleh Ahli-ahli Yang Berhormat akan pihak MOF
teliti untuk memastikan penyampaian perkhidmatan dan pemberian insentif bantuan
benar-benar dapat dirasai oleh rakyat.

Sebagaimana Ahli Yang Berhormat sedia maklum, pelaksanaan PKP bermula
tahun 2020 sememangnya telah menjejaskan kedudukan kewangan Kerajaan
Persekutuan. Defisit fiskal tahun 2021 telah diunjurkan sebanyak 5.4 peratus berbanding
KDNK berdasarkan jangkaan ekonomi yang berkembang pada kadar pertumbuhan tiga
hingga empat peratus. Manakala hasil dianggarkan bagi tahun 2021 menyusut 6.7 peratus
daripada anggaran belanjawan asal kepada RM221 bilion atau 14.6 peratus kepada
KDNK.

Penyusutan ini terutamanya disebabkan oleh kutipan hasil cukai yang lebih
rendah. Namun begitu, pengurangan ini akan dapat ditampung oleh hasil tambahan
berikutan purata harga minyak dan harga minyak sawit yang lebih tinggi serta dividen
tambahan dan bayaran khas daripada entiti kerajaan bagi menampung keperluan
perbelanjaan sebanyak RM320.6 bilion.

Tuan Yang di-Pertua, jumlah perbelanjaan ini adalah lebih rendah secara
marginal sebanyak 0.6 peratus berbanding anggaran belanjawan asal iaitu pada RM322.5
bilion berikutan pelaksanaan menyusun semula keutamaan perbelanjaan ke arah
menyokong sistem penjagaan kesihatan, meringankan beban rakyat dan memastikan
kelangsungan perniagaan dengan mengambil kira keperluan fiskal yang semakin
meningkat. Bagi tahun 2022, kutipan hasil Kerajaan Persekutuan dianggar pada RM234
bilion atau 14.3 peratus kepada KDNK.
