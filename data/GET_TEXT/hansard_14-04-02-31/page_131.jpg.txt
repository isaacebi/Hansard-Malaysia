DR.15.12.2021 121

dalam negara atau wilayah itu yang suatu kualiti, reputasi atau ciri-ciri lain barang itu
adalah pada dasarnya boleh dikaitkan dengan tempat asal geografinya.

01950

Perlindungan petunjuk geografi di Malaysia ditadbir di bawah Akta Petunjuk
Geografi 2000 [Akta 602] yang telah dikuatkuasakan pada 15 Ogos 2001. Akta 602 telah
digubal selaras dengan keperluan untuk melindungi petunjuk geografi yang berdaftar atau
tidak berdaftar di Malaysia. Perlindungan petunjuk geografi ini adalah selaras dengan
Perjanjian Trade-Related Aspects of Intellectual Property Rights (TRIPS) yang
ditandatangani oleh Malaysia berkuat kuasa pada 1 Januari 1995.

Tuan Yang di-Pertua dan Ahli Yang Berhormat sekalian, Akta 602 perlu dikaji
semula bagi memastikan Undang-undang Petunjuk Geografi yang akan dilaksanakan
dapat memberi perlindungan dengan lebih efisien dan efektif di mana kali terakhir dipinda
pada tahun 2002.

Bagi memastikan Akta 602 kekal relevan dan sentiasa memenuhi objektifnya,
kajian yang menyeluruh ke atas Akta 602 telah dijalankan supaya perundangan petunjuk
geografi diselaraskan dengan keperluan semasa komuniti perdagangan, menyokong
perdagangan, pelaburan dan pertumbuhan ekonomi negara serta kajian ini turut
mengambil kira komitmen Malaysia dalam perjanjian Regional Comprehensive Economic
Partnership (RCEP) dan perjanjian the Comprehensive and Progressive Agreement for
Trans-Pacific Partnership (CPTPP).

Mengambil kira apa yang diperjelaskan sebentar tadi, Akta 602 dimansuhkan dan
Rang Undang-undang Petunjuk Geografi 2021 dibentangkan dalam Parlimen.

Tuan Yang di-Pertua dan Ahli Yang Berhormat sekalian Rang Undang-undang
Petunjuk Geografi 2021 mempunyai 15 Bahagian yang mengandungi 101 fasal dan satu
Jadual. Peruntukan-peruntukan utama dalam Rang Undang-undang Petunjuk Geografi
2021 adalah seperti berikut:

Bahagian |, Fasal 1 dan 2 iaitu permulaan. Bahagian ini memperuntukkan tajuk
dan pemakaian rang undang-undang.

Bahagian Il, fasal 3 hingga 5 iaitu berkaitan dengan pentadbiran.

Bahagian Ill, fasal 6 dan 7 berkaitan dengan daftar petunjuk geografi dan rekod
pendaftar.

Bahagian IV, fasal 8 hingga 17, pendaftaran petunjuk geografi.

Bahagian V, fasal 18 dan 19, tempoh pendaftaran dan pembaharuan
pendaftaran.

Bahagian VI, fasal 20 hingga 24, pembetulan dan pembatalan.
Bahagian VII, fasal 25 hingga 28, kesan petunjuk geografi berdaftar.
Bahagian VIII, fasal 29 hingga 33, ejen-ejen petunjuk geografi.
Bahagian IX, fasal 34 hingga 38 iaitu kesalahan-kesalahan.

Bahagian X, fasal 39 hingga 68 iaitu penyiasatan dan penguatkuasaan.

Bahagian XI, fasal 69 hingga 76, prosiding undang-undang di mahkamah dan kos
dan keterangan.

Bahagian XIl, fasal 77 dan 78, perlindungan petunjuk geografi.
Bahagian XIll, fasal 79 hingga 84, pengecualian ataupun kecualian.

Bahagian XIV, fasal 85 hingga 99, bahagian pelbagai dan am. Fasal 85, jurnal
rasmi harta intelek.

Fasal 86 dan 87 mengenai pemfailan elektronik.

Fasal 88 mengenai alamat penyampaian.
