DR.15.12.2021 27

waktu-waktu bagi pertanyaan-pertanyaan bagi jawab lisan pada hari ini. Terima kasih Ahli-
ahli Yang Berhormat.

[Sesi untuk Pertanyaan-pertanyaan Jawab Lisan tamat]

01140
USUL
WAKTU MESYUARAT DAN URUSAN DIBEBASKAN
DARIPADA PERATURAN MESYUARAT
11.40 pg.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua,

“Mengikut Peraturan Mesyuarat 12(1), saya mohon
mencadangkan bahawa mesyuarat pada hari ini tidak akan ditangguhkan
sehingga dibahas dan diputuskan DR.12/2021, Rang Undang-undang
Kewangan 2021; DR.10/2021, Rang Undang-undang
Antipemerdagangan Orang dan Antipenyeludupan Migran (Pindaan)
2021; DR.15/2021, Rang Undang-undang Paten (Pindaan) 2021;
DR.14/2021, Rang Undang-undang Hak Cipta (Pindaan) 2021 dan
DR.16/2021, Rang Undang-undang Petunjuk Geografi 2021 di No. 1
sehingga 5 dalam Aturan Urusan Mesyuarat dan usul-usul hari ini dan
selepas itu Majlis Mesyuarat akan ditangguhkan sehingga jam 10 pagi,
hari Khamis, 16 Disember 2021.

Timbalan Yang di-Pertua [Dato' Mohd Rashid Hasnon]: Ada _ yang
menyokong?

Timbalan Menteri Wilayah Persekutuan [Datuk Seri Jalaluddin bin Alias]:
Tuan Yang di-Pertua, saya menyokong.

Timbalan Yang di-Pertua [Dato' Mohd Rashid Hasnon]: Abhli-ahli Yang
Berhormat, sekarang saya kemukakan masalah kepada Majlis untuk diputuskan.
Masalahnya ialah usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

[Dato’ Sri Azalina Othman Said (Pengerang) mempengerusikan Mesyuarat]

RANG UNDANG-UNDANG DIBAWA KE DALAM MESYUARAT

RANG UNDANG-UNDANG KEHADIRAN WAJIB
PESALAH-PESALAH (PINDAAN) 2021

Bacaan Kali Yang Pertama

Rang Undang-undang bernama suatu akta untuk meminda Akta Kehadiran Wajib
Pesalah-pesalah 1954; dibawa ke dalam Mesyuarat oleh Menteri Dalam Negeri [Dato’ Seri
Hamzah bin Zainudin]; dibaca kali yang pertama; akan dibaca kali yang kedua pada
Mesyuarat akan datang.
