DR.15.12.2021 43

Kementerian Kewangan untuk meneliti pandangan kerana ia melibatkan kesan selepas
COVID-19 dan mungkin takrifan itu mungkin kita akan lihat bagaimana kajian, sama ada
kita boleh memperluaskan atau tidak.

01240

Yang Berhormat Kluang membangkitkan— Artikel 15 itu betul, akan dikenakan
cukai di tempat dia bekerja. Pindaan tidak bercanggah dengan DTA Malaysia dan
Singapura kerana ia berkaitan dengan remitan. Memandangkan pendapatan telah
dicukaikan, individu tersebut layak mendapat tax credit di Malaysia.

Yang Berhormat Beruas bangkitkan— Yang Berhormat, kita memang begini,
Yang Berhormat. Berapa bilangan jumlah yang dihutang, itu sahaja yang kita akan ambil.
Kita tidak akan ambil keseluruhan duit simpanan dalam bank mereka itu. Untuk makluman
Yang Berhormat, apa yang kita lakukan ini...

Dato’ Ngeh Koo Ham [Beruas]: Tetapi ini bukan apa yang dipinda.

Dato’ Indera Mohd Shahar bin Abdullah: Macam mana saya hendak jawab,
Yang Berhormat asyik bangun saja ini? Yang Berhormat Beruas, kita tidak salah guna
kuasa. Tindakan ini sah di bawah kaedah mahkamah. Maklumat tersebut untuk
memastikan bank akaun pembayar cukai adalah betul.

Kedua, Yang Berhormat membangkitkan tentang pindaan bertujuan untuk
memastikan pematuhan cukai (tax compliance) oleh ejen. Individu tersebut akan
memastikan Borang Nyata Pembayar Cukai dikemukakan memandangkan pendapatan
tersebut tertakluk kepada cukai pegangan.

Berkaitan Yang Berhormat Bangi yang bangkitkan private equity sebahagian
daripada fundraising exercise di luar negara. Sekiranya dana yang dibawa masuk itu
adalah bersifat modal, dana berkenaan tidak dianggap sebagai foreign source income dan
tidak dikenakan cukai.

Terima kasih Tuan Pengerusi dan terima kasih Ahli-ahli Yang Berhormat yang
lain.

Dr. Ong Kian Ming [Bangi]: Bukan, bukan. Soalan saya ialah tentang GLIC
macam PNB dan juga KWSP. Boleh bagi jawapan secara bertulis tak?

Tuan Pengerusi [Dato' Sri Azalina Othman Said]: Yang Berhormat.

[Fasal-fasal 1 hingga 67 diperintahkan jadi sebahagian daripada rang undang-
undang]

[Rang Undang-undang dimaklumkan kepada Majlis sekarang]
[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali yang
ketiga, disokong oleh Menteri Perusahaan, Perladangan dan Komoditi (Datuk Dr. Hajah
Zuraida binti Kamaruddin) dan diluluskan]

RANG UNDANG-UNDANG ANTIPEMERDAGANGAN ORANG DAN
ANTIPENYELUDUPAN MIGRAN (PINDAAN) 2021

Bacaan Kali Yang Kedua dan Ketiga

12.44 tgh.

Menteri Dalam Negeri [Dato' Seri Hamzah bin Zainudin]: Tuan Yang di-Pertua,
saya mohon mencadangkan iaitu bahawa Rang Undang-undang Antipemerdagangan
Orang dan Antipenyeludupan Migran (Pindaan) 2021 dibacakan kali yang kedua
sekarang.
