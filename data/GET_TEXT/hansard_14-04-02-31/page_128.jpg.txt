118 DR.15.12.2021

Sebenarnya Tuan Yang di-Pertua dan Yang Berhormat Bukit Bendera, pindaan
undang-undang ini dibuat bagi memastikan rejim harta intelek negara berada di tahap
yang baik dan selaras dengan kehendak semasa. la juga akan memastikan perundangan
harta intelek adalah selaras dengan piawaian antarabangsa yang memenuhi keperluan
syarikat tempatan dan antarabangsa. Jadi pindaan ini akan memastikan hak harta intelek
individu dan syarikat Malaysia dilindungi secara berkesan dan komprehensif.

Walaupun pindaan undang-undang ini tidak dibuat semata-mata bagi meratifikasi
Perjanjian Perdagangan Bebas (Pindaan), undang-undang ini adalah selaras dengan
komitmen Malaysia dalam Regional Comprehensive Economic Partnership (RCEP) dan
perjanjian Comprehensive and Progressive Agreement for Trans-Pacific Partnership
(CPTPP).

Pelindungan harta intelek yang komprehensif merupakan antara faktor utama
dalam penilaian tahap kompetitif negara. Dalam konteks ini kementerian telah
memastikan pindaan-pindaan ini mengambil kira perkembangan harta_ intelek
antarabangsa termasuk dalam aspek penguatkuasaan.

Jadi Tuan Yang di-Pertua, Malaysia merupakan antara beberapa buah negara
yang belum meratifikasikan perjanjian RCEP seperti semua sedia maklum.

01940

Akan tetapi, kita akan buat. Dengan ratifikasi perjanjian RCEP ini, ia akan
membuka peluang kepada syarikat tempatan untuk mengeksport barangan dan
perkhidmatan ke 14 negara dagang lain. RCEP meliputi pasaran 2.2 bilion penduduk atau
30 peratus daripada populasi dunia. la juga akan memfasilitasi kemasukan barangan dan
perkhidmatan dari negara dagang yang sekali gus akan meningkatkan persaingan yang
sihat dan memberi pilihan kepada pengguna.

Ratifikasi perjanjian RCEP juga akan meningkatkan tahap keyakinan pelabur
terhadap pasaran Malaysia dan memastikan negara kekal kompetitif berbanding negara-
negara lain dalam tahun ini. Dalam perkara ini, saya ingin memaklumkan sebab ada yang
menyarankan tadi ataupun menasihatkan supaya kita berhati-hati. Semua_ itu
berkemungkinan kesan yang negatif kepada Malaysia. Dalam hal ini, memang sudah
diambil kira dan kerajaan akan mengambil langkah-langkah tertentu untuk menangani itu
nanti.

Jadi Yang Berhormat Kemaman. Yang Berhormat Kemaman ada?

Timbalan Yang di-Pertua [Dato’ Mohd Rashid Hasnon]: Yang Berhormat
Kemaman tidak ada.

Dato Sri Alexander Nanta Linggi: Yang Berhormat Kemaman tak ada...
Timbalan Yang di-Pertua [Dato’ Mohd Rashid Hasnon]: Bertulislah.
Dato Sri Alexander Nanta Linggi: Bertulislah ya.

Timbalan Yang di-Pertua [Dato’ Mohd Rashid Hasnon]: Ya. Yang Berhormat
Kemaman tak ada.

Dato Sri Alexander Nanta Linggi: Okey. Masa— Ya, okey. Yang Berhormat
Tumpat?

Dato’ Haji Che Abdullah bin Mat Nawi [Tumpat]: Ada.
Dato Sri Alexander Nanta Linggi: Yang Berhormat Tumpat ada?
Dato’ Haji Che Abdullah bin Mat Nawi [Tumpat]: Ada, ada. Ada Tumpat.

Dato Sri Alexander Nanta Linggi: Okey. Yang Berhormat Tumpat yang bertanya
statistik voluntary notification sewaktu COVID-19 ini. Jadi, pada tahun 2020, kita menerima
7,372 dan pada tahun 2021 sejumlah 4,314 permohonan diterima sehingga Oktober 2021.

Yang Berhormat Tumpat ada. Yang Berhormat Tumpat bertanya banyak lagi
soalan tadi Tuan Yang di-Pertua, mungkin...
