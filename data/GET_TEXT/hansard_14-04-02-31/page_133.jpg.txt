DR.15.12.2021 123

rang undang-undang yang bagus untuk memastikan produk-produk, khususnya pertanian
di Malaysia dapat dijamin dan dilindungi bawah akta ini.

Jadi, soalan saya kepada Yang Berhormat Menteri atau Yang Berhormat
Timbalan Menteri adalah:

(i) sila nyatakan kelebihan-kelebihan rang undang-undang ini
berbanding dengan Akta Penunjuk Geografi 2000 yang akan
atau dimansuhkan?;

(ii) seberapa pantas pemprosesan daripada tarikh penyerahan
permohonan sehingga kelulusan di bawah RUU yang akan
diluluskan ini?;

(iii) apakah halangan untuk melindungi penunjuk geografi?;

(iv) apakah langkah praktikal yang mesti diambil oleh seorang untuk
mendapatkan perlindungan penunjuk geografi?;

(v) bolehkah penunjuk geografi yang didaftarkan di Malaysia sah di
luar Malaysia daripada segi perlindungan?; dan

(vi) apakah yang akan terjadi dengan penunjuk-penunjuk geografi
yang sudah didaftar bawah Akta 602 yang telah dimansuhkan?

Sila jawab. Terima kasih.
02000

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Tebrau. Sekarang saya jemput Yang Berhormat Bayan Baru.

8.00 mlm.

Tuan Sim Tze Tzin [Bayan Baru]: Terima kasih Tuan Yang di-Pertua. Saya
bangun untuk menyokong Rang Undang-undang Petunjuk Geografi 2021, secara jelas
bahawa ini adalah satu rang undang-undang yang baik yang akan membantu para petani
seluruh negara kita. Walau bagaimanapun, saya pun perlukan beberapa soalan yang
penting yang perlu penjelasan daripada Yang Berhormat Menteri. Apakah perbezaan
antara Akta 602 berbanding dengan Rang Undang-undang Petunjuk Geografi 2021? Ini
kerana kita tidak nampak bahawa memang sudah ada akta yang lama, fasal-fasal yang
perlu yang terpaksa kita pinda. Oleh sebab ini adalah akta yang baharu yang begitu tebal.
Jadi apakah perbezaan tersebut?

Kedua adalah tentang kita tahu bahawa geographical indication ini banyak
membantu petani. Walau bagaimanapun ia memberi sedikit monopoli kepada syarikat-
syarikat besar. Contohnya kalau katakan satu syarikat besar, saya hendak bagi satu
contoh. Kita tahu bahawa di Malaysia sememangnya mempunyai banyak produk
pertanian yang sangat berjaya.

Kita ada halia Bentong, kita ada Bario rice yang telah daftar sejak tahun 2014—
Tahun 2000 hingga 2014, ada 32 local products yang berdaftar. Ada lima produk dari luar
negara. Jadi persoalan saya, adakah sehingga kini, tahun ini, berapakah produk baharu
yang didaftarkan di bawah geographical indication sehingga terkini. Saya mohon Yang
Berhormat Menteri memberikan penjelasan.

Back to the soalan tadi, kita tahu bahawa ada syarikat-syarikat yang besar yang
boleh manipulate geographical indication. Contohnya, katakan ada satu produk pertanian
yang sangat penting contohnya durian Musang King dan kita tahu bahawa antara yang
sangat popular adalah Raub, durian Musang King dari Raub. Petani-petani ini
sememangnya mereka telah lama menghasilkan Musang King. Akan tetapi katakan ada
satu syarikat yang besar mereka masuk dan mereka buat geographical indication (Gl) dan
mereka meletakkan beberapa syarat yang special yang hanya mereka boleh buat, yang
lain tidak boleh.
