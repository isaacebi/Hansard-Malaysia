DR.15.12.2021 81

Sumber Manusia di dalam rangka kerja yang lebih inklusif seperti yang dinyatakan oleh
Yang Berhormat Menteri tadi?

Dato’ Seri Hamzah bin Zainudin: Ya. Tentang isu untuk pengambilan pekerja,
pekerja itu sendiri betul di bawah Kementerian Sumber Manusia. Pekerja itu sendiri, tetapi
masalahnya adalah apabila mereka nak membawa masuk, di situlah kita letakkan e-
Locker, kerjasama tadi. Saya dah maklumkan collaboration seperti yang dibangkitkan oleh
Yang Berhormat Kuala Langat tadi, bahawa ia perlukan sesuatu kerjasama banyak
kementerian. Bukan hanya satu kementerian, tetapi kementerian-kementerian yang lain
juga mesti diambil kira. Contohnya, negara kita ini adalah sebuah negara yang begitu
porous daripada segi sempadannya. Maka, kita juga perlukan angkatan tentera, kita
perlukan semua penguatkuasaan yang lain. Ini adalah kerana hendak memastikan
kemasukan mereka yang memperdagangkan manusia itu melalui lorong-lorongnya. Kita
perlukan teknologi-teknologi yang lebih canggih untuk kita memastikan semua ini perlu
diambil kira.

Jadi, bukan setakat undang-undang yang kita bentangkan hari ini, tetapi
keseluruhannya adalah untuk memastikan segala apa yang kita lakukan ini adalah untuk
mengurangkan daripada semasa ke semasa untuk memastikan mereka yang
memperdagangkan orang, mereka yang menyalahgunakan sindiket-sindiket yang ada,
mereka yang menjadi recruitment agency, semua itu adalah perkara-perkara yang akan
kita ambil kira untuk memastikan bahawa undang-undang ini berjaya untuk kita gunakan
di masa hadapan.

Tuan Sivarasa Rasiah [Sungai Buloh]: Yang Berhormat Menteri, Sungai Buloh.
Terima kasih.

Dato’ Seri Hamzah bin Zainudin: Yang Berhormat Sungai Buloh.

Tuan Sivarasa Rasiah [Sungai Buloh]: Ini berkaitan dengan bayaran kepada
ejen. Saya boleh sahkan angka RM20,000 yang baru disebut oleh Yang Berhormat
Menteri sebab itulah jawapan yang saya dapat bila baru tanya seorang ejen, berapakah
kos untuk membawa masuk seorang pekerja pembantu rumah. Jadi saya nak tanya
kepada Yang Berhormat Menteri, apakah bayaran sebenar, bayaran ‘rasmi’ yang wajib
dibayar kepada agensi-agensi kerajaan khususnya di pihak KDN, imigresen dan
sebagainya? Apakah bayaran ‘rasmi’ itu supaya kita faham apakah jumlah besar yang
sekarang dikutip oleh ejen dan inilah bayaran di peringkat Malaysia sahaja Tuan Yang di-
Pertua. Mungkin pekerja ini bayar kita tak tahu dari negeri yang hantar, sama ada
Bangladesh, Indonesia atau Filipina. Mungkin dia bayar jumlah yang serupa di sana. Jadi,
inilah punca yang disebut dengan izin, debt bondage yang dianggap sekarang sebagai
buruh paksa dan sebagainya.

Dato’ Seri Hamzah bin Zainudin: Betul.

Tuan Sivarasa Rasiah [Sungai Buloh]: So, itulah angka yang saya nak tanya.
Official.

Dato’ Seri Hamzah bin Zainudin: Saya hanya tinggal 1 minit 37 saat. Terima
kasih. Saya nak menjawab tentang isu ini, saya nak maklumkan sebenarnya majikan tidak
perlu menggunakan ejen. Dia boleh pergi sendiri ambil bawa balik dan berurusan dengan
imigresen. Dalam berurusan dengan imigresen, tak payah bayar apa-apa. Hanya bayar...

Dato’ Dr. Xavier Jayakumar a/l Arulanandam [Kuala Langat]: Yang Berhormat
Menteri.

Dato’ Seri Hamzah bin Zainudin: Fi untuk mendapatkan Pas Lawatan Kerja
Sementara (PLKS) untuk mereka mengesahkan mereka untuk bekerja dalam negara. Itu
hanya fi yang perlu dibayar. Lain-lain itu adalah sesuatu yang dibayar kepada ejen. Oleh
sebab itu kalau kita tak menggunakan ejen, sebenarnya kosnya adalah very minimum. Ini
masalah kita adalah apabila kita menggunakan ejen. Ini yang menyebabkan kos yang kita
bayar itu adalah kos untuk bayar kepada ejen.

Dato’ Dr. Xavier Jayakumar a/l Arulanandam [Kuala Langat]: Yang Berhormat
Menteri. Sorry Yang Berhormat Menteri.
