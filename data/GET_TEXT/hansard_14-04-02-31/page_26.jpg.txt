16 DR.15.12.2021

Pertamanya semasa kita menghadapi COVID-19, tiga agensi kita telah
mewujudkan Pasar Segar Terkawal yang pertamanya daripada FAMA yang telah
mewujudkan sebanyak 54. Selepas itu LPP mewujudkan sebanyak 42 dan begitu juga
daripada LKIM mewujudkan Pasar Segar mereka, ikan.

Jadi maknanya rantaian kita terus berjalan walaupun kita menghadapi keadaan
seperti COVID-19. Apa Yang Berhormat sebut tadi tentang apakah peranan kita untuk
memastikan supaya Pasar Borong Digital memang pun telah bermula sejak kita
menghadapi COVID-19 kerana pembelian ataupun jualan melalui online ini cukup
bertepatan sekali dan menepati apa juga kehendak daripada pembeli pada ketika ini.

Masalah orang tengah yang kita hadapi pada ketika ini, inilah yang sedang kita
bincangkan dan kita cuba atasi supaya bukan sahaja pelanggan tidak terbeban bahkan
pengeluar iaitu petani, penternak dan nelayan tidak diambil kesempatan. Terima kasih
Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih.
Dato’ Mahfuz bin Haji Omar [Pokok Sena]: Satu lagi?

Timbalan Yang di-Pertua [Dato' Mohd Rashid Hasnon]: Soalan tambahan
yang kedua, sila Yang Berhormat Pokok Sena.

Dato’ Mahfuz bin Haji Omar [Pokok Sena]: Baik. Terima kasih, Tuan Yang di-
Pertua.

Timbalan Yang di-Pertua [Dato' Mohd Rashid Hasnon]: Yang Berhormat Alor
Gajah sudah bagi tadi sudah. Sudah dapat tadi sudah soalan nombor dua. Sila.

Dato’ Mahfuz bin Haji Omar [Pokok Sena]: Terima kasih, Yang Berhormat
Timbalan Menteri. Saya hendak dapatkan penjelasan berkaitan dengan isu pasar dan
sebagainya. Baru-baru ini ada Jualan Keluarga Malaysia yang saya akui harga yang
begitu baik dan murah. Beras pun boleh dapat lima kilogram RM10 walaupun harga yang
dibenarkan oleh kerajaan boleh jual sampai RM12.50.

Boleh tidak kalau buat hari-hari, satu. Oleh sebab ini anjuran kementerian Yang
Berhormat dengan Kementerian Perdagangan Dalam Negeri dan Hal Ehwal Pengguna,
boleh tidak buat hari-hari ataupun boleh tidak cari satu mekanisme untuk bekalkan barang
itu kepada peruncit dengan harga yang murah dan mereka boleh jual dengan harga
seperti mana yang dijual di Jualan Keluarga Malaysia.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Pokok Sena. Sila, Yang Berhormat Timbalan Menteri.

Datuk Seri Haji Ahmad bin Hamzah: Tuan Yang di-Pertua, Pasar Keluarga
Malaysia ini akan diadakan pada setiap Parlimen sebanyak 222 yang telah pun bermula
dan pada hari Sabtu dan Ahad ini juga akan terus bergerak. Kita akan dapati bukan sahaja
barangan-barangan keperluan, bahkan termasuk ikan, ayam dan sayur-sayuran dan juga
barang-barang keperluan yang lain akan disediakan dengan harga yang cukup berpatutan
sekali.

01100

Kita hendak, kalau boleh apa juga yang dibuat di pasar Keluarga Malaysia nanti
akan memberi satu indikasi kepada semua juga yang pemborong-pemborong dan juga
penjual-penjual supaya tidak mengambil kesempatan dalam keadaan yang cukup
meruncing pada ketika ini. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih.
Tuan Khalid bin Abd Samad [Shah Alam]: Orang tanya lain, jawab lain.

Tuan Charles Anthony Santiago [Klang]: Soalan tambahan boleh? Soalan
tambahan.

Beberapa Ahli: [Ketawa]
