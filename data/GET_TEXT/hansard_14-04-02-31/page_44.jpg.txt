34 DR.15.12.2021

tetapi satu soalan yang penting buat sementara bagi mereka adalah sama ada mereka
perlu buat pengisytiharan pendapatan tahunan setiap tahun bermula tahun depan kerana
ini akan meningkatkan kos bagi mereka kerana ini bukan satu proses yang mudah.

Mereka perlu mengupah akauntan yang profesional untuk bantu mereka. Ini
adalah satu kos tambahan bagi mereka walaupun mereka mungkin majoriti bukan bergaji
tinggi. Mereka makan upahan yang harian ataupun biasa sahaja di Singapura kerja 3D
tetapi sekarang bawa gaji pendapatan mereka balik ke Malaysia kena cukai di sini lagi
dan kena upah seorang akauntan buat semua pengisytiharan ini.

Jadi, bagaimana Kementerian Kewangan menyelesaikan isu ini supaya pada
masa yang susah sekarang tidak memberi satu beban kepada rakyat hanya kerana
mereka sudi berulang-alik di antara dua negara untuk mendapatkan gaji yang lebih tinggi.
Terima kasih.

Dato’ Indera Mohd Shahar bin Abdullah: Terima kasih Yang Berhormat Kluang.
Seperti mana yang saya sebutkan tadi rasional untuk mereka kenakan cukai ini adalah
untuk menyamaratakan layanan cukai kerana mereka juga mendapat manfaat segala
kemudahan dan fasiliti disediakan oleh kerajaan. Jadi untuk bersifat adil, mereka
dikenakan cukai.

Namun, pihak Lembaga Hasil Dalam Negeri dalam masa terdekat akan membuat
sesi engagement kepada mereka untuk memberi penerangan apakah yang mereka kena
lakukan supaya sistem taksiran sendiri (STS) ini akan dipermudahkan di peringkat
mereka. Cuma Yang Berhormat...

Tuan Steven Choong Shiau Yoon [Tebrau]: Minta Yang Berhormat Timbalan
Menteri Tebrau.

Dato’ Indera Mohd Shahar bin Abdullah: Sekejap ya Yang Berhormat Tebrau.
Saya habiskan Yang Berhormat Kluang dulu.

Tuan Steven Choong Shiau Yoon [Tebrau]: Okey.

Dato’ Indera Mohd Shahar bin Abdullah: Jika mereka bermastautin, perlu
mengisi borang seperti mana individu-individu di Malaysia. Pengisian borang tidak sukar
dan nota penjelasan akan dikemas kini. Apa yang pentingnya adalah wang tersebut di
cukai, individu hendaklah mengemukakan borang nyata melalui e-filing, dia tidak perlu tax
agent hendak hire tax agent.

Itu sebab tadi saya beritahu Yang Berhormat perkara-perkara ini kita akan — saya
telah meminta Lembaga Hasil Dalam Negeri untuk membuat engagement dan kita nak
kemas kini maklumat-maklumat semasa. Ini perkara baru. Sudah pasti akan ada
kekeliruan. Itu sebabnya kita kena buat awal kerana pelaksanaannya berlaku pada tahun
hadapan.

Cuma Yang Berhormat Subang, data yang kita akan beri kepada Yang Berhormat
nanti berdasarkan simulasi data yang telah diremitkan sepanjang dua tahun sebelum ini
supaya kita dapat melihat pada masa akan datang bagaimana simulasi yang kita akan
lakukan. Terima kasih...

Puan Wong Shu Qi [Kluang]: Yang Berhormat Timbalan Menteri soalan susulan
lagi.

Dato’ Indera Mohd Shahar bin Abdullah: Saya hanya ada dua minit sahaja
tinggal. Saya banyak lagi hendak jawab. Boleh ya. Nanti Yang Berhormat jumpa sayalah.

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Timbalan Menteri.

Puan Wong Shu Qi [Kluang]: Ini cadangan yang penting ini.

Dato’ Indera Mohd Shahar bin Abdullah: Bukan, sebab Cukai Makmur pun
penting.
