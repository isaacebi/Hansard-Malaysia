72 DR.15.12.2021

Sebagai contoh, saya sendiri ada pengalaman dalam pengambilan pembantu
rumah warga Indonesia, semakin meningkat kosnya. Saya difahamkan kadar harga sudah
mencecah RM21,000 hingga RM23,000. Apatah lagi zaman pandemik COVID-19, Tuan
Yang di-Pertua. Kalau pergi tanya tidak ada RM30,000 jangan dekat dengan agensi
tersebut. Jadi, kalau kita tengok Philippines— maids dari Philippines pun sudah mencecah
lebih RM30,000. Ini tidak termasuk kuarantin dan lain-lain.

Untuk kos pengambilan pekerja Bangladesh pula, apa yang paling menyedihkan,
ada berlakunya monopoli ejen. Sebenarnya Kerajaan Bangladesh hanya mengenakan
kos sebanyak RM8,000 sahaja untuk rakyat mereka keluar bekerja ke negara lain. Namun,
akibat monopoli ejen yang dilantik hanya sebanyak 10 hingga 20 orang ejen sahaja— ini
saya difahamkan, Yang Berhormat Menteri boleh perbetulkan saya sekiranya saya salah.
Mereka menggunakan kos hampir RM20,000 satu kepala. Akibat mereka yang datang ke
Malaysia ini terpaksa menjual rumah, menjual ladang, malah haiwan-haiwan ternakan
seperti kambing, lembu dan sebagainya. Ada yang jual sawah padi dan apa sahaja yang
mereka ada untuk datang bekerja di Malaysia.

Tuan Yang di-Pertua, kita sedar— untuk makluman, pekerja-pekerja asing yang
datang dari negara Indonesia, Bangladesh, Nepal, India dan lain-lain, datang ke bumi
bertuah Malaysia ini semata-mata menaruh harapan untuk mencari nafkah yang halal buat
keluarga mereka. Maknanya, negara kita ini amat bertuah untuk memberikan peluang
kepada insan yang lain datang dari luar negara sana. Justeru, kita harus
bertanggungjawab, khususnya kita dalam Dewan Rakyat yang mulia ini, yang melakukan,
kita yang membuat undang-undang dasar ini. Soalan saya, apakah kaedah yang telah
kementerian ambil untuk membuka ruang kepada lebih ramai ejen lagi yang dipantau oleh
kementerian? Adakah kerajaan akan adakan tanda aras harga maksimum atau siling
untuk bayaran ejen? Supaya kartel dan monopoli ejen ini dapat dihapuskan. Situasi ini
akan— adalah antara penyebab utama yang berlakunya human trafficking ini. Jika ada
yang menawarkan pembantu dengan kos RM3,000 hingga RM5,000 untuk illegal maids,
tentulah rakyat akan mengambil mereka sebab kosnya murah.

01610

Saya bagi contoh kepada Tuan Yang di-Pertua. Tak usah pergi jauh, kawasan di
sini Lembah Pantai. Guru suami isteri gaji RM6,000, mereka ada tiga orang anak.
Seorang lapan tahun, seorang enam tahun, seorang lagi baby. Hendak pergi hantar
kepada tempat pengasuh anak-anak ini, mereka memerlukan paling tidak RM1,500
sehingga RM2,000. Kalau mereka hendak ambil maid, hendak ambil orang gaji, harga
RM12,000 hingga RM13,000 malah RM15,000. Masuk-masuk kerja, lepas tiga bulan lari.
Bila lagi, pergi jumpa ejen hendak— “Tiga bulan sudah lari, susah mahu cari. Kita pun tak
dapat.” Duit sudah burn.

Itulah sebabnya di antara hari ini ramai yang mana mereka datang tawarkan
RM2,000, RM3,000 untuk mereka ambil orang gaji dan selepas itu dia akan tulis surat
kepada imigresen untuk mengabsahkan untuk mereka bekerja.

Jadi, saya hendak tanya kepada kerajaan, apakah mereka ini akan ditahan, cikgu-
cikgu ini akan ditahan kerana ada orang gaji di rumah? Jadi, saya harap— apa yang
dibawa pada hari ini bagus.

Tapi kesimpulannya, sebelum kerajaan ingin meminda undang-undang yang ada
dengan hukuman yang lebih berat, kita perlu mengambil perhatian terhadap punca
jenayah ini terus berleluasa. Never-ending situation. Di mana-mana pun terus berlaku
kesalahan ini jika kita tidak mengenal pasti punca kesalahan ini. Tidak mustahil masalah
imigran ini akan berterusan sebagaimana berlaku di Amerika Syarikat, Australia dan
negara Eropah dan lain-lain.

Jadi, rumusannya pada petang ini...
Timbalan Yang di-Pertua [Dato’ Mohd Rashid Hasnon]: Minta rumuskan.

Datuk Seri Panglima Abdul Azeez bin Abdul Rahim [Baling]: Demi
kelangsungan perjuangan Keluarga Malaysia, saya sokong kita luluskan rang undang-
