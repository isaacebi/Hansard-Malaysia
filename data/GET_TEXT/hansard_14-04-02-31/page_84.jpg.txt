74 DR.15.12.2021

Yang Berhormat Menteri, kalau kita teliti perbahasan Ahli-ahli Parlimen pada
tahun 2007 dahulu, antara isu yang dibangkitkan oleh Ahli-ahli Parlimen pada ketika itu
ialah aspek hukuman. Pada ketika itu juga, hukuman telah pun dibangkitkan kerana pada
pandangan mereka, Tuan Yang di-Pertua, Ahli-ahli Parlimen dahulu, hukuman-hukuman
ini sangat rendah. Malah ada yang menyatakan apakah ini merupakan undang-undang
yang mereka boleh cari jalan dan terlepas. Ada juga cadangan pada ketika itu, Tuan Yang
di-Pertua, adalah cadangan hukuman sebat.

Namun, saya ingin bertanya kepada Yang Berhormat Menteri, pada ketika itu
Yang Berhormat Menteri iaitu Yang Berhormat Padang Rengas pada ketika itu di dalam
jawapan penggulungannya menyatakan bahawa hukuman sebat ini tidak boleh— saya
quote ya, “Tidak boleh dikenakan hukuman sebat kerana ianya tidak selari dengan
kehendak undang-undang antarabangsa yang semakin menjurus kepada penghapusan
hukuman, corporal punishment dan kita tidak boleh mengadakan undang-undang yang
tidak selari dengan kehendak Bangsa-bangsa Bersatu ini.”

Jadi saya ingin bertanya kepada Yang Berhormat Menteri, apakah ada shift of
policy? Berlaku perubahan dasar yang mana kalau ketika dulu jawapan Menteri di dalam
penggulungan, mereka tidak mahu hukuman sebat ini kerana berbeza dengan kehendak
United Nations dan kita mesti jadi the UN citizen yang baik, kalau saya masih ingatlah
membaca Hansard pada ketika itu. Namun, ini berbeza. Jadi, saya ingin bertanya,
apakah di sana terdapat perubahan dasar? Kalau ya, apakah alasannya?

Yang terakhir Tuan, Yang di-Pertua...
Timbalan Yang di-Pertua [Dato’ Mohd Rashid Hasnon]: Sila rumuskan ya.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Kita tahu bahawa aspek yang dibangkitkan oleh ramai wakil rakyat, Ahli-ahli
Parlimen pada hari ini ialah aspek enforcement. Secara khususnya saya _ ingin
bertanyakan, berapakah sumber kewangan ataupun resources, dengan izin, yang telah
disediakan, yang telah diperuntukkan untuk memastikan kita menjayakan misi_ sifar
pemerdagangan orang ini?

Ini kerana kita juga ingin maklum. Kalau daripada segi undang-undangnya ada
tapi sepertimana yang dibangkitkan oleh Yang Berhormat Batu Kawan tadi, misalnya
mahkamah hanya ada satu sahaja mahkamah khusus, mungkin ada keperluan untuk
tambah lagi mahkamah yang perlu kepada resources. Jadi, apakah di sana terdapat
sumber kewangan yang mencukupi untuk kita memastikan misi ini berjaya? Terima kasih
Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Seterusnya, saya
jemput yang kedua terakhir iaitu Yang Berhormat Sik dan diikuti oleh Yang Berhormat
Bukit Mertajam. Sila, Yang Berhormat Sik.

4.18 ptg.

Tuan Ahmad Tarmizi bin Sulaiman [Sik]: Assalamualaikum warahmatullahi
wabarakatuh. Terima kasih Tuan Yang di-Pertua.

Seriusnya jenayah pemerdagangan manusia ini ia adalah jenayah yang ketiga
tertinggi di dunia selepas pengedaran dadah serta penyeludupan senjata api termasuklah
di negara kita di Malaysia. Malah dilihat insiden pemerdagangan manusia_ ini
menunjukkan trend peningkatan dengan rekod 165 kes pada tahun 2020 berbanding
hanya 17 kes pada tahun 2008 yang lalu.

Menurut statistik Majlis Antipemerdagangan Orang dan Antipenyeludupan Migran
(MAPO), sejak tahun 2015 sehingga Jun 2021, sebanyak 1,854 kes pemerdagangan
dengan jumlah tangkapan lebih 2,700 orang pesalah.

Tuan Yang di-Pertua, banyak tadi disentuh oleh Ahli-ahli Yang Berhormat
berkaitan insiden hitam ketika mana penemuan lebih 139 mayat dan 28 kem penempatan
di Wang Kelian pada tahun 2015 yang lalu. Saya sendiri pada ketika itu terlibat bersama
