110 DR.15.12.2021

#1900

Para pencipta perlu diberi galakan, perlu diberi insentif kalau boleh dan
sebagainya. Kalau boleh beri bimbingan daripada segi contohnya, kalau CMO yang ada
sekarang ini dan apabila dia mengutip royalti dari pusat-pusat hiburan dan sebagainya,
setakat menggunakan secara fizikal bouncer dan sebagainya. Sedangkan hari ini kita
mempunyai teknologi, kita mempunyai software dan sebagainya yang boleh, yang tepat
dari segi menentukan agar collection ataupun pungutan royalti itu dapat dikutip secara adil
dan sebaik-baik mungkin dan sebagainya.

Dalam hal ini barangkali pihak kementerian boleh memberi bimbingan, boleh
memberi panduan jadi support technology yang sebaik-baik mungkin yang dapat boleh
membantu komuniti seni ini ataupun pencipta-pencipta ini, knususnya mereka yang
terlibat bersama-sama dalam CMO ini. Jadi ke arah matlamat tersebut, Tuaran
mencadangkan supaya Kerajaan Persekutuan menggalakkan juga kerajaan-kerajaan
negeri untuk membuat perundangan mereka tersendiri dalam hal ehwal hak cipta yang
meliputi juga barangkali petunjuk geografi dan paten seperti yang dibincangkan sebentar
tadi dan selepas ini petunjuk geografi.

Ini adalah kerana setiap negeri mempunyai keistimewaan masing-masing.
Keistimewaan dari segi seni muzik, seni suara dan sebagainya ataupun juga mempunyai
keunikan dalam flora dan fauna serta muka bumi yang unik yang berpotensi dipatenkan
sebagai harta intelek. Seperti di Sabah kita ada kopi Tenom, di tempat saya di Tuaran
sebagai contoh kita ada Tuaran mee dan sebagainya petunjuk geografi di situ tetapi ini
bila kita nanti dipatenkan dan sebagainya, hak ciptanya milik siapa?

Siapa yang regulatenya? Adakah juga apabila ada paten-paten ataupun ada harta
intelek yang unik untuk negeri dan sebagainya, Kerajaan Persekutuan juga yang regulate?
Saya ingat itu tidak berapa efisien. Lebih baik, lebih terurus barangkali sekiranya kerajaan
negeri mempunyai enakmen ia sendiri to regulate hal-hal harta intelek seperti ini. Jadi
saya mencadangkan kepada kementerian, Kerajaan Persekutuan supaya memberi
galakan kepada kerajaan-kerajaan negeri.

Saya difahamkan bagi negeri Sabah sebagai contoh, seawal tahun 1991 sudah
adapun enakmen ataupun ordinan copyright, hak cipta dan sebagainya dan boleh
dipertingkatkan diperbaiki dan sebagainya supaya pihak kementerian dapat bekerjasama.
Barangkali MyIPO boleh bekerjasama di peringkat kerajaan negeri.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Kita dapat mempertingkatkan lagi apresiasi dari segi harta intelek ini, kefahaman
tentang harta intelek ini sebab ini adalah sumber kekayaan negara yang memerlukan
penglibatan dan kefahaman rakyat yang jauh lebih meluas. Itu sahaja yang saya ingin
nyatakan. Saya berharap cadangan-cadangan yang saya telah berikan dan persoalan
dapat diberi jawapan daripada pihak kementerian. Sekian, saya mohon menyokong.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Tuaran. Sekarang saya jemput Yang Berhormat Tumpat.

7.03 mlm.

Dato’ Haji Che Abdullah bin Mat Nawi [Tumpat]: Assalamualaikum
warahmatullahi wabarakatuh. Alhamdulillah. [Membaca sepotong ayat al-Quran] Terima
kasih Tuan Yang di-Pertua di atas peluang yang diberikan kepada saya untuk mengambil
bahagian dalam perbahasan RUU Hak Cipta.

Rang undang-undang ini dipinda bagi memenuhi piawaian dan pengamalan
antarabangsa berdasarkan Perjanjian Perkongsian Ekonomi Komprehensif Serantau,
Perjanjian Komprehensif dan Progresif bagi Perkongsian Trans-Pasifik serta Triti
Marrakesh untuk memudahkan akses kepada karya yang diterbitkan orang buta, kurang
penglihatan mahupun ketidakupayaan cetakan.
