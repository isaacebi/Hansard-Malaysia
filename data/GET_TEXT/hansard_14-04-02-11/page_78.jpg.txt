68 DR.10.11.2021

Pertama, kekurangan pembantu rumah dan juga pekerja asing di negara ini.
Pembantu rumah, saya difahamkan telah dibekukan daripada masuk ke negara ini sejak
8 Mac tahun dulu dan tidak ada rasional ia dibuat walhal sangat desak di antara keluarga-
keluarga yang perlukan pembantu rumah. Kita menghadapi masalah di negara ini di mana
isteri dan suami bekerja perlukan pembantu rumah.

01640

Ini common sense tetapi tidak ada common sense nampaknya dengan kerajaan.
Ini kerana hingga sekarang tidak ada effort untuk membenarkan atau tidak membekukan
atau nonfreezing of this intake of foreign workers iaitu pembantu rumah.

Oleh sebab itu, ramai di antara keluarga sekarang menghadapi masalah. Di
antaranya ialah orang-orang tua yang terpaksa menghantar mereka ke rumah penjagaan
dan juga ramai antara orang yang sedang bekerja terpaksa melepaskan pekerjaan kerana
perlu menjaga anak. Juga di mana special children perlukan pembantu rumah yang khas
untuk menolong mereka.

Saya harap kerajaan akan menimbang dan mengatasi masalah ini. Walhal pada
masa sebelum MCO, seramai 3,000 ke 6,000 orang pembantu rumah setiap bulan
dibenarkan masuk ke negara ini. Sekarang mereka balik, selepas kontrak habis, mereka
tidak dibenarkan mengambil majikan atau ibu bapa tidak dibenarkan mengambil
pembantu rumah.

Masalah yang terjadi ini adalah apa yang dibuat oleh kerajaan, saya minta maaf,
hendak katakan tidak masuk akal langsung. Ini kerana dengan pembekuan ini,
nampaknya ia terpakai kepada semua orang. Tidak, Tuan Yang di-Pertua. Saya
difahamkan kepada kategori profesional yang datang ke negara ini, mereka boleh
membawa pembantu rumah dari negara lain. Walhal warganegara Malaysia, mereka tidak
dibenarkan membawa pembantu rumah. Ini alasan yang tidak ada rasional langsung.

Saya pohon, jangan kita tunggu sehingga tahun hadapan. Buka sahaja untuk
membenarkan mereka masuk. Jika mereka dibenarkan, saya harap kita mengikut
standard ILO atau International Labour Organization, decent work for domestic workers.
Ini perlu diambil perhatian.

Semasa Pakatan Harapan menerajui kerajaan, kita telah mencadangkan rang
undang-undang Domestic Workers Act. Sebenarnya, saya lagi ingat, semua perkara itu
telah dibincangkan dengan stakeholders dan hanya perlu mendapat kebenaran Kabinet
dan dibawa ke Parlimen. Sudah hampir lebih daripada dua tahun, apakah masalah untuk
membawa rang undang-undang tersebut?

Sekarang, Tuan Yang di-Pertua, masalah yang besar adalah menandatangani
MOU dengan Indonesia mengenai pengambilan pembantu rumah. Malaysia tidak dapat
menandatanganinya kerana Indonesia tegaskan bahawa pengambilan pekerja pembantu
rumah dari Indonesia tidak boleh mengikut online iaitu maid online tidak dibenarkan.
Walhal ini perlu perbincangan dengan mereka untuk mengatasi masalah ini kerana
mereka berfikir, Indonesia berfikir kalau merantau ke tempat-tempat lain seperti di
Bangladesh, Cambodia, Thailand dan Filipina, semua ini adalah G2G. Kenapa hanya
untuk Indonesia, Malaysia membenarkan maid online? Ini menyusahkan Kerajaan
Indonesia. Apakah muslihatnya?

Semasa Pakatan Harapan menerajui kerajaan, saya sendiri telah pergi ke
Kathmandu di mana telah menandatangani satu perjanjian pengambilan pekerja.
Kerajaan pada masa itu berbincang dengan saya dan telah bersetuju untuk menghantar
pekerja pembantu rumah ke Malaysia. Hampir lebih dua tahun, saya hendak tahu, apakah
proses yang telah dibuat untuk fasiliti ini dibenarkan? Hingga sekarang, perjanjian belum
ditandatangani. Walhal Nepal sedang menghantar pembantu rumah kepada Saudi
Arabia, ke negara-negara serantau sana. Kenapa ia tidak boleh dihantar ke Malaysia
walhal dia diperlukan di negara kita? Dalam hal ini, apakah makna Keluarga Malaysia
kalau kita tidak memberi perhatian kepada warganegara kita sendiri?

Saya juga telah membangkitkan perkara mengenai pekerja asing. Tuan Yang di-
Pertua, saya telah mengatakan bahawa kita tidak sepatutnya membenarkan pekerja asing
