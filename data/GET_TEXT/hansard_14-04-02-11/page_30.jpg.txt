20 DR.10.11.2021

Timbalan Yang di-Pertua [Dato’ Mohd Rashid Hasnon]: Terima kasih. Soalan
tambahan. Sila, Yang Berhormat Setiu.

Tuan Shaharizukirnain bin Abd Kadir [Setiu]: Terima kasih Yang Berhormat
Menteri. Tadi Yang Berhormat Menteri ada sebut golongan OKU diberi pengecualian
dalam menyertai kursus perkahwinan ini.

Soalan saya. Adakah kementerian mempunyai alternatif lain bagi memastikan
golongan OKU ini juga mendapat ilmu pengetahuan berkaitan dengan perkahwinan,
penceraian dan lain-lain? Sekian.

Timbalan Yang di-Pertua [Dato’ Mohd Rashid Hasnon]: Silakan, Yang
Berhormat Menteri. Satu minit.

Tuan Haji Idris bin Haji Ahmad: Terima kasih Tuan Yang di-Pertua. Terima
kasih Yang Berhormat Setiu. Sebenarnya memang dapat permintaan daripada pihak
OKU. Mereka sendiri pun merasakan kenapa mereka tidak perlu untuk kursus
praperkahwinan ini.

Maka atas asas ini, JAKIM dalam usaha menambah baik sistem pengurusan
perkahwinan Islam akan mempertimbangkan juga pembangunan e-Learning bagi kursus
perkahwinan Islam. Pelaksanaan kursus praperkahwinan Islam melalui e-Learning akan
mempertimbangkan penyampaian modul kursus yang lebih interaktif dan mesra OKU
seperti paparan grafik, penyediaan jurubahasa isyarat pada rakaman video penceramah
serta animasi yang selaras dengan kandungan Modul Bersepadu Kursus Praperkahwinan
Islam.

01120

Pegawai runding cara di peringkat Jabatan Agama Islam Negeri juga berperanan
untuk membantu OKU dengan bantuan melalui jurubahasa dan sebagainya. Terima kasih.

Timbalan Yang di-Pertua [Dato' Mohd Rashid Hasnon]: Sila, soalan tambahan
kedua. Sila Yang Berhormat Kota Raja.

Tuan Mohamad bin Sabu [Kota Raja]: Tuan Yang di-Pertua, mengenai OKU ini
masalahlah. Kadang penglihatan, kadang pendengaran, kadang tubuh badan mereka
yang kurang sempurna. Bolehkah dipermudahkan perkahwinan mereka ini secara nikah
online atau cerai online yang dilakukan— ada Ahli-ahli Parlimen yang lakukan seperti itu?
Bolehkah dipermudahkan mereka menikah dan cerai online?

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kota Raja. Sila Yang Berhormat Menteri.

Tuan Haji Idris bin Haji Anmad: Terima kasih Tuan Yang di-Pertua, terima kasih
kepada Yang Berhormat Kota Raja. Sebenarnya, dalam soal untuk kursus_pra-
perkahwinan kepada OKU ini dikecualikan kerana kita pertimbangkan. Akan tetapi atas
permintaan mereka sendiri, mereka juga minta supaya diadakan kursus kepada mereka
sebagai penambahbaikan mereka dalam mendirikan rumah tangga. Dalam soal prosedur-
prosedur perkahwinan itu, kita boleh rujuk kepada negeri masing-masing. Selepas itu kita
PM tepilah, Yang Berhormat Kota Raja.

12. Puan Vivian Wong Shir Yee [Sandakan] minta Menteri Kanan Kerja Raya
menyatakan apakah status terkini Pakej 28, 29 dan 30 bagi Projek Lebuhraya Pan Borneo
Sabah dari Telupid ke Beluran, yang mana telah diluluskan untuk tender pada 2020.

Timbalan Menteri Kerja Raya [Datuk Arthur Joseph Kurup]: Selamat pagi.
Terima kasih Ahli Yang Berhormat, terima kasih Tuan Yang di-Pertua. Untuk makluman
Ahli Yang Berhormat, pelaksanaan Projek Lebuhraya Pan Borneo Sabah Fasa 1 dengan
anggaran jarak keseluruhan 706 kilometer, dibahagikan kepada 35 buah pakej. Sehingga
kini, 12 buah pakej kerja telah dibuat pelantikan kontraktor bagi tujuan kerja-kerja
pembinaan dengan status kemajuan pembinaan sehingga Oktober 2021 bagi pakej kerja
yang telah dimulakan adalah 62 peratus.
