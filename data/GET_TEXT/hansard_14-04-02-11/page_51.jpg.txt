DR.10.11.2021 41

Oleh itu, saya harapkan kerajaan akan mempertimbangkan untuk menambahkan
lagi peruntukan untuk pembangunan luar bandar, terutamanya untuk menaik taraf jalan
luar bandar, khususnya di Jerantut. Saya juga berharap agar kerajaan atau kementerian
menambahkan sedikit peruntukan, khususnya untuk membaik pulih jalan utama
perhubungan Jerantut ke Ulu Tembeling yang mengalami kerosakan yang sangat teruk
dan ia amat berbahaya kepada pengguna.

Saya juga hendak merakamkan tahniah kepada kementerian kerana Tabika
KEMAS telah menerima anugerah Trusted Brand of the Year, jenama paling dipercayai
bagi kategori pusat pembelajaran.

01250

Namun begitu, masih banyak lagi kelas tabika yang perlu dinaik taraf, yang perlu
dibuat baharu khususnya di Jerantut terutamanya di kawasan-kawasan pedalaman serta
kampung-kampung Orang Asli.

Tuan Yang di-Pertua, saya juga ingin menyentuh tentang kesediaan Kerajaan
Negeri Pahang menyediakan kawasan hutan simpan bagi menjaga alam sekitar kita.
Kerajaan negeri telah pun menyediakan sebanyak 57.07 peratus kawasan hutan untuk
negara kita, sekali gus ia memberi kesan kepada sumber kewangan kerajaan negeri.
Maka, adalah amat wajar Kerajaan Pusat memberikan pampasan dalam apa jua bentuk
kepada kerajaan-kerajaan negeri terutamanya kepada Kerajaan Negeri Pahang yang
telah me-reserve-kan hutan yang begitu banyak dan sekali gus mereka tidak boleh hendak
membangunkan kawasan ini untuk kepentingan ekonomi.

Kerajaan Pusat juga bagi saya wajar memberikan pertimbangan daripada segi
pampasan kepada Kerajaan Negeri Pahang ini kerana sekali gus apabila hutan ini
dikekalkan, ia mampu menyediakan bekalan air yang baik dan berterusan kepada negara
kita. Seolah-olah Pahang boleh menjadi bank air suatu ketika nanti apabila negara kita
menghadapi masalah bekalan air.

Tuan Yang di-Pertua, saya juga ingin menyatakan di sini daripada segi kawasan
di Jerantut sendiri. Saya berharap agar kerajaan melalui Kementerian Kerja Raya turut
mempertimbangkan semula cadangan menaik aras jalan Jerantut-Padang Piol. Saya
bangkitkan setiap tahun isu ini. Terbaru Yang Berhormat Menteri Kerja Raya telah
menyatakan dalam jawapan kepada saya iaitu jalan ini telah masuk dalam Rolling Plan 2
RMKe-11 tetapi malangnya tidak disambung dalam RMKe-12.  Apakah yang
menyebabkan ia terjadi begini? Sama ada jalan itu tidak diperlukan, atau ia sudah siap?
Sedangkan jalan ini penting bagi saya, ia menghubungkan kawasan pedalaman dengan
kawasan bandar.

la melibatkan hampir 20,000 orang penduduk kawasan tersebut. la merupakan
perhubungan penting kepada sebuah pusat pelancongan terkenal di negara kita iaitu
Taman Negara. Sering kali boleh dikatakan setiap tahun jalan ini terputus yang
menyebabkan pelancong-pelancong terkandas di sana.

Jadi, ini sekali gus memberikan impak yang kurang baik kepada imej pengurusan
negara. Sedangkan kosnya mungkin tidak sebanyak mana. Saya difahamkan, untuk
memastikan aras itu dinaikkan, tidak melebihi RM20 juta pun. Apalah ada pada RM20
juta. Pada saya, yang pentingnya keseimbangan pembangunan antara wilayah dapat
direalisasikan dan sekali gus menaikkan imej negara kita.

Tuan Yang di-Pertua, sekali lagi saya ingin nyatakan kepada kerajaan; sejauh
manakah menerusi FELDA ini kerajaan bersungguh-sungguh untuk menyediakan
perumahan kepada generasi kedua FELDA. Saya telah menjadi wakil rakyatnya selama
dua penggal. Setiap kali hendak pilihan raya kita cadangkan pelbagai cadangan untuk
memastikan generasi kedua FELDA ini dari segi perumahan mereka dapat disediakan.
Akan tetapi nampaknya setakat hari ini, kita belum berupaya untuk keluar. Jadi, saya amat
berharap agar kerajaan kali ini benar-benar dapat menyelesaikan perumahan generasi
kedua FELDA ini.

Tuan Yang di-Pertua, saya tidak berhasrat untuk mengambil masa orang lain.
Jerantut mencadangkan untuk menyokong bajet ini. Terima kasih, Tuan Yang di-Pertua.
