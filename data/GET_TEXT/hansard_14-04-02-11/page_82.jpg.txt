72 DR.10.11.2021

Jadi sesiapa sahaja; kita yang sudah divaksin ini pun kena buat RTK dan
termasuk juga yang tidak divaksin. Jadi, kalau setiap masa mereka ini diuji, sudah tentu
kita tahu mereka ini sama ada sudah dijangkiti oleh COVID-19 ataupun tidak. Kalau kita
lihat kit RTK-Antigen ini pun rata-ratanya ialah kotak-kotak sahaja, dengan plastik yang
banyak.

Tuan Yang di-Pertua, masa mencemburui kita, tinggal tujuh minit lagi. Seperkara
lain yang untuk ingin saya bawakan ialah soal 1MDB. Saya hendak tahu berapa
sebenarnya hutang yang memang kita kena bayar lagi. Tadi Yang Berhormat Teluk Intan
ada menyebutkan boleh selesai pada tahun 2039. Dahulu kita dikenali sebagai salah satu
Asian Tigers. Hari ini kita telah menggendong apa yang disebutkan — Ramai dalam
kalangan ahli Dewan menyebutkan ini biawak hidup. Jadi, apakah makna — Apakah
namanya ‘Biawak Asia’.?

Jadi, saya hendak tahu di negara manakah yang syarikat 1MDB ini dibicarakan.
Kalau saya tengok dalam Internet, negara yang membicarakan ataupun membawa ke
mahkamah ialah negara Singapura, Amerika, England, Australia, Hong Kong. Begitu
hebat sekali 1MDB ini dan saya tahu bahawa daripada apa yang dimaklumkan, kerajaan
membayar hampir RM2 bilion setahun; interest sahaja, faedah kepada 1MDB ini.

Sedangkan kalau kita lihat, bajet negeri Johor hanyalah sebanyak RM1.8 bilion
setahun. Jadi, dengan interest, dengan riba yang sebanyak RM2 bilion ini kalau
dicurahkan kepada negeri Johor, masalah selesai. Masalah rumah PPRT, banjir, jalan,
parit, peniaga, petani, sekolah, rumah ibadah; RM2 bilion setahun beri negeri Johor,
selesai masalah. Akan tetapi, kita terpaksa menanggung hutang yang begini besar
sehingga tahun 2039.

Saya hendak bangkitkan sedikit soal di Johor, knusus untuk Sri Gading. Pertama,
Sekolah Menengah Kebangsaan Suria Jaya, Parit Yaani. Saya sudah sebut sudah tiga
tahun dahulu, tidak selesai juga. Sekolah sudah siap 97 peratus, tinggal tiga peratus.
Sebanyak RM2 bilion setahun dibuang begitu sahaja, bayar hutang. Akan tetapi, sekolah
sudah enam tahun siap, tidak selesai lagi. Apa KPM buat? Tidak nampakkah lagi? Sudah
begitu lama perkara ini. Pusat pelupusan sampah, banjir. Apabila hujan sahaja, banjir
lumpur. Bukan sahaja bahagian saya, bahagian Yang Berhormat Parit Sulong pun begitu
juga. Jadi, sudah disebutkan berkali-kali. Buatlah tindakan, pengairannya diperbaiki.
Akan tetapi, tidak ada tindakan daripada pihak kerajaan.

Soal banjir kilat di Taman Universiti, di Taman Sri Wangsa, selama 20 tahun pun
tidak ada tindakan. KPKT mahupun KASA, hanya “akan, akan, akan”, tetapi sebanyak
RM2 bilion diberi kepada bank, bayar hutang.

Selanjutnya ialah tentang Masjid Ladang Sri Gading. Sekejap lulus kata ada
bajet, sekejap tidak ada. Mentang-mentanglah saya sudah berada di pihak sebelah kiri
Tuan Yang di-Pertua, kejap timbul, kejap tidak timbul. Kemudian itu, juga saya hendak
sebutkan naik taraf Lebuh Raya Utara Selatan (PLUS), bila hendak buat? Dari Ayer Keroh
sampailah ke Johor Bahru, ke Senai, dua /ane. Dua buah laluan sahaja. Bila hendak naik
taraf Lebuh raya Utara Selatan (PLUS).

Seterusnya, tentang high-speed rail dari Singapura ke Kuala Lumpur; adakah
diteruskan? Kalau tidak diteruskan, adakah pampasan? Berapakah pampasan yang telah
dibayar kepada Singapura? Saya hendak tahu status tentang high-speed rail. Juga, saya
hendak tahu tentang status Projek Landasan Berkembar Elektrik Gemas — Johor. Ini juga
yang saya hendak tahu. Jadi, ada beberapa perkara yang saya sebutkan tadi. Saya minta
supaya diambil tindakan.

Saya hendak ubah sedikit, Tuan Yang di-Pertua, Tuan Yang di-Pertua ini jiran
saya. Jadi, saya tidak mahu stress dalam ucapan ini. Saya hendak berseloka Bajet 2022.
Akan tetapi, Tuan Yang di-Pertua, saya minta izin jangan interrupt kerana kita ada lebih
kurang tiga minit lagi ya.

Timbalan Yang di-Pertua [Dato’ Mohd Rashid Hasnon]: Baik.

Datuk Dr. Shahruddin bin Md Salleh [Sri Gading]: Jadi, bagi saya lima minitlah,
insya-Allah. Kalau ada interruption dia tidak menjadi.
