DR.10.11.2021 39

Tuan Mohamed Hanipa bin Maidin [Sepang]: Tuan Yang di-Pertua, saya
hendak tamatkan. Sebenarnya kerajaan ini mengatakan ia berbangga dengan Keluarga
Malaysia. Saya hendak beritahu Tuan Yang di-Pertua, apa yang berlaku di Melaka
sekarang ini menunjukkan kita bukan Keluarga Malaysia tetapi Keluarga 69, keluarga
yang berantakan dan keluarga yang bercelaru. Di peringkat Pusat menjadi kerajaan, di
peringkat negeri mereka bergaduh. UMNO kutuk PN, PN kutuk UMNO padahal mereka
dalam kerajaan sekarang ini. Ini Keluarga 69.

Kalau P. Ramlee masih hidup Tuan Yang di-Pertua, dia kata, “Saya pun tidak
boleh buat filem macam ini...” Lagi hebat daripada Allahyarham P. Ramlee, sebab mereka
boleh buat filem yang tidak masuk akal. Di peringkat Pusat mereka menjadi kerajaan, di
peringkat negeri mereka berlawan. Ini kerajaan apa pun tidak tahulah, Tuan Yang di-
Pertua. Mungkin Yang Berhormat Shah Alam lebih tahu nama-nama kerajaan begitu.
Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Sepang. Seterusnya, Yang
Berhormat Jerantut, silakan.

12.41 tgh.

Dato’ Haji Ahmad Nazlan bin Idris [Jerantut]: Bismillahi Rahmani Rahiim.
Assalamualaikum warahmatullaahi wabarakaatuh.

Terima kasih Tuan Yang di-Pertua yang telah turut memberikan saya untuk sama-
sama mengambil bahagian dalam perbahasan Bajet 2022. Izinkan saya untuk tidak
mengguna pelitup muka, Tuan Yang di-Pertua.

Tuan Yang di-Pertua: Silakan.

Dato’ Haji Ahmad Nazlan bin Idris [Jerantut]: Pertamanya, saya hendak
merakamkan setinggi-tinggi penghargaan dan tahniah kepada kerajaan yang turut berjaya
membentangkan sebuah bajet yang penting untuk negara dan juga rakyat. Mudah-
mudahan bajet ini kita dapat meneliti dan memberikan pandangan serta meluluskannya
nanti, insya-Allah.

Beberapa perkara untuk saya sentuh dalam bajet ini, Tuan Yang di-Pertua.
Pertamanya, saya merasa risau atau gusar sedikit mengenai dengan keselamatan
makanan negara kita. Oleh sebab baru-baru ini Program Makanan Sedunia (WFP)
Pertubuhan Bangsa-Bangsa Bersatu telah melaporkan bilangan penduduk berada di
ambang kebuluran meningkat di 43 buah negara dengan jumlah itu bertambah sebanyak
45 juta orang pada awal tahun 2021 berikutan kelaparan akut meningkat di seluruh dunia
akibat daripada beberapa perkara.

Pertama, konflik kemanusiaan, krisis politik dan lebih menakutkan kita ialah
perubahan iklim yang berlaku di dunia dan yang terakhirnya ialah penularan COVID-19.
Semuanya ini membawa kepada masalah bekalan makanan dunia.

Saya hendak merakamkan tahniah kepada Yang Berhormat Menteri MAFI dan
kerajaan yang telah pun memberikan peruntukan sebanyak RM120 juta yang diumumkan
untuk mengukuhkan keselamatan makanan adalah tepat pada saya pada saat ini. Saya
berharap peruntukan ini akan dapat diaginkan dengan adil dan saksama ke setiap negeri
bagi memastikan komponen penting dalam konsep keselamatan makanan dapat dipatuhi
iaitu kesediaan makanan, akses makanan, pengguna makanan dan kestabilan makanan
kepada penduduk negara kita di Malaysia ini.

Tuan Yang di-Pertua, tahun lalu kerajaan telah pun menubuhkan sebuah
jawatankuasa bagi meneliti isu-isu yang berkaitan dengan sekuriti makanan negara
secara menyeluruh meliputi aspek rantaian bekalan, tenaga kerja, aplikasi teknologi,
sumber kewangan, pelaburan, guna tanah dan infrastruktur iaitu sebuah Jawatankuasa
Kabinet Jaminan Makanan.

Setelah lebih setahun berlalu, saya ingin bertanya, apakah yang telah dicapai
melalui jawatankuasa ini? Sejauh mana jawatankuasa ini telah berjaya memantapkan
