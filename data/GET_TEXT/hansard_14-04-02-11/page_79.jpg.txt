DR.10.11.2021 69

datang untuk bekerja di Malaysia sekarang jika kita ada pekerja-pekerja sedemikian di
depot, detention center yang lain yang beribu-ribu di negara ini. Mereka ingin bekerja di
sini. Mereka tahu culture kita, mereka tahu bahasa, mereka patut dibenarkan bekerja di
sini. Akan tetapi, kerajaan mahu mengusir mereka, mengambil alih dan membenarkan
pekerja asing datang ke sini. Ini semua ada mustlihat.

Itu sebab saya telah memfailkan satu urgent motion yang tidak dibenarkan oleh
Tuan Yang di-Pertua di mana kita kekurangan pekerja asing dan tidak ada niat yang baik
oleh kerajaan. Kita perlu ingat, kita perlukan pekerja asing. No question about that. Kita
rugi berbilion-bilion ringgit setiap tahun, Tuan Yang di-Pertua, kerana kita tidak ada
pekerja di industri plantation di antaranya. Kalau kita ada pekerja sedemikian di depot-
depot, kenapakah ia tidak boleh dibenarkan? Walhal kerajaan hendak gunakan
rekalibrasi, recalibration, telah mengumumkan pada awal tahun ini hingga 31 Disember ia
berfungsi. Akan tetapi, tidak berfungsi, Tuan Yang di-Pertua.

Menteri Sumber Manusia sendiri telah mengaku bahawa sistem itu tidak berfungsi
dan berbulan-bulan berlaku. Macam mana ia dapat diatasi? Saya difahamkan, saya
dapat beberapa kompelin daripada majikan-majikan mengatakan mereka tidak dapat
legalize. Dia ada membenarkan satu sistem tetapi tidak beroperasi. Jadi saya pohon
bahawa tarikh untuk 31 Disember 2021 ini dilanjutkan hingga sistem itu dapat diguna
pakai.

Akan tetapi, dalam semua hal ini, Tuan Yang di-Pertua, walaupun kita akhir sekali
mungkin akan membenarkan pekerja-pekerja asing datang bekerja di negara ini yang
tidak dapat dielakkan, antaranya ialah 3D dan sebagainya, jangan kita lupa kita perlu
ikut— jangan melampau pekerja paksa, forced labour. Di mana menjadi satu isu yang
besar sekarang di mana ratusan rakyat Malaysia akan menghadapi pengangguran jika
syarikat-syarikat glove manufacturers dan sebagainya tidak dibenarkan mengeksport ke
negara lain kerana Amerika telah mengadakan freeze kepada barang-barang kita dihantar
di sana. Ini bukan satu perkara yang senang. Saya harap kajian dibuat supaya dapat
diatasi dan tidak ada kompromi mengenai kerja paksa ini.

Juga, saya hairan, walaupun MOU yang telah ditandatangani dengan kerajaan,
kita telah membuat beberapa cadangan, saya sendiri telah menghadiri satu mesyuarat
dengan Yang Berhormat Menteri Kewangan, dengan lain-lain ketua-ketua Pakatan
Harapan di mana kita telah cadangkan gaji minimum dinaikkan. Dasar untuk
meningkatkan gaji minimum adalah kerana the real value of wang telah jatuh dan mereka
tidak ada bargaining power iaitu pekerja-pekerja B40. Mereka perlu pertolongan dari
kerajaan.

Maka ini adalah satu di antara kewajipan sebuah kerajaan, tetapi tidak dibuat.
Walhal kalau Pakatan Harapan sekarang menerajui kerajaan, setiap tahun kita akan
meningkatkan gaji minimum RM100, sekarang sepatutnya RM1,400. Rakyat Malaysia
lebih daripada separuh, lebih kurang lapan juta orang tidak menikmati gaji minimum yang
tinggi kerana kegagalan kerajaan untuk membuat satu yang senang sahaja untuk
menolong masyarakat ini. Ini bukan luar biasa. Di England sekarang, di UK, gaji minimum
telah dinaikkan dan juga di negara-negara lain.

Saya juga pohon SOCSO di mana gaji upah subsidi, saya difahamkan, ada
penyelewengan. Apakah tindakan yang diambil supaya penyelewengan ini dapat disekat
dan tindakan ke atas beberapa buah syarikat yang terlibat di mana tindakan diambil?

Saya beralih kepada HRDF atau Human Resources Development Fund. Laporan
Tahunan PSMB 2020 melaporkan bahawa agensi telah membelanjakan RM540 juta untuk
melatih 435,000 orang pelatih.

01650

Jumlah pelatih untuk tahun 2020 jauh lebih kurang dengan jumlah pelatih yang
dilatih pada tahun sebelumnya yang dilaporkan jumlah bilangan sebanyak 889,000
dengan kos RM591 juta sahaja. Memang dapat difahamkan bahawa jumlah bilangan
pelatih jatuh serba sedikit disebabkan penularan COVID-19. Namun, ia amat
menghairankan saya apabila kos setiap pelatih di mana telah meningkat dalam satu
