DR.10.11.2021 65

kerana Langkah Sheraton telah terjadi. Saya mohon agar peruntukan RM129 juta di
bawah peruntukan jalan raya dan jambatan di Sabah diguna pakai.

Tuan Yang di-Pertua, peruntukan kepada Kementerian Pendidikan adalah yang
tertinggi bagi tahun 2022 dan kenaikan sebanyak RM2.3 bilion berbanding tahun 2021.
Untuk pengetahuan umum di Sabah banyak pejabat pelajaran daerah yang masih
menumpang di sekolah rendah dan menengah. Memandangkan terdapat kenaikan
peruntukan ketara daripada RM17 juta kepada RM72 juta pada tahun 2022, saya mohon
agar bangunan Pejabat Pelajaran Daerah Papar dibina baru. Dari dahulu hingga sekarang
staf-staf PPD Papar menumpang di Sekolah Rendah Kimanis. Isu...

Tuan Yang di-Pertua: Yang Berhormat, tolong habiskan ya.

Tuan Haji Ahmad bin Hassan [Papar]: Ya, saya akan habiskan sekejap lagi.
Sedikit lagi.

Tuan Yang di-Pertua: Tiga minit.

Tuan Haji Ahmad bin Hassan [Papar]: Isu berkenaan elaun perumahan
pegawai kerajaan dari Semenanjung yang bertugas di Sabah jauh lebih tinggi berbanding
dengan pegawai kerajaan dari Sabah yang bertugas di Semenanjung belum pernah
diselesaikan. Isu ini sudah lama.

Saya ingin bertanya, adakah guru-guru dari Sabah ini warga kelas kedua, ataupun
orang-orang Sabah ini merupakan ‘keluarga tir’ Malaysia, bukan Keluarga Malaysia.
Sampai bila-bila isu ini tak akan selesai. Saya mohon kerajaan jelaskan, dan cari
penyelesaian yang terbaik. Dari itu saya mengakhiri perbahasan saya. Terima kasih.

Tuan Yang di-Pertua: Terima kasih Yang Berhormat Papar. Saya jemput Yang
Berhormat Pasir Gudang. Silakan.

4.24 ptg.

Tuan Hassan bin Abdul Karim [Pasir Gudang]: Terima kasih Tuan Yang di-
Pertua. Bismillahi Rahmani Rahim. Assalammualaikum warahmatullahi wabarakatuh .

Tuan Yang di-Pertua, saya ingin memulakan perbahasa mengenai Belanjawan
2022 ini dengan menyebut perkara yang baik-baik dahulu. Saya melihat di dalam
belanjawan ini ada usaha untuk membantu rakyat. Yang pertama saya lihat sebanyak
RM8.2 bilion untuk bantuan Keluarga Malaysia. Hanya saya minta kepastian pada Menteri
Kewangan, jumlah RM8.2 bilion itu adalah diuntukkan kepada semua kaum dan agama di
negara kita ini. Saya minta kepastian. Maknanya peruntukan itu untuk semua rakyat, tidak
kira kaum dan agama mereka.

Ada satu lagi perkara baik yang saya nampak. Sebanyak RM4.8 bilion diuntukkan
dalam belanjawan tahun hadapan ini untuk inisiatif jaminan kerja iaitu untuk menjana
menghasilkan pekerjaan sebanyak 600 ribu pekerjaan baharu, dan saya mohon jaminan
daripada Menteri Sumber Manusia di Dewan yang mulia ini supaya peruntukan sebanyak
RM4.8 bilion itu benar-benar akhirnya berjaya menghasilkan 600 ribu pekerjaan yang
diunjurkan.

Tuan Yang di-Pertua, saya mengambil kesempatan untuk mengucapkan tahniah
kepada Yang Berhormat Menteri Kewangan dan juga Perdana Menteri, Yang Amat
Berhormat Bera kerana berjaya membentangkan dalam tempoh yang singkat Bajet 2022,
dan juga Pembentangan Rancangan Malaysia Kedua Belas dalam masa yang suntuk
dengan iklim politik yang kadang-kadang porak-peranda.

Jadi adalah usaha yang telah dilakukan. Seterusnya dalam Dewan yang
mulia ini saya ingin menyatakan cerita kejayaan, suatu success story. Ini berkenaan
dengan SPRM. Walau apa pun kritikan yang telah dilemparkan kepada SPRM,
sesetengah kritikan itu ada asas dan meritnya. Akan tetapi saya ingin sebutkan di sini
bahawa saya membaca laporan tahun 2020, Laporan SPRM menyatakan bahawa SPRM
telah mendapatkan semula harta yang diselewengkan dalam Skandal 1MDB sejumlah
lebih RM14 bilion, Suruhanjaya Pencegahan Rasuah dapatkan balik wang itu. Jadi,
