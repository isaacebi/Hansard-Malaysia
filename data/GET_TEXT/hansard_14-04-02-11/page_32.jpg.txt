22 DR.10.11.2021

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Beaufort. Sila Yang Berhormat Timbalan Menteri.

[Tuan Yang di-Pertua mempengerusikan Mesyuarat]

Datuk Arthur Joseph Kurup: Terima kasih Yang Berhormat dari Beaufort.
Jajaran yang disebutkan oleh Yang Berhormat Beaufort tadi memang dimasukkan dalam
fasa 1 jajaran Lebuhraya Pan Borneo bagi Sabah. Bagi keseluruhan ini, kita sudah
mulakan sebanyak 15 buah pakej. Status pembinaan itu hanya sebanyak 62 peratus
sahaja. Bermakna bahawa kerja-kerja pembinaan ini masih sedang berjalan.

Dalam tempoh pembinaan ini, sememangnya akan terdapat orang bilang
inconvenience, waktu pembinaan itu tetapi kita bagi jaminan bahawa ketidakselesaan ini
hanya bersifat sementara sahaja. Pada masa yang sama, kita akan memastikan pihak-
pihak kontraktor akan mengambil langkah-langkah yang terbaik untuk memastikan
keselesaan dan juga keselamatan para pengguna sewaktu tempoh pembinaan ini. Sekian
dan terima kasih.

13. Datuk Wilson Ugak anak Kumbong [Hulu Rajang] minta Menteri Kanan
Pertahanan menyatakan apakah status pembinaan Jalan Jiwa Murni dari Fasa II Pekan
Belaga ke Nanga Merit dan seterusnya ke Jambatan Baleh, Kapit.

Timbalan Menteri Pertahanan [Dato’ Sri Ikmal Hisham bin Abdul Aziz]:
Terima kasih Tuan Yang di-Pertua. Tuan Yang di-Pertua, terima kasih kepada Yang
Berhormat Hulu Rajang yang bertanya tentang status pembinaan jalan, dilaksanakan
Projek Jiwa Murni oleh Angkatan Tentera Malaysia. Untuk makluman Yang Berhormat
Hulu Rajang, Projek Jiwa Murni bagi pembinaan jalan dari Belaga ke Nanga Merit
sepanjang 130 kilometer dijangka siap sepenuhnya Oktober 2022.

Ini selaras dengan kelulusan lanjutan masa ketiga yang diberikan oleh pihak
kontraktor kerana sekatan kerja pembinaan akibat pelaksanaan Perintah Kawalan
Pergerakan bagi menyekat penularan COVID-19 yang dilaksanakan pada tahun lepas dan
tahun ini, selain faktor kekerapan hujan yang tinggi di kawasan tapak bina berkenaan.

Sehingga kini, kKemajuan kerja pembinaan jalan berkenaan ialah sebanyak 83.37
peratus. Manakala bagi projek pembinaan jalan dari Nanga Merit ke Sungai Baleh
sepanjang 60 kilometer, kemajuan terkini ialah 95.16 peratus dan projek dijangka siap
sepenuhnya pada Februari tahun hadapan. Tuan Yang di-Pertua, pelaksanaan Projek
Jiwa Murni bagi kedua-dua projek ini akan dapat menghubungkan sebanyak 101 buah
kampung dengan memberi manfaat kepada 19,000 orang penduduk kawasan berkenaan.
Terima kasih.

Tuan Yang di-Pertua: Terima kasih. Soalan tambahan pertama.

Datuk Wilson Ugak anak Kumbong [Hulu Rajang]: Terima kasih Yang
Berhormat Timbalan Menteri. Saya rasa legalah pagi ini. Walau bagaimanapun, semasa
pembentangan Bajet 2022 yang lalu Yang Berhormat Menteri Kewangan telah
mengumumkan mengenai peruntukan sebanyak RM46 bilion bagi tujuan pembangunan
jalan dan infrastruktur asas di negeri Sarawak.

Jadi, saya mohon dan ingin bertanya, apakah sebahagian bajet berkenaan akan
turut digunakan bagi meneruskan Projek Jiwa Murni ini, pembinaan jalan raya oleh ATM
di negeri Sarawak? Apakah perancangan masa hadapan pihak kementerian menyentuh
usaha ini, Yang Berhormat? Mohon beri penjelasan, terima kasih.

01130

Dato’ Sri Ikmal Hisham bin Abdul Aziz: Terima kasih sahabat saya, Yang
Berhormat Hulu Rajang mengenai soalan tambahan. Buat masa ini Kementerian
Pertahanan, kita belum lagi menerima butiran terperinci bagi peruntukan yang diumumkan
oleh Yang Berhormat Menteri Kewangan atau sekiranya peranan Kementerian
