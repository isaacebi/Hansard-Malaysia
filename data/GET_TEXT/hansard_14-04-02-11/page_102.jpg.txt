92 DR.10.11.2021

hadapan yang dibentangkan dilihat tidak selari dengan gagasan Keluarga Malaysia yang
dilaungkan oleh Yang Amat Berhormat Perdana Menteri.

COVID-19 telah memberikan kesan negatif kepada semua kaum. Belanjawan kali
ini seharusnya menjadi belanjawan pemulihan negara yang mempersiapkan negara
menjadi sebuah negara bangsa yang inklusif. Akan tetapi secara terus terang saya tidak
mempunyai keyakinan bahawa Yang Amat Berhormat Perdana Menteri sekarang mampu
untuk menyatukan semua rakyat Malaysia di bawah pimpinan beliau.

Saya baca Wikipedia Yang Amat Berhormat Perdana Menteri, beliau mempunyai
enam kontroversi yang telah disenaraikan dan kebanyakannya berkait dengan isu
perkauman. Seruan boikot perniagaan Cina Low Yat 2, pembatalan penajaan Universiti
Taylor, isu telur penyu, vape dan e-rokok, komen perkauman sebelum PRU yang lepas
menuduh DAP dengan tidak berasas. Oleh sebab itu, apabila beliau mengangkat sumpah
sebagai Yang Amat Berhormat Perdana Menteri dan tiba-tiba terkeluar slogan baharu
Keluarga Malaysia, saya skeptikal.

Saya tidak percaya dan saya tahu isu ketidakadilan belanjawan tahun hadapan
yang telah dibangkitkan oleh ramai Ahli Parlimen pembangkang mencerminkan identiti
sebenar Yang Amat Berhormat Perdana Menteri. Saya ulang sekali lagi, no amount of
rebranding can help a bad product.

Timbalan Yang di-Pertua [Dato’ Mohd Rashid Hasnon]: Okey Yang
Berhormat, masa sudah tamat.

Puan Hannah Yeoh [Segambut]: Akan tetapi, saya percaya manusia boleh
berubah, boleh insaf dan boleh kembali ke pangkuan jalan. Jadi saya hendak Yang Amat
Berhormat Perdana Menteri menyahut cabaran membentangkan Akta Perhubungan
Kaum jika beliau serius memperjuangkan konsep Keluarga Malaysia. Terima kasih Tuan
Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat. Yang Berhormat adalah pembahas yang ke-107 setakat hari ini. Ahli-ahli Yang
Berhormat, mesyuarat Dewan hari ini ditangguhkan sehingga jam 10.00 pagi esok
Khamis, 11 November 2021. Terima kasih Ahli-ahli Yang Berhormat.

[Dewan ditangguhkan pada pukul 6.38 petang]
