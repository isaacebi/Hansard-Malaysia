DR.10.11.2021 15

serta aktiviti kajian klinikal atau clinical trial bagi formulasi vaksin jenis baharu. Vaksin ini
akan dikilangkan sepenuhnya di Malaysia bagi menampung permintaan negara dan juga
pasaran eksport.

Syarikat-syarikat yang menjalinkan kerjasama dengan Pharmaniaga ialah
LifeScience Sdn. Bhd. Antara lain termasuklah Sinovac Biotech China, Serum Institute of
India, Xiamen Innovax Biotech China, Saint-Petersburg Scientific Research Institute of
Vaccines and Serums Rusia, Biological E. Limited F India, SK Bioscience South Korea,
EuBiologics South Korea. Itu sahaja maklumat yang saya boleh beri.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri.

Datuk Seri Mohd Redzuan bin Md Yusof [Alor Gajah]: Satu Tuan Yang di-
Pertua, satu sahaja. Pendek.

Timbalan Yang di-Pertua [Dato’ Mohd Rashid Hasnon]: Ya, sila Yang
Berhormat Alor Gajah, ringkas. Yang Berhormat Alor Gajah, sila.

Datuk Seri Mohd Redzuan bin Md Yusof [Alor Gajah]: Saya hendak mohon
maklumat daripada Yang Berhormat Timbalan Menteri supaya menjelaskan status vaksin
halal yang telah ataupun sedang dijalankan ujiannya di negara kita. Ini dilancarkan oleh
Yang Berhormat Pagoh, lebih kurang setahun yang lepas ataupun lapan bulan yang lepas.
Apakah interim result yang kita dapat hari ini sebabnya ia halal dan ini boleh menarik ramai
lagi yang masih lagi enggan untuk diberikan vaksinasi? Terima kasih.

01100

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Alor Gajah. Silakan Yang Berhormat Timbalan Menteri. Satu minit.

Datuk Haji Anmad Amzad bin Mohamed @ Hashim: Yang Berhormat, saya
tidak ada maklumat yang berkenaan dengan saya sekarang. Saya akan jawab secara
bertulis. Terima kasih.

Timbalan Yang di-Pertua [Dato’ Mohd Rashid Hasnon]: Terima_ kasih.
Pertanyaan jawab lisan seterusnya, saya ingin menjemput Yang Berhormat Dato’ Seri
Panglima Hajah Azizah binti Dato’ Seri Panglima Haji Mohd Dun, Beaufort.

7. Datuk Seri Panglima Hajah Azizah Binti Datuk Seri Panglima Haji Mohd Dun
[Beaufort] minta Menteri Alam Sekitar dan Air menyatakan apakan tindakan susulan
untuk mengkaji kesan-kesan pencemaran air yang boleh menyebabkan gangguan
bekalan air bersih yang akan memberi kesan kepada kualiti hidup rakyat.

Timbalan Menteri Alam Sekitar dan Air [Dato’ Mansor bin Othman]:
Assalamualaikum warahmatullahi wabarakatuh. Salam sejahtera. Terima kasih Tuan
Yang di-Pertua. Terima kasih Yang Berhormat Beaufort yang membangkitkan isu
pencemaran air, khususnya tentang kajian-kajian tindakan susulan bagi menangani isu
ini.

Tuan Yang di-Pertua, kesan-kesan utama pencemaran air adalah pencemaran
bau. Peningkatan kandungan pepejal terampai, logam berat dan ammonia di dalam
sumber air yang seterusnya menyebabkan gangguan bekalan air bersih seperti yang
berlaku di Lembah Klang, Raub, Pahang, Gerik, Perak dan Simpang Renggam, Johor.

Sehubungan itu, Institut Penyelidikan Air Kebangsaan Malaysia (NAHRIM)
dipertanggungjawabkan untuk mencari penyelesaian terhadap pencemaran sebatian
penyebab bau yang sering berlaku di Lembah Klang. Bagi tujuan ini, dua perkara
dititikberatkan iaitu yang pertama penentuan ambang bau dan peranti yang boleh
diperkenalkan untuk pihak berkuasa mengambil tindakan dan memantau kawasan kritikal
di hulu muka sauk.

Pada masa ini, peranti untuk mengenal pasti pencemaran ammonia, pepejal
terampai dan logam berat sedang dibangunkan oleh Kementerian Alam Sekitar dan Air
