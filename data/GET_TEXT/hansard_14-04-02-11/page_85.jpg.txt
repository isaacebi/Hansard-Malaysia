DR.10.11.2021 75

Di sini saya ingin mencadangkan kepada pihak kerajaan agar program kesedaran
politik, hak-hak individu sebagai rakyat di negara Malaysia ini perlu diwujudkan di
peringkat awal. Mungkin sebagai salah satu bab ataupun topik dalam mata pelajaran yang
berkaitan. Kita tidak mahu rakyat kita di luar bandar ditipu, diperbodohkan seperti dahulu.
Undi Pembangkang nanti pencen kena tarik balik. Undi Pembangkang nanti bantuan
kebajikan kena tarik balik. Itu semua taktik menakut-nakutkan rakyat yang selama ini
berjaya tetapi tidak lagi selepas ini.

Rakyat perlu dididik supaya lebih bijak menilai. Rakyat perlu faham peranan
kerajaan, peranan pembangkang, apa kerajaan pusat, apa peranan ADUN dan kerajaan
negeri dan apa peranan ahli majlis dan kerajaan tempatan. Mesti sokong kerajaan kerana
hanya kerajaan mampu buat yang terbaik, bagi kemudahan asas yang cukup buat rakyat.
Itu kata-kata ahli politik kerajaan. Pembangkang mampu buat apa? Di situlah jelas
kecerdikan mindanya apabila mereka mempersoalkan kemampuan Pembangkang untuk
bagi projek. Kemampuan Pembangkang bagi kemudahan infrastruktur kepada rakyat. Hal
yang lucunya apabila mendengar kemajuan yang digambarkan Yang Berhormat tersebut,
buka pili paip ada air, tekan suis ada lampu, ada elektrik.

Tuan Yang di-Pertua, semua itu ibarat katak dalam tempurung kena ketuk guna
lesung. Di kawasan saya Mas Gading banyak kampung mengadu buka paip keluar angin,
hebat tidak hebat. Tekan suis ada lampu tetapi dia tidak cakap blackout selalu berlaku.
Empangan hidroelektrik bukan main lagi tetapi kampung-kampung keliling hidro tidak ada
elektrik. Salah satu contoh SK Kendaie yang terletak di Kampung Kendaie, ini contoh yang
pernah berlaku sebelum ini. Kampung tersebut sudah lama ada elektrik tetapi sekolahnya
yang terletak di dalam kampung tersebut tidak ada elektrik. Betapa pelik dan cacatnya
situasi kami di luar bandar wilayah Sabah dan Sarawak. Akan tetapi terima kasih atas
perhatian yang diberikan oleh pihak kementerian semasa Kerajaan PH, kini SK Kedaie
sudah ada elektrik.

Sebelum tahun 2018, kabel elektrik lalu atas sekolah SK Kedaie tetapi peliknya
kenapa Sekolah SK Kedaie itu tidak ada elektrik. Terima kasih juga kepada Menteri
Pembangunan Luar Bandar yang juga ada menyebut baru-baru ini RM77 juta, projek ke
Jalan Kendaie sudah pun diluluskan. Terima kasih banyak-banyak. Menteri juga sudah
menyebut RM10 juta bagi Jambatan Selampit sudah diluluskan tetapi masih sangkut at
state level. Jadi saya semak semula selepas itu. KPLB pada tahun 2019 sudah
meluluskan RM30 juta bagi projek Jambatan Selampit dan jawatankuasa pelaksana iaitu
JKR pada masa itu sedang menunggu arahan rasmi untuk meneruskan projek tersebut
yang sepatutnya bermula pada tahun 2020.

Akan tetapi selepas tragedi katak lompat pada Februari 2020, sehingga hari ini
projek ini tidak dapat diteruskan kerana masih menunggu kelulusan daripada pihak State
Planning Authority (SPA). Federal sudah lulus, state tarik handbreak, nampak? Nampak
tidak Tuan Yang di-Pertua? Permainannya di situ. Saya tidak peduli biarlah Jambatan
Selampit ini menjadi isu utama saya pada kali ini sebab sudah berapa kali pilihan raya,
bukan sekali, bukan dua kali tetapi enam kali pilihan raya Jambatan Selampit ini menjadi
permainan politik dan yang paling penting pilihan raya datang lagi. Permainan apakah ini
Tuan Yang di-Pertua?

Di Dewan yang mulia ini saya perlu jujur, saya perlu sampaikan luahan rakyat
kawasan saya di Dewan yang mulia ini. Bukan niat saya untuk membangkitkan isu
perkauman tetapi jujur masyarakat Dayak di luar sana, di Sarawak rasa dipermainkan,
rasa diperbodohkan. Projek Jambatan Selampit unpamanya, dari zaman Datuk Tiki Lafe,
Ahli Parlimen Mas Gading yang dulunya Menteri kemudian digantikan pula oleh Datuk
Anthony Nogeh juga Menteri, kemudian saya, bukan Menteri. Akan tetapi di sini saya anak
Mas Gading, hendak merayu kepada Menteri yang ada pada hari ini agar atas dasar
Keluarga Malaysia tidak kira kaum atau bangsa, projek Jambatan Selampit ini mesti jadi.

Mereka tidak minta banyak walau sekadar jambatan gantung sekalipun, cukuplah
untuk membawa mereka yang sakit di tengah-tengah malam ke hospital atau setidak-
tidaknya mengusung keranda ke tanah perkuburan tanpa menggunakan bot ataupun
sampan. Mereka tidak minta highway, jambatan gantung pun jadilah. Akan tetapi kerajaan
pada masa itu yang memberikan harapan palsu kepada mereka. Daripada projek
