74 DR.10.11.2021

Sekian, Tuan Yang di-Pertua terima kasih banyak. [Tepuk]

01710

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Sri Gading. Seterusnya, saya menjemput Yang Berhormat Mas Gading.

5.10 ptg.

Tuan Mordi anak Bimol [Mas Gading]: Terima kasih Tuan Yang di-Pertua, dari
Sri Gading ke Mas Gading. Terima kasih atas kesempatan yang diberikan kepada saya
untuk mewakili suara Mas Gading yang majoritinya berbangsa Bidayuh tetapi ada juga
Melayu, ada Cina, ada Iban, ada Selako dan ada Rara. Pendek kata Mas Gading
merupakan sebuah kawasan luar bandar yang maijoritinya ialah bumiputera ataupun
bumiputera Sarawak yang selama ini kami rasa seolah-olah bumiputera kelas kedua.

Apabila disebut lagi sebagai bumiputera bukan Melayu, status kami jatuh lagi
sebagai bumiputera kelas ketiga. Dengan adanya pendekatan Keluarga Malaysia, saya
berharap semua yang dinyatakan tadi mampu ditepis. Ini bukan kata-kata semata-mata
tetapi luahan dari hati rakyat Sarawak, terutama bumiputera bukan Melayu yang selama
ini secara tidak langsung diabaikan. Tadi Yang Berhormat Pasir Gudang ada menyebut
kalau boleh Yang Berhormat Pasir Gudang tidak mahu Ahli Parlimen bukan Melayu yang
bangkit tentang isu peruntukan yang tidak berapa sihat ini.

Akan tetapi saya sebut hal ini bukan atas dasar perkauman tetapi atas dasar
keperluan untuk menegakkan perkara yang betul. Faktor geografilah, faktor jaraklah,
bukit-bukau itu semua alasan semata-mata yang menghalang pembangunan di kawasan
luar bandar di Sarawak dan juga Sabah. Saya sangat setuju dengan ucapan bahas Yang
Berhormat Kota Belud tempoh hari, 100 peratus, A to Z, betul tepat dan padat. la jelas
menggambarkan betapa kami di Wilayah Sabah dan Sarawak ketinggalan.

Saya tinggal di kawasan Mas Gading, di Kampung Suba Bandar. Nama kampung
saya pun ada perkataan “Bandar”. Mungkin sebab lokasinya hanya satu ke-dua kilometer
dari Pekan Bau iaitu pekan yang terletak di dalam kawasan Mas Gading. Kini lebih dikenali
sebagai Bandar Bau. Ini ialah keputusan pihak majlis daerah iaitu sebuah inisiatif yang
saya anggap baik untuk mengubah pemikiran masyarakat setempat mungkin.

Walaupun tinggal di pekan tetapi berfikiran seperti orang bandar. Maksudnya
perlu ada pemikiran yang lebih terbuka sekurang-kurangnya bercita-cita tinggi untuk maju
ke depan menjadi lebih baik, punya mentaliti dan modal insan yang mampu berdaya saing
dan sepatutnya dipacu dengan kemudahan infrastruktur asas yang cukup serta
pembangunan yang pesat.

Akan tetapi masalahnya bak kata orang Bidayuh- su’ah osad, dengan izin,
maksudnya semuanya tidak menepati sasaran. Atas kertas cantik- blueprint itu ini,
hakikatnya sampai hari ini semua masih tidak jadi-jadi. Pilihan Raya Negeri Sarawak tidak
lama lagi. Teringat saya iklan TV masa saya masih kecil, semasa di bangku sekolah dulu,
“Kini Tora datang lagi. Deng Dang datang lagi.” Kotak kecil yang berisi mainan yang
menjadi kemestian bagi anak-anak kecil zaman saya dahululah. Begitulah rasa apabila
tiba pilihan raya, kami diumpan, rakyat dipancing dengan permainan politik untuk meraih
undi rakyat.

Dahulu, dahulu itu saya rujuk 30 tahun yang lepas betapa jauh sudah masa
berlalu tetapi kami di Wilayah Sabah dan Sarawak masih gitu-gitu juga. Walaupun wakil
rakyat bertukar ganti balik-balik datang Dewan ini, minta air, minta elektrik, minta jalan dan
minta dewan. Semalam saya tertonton video salah seorang ADUN GPS Sarawak
mengatakan, “GPS tidak takut dengan pengundi muda, UND! 18”. Begitu juga dengan
anak-anak muda kita nanti, jangan takut undi pembangkang. Jangan takut dengan apa-
apa ugutan daripada mana-mana calon yang bertanding. Pastikan anda tahu hak anda
sebagai pengundi.
