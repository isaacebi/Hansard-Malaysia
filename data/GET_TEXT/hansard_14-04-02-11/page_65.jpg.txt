DR.10.11.2021 55

Oleh sebab itu, saya menggesa supaya kerajaan meluluskan Akta
Tanggungjawab Fiskal dengan segera untuk memastikan tidak ada lagi pemborosan, tidak
ada lagi penyelewengan dan juga tidak ada lagi pembaziran. Adalah sangat penting di
mana jika kita lihat antaranya hutang yang terpaksa kita tanggung ialah RM32 bilion yang
ditinggalkan oleh Yang Berhormat Pekan sejak zaman 1MDB. Hutang itu terpaksa kita
pikul, ‘biawak hidup’ ini sehingga tahun 2039. Anak cucu kita terpaksa hidup sengsara
akibat daripada mereka yang tamak haloba, kerakusan pemimpin yang tidak
bertanggungjawab.

Tuan Yang di-Pertua, mengikut Laporan Ketua Audit Negara, oleh sebab salah
urus tadbir. Hal kerajaan, kita telah hilang hasil RM620 juta. Apabila Menteri di sebelah
sana sibuk pasal Timah whiskey. Akan tetapi soal ketirisan yang begitu penting, sengaja
dielakkan. Oleh sebab itu, saya mohon apakah jaminan kerajaan untuk memastikan tidak
ada lagi salah urus tadbir sedemikian RM620 juta?

Kedua, tentang pemborosan. Saya bagi contoh, Seri Perdana. Seri Perdana iaitu
kediaman rasmi Perdana Menteri telah pun dibina pada tahun 1997. Kos binanya waktu
itu RM24 juta. Akan tetapi apabila Yang Berhormat Pekan dan Yang Berhormat Pagoh
menjadi Perdana Menteri, kedua-duanya berbelanja sebanyak RM105 juta. Lima kali
ganda daripada harga binaan Seri Perdana untuk kononnya membaiki kediaman tersebut.
Adakah ini bukan merupakan satu pemborosan?

Pagi ini kita baru terima jawapan bertulis daripada Menteri. Saya tanya, jumlah
duit telah pun dipakai untuk membaiki pejabat Menteri dan Timbalan Menteri. Jawapan,
saya sangat terkejut sekali. Di mana dalam tempoh yang begitu singkat, tidak sampai 20
bulan. Kerajaan hari ini telah belanja RM4,004,176 untuk membaiki pejabat Menteri dan
Timbalan Menteri. Jabatan Perdana Menteri sahaja bersamaan RM1,073,000. Kedua
paling tinggi, Kementerian Wilayah Persekutuan bersamaan RM392 ribu. Kementerian
Perusahaan Perladangan dan Komuniti bersamaan RM398 ribu. Kementerian
Perdagangan Dalam Negeri dan Hal Ehwal Pengguna bersamaan RM425 ribu.
Kementerian Perpaduan bersamaan RM589 ribu untuk baiki pejabat sahaja. Adakah
pejabat tersebut dibina sejak zaman P. Ramlee? Sampai kita kena buat overhaul secara
berskala besar sehingga ini. Inilah pembaziran, pemborosan yang sepatutnya dielakkan,
khususnya negara kita sedang dilanda oleh pandemik COVID-19 yang begitu serius
sekali.

Selain daripada itu, pembaziran dan pemborosan. Penyelewengan berulang
setiap tahun. Saya bagi contoh, petik Laporan Ketua Audit Negara, sistem uCustoms-
RM500 juta telah pun dibayar tetapi barang yang dioder tidak sampai. Kerajaan bayar
juga. Jika kata, ‘tidak ada udang di sebalik batu, tidak ada ketam di sebalik’, tiada orang
akan percaya. Tuan Yang di-Pertua, adalah sangat penting khususnya apabila penjawat
awam seramai 800 ribu orang telah pun menderma RM30,000,000 untuk membantu
Tabung Pandemik. Akan tetapi sebagai pemimpin, Menteri dan Timbalan Menteri tidak
memimpin melalui teladan. Sebaliknya menjadi contoh yang paling buruk yang sepatutnya
wajib dielakkan.

Selain daripada itu, saya ingin membangkitkan isu sangat penting iaitu ketelusan.
Apabila saya mengupas buku bajet, saya dapati tiada ketelusan sebab itu ia menjadi-
melahirkan amalan rasuah yang semakin berleluasa. Saya bagi contoh, Jabatan Perdana
Menteri buat Projek Mesra Rakyat, tiada butir, RM1.6 bilion.

Kedua, yang paling terkejut sampai hari ini tiada jawapan ialah dana fasilitasi
RM40 bilion. Pada tahun depan diberikan RM2 bilion dana fasilitasi. Apa dia ‘dana
fasilitasi’? Kami telah pun bangkitkan berkali-kali tetapi Menteri sengaja tidak hendak bagi
butiran. Bagaimanakah mereka gunakan duit tersebut?

Ketiga, projek khas RM1 bilion. Apa itu ‘projek khas’? Apa itu Projek Mesra Rakyat
RM1.6 bilion? Apa itu ‘dana fasilitasi’ RM10 bilion? Ini semua merupakan financial black
hole yang mengakibatkan amalan rasuah semakin berleluasa di negara kita.

Selain daripada itu, saya ingin membangkitkan keadilan sosial antara negeri.
Perbadanan Kemajuan Negeri, semua negeri hampir diberikan peruntukan dalam buku
bajet. Akan tetapi saya bagi contoh, Perbadanan Kemajuan Negeri Johor diperuntukkan
