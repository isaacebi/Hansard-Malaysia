18 DR.10.11.2021

Menteri di Jabatan Perdana Menteri (Tugas-tugas Khas) [Datuk Dr. Haji Abd.
Latiff bin Ahmad]: Terima kasih, Tuan Yang di-Pertua. Soalan daripada Yang
Berhormat Kota Kinabalu yang ingin mengetahui statistik penjawat-penjawat awam yang
enggan ataupun belum menerima vaksin COVID-19 tanpa asalan kukuh dari Jabatan
Perkhidmatan Awam. Yang Berhormat Kota Kinabalu juga ingin mendapat tahu jumlah
penjawat awam yang sudah pun dikenakan tindakan disiplin.

Untuk pengetahuan Dewan yang mulia, penguatkuasaan ini telah dibuat 1
November 2021. Data mutakhir yang ada daripada Communicable Diseases Research
Centre (CDRC) dengan JPA, mereka yang masih enggan atau belum lagi divaksin adalah
dalam lingkungan 1.8 percent daripada 1.6 juta orang penjawat awam. Hari ini 10
November 2021, 10 hari selepas dikuatkuasakan, tindakan disiplin masih belum lagi
diambil tindakan. Terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan.
Sila, Yang Berhormat Kota Kinabalu.

Tuan Chan Foong Hin [Kota Kinabalu]: Saya meneliti jawapan yang dibekalkan
oleh Yang Berhormat Menteri. Di bawah Peraturan Pegawai Awam (Kelakuan dan
Tatatertib), sebanyak tujuh hukuman tatatertib boleh dikenakan.

Yang Berhormat Menteri pun menyatakan bahawa sampai sekarang belum
sebarang tindakan disiplin diambil. So, saya hendak tanya, apakah jenis hukuman
tatatertib yang akan diambil setimpal dengan apa yang anti-vax di kalangan penjawat
awam yang enggan mengambil vaksin ini? Apakah hukuman yang setimpal?

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kota Kinabalu. Silakan Yang Berhormat Menteri.

Datuk Dr. Haji Abd. Latiff bin Ahmad: Tuan Yang di-Pertua, terima kasih soalan
tambahan. Kenapa kita adakan pekeliling ini yang ada /egal standi mulai 1 Oktober 2021
adalah semata-mata bagi memastikan penyampaian khidmat awam tidak terganggu.
Proses untuk mengambil tindakan kepada mana-mana kakitangan awam, ia ada
prosesnya, Tuan Yang di-Pertua.

Pertama sekali, ketua jabatan kena mengutus surat tunjuk sebab. Penjawat awam
yang enggan ini diberi tempoh 21 hari untuk menjawab soalan tersebut. Jika tidak
memuaskan, satu jawatankuasa domestic inquiry dan jawatankuasa disiplin akan dibentuk
oleh jabatan tersebut bagi tindakan-tindakan seterusnya.

Betul, seperti kata Yang Berhormat Kota Kinabalu, ada banyak jenis tindakan,
amaran, celaan, boleh kita tidak bagi dia kenaikan pangkat, kita boleh tahan gaji. Ini
semua perkara yang kita boleh ambil tindakan kepada kakitangan awam. Apa pun, proses
keadilan itu perlu berjalan dengan baik, Tuan Yang di-Pertua. Terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan
yang kedua.

Dato’ Haji Mohd Fasiah bin Mohd Fakeh [Sabak Bernam]: Sabak Bernam.

Timbalan Yang di-Pertua [Dato’ Mohd Rashid Hasnon]: Sila, Yang Berhormat
Sabak Bernam.

Dato’ Haji Mohd Fasiah bin Mohd Fakeh [Sabak Bernam]: Terima kasih Tuan
Yang di-Pertua. Terima kasih kepada Yang Berhormat Menteri yang telah memberikan
jawapan tadi.

Saya mendapat maklumat seramai 2,500 orang kakitangan guru anti-vaksin.
Saya rasa guru-guru ini mempunyai opsyen-opsyen yang tertentu. Jadi, apakah langkah
tindakan kepada guru-guru yang tidak divaksin ini? Adakah ada tindakan lain untuk
memastikan— kerana saya yakin bahawa guru ini di serata Malaysia ini mempunyai
opsyen-opsyen yang tertentu. Ini sudah tentulah akan menjejaskan pengajaran dan
pembelajaran (PdP) di dalam pembelajaran di sekolah. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Sabak Bernam. Sila, Yang Berhormat Menteri. Satu minit.
