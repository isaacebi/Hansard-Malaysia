26 DR.10.11.2021

Tuan Kesavan a/l Subramaniam [Sungai Siput]: Saya sokong, saya sokong.
Tuan Yang di-Pertua: Ya.

Tuan Sanisvara Nethaji Rayer a/l Rajaji [Jelutong]: Bolehkah juga Tuan Yang
di-Pertua pertimbangkan semula dan maklumkan saya, apa yang akan berlaku kepada
usul saya.

Tuan Yang di-Pertua: Nanti saya tengok semula. Saya pun sudah lupa
sebenarnya, 12 Oktober dulu. Nanti saya tengok.

Tuan Sanisvara Nethaji Rayer a/l Rajaji [Jelutong]: Terima kasih, Tuan Yang
di-Pertua. Jadi saya akan tunggu untuk maklum balas dan saya berharaplah bahawa Tuan
Yang di-Pertua akan memberikan saya ruang untuk membahaskan.

Tuan Yang di-Pertua: Saya akan jumpa Yang Berhormat.
Tuan Sanisvara Nethaji Rayer a/l Rajaji [Jelutong]: Terima kasih.

Tuan Yang di-Pertua: Ya. Terima kasih. Ya, saya ingin mempersilakan Yang
Berhormat Pagoh. Masa 20 minit Yang Berhormat, selaku Ketua Parti.

11.38 pg.

Tan Sri Dato’ Haji Mahiaddin bin Haji Md Yassin [Pagoh]: Bismillahi Rahmani
Rahim. Assalamualaikum warahmatullahi wabarakatuh. Tuan Yang di-Pertua, izinkan
saya terutamanya untuk merakamkan ucapan tahniah kepada Yang Berhormat Menteri
Kewangan atas pembentangan Belanjawan 2022 pada 29 Oktober yang lalu.

Seperti yang saya tekankan sebelum ini, proses pemulihan negara tidak berlaku
dalam sehari dua. A/hamdulillah, hari ini rakyat mula melihat cahaya di hujung terowong,
hasil kejayaan Kerajaan Perikatan Nasional menguruskan COVID-19 lebih setahun yang
lalu di samping program vaksinasi yang kita laksanakan mulai bulan Februari tahun ini
yang hari ini menyaksikan kes positif COVID-19 di negara kita semakin berkurangan.

Ekoran daripada strategi vaksinasi yang mantap, Malaysia muncul antara negara
yang mencatatkan kadar imunisasi tertinggi di dunia dengan lebih 95.95 peratus pada
populasi dewasanya telah divaksin sepenuhnya dan sehingga kini hampir 70 peratus
remaja berumur antara 12 sehingga 17 tahun telah lengkap divaksin dengan 83 peratus
daripada mereka telah menerima sekurang-kurangnya satu dos vaksin.

Hasilnya hari ini, sektor pendidikan telah dibuka semula dengan sesi
persekolahan dan pengajian anak-anak kita di institusi pengajian tinggi secara bersemuka
telah pun dimulakan secara berperingkat. Di samping itu, sektor ekonomi dan sosial pula
hampir kesemuanya telah beroperasi semula

01140

Insya-Allah, sektor pelancongan juga akan kembali rancak dengan pembukaan
sempadan negeri dan negara kita tidak lama lagi. Saya percaya dengan pembukaan
sektor-sektor ini dalam suasana norma baharu ditambah dengan bantuan kerajaan yang
berterusan akan membantu merancakkan lagi proses pemulihan negara seperti yang
dirancang.

Tuan Yang di-Pertua, Belanjawan 2022 amat penting bagi memastikan
kesinambungan segala usaha dan inisiatif yang telah dimulakan oleh kerajaan dahulu.
Semenjak Mac tahun yang lepas termasuk lapan pakej rangsangan ekonomi dan
Belanjawan 2021 dapat terus kukuh memacu pemulihan negara pasca COVID-19.

Pada dasarnya saya mengalu-alukan inisiatif dalam belanjawan_ kali ini.
Terutamanya dalam usaha kerajaan untuk meneruskan pelbagai bentuk bantuan
langsung kepada rakyat di samping insentif untuk melonjakkan sektor industri dan
peniagaan bagi meringankan beban semua pihak yang terkesan.

Namun begitu, pemulihan bukan hanya bermakna membawa negara kembali
kepada kedudukan asal sebelum pandemik. Sebaliknya, kita mahu mencapai tahap yang
