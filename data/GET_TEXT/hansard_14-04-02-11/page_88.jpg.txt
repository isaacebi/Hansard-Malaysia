78 DR.10.11.2021

membuat tawaran-tawaran lantikan politik untuk jawatan utama di GLC, GLIC, badan-
badan berkanun serta agensi kerajaan yang lain.

Kini kita juga ada mendengar bahawa orang-orang tertentu yang terlibat dalam
kes 1MDB telah dibebaskan oleh mahkamah. Jadi persoalannya, adakah pihak PDRM
atau SPRM atau Peguam Negara selama ini telah silap di dalam mengumpulkan bukti
serta saksi untuk kes-kes ini? Adakah ini bermaksud pihak-pihak agensi ini perlu
meningkatkan kapasiti mereka dan kepakaran dalam forensik di dalam mengumpulkan
bukti? Perdana Menteri sila jawab.

Pada zaman Pakatan Harapan, seramai 90 pegawai yang baru telah diambil
bekerja di SPRM untuk memastikan agensi ini menjalankan tugasnya dengan penuh
integriti dan berkesan.

01730

Polisi tanpa pelaksanaan yang berkesan tidak berguna sama sekali. Adakah bajet
ini membuat peruntukan untuk membina institusi kerajaan yang lebih kukuh untuk
mencapai SDG16? Ke mana perginya peruntukan yang diberikan untuk memperkasakan
institusi-institusi kerajaan di bawah SDG?

Adakah kerajaan ini benar-benar serius untuk menentang gejala rasuah atau
dengan nama lain yang lebih popular pada masa kini, within the scheme of things, dengan
izin. Saya sangat kecewa dengan kerajaan kerana kekurangan komitmen terhadap pilihan
raya yang bebas dan adil serta Demokrasi Berparlimen. Saya hendak mengesyorkan
bahawa semua suruhanjaya seperti SPRM, SPR, SUHAKAM diletakkan di bawah
pemantauan Parlimen dan bukan lagi di bawah bidang kuasa eksekutif untuk memastikan
wujud check and balance dengan izin, dalam pelaksanaan tanggungjawab mereka.

Saya mengesyorkan penggal untuk semua pesuruhjaya perlulah dihadkan
kepada tujuh tahun dan juga terhad kepada satu penggal sahaja. Saya juga ingin cadang
menubuhkan satu select committee khusus untuk reformasi pilihan raya, electro reform
sahaja. Dengan keadaan new norma tentang pilihan raya, kita dapat melihat secara
langsung sidang Parlimen melalui RTM dan juga YouTube.

Jadi, amatlah baik sekiranya kerajaan memberikan ruang demokrasi yang sama
dengan izin, equal access with minimal cost kepada kesemua calon-calon dan parti-parti
yang bertanding, tidak kira di dalam PRU atau PRN. Menubuhkan sebuah komiti bipartisan
sementara untuk pilihan raya melibatkan semua pihak berkait dengan pilihan raya,
ditubuhkan untuk memantau media coverage untuk semua calon-calon supaya rakyat
dapat melihat dengan lebih jelas maklumat terkini tentang sistem demokrasi di negara
kita.

Bolehkah bajet ini memperuntukkan dana untuk mengukuhkan institusi dan juga
menubuhkan kembali Parlimen berdemokrasi. SDG5, kesaksamaan gender adalah
penting. Laporan dari Bank Dunia 2019 pula menyatakan bahawa menutup jurang gender
akan meningkatkan pendapatan perkapita Malaysia. Sebanyak 26.2 peratus purata
keuntungan pendapatan sebanyak RM9,400 bagi setiap rakyat Malaysia. Jadi, kerajaan
perlu menaikkan SDG5 dengan SDG8, penciptaan kerja untuk semua. Rakyat perlu kerja
dan kerajaan adalah bertanggungjawab untuk mencipta kerja.

Dengan RM14.2 bilion yang diperuntukkan kepada SME, saya cadangkan
bahawa jangan hanya mengedarkan sebagai geran tetapi juga memperuntukkan dana
kepada research and development (R&D) dengan izin, untuk memastikan produk-produk
SME adalah selaras dan boleh bersaing di tahap global. Bagaimana MySTEP dan
JaminKerja akan disampaikan kepada pekerja-pekerja yang perlu bantuan ini? Ini tidak
jelas pada saya. Terutamanya kepada wanita yang memerlukan bantuan ini. Mereka telah
diketepikan daripada persamaan pekerjaan kurang dimanfaatkan dan dipinggirkan.

Penyertaan wanita dalam tenaga buruh masih rendah iaitu 54.7 peratus
dibandingkan dengan lelaki iaitu 80.1 peratus pada tahun 2017. Bolehkah Perdana
Menteri dan juga Menteri Pembangunan Wanita, Keluarga dan Masyarakat menjamin
bahawa golongan wanita di Malaysia tidak akan didiskriminasikan atau dianaktirikan di
