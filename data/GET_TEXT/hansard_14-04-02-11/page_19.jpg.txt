DR.10.11.2021 9

Datuk Seri Saifuddin Nasution bin Ismail [Kulim-Bandar Baharu]: Tuan Yang
di-Pertua, boleh?

Tuan Karupaiya a/l Mutusami [Padang Serai]: Boleh, Tuan Yang di-Pertua?
Datuk Seri Haji Ahmad bin Haji Maslan [Pontian]: [Bangun]

Timbalan Yang di-Pertua [Dato’ Mohd Rashid Hasnon]: Saya bagi satu lagi
Yang Berhormat Tampin.

Datuk Dr. Hasan bin Bahrom [Tampin]: Terima kasih Tuan Yang di-Pertua.
Terima kasih kepada Timbalan Menteri atas jawapan yang agak lengkap. Kita dapati
bahawa ancaman keselamatan sempadan negara ini sama ada darat ataupun laut sukar
diatasi dan dalam jawapan yang dikemukakan oleh Timbalan Menteri tadi agak lengkap.
Jadi, saya ingin bertanya apakah peruntukan kewangan yang diberikan di dalam
belanjawan tahun hadapan mencukupi untuk membiayai operasi keselamatan sempadan
negara ini sesuai dengan modenisasi Angkatan Tentera Malaysia? Terima kasih Tuan
Yang di-Pertua.

Timbalan Yang di-Pertua [Dato’ Mohd Rashid Hasnon]: Sila Timbalan Menteri.
Satu minit.

Dato’ Sri Ikmal Hisham bin Abdul Aziz: Terima kasih. Seperti soalan tambahan
yang daripada Yang Berhormat Bukit Bendera tadi, Yang Berhormat Tampin. Sebenarnya
Malaysia kita menggunakan platform sedia ada di antara angkatan tentera negara jiran
dalam meningkatkan kawalan sempadan. Kita juga meningkatkan kerjasama operasi
seperti rondaan bersama di sempadan dalam memastikan sempadan negara kita
terkawal.

Tentang bajet, kalau hendak cakap tentang bajet, semua kementerian kata bajet
tidak cukup. Walau bagaimanapun, bajet yang diberikan kepada Kementerian Pertahanan
sudah mencukupi untuk memastikan keselamatan negara terjamin dan angkatan tentera
kita siap siaga jika apa jua berlaku, kita— readiness dalam mempertahankan negara kita.
Insya-Allah kita boleh. Saya bagi jaminan kita tidak perlu risau tentang pertahanan negara.

Oleh sebab itu saya kata pertahanan negara ini banyak. Bukan sahaja aset, tetapi
diplomasi pertahanan juga merupakan satu aset yang penting untuk pertahanan negara.

Datuk Seri Mohd Redzuan bin Md Yusof [Alor Gajah]: Saya risau kalau 30
walkie-talkie Yang Berhormat. Risau. 30 walkie-talkie tidak cukup. Terima kasih.

Timbalan Yang di-Pertua [Dato’ Mohd Rashid Hasnon]: Baik, terima kasih
semua. Saya ingin teruskan dengan menjemput Yang Berhormat Tuan Lim Guan Geng,
Yang Berhormat Bagan.

4. Tuan Lim Guan Eng [Bagan] minta Perdana Menteri menyatakan sama ada
telah mengetepikan Pelan Pemulihan Negara empat fasa yang dilancarkan oleh mantan
Perdana Menteri dan apakah langkah baharu untuk beralih daripada dasar sekatan dan
pembasmian COVID-19 kepada mitigasi atau hidup bersama COVID-19 dengan
membuka semula sektor ekonomi.

Timbalan Menteri di Jabatan Perdana Menteri (Tugas-tugas Khas) [Datuk
Mastura binti Tan Sri Dato’ Mohd Yazid]: Terima kasih Tuan Yang di-Pertua. Terima
kasih Yang Berhormat Bagan. Yang Berhormat bertanya dua soalan ya.

Yang Berhormat, kerajaan tiada cadangan untuk mengetepikan Pelan Pemulihan
Negara empat fasa yang diperkenalkan sebelum ini dan malah Pelan Pemulihan Negara
berfasa ini dibangunkan sejak bulan Jun 2021 adalah bersifat komprehensif dan dinamik
dalam mengawal penularan COVID-19 dan sedang dilaksanakan sehingga kini.

01040

Setakat ini hanya dua buah negeri yang tidak lagi sampai kepada fasa 4 iaitu
negeri Sarawak dan Kelantan. la merupakan langkah berterusan bagi membolehkan
pembukaan semula sektor ekonomi dan sosial secara progresif berperingkat dan berhati-
