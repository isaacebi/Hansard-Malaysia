58 DR.10.11.2021

Ini bukan sesuatu yang baharu kerana Singapura telah pun buat bertahun, di
Korea telah pun dibuat bertahun, di Taiwan telah dibuat bertahun dan di Jepun telah dibuat
bertahun. Apakah faedah National Service ini?

Pertama, kita boleh membentuk sahsiah mereka. Maknanya, kalaupun mereka
tidak mempunyai latar belakang pencampuran antara kaum satu sama lain tetapi dalam
masa dua tahun ini, mereka akan kenal siapa itu Melayu, siapa itu Dayak, siapa itu Bajau,
siapa itu India, siapa itu Orang Ulu- di sinilah dalam masa dua tahun itu, anak-anak kita
dapat bercampur. ltu yang pertama.

Kedua, dalam masa dua tahun ini juga, kita dapat melatin mereka menjadi
anggota tentera ataupun orang yang tahu tentang hal ehwal keselamatan negara.
Maknanya, mereka ini terlatih untuk menjadi seorang perwira negara kita. Andai kata apa-
apa terjadi, insya-Allah, anak-anak kita sudah terlatih untuk menggunakan senjata tanpa
lagi bergantung pada mereka yang profesional seperti tentera ataupun polis.

Ketiga, lebih penting sekali Tuan Yang di-Pertua, bagaimana membina
masyarakat, sebuah masyarakat yang kita boleh letakkan acuan. Bagaimana masyarakat
yang akan berdisiplin semenjak mereka menjadi anggota kepada National Service ini.
Bayangkanlah apabila mereka melanjutkan pelajaran mereka akan menjadi anak-anak
yang lebih baik daripada apa yang ada sekarang.

Anak-anak yang lebih faham apa itu erti tatanegara, anak-anak yang lebih
jiwanya, lebih mempunyai tatanegara yang luar biasa kerana semasa dua tahun inilah
mereka akan dididik dan akan diberikan pandangan-pandangan dan juga diberikan
sejarah dan sebagainya.Ini supaya padat dengan ilmu agar mereka dapat membina
kehidupan mereka yang lebih berguna pada masa hadapan.

Saya masih ingat lagi kalau Tuan Yang di-Pertua melihat bagaimana bekas-bekas
tentera. Cuba Tuan Yang di-Pertua balik kampung, tengok akan ada perbezaan, antara
orang kampung biasa yang tidak pernah menganggotai angkatan tentera dengan orang
kampung yang telah pun pencen dan kembali ke kampung. Akan ada perbezaan
bagaimana karakter bekas tentera dengan orang kampung biasa.

Bagaimana mereka bertutur dan bagaimana mereka bertindak dalam kehidupan
harian mereka. Oleh sebab mereka telah pun berada dalam angkatan tentera itu, dididik
sedemikian rupa dan telah pun mendapat pendidikan jasmani serta rohani. Sudah tentu
ini apabila mereka pencen, pulang ke kampung, akhirnya kita lihat bagaimana karakter
dan pembawaan diri mereka amat berbeza. Inilah yang kita perlukan.

01550

Saya mencadangkan kerajaan memerhatikan untuk mengembalikan negara ini
kepada trek yang betul supaya anak-anak yang kita lahirkan hampir setengah juta setiap
tahun lepasan sekolah ini dapat kita kawal, dapat kita didik. Apa yang lebih penting sekali
mereka mempunyai jiwa besar untuk mempertahankan negara ini, itu yang pertama Tuan
Yang di-Pertua.

Kedua, saya juga mencadangkan kerajaan melihat balik bagaimana pegawai-
pegawai kerajaan khususnya penjawat awam yang sekarang ini dibenarkan cuma
mendapat pencen pada umur 60 tahun. Saya bimbang sebenarnya pencen umur 60 tahun
ini tidak membantu negara kita. Sepatutnya saya melihat kita harus kembali kepada
sebuah suasana di mana pegawai-pegawai kerajaan— saya masih ingat lagi, saya bekas
pegawai kerajaan. Di mana pada umur 40 tahun, pegawai-pegawai kerajaan atau
penjawat awam diberi pilihan sama ada untuk meneruskan kehidupannya sebagai
pegawai kerajaan ataupun dia boleh ambil pencen walaupun pencen tidak besar. Akan
tetapi kalau inilah boleh dikembalikan, saya yakin ramai di antara penjawat-penjawat
awam yang mahu pencen awal kerana mahu menceburkan karier mereka dalam bidang-
bidang yang lain. Sama ada ceburkan diri dalam bidang profesional, perniagaan ataupun
politik atau lain-lain. Ini memberikan mereka ruang untuk tidak terus-menerus berada
dalam perkhidmatan awam.

Satu lagi kebaikan kalau kita memberikan mereka peluang pencen awal pada
umur 40 tahun, ini akan membuka ruang kepada orang Melayu dan Bumiputera
