38 DR.10.11.2021

Tuan Yang di-Pertua, ada insan yang tidak tahu malu masih dibenarkan berkeliaran di
sana sini dengan driver, dengan bodyguard, dengan kereta pengiring. Hendak cakap apa
lagi, Tuan Yang di-Pertua?

Orang macam ini, Tuan Yang di-Pertua, boleh berkeliaran. Boleh pergi Singapura,
boleh pergi Melaka, boleh makan asam pedas dekat situ dan orang boleh sambut lagi
sedangkan dia adalah perompak yang besar dalam negara ini.

Tuan Yang di-Pertua: Habis?

Tuan Mohamed Hanipa bin Maidin [Sepang]: Belum. Saya tidak pernah
berucap menggunakan teks ini. Kali pertama sebab tiru Yang Berhormat Shah Alam.
Selama ini, Tuan Yang di-Pertua, tidak pernah pun berucap menggunakan teks tetapi tidak
mengapalah.

Tuan Yang di-Pertua: Jangan bagi Yang Berhormat Shah Alam mencelah. Tidak
ada masa.

Tuan Mohamed Hanipa bin Maidin [Sepang]: [Ketawa] Tuan Yang di-Pertua,
jangan takut, saya akan habiskan, Tuan Yang di-Pertua. Minta satu dua minit lagi.

Tuan Yang di-Pertua, dalam Hadis 40 Imam Nawawi-— ini hadis riwayat Bukhari—
Rasulullah SAW mengatakan bahawa... [Membaca sepotong hadis] Kalau ada orang
PAS, boleh terjemahkan kepada orang UMNO. Kalau sekiranya kamu tidak tahu malu,
kamu buatlah apa kamu hendak buat. Kalau kamu sudah tidak ada malu lagi.

Kadang, Ahli Yang Berhormat, kita rasa malu. Orang Islam tidak tahu malu
sedangkan orang-orang yang bukan Islam di luar negara, mereka rasa malu dan mereka
sanggup letak jawatan kalau sekiranya mereka melakukan perkara-perkara yang dilihat
telah pun menjejaskan nama negara dan sebagainya. Akan tetapi di Malaysia, orang
seperti ini berkeliaran. Berkeliaran, Tuan Yang di-Pertua. Baru-baru ini dia marah saya
sebab saya kata dia bidan. Dia marah. Tapi tidak mengapalah.

Tuan Yang di-Pertua: Boleh tamatkan.

Tuan Mohamed Hanipa bin Maidin [Sepang]: Tuan Yang di-Pertua, tiga buah
dewan di Pagoh bernilai RM35.4 juta diluluskan pada waktu darurat, RM38 juta digunakan
untuk membaiki mahligai mewah Kediaman Rasmi Perdana Menteri sedangkan rakyat
struggle untuk bayar sewa rumah atau membayar baik pinjaman rumah.

Tuan Yang di-Pertua, saya rasa Tuan Yang di-Pertua pun tahu bagaimana rakyat
ada yang bunuh diri kerana mengalami masalah ekonomi. Akan tetapi, di sana pula ada
orang boleh tukar perabot di pejabat, daripada parti Islam pula itu, parti PAS pula itu. Ada
orang yang boleh beli kereta mewah walaupun berjenamakan kerajaan Islam sedangkan
rakyat tengah menderita.

Jadi, Tuan Yang di-Pertua, sebagai penutup, saya hendak kata begini, Tuan Yang
di-Pertua.

01240
Tuan Lim Lip Eng [Kepong]: Yang Berhormat Sepang, Yang Berhormat Sepang.

Tuan Mohamed Hanipa bin Maidin [Sepang]: Okey. Tuan Yang di-Pertua,
sekejap boleh ya, Tuan Yang di-Pertua?

Tuan Lim Lip Eng [Kepong]: Sedikit.
Tuan Yang di-Pertua: Sudah habis, sudah habis.

Tuan Lim Lip Eng [Kepong]: Saya hendak minta pandangan Yang Berhormat
Sepang. Vellfire yang dibeli kerajaan, Vellfire ini kereta terpakai, recond daripada negara
luar atau kereta brand new? Terima kasih.

Tuan Mohamed Hanipa bin Maidin [Sepang]: Itu saya serah kepada
kerajaanlah untuk jawab.

Tuan Yang di-Pertua: Tamatkan.
