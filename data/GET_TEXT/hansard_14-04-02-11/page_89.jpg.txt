DR.10.11.2021 79

dalam bidang masing-masing? Walaupun bajet telah diperuntukkan kepada Menteri ini
tetapi tambahannya hanya tiga peratus sahaja.

Kementerian Pembangunan Wanita, Keluarga dan Masyarakat harus menjawab
soalan-soalan ini. Pertama, jika kerajaan benar-benar komited untuk meluluskan akta
gangguan seksual, bagaimana, apa dan di manakah mekanisme dan jentera untuk
menyediakan kakitangan dan memberi latihan kesedaran bagi memastikan akta ini
disampaikan kepada wanita yang memerlukan akta ini? SDG5 merangkumi gender
mainstreaming. Jadi, apakah tindakan segera dan jangka panjang yang diambil oleh
Kementerian Kewangan untuk memastikan perkara ini berlaku?

Timbalan Yang di-Pertua [Dato’ Mohd Rashid Hasnon]: Yang Berhormat,
rumuskan Yang Berhormat, rumuskan.

Puan Maria Chin binti Abdullah [Petaling Jaya]: Okey, satu sentence lagi. Saya
rasa apa yang penting ialah jaringan keselamatan sosial yang mana saya hendak
mencadangkan memperluaskan skim bantuan kewangan kebajikan sosial kepada semua
golongan dan juga memperkenalkan langkah-langkah yang akan diambil untuk
meningkatkan pendapatan keluarga miskin. Memberikan akses yang lebih luas untuk skim
perlindungan pekerjaan seperti SOCSO dan skim pelepasan pendapatan lain kepada
yang bekerja di sini.

Last sekali, mengkaji semula dan meningkatkan gaji minimum. Survivability
negara ini bergantung pada bagaimana kita bersama-sama memulihkan ekonomi dan
menggalakkan pelaburan asing melabur semula dengan negara kita. Kerajaan Malaysia
perlu menunaikan perjanjian mereka untuk menjadi inklusif, moderate dan pragmatik.
Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Petaling Jaya. Sekarang saya jemput Yang Berhormat Taiping.

5.37 ptg.

Tuan Teh Kok Lim [Taiping]: Salam sejahtera. Selamat petang dan terima kasih
kepada semua yang masih bersama dalam Dewan yang mulia ini serta seluruh rakyat
yang mengikuti siaran langsung di luar sana. Taiping mengambil kesempatan ini
mengucapkan terima kasih kepada Tuan Yang di-Pertua atas ruang yang diberikan
kepada Taiping untuk mengambil bahagian di dalam perbahasan Belanjawan 2022 di
peringkat dasar.

Taiping akan mengambil peluang ini membincangkan prestasi kewangan pada
tahun 2020 berbanding tahun sebelumnya kerana Taiping percaya bahawa sekiranya
kelemahan dan kesilapan yang lalu tidak ditangani dengan baik dan teliti, ia akan diulangi
pada masa yang akan datang.

Tuan Yang di-Pertua, Taiping rasa terpanggil untuk membangkitkan beberapa
penunjuk ekonomi yang merisaukan yang tercatat di dalam Penyata Kewangan Kerajaan
Persekutuan tahun 2020. Pertama, kadar defisit berbanding Keluaran Dalam Negara
Kasar (KDNK) pada tahun 2020 yang meningkat sebanyak 80 peratus. Setelah meneliti
Penyata Kewangan Kerajaan Persekutuan tahun 2020, didapati defisit Kerajaan
Persekutuan pada tahun 2020 adalah sebanyak RM87.65 bilion iaitu 6.1 peratus
berbanding KDNK. Jika dibandingkan dengan 3.4 peratus pada tahun 2019, kadar defisit
kepada KDNK telah meningkat dengan dahsyat sekali iaitu hampir 80 peratus.

Seperti yang tercatat dalam muka surat 4 Penyata Kewangan Kerajaan
Persekutuan tahun 2020, peningkatan kadar defisit sebanyak 80 peratus ini membuktikan
kegagalan Perikatan Nasional dalam urusan kewangan negara.

01740

Taiping masih ingat dengan jelas sewaktu pembentangan Bajet 2020 oleh Yang
Berhormat Bagan selaku Menteri Kewangan ketika itu, unjuran kadar defisit kepada KDNK
hanya disasarkan pada kadar 3.1 peratus.
