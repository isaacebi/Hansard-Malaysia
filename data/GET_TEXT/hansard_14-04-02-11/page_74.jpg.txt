64 DR.10.11.2021

Bagi gereja-gereja pula ialah St. Joseph’s, Papar; St. Damian, Dambai;St. Luke,
Kampung Lakut; Holy Rosary, Limbahau; St. Aloysius, Kampung Limputong; St. Litat,
Kampung Biau; St. Sabina, Kampung Titimboungon; St. Teresa of Jesus Christ, Kampung
Sebandil; St. Patrick, Kampung Kinuta; St. Monica, Kampung Mohindin; St. Teresa of
Avila, Kampung Kogopon; Gereja Calvary, Papar; Gereja Basel, Papar; dan Gereja True
Jesus, Papar; dan banyak lagi gereja yang saya tidak dapat sebutkan di sini.

Isu nelayan di Papar pula. Saya beralih kepada isu nelayan di mana sekali lagi
saya ingin menyuarakan kesusahan-kesusahan para nelayan pantai di Papar, kKhususnya
di Parlimen saya. Sudahlah pendapatan mereka banyak yang terjejas disebabkan
pencerobohan nelayan asing ditambah pula dengan wabak COVID-19, kini mereka pula
tidak dibenarkan menangkap ikan di kawasan yang telah digazetkan oleh kerajaan.

Selama ini, mereka boleh menangkap ikan di kawasan ini turun temurun,
sekarang sudah disekat oleh pihak berkuasa. Bagaikan sudah jatuh ditimpa tangga. Saya
mohon dan merayu kepada kerajaan untuk melonggarkan segala sekatan di kawasan
yang telah digazetkan ini bagi tempoh yang tertentu sehinggalah kerajaan dapat mengenal
pasti penyelesaian jangka panjang demi kelangsungan hidup nelayan di Parlimen Papar.
Mereka juga harus dibenarkan berlindung di pulau-pulau yang telah digazetkan sewaktu
dilanda ribut seperti di kawasan-kawasan Pulau Tiga. Mereka ini menangkap ikan
bukannya untuk merosakkan ekosistem ataupun terumbu karang.

Tuan Yang di-Pertua, tukun tiruan amat diperlukan di perairan Papar kerana
terumbu ikan yang paling banyak adalah di kawasan yang telah digazetkan dan di tempat
larangan menangkap ikan. Binalah tukun-tukun tiruan di tempat-tempat yang sesuai dan
berhampiran dengan pantai supaya kos operasinya tidak begitu tinggi.

01620

Saya juga merayu agar bantuan peralatan diberikan kepada nelayan. Berapa
yang diperuntukkan di dalam Belanjawan ini bagi membantu para nelayan membeli bot,
pukat dan jaket keselamatan dan lain-lain? Berkaitan kalau ada pinjaman, saya mohon
agar dipermudahkan proses birokrasi.

Saya juga merayu agar kerajaan mempertimbangkan untuk meningkatkan
bantuan musim tengkujuh kepada nelayan pantai daripada RM300 kepada RM500
memandangkan kos sara hidup yang sudah meningkat. Nelayan-nelayan yang
dimaksudkan ialah mereka yang tinggal di sepanjang pantai P175, Kampung Kuala,
Kampung Beringis, Sungai Padak, Kelandangan, Pantai Manis, Pengkalan Besar,
Pengkalan Kecil, Kinarut, Kawang, Kampung Gosis, Seri Menanti dan lain-lain.

Tuan Yang di-Pertua, di dalam belanjawan kali ini kerajaan akan meneruskan
pemberian subsidi dan insentif bagi industri pertanian dan perikanan dengan peruntukan
sebanyak RM1.7 bilion. Untuk pengetahuan kementerian bahawa pekilang di Sabah
membeli padi daripada pesawah di Papar dengan harga RM1.00 satu kilogram. Ramai
pesawah mengeluh dan terkesan. Mereka ini harus dibantu dengan segera. Saya mohon
agar kerajaan menaikkan harga padi ini dengan memberikan subsidi yang tinggi kepada
pesawah di Sabah. Saya dimaklumkan juga, harga baja dan alatan pertanian digunakan
untuk tanaman padi telah naik. Jadi saya mohon kerajaan bertindak secepat mungkin.

Tuan Yang di-Pertua, sewaktu kerajaan Pakatan Harapan memerintah,
peruntukan bagi melebar, membaik pulih jalan aspal dan jaringan jalan-jalan kampung di
kampung saya iaitu Kampung Benoni. Malangnya selepas kerajaan bertukar tangan,
politik lebih diutamakan berbanding kesejahteraan rakyat. Kerja-kerja ini terhenti separuh
jalan dan sehingga kini masih belum diteruskan walaupun kerajaan kini Kerajaan Keluarga
Malaysia. Mengenai Jambatan Kedua Papar, sekiranya dilaksanakan akan menjadi satu-
nadi lalu lintas dan menjadi laluan utama ke ibu negeri termasuk digunakan pengunjung
yang datang dari Brunei dan Sarawak. la akan melancarkan laluan jalur lintas.

Jambatan Kedua Papar yang merentasi Sungai Papar sepanjang 150 meter
sangat-sangat diperlukan memandangkan jambatan sedia ada tidak mampu menampung
pertambahan trafik di kedua-dua arah. Pada tahun 2019, saya dimaklumkan bahawa pihak
JKR Negeri dan Kerajaan Negeri telah menghantar permohonan kepada kerajaan pusat
bagi membina jambatan kedua ini tetapi malangnya sehingga kini belum ada keputusan
