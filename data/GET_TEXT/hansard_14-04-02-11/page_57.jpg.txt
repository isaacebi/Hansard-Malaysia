DR.10.11.2021 47

politik pada masa itu? Adakah kerajaan yang bakal dibentuk nanti merupakan kerajaan
yang akan melalui proses majoriti yang begitu tipis?

Maka kalau ada di kalangan Ahli-ahli Dewan Rakyat yang terus ke sana ke sini
melompat parti, maka kerajaan akan runtuh dan politik tidak akan stabil. la akan memberi
kesan, terutamanya kepada rakyat. Maka sebab itu saya menyokong penuh apa yang
dibawa Tuan Yang di-Pertua untuk rang undang-undang ini disegerakan dan tidak boleh
lagi kita berlengah-lengah.

Seterusnya Tuan Yang di-Pertua menyentuh tentang pandemik COVID-19 ini
kerajaan mengumumkan akan memberi pampasan kepada waris mangsa COVID-19. Jadi
saya hendak tanya kepada pihak kerajaan, setakat ini berapa banyak sudah sumbangan
ataupun pampasan yang telah diberikan oleh pihak kerajaan kepada waris-waris mangsa
COVID-19?

Adakah tarikh luput, due date, kepada pemohon-pemohon ataupun waris-waris
yang membuat tuntutan? Berapa banyak, berapa ramai kakitangan yang menguruskan di
bawah NADMA ini kerana seperti yang disebut tadi akibat daripada pandemik COVID-19
kematian sudah menjangkau hampir kepada 30 ribu orang. Jadi bagi saya, apabila kita
mengumumkan bantuan ini, sudah tentulah rakyat akan merasakan ini hak mereka.

Tuan Yang di-Pertua, baru-baru ini Menteri Perusahaan Perladangan dan
Komoditi ada mengumumkan tentang kerajaan akan mengeluarkan kebenaran untuk
membawa masuk 30 ribu orang pekerja asing yang akan bekerja di sektor perladangan.

01450

Untuk makluman Ahli-ahli Dewan, sekarang ini kalau bercakap tentang
perladangan sawit, harga sawit sudah pun melebihi 5,200 CPO. Minyak sawit mentah
harga yang paling tinggi di dalam sejarah. Tidak pernah setinggi ini. Akan tetapi dalam
masa yang sama, industri perladangan sawit ini mengalami kekurangan pekerjaan. Kita
menganggarkan berpuluh juta sehari kerugian berlaku akibat kekurangan tenaga kerja
ladang ini.

Kalau di FELCRA sahaja, kita anggar sekitar 2 juta sehari. Bererti kalau setahun,
300 juta lebih. Bukan sahaja pihak swasta, agensi kerajaan ataupun GLC yang mengalami
kerugian ini tetapi dalam masa yang sama juga Tuan Yang di-Pertua, kerajaan akan
mengalami kerugian daripada kutipan cukai, windfall tax atau cukai luar jangka.

Ini suatu perkara yang sememangnya boleh diatasi dan saya ingin bertanya pada
pihak kerajaan. Sudah kah pihak kerajaan meluluskan permit untuk kemasukan pekerja-
pekerja asing untuk sektor perladangan ini ataupun belum lagi? Kalau sudah diluluskan,
sudah berapa banyak yang sudah diluluskan? Pihak FELCRA sendiri juga ada memohon
kepada Kementerian Dalam Negeri (KDN) untuk mendapatkan permit untuk membawa
pekerja-pekerja asing ini. la adalah satu perkara yang amat merugikan sekiranya tidak
diatasi dalam kadar yang segera.

Tuan Yang di-Pertua, satu persoalan yang bermain di fikiran saya ialah berkenaan
dengan RUU 355 ini. Saya terpanggil hari ini untuk bertanya kepada pihak kerajaan.
Setiap kali saya balik ke kawasan, saya balik ke Kelantan, rakyat di Kelantan terutamanya
akan bertanya apa sudah terjadi dengan RUU 355 ini? Hilang di mana? Masih ada di
dalam radar kah ataupun sudah hilang dalam radar?

Kerajaan benar-benar berhasrat untuk membawa ke Dewan yang mulia ini
ataupun tidak? Ini perlu dijawab kerana apa Tuan Yang di-Pertua, kerana janji ini ada
hubung kaitnya dengan agama. Kita berjanji atas dasar agama. Kebertanggungjawaban
kita, kita berjanji kepada rakyat.

Maka, bagi saya, Machang, daripada awal-awal lagi saya memberi jaminan
bahawasanya sekiranya ia dibentangkan di dalam Dewan yang mulia ini, saya turut sama
akan berbahas. /Insya-Allah, kalau inti patinya sememangnya yang terbaik, demi
kepentingan negara, kepentingan agama, saya akan menyokong. Saya tidak nampak
sebabnya mengapa ia tidak boleh dibawa dan tidak boleh disokong. Oleh kerana Tuan
Yang di-Pertua, ia melibatkan orang-orang Islam. Kita menaikkan taraf Mahkamah
