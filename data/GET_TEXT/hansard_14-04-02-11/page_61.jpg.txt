DR.10.11.2021 51

tinggi. Akan tetapi dengan insiden terhakisnya hak asasi manusia yang semakin
meningkat dan tunduk kepada retorik bangsa dan agama, beberapa kumpulan besar
pelabur asing lebih suka meletakkan pelaburan mereka di negara-negara jiran kita seperti
Singapura, Indonesia, Vietnam dan Thailand, di mana kerajaannya tidak mempunyai
dasar polisi berdasarkan kaum seperti Kerajaan Malaysia.

Kes terbaru iaitu wiski Timah dan saya amat kecewa bahawa Menteri dari
Sarawak melayan tekanan daripada rakan-rakan ekstremis dari Semenanjung Malaysia.
Saya percaya bahawa majoriti orang Melayu tidak mempunyai masalah dengan nama
Timah dan dapat memahami sendiri apa yang sedang berlaku. la hanya sekumpulan kecil
pengacau yang berniat jahat untuk mewujudkan ketidakharmonian, kemungkinan besar
untuk tujuan politik. Pemimpin-pemimpin negara sepatutnya menunjukkan kepimpinan
dengan meredakan kemarahan tetapi malangnya mereka memilih untuk melibatkan diri
dengan menyemarakkan sentimen atau berdiam diri kerana takut akan menyinggung
kumpulan ekstremis.

Baru-baru ini kita juga telah melihat trend di mana orang-orang berprofil tinggi dan
mereka yang sedang dibicarakan dilihat telah diberikan layanan istimewa. Manakala orang
biasa yang telah melakukan kesalahan yang kurang serius tidak diberikan apa-apa. Tidak
seperti pada zaman dahulu, mustahil untuk menyembunyikan keadaan sebenar negara
ini di arena global. Adalah tidak menghairankan bahawa dalam tinjauan pendapat baru-
baru ini, 60 peratus responden berkata mereka mahu meninggalkan negara ini jika boleh
atau mampu.

Tuan Yang di-Pertua, bagi saya Malaysia adalah tanah tumpah negaraku dan
Sarawak adalah ibu pertiwiku.

01510

Marilah kita bersama-sama membangun negara untuk kebaikan generasi yang
akan datang walaupun dihadapi dengan banyak cabaran. Sebagai penutup, saya ingin
merujuk kepada Titah Kebawah Duli Yang Maha Mulia Paduka Seri Sultan Perak Raja
Nazrin Shah dalam tahun 2007 di satu majlis “The Young Malaysians’ Roundtable
Discussion on National Unity and Development in Malaysia”, dengan izin, di mana baginda
mengatakan dengan izin / quote him “...Malaysians of all races, religions and geographic
locations need to believe beyond a shadow of a doubt that they have a place under the
Malaysian sun.”.

Saya berdoa ini akan menjadi kenyataan. Terima kasih Tuan Yang di-Pertua
memberi masa untuk saya. Thank you.

Dato’ Sri Azalina Othman Said [Pengerang]: Terima kasih. Yang Berhormat
Padang Rengas.

3.11 ptg.

Dato’ Seri Mohamed Nazri bin Abdul Aziz [Padang Rengas]: Tuan Yang di-
Pertua, saya mengucapkan banyak-banyak terima kasih atas kesempatan yang telah
diberikan kepada saya untuk mengambil bahagian dalam perbahasan bajet ataupun
Belanjawan 2022 ini.

Tuan Yang di-Pertua, pada hari ini sebenarnya saya amat rasa lega kerana
seorang ahli Keluarga Malaysia kita iaitu yang bernama Nagaenthran umurnya 33 tahun
yang telah didapati bersalah di bawah Dangerous Drugs Act 1952 (DDA) Singapura telah
pun dihukum di Mahkamah Tinggi sebagai bersalah dan dihukum gantung, sepatutnya ia
dilakukan pada hari ini. Saya amat merasa gembira iaitu Yang Amat Berhormat Perdana
Menteri Malaysia selaku Ketua Keluarga Malaysia telah pun mengutuskan surat kepada
rakan sejawatnya di Singapura iaitu Lee Hsien Loong meminta leniency dalam kes abli
Keluarga Malaysia kita yang telah pun dijadualkan untuk digantung pada hari ini. Kita turut
rasa terkesan kerana konsep Keluarga Malaysia ini menyebabkan kita menganggapkan
setiap rakyat Malaysia itu adalah saudara mara kita dalam Keluarga Malaysia yang besar.
