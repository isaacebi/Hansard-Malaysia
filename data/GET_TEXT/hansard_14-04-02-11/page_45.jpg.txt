DR.10.11.2021 35

tanaman ini diusahakan di plot eksperimen di Pusat Penyelidikan Pertanian, Semongok
dilihat sebagai berpotensi untuk dikembangkan secara komersial.

Oleh yang demikian, saya menyeru supaya bidang-bidang baharu seperti ini dan
juga ternakan lembu pedaging. Oleh sebab kita banyak sangat Tuan Yang di-Pertua- kita
terpaksa mengimport. Jadi, kita menyasarkan 150 ribu ekor lembu pedaging untuk tahun
2030 dan diharap Kerajaan Persekutuan boleh membantu.

Jadi, sebagai penutup Tuan Yang di-Pertua, saya berharap semoga bajet tahun
2022 dan tahun-tahun seterusnya juga akan dijajarkan kepada Matlamat Pembangunan
Mampan (SDG) dan green budgeting. Pelaksanaan bajet tahun 2022 perlu disertakan
dengan kad laporan atau prestasi yang merekodkan semua pencapaian seperti yang
diumumkan supaya ia dapat dipantau dan dinilai bagi meningkatkan keyakinan orang
ramai terhadap pentadbiran serta membuktikan ketelusan dan integriti. la bersesuaian
dengan tema, “Keluarga Malaysia Makmur Sejahtera”. Diharapkan ia dapat menyokong
pemulihan negara kita yang tercinta ini.

Tuan Yang di-Pertua, Batang lupar mohon menyokong, terima kasih.

Tuan Yang di-Pertua: Terima kasih Yang Berhormat Batang Lupar. Seterusnya,
Yang Berhormat Sepang. Silakan.

12.24 tgh.

Tuan Mohamed Hanipa bin Maidin [Sepang]: Terima kasih Tuan Yang di-
Pertua kerana membenarkan saya untuk turut sama berbahas Belanjawan 2022. Tuan
Yang di-Pertua, kerajaan yang ada sekarang yang juga dikenali di luar sanalah sebagai
‘gomen tebuk atap, gagal 2.0’ telah memilih untuk membentangkan bajet 2022 melalui
kaedah bajet mengembang, dengan izin, expansionary budget di mana kerajaan telah
meminta Dewan yang mulia ini untuk meluluskan penggunaan wang, daripada Kumpulan
Wang Yang Disatukan- Consolidated Fund, berjumlah RM322.1 bilion.

Walaupun di sana wujudnya dua aliran pemikiran mengenai pros and cons
tentang bajet mengembang ini, saya rasa untuk berlaku adil kepada kerajaan yang tiada
mandat rakyat ini- tidak sedikit juga para pakar ekonomi yang berpendapat jika sesebuah
kerajaan itu sedang dalam proses keluar daripada satu krisis ekonomi ataupun
kemelesetan ekonomi adalah lebih daripada dan prudent negara itu memperkenalkan
sebuah bajet yang bersifat bajet mengembang melalui proses fiskal yang sudah tentu
bersifat prudent.

Tuan Yang di-Pertua, bagi pakar ekonomi, polisi bajet sebegitu adalah lebih baik
bagi merangsang dan menggiatkan lagi aktiviti ekonomi, dengan izin, stimulate and
jumpstart melalui perbelanjaan kerajaan ataupun government spending. Untuk berlaku
adil, to be fair ini juga pernah dilakukan oleh Kerajaan Amerika pada era Presiden Obama
pada tahun 2009, di mana beliau memperkenalkan sebuah akta yang dikenali sebagai-
ringkasnya American Recovery and Reinvestment Act 2009 (ARRA) yang juga dikenali
sebagai Stimulus Act bagi merancakkan lagi ekonomi negara itu selepas berlakunya
economy recession ataupun kemelesetan ekonomi pada sekitar tahun 2007 dan 2008.

Pada masa itu Tuan Yang di-Pertua, Kongres Amerika telah meluluskan
perbelanjaan kerajaan sebanyak USD787 bilion melalui pelbagai inisiatif. Kemudiannya ia
juga telah dinaikkan lagi kepada lebih kurang USD831 bilion. Persoalan timbul Tuan Yang
di-Pertua, apa bezanya kerajaan Obama dengan kerajaan Yang Berhormat Pagoh pada
masa dahulu dan juga kerajaan yang ada sekarang iaitu kerajaan di bawah Yang Amat
Berhormat Dato’ Sri Ismail Sabri bin Yaakob. Jawapannya mudah iaitu mandat rakyat.

Di sana iaitu di Amerika, mereka mendapat dan amat hormat kepada mandat
rakyat. Sedangkan di sini pula kerajaan yang sebelum ini dengan kerajaan yang ada
sekarang tidak ada hatta sekecil zarah pun sebarang mandat rakyat dan hanya berjaya
menjadi kerajaan setelah mengkhianati mandat rakyat melalui fenomena tebuk atap yang
didahului oleh Langkah Sheraton.
