54 DR.10.11.2021

penting supaya kerajaan kena pastikan bajet tersebut benar-benar menepati sasaran,
tidak hanya indah khabar daripada rupa. Satu bajet yang baik adalah satu bajet yang adil,
berwawasan dan ia juga melibatkan empat ‘P’ iaitu perancangan, pelaburan, pelaksanaan
dan akhirnya pengagihan yang adil kepada semua.

Seperti yang dikatakan oleh Yang Berhormat Selangau, Malaysia kini telah
menjadi satu-satu negara yang menguruskan belanjawan mengikut warna kulit, kaum dan
bangsa. Sebenarnya ini adalah bercanggah dengan konsep Keluarga Malaysia. Saya
menyokong penuh konsep Keluarga Malaysia yang diilhamkan oleh Yang Amat Berhormat
Perdana Menteri tetapi tidak bolehlah sekadar ‘melepaskan batok di tangga’.

Keluarga Malaysia mempunyai lima teras utama dan Yang Amat Berhormat
Perdana Menteri telah pun menyeru semua pihak fokus kepada lima nilai penggayaan
Keluarga Malaysia yang berlandaskan kepada perkataan KASIH. K-A-S-I-H. Huruf ‘kK’
untuk kasih sayang, ‘A’ untuk akhlak, ‘S’ untuk sihat fizikal dan mental, ‘I’ untuk berilmu
dan ‘H’ untuk harmoni. KASIH ini /ove adalah satu nilai universal yang amat penting,
sepatutnya menjadi tunjang yang diangkat oleh semua pihak sebagai mangkin perpaduan
nasional.

[Tuan Yang di-Pertua mempengerusikan mesyuarat]

Saya memetik kata Yang Berhormat Menteri Kewangan ketika membentangkan
belanjawan ini telah nyatakan belanjawan ini seharusnya dijulang, menjadi kanun saksi
perpaduan kita demi rakyat Malaysia. Bagaimanapun, saya ingin menyeru supaya acuan
lama yang mengagihkan dan menguruskan belanjawan berdasarkan kepada warna kulit
haruslah disimpan dalam Muzium Negara. Acuan lama tidak akan melahirkan bentuk
yang baharu. Belanjawan yang baik sepatutnya diagihkan mengikut keperluan dan juga
keupayaan. Means and needs. It has to be distributed according to means and needs,
bukannya berdasarkan kepada latar belakang sama ada kepercayaan agama ataupun
kaum kerana kita semua adalah ahli Keluarga Malaysia.

Kita semua adalah saudara mara yang sepatutnya diberikan layanan yang adil
dan saksama sebagai saudara dalam Keluarga Malaysia. Walau bagaimanapun, apabila
saya mengupas belanjawan ini, jelas bagi masyarakat India dan Cina, walaupun
belanjawan ini adalah belanjawan yang paling besar di sejarah negara berjumlah RM332.1
bilion, masyarakat Cina dan India hanya diperuntukkan RM300 juta iaitu 0.1 peratus
sahaja. Bayangkan, apakah perasaan masyarakat India dan Cina di negara ini apabila
mereka tahu inilah dasar kerajaan melayan mereka dengan dianaktirikan oleh kerajaan
yang sepatutnya diberikan mandat untuk menjaga semua sebagai ahli Keluarga Malaysia.

Tuan Yang di-Pertua, belanjawan ini telah pun mencatat rekod sebagai
belanjawan paling besar. Kedua, ia mempunyai jumlah defisit yang paling tinggi. Tahun
depan, hasil kita lebih kurang RM233.4 bilion. Sementara duit belanjawan adalah RM332
billion. Oleh sebab itu, jumlah yang tidak cukup adalah setinggi RM98 bilion. Bagaimana
kerajaan hendak menguruskan supaya memastikan model ekonomi kita adalah mampan?

Kini apabila kita mengupas belanjawan, didapati kerajaan yang ada hari ini yang
tidak dipilih oleh rakyat menggunakan model angkat hutang baharu, bayar hutang lama.
Korek lubang baharu, isi balik lubang lama.

01530

Keadaan ini tidak mungkin akan bertahan lama. Kedua, tahun depan negara kita
akan saksikan ledakan hutang negara yang semakin menggunung iaitu jumlah hutang
negara yang paling tinggi dalam sejarah, setinggi RM1.32 bilion ataupun 87.6 peratus
KDNK negara kita. Dalam buku Belanjawan 2022, jelas diperuntukkan 18 peratus hasil
kerajaan akan digunakan hanya untuk servicing the national debt, hanya bayar faedah
bunga hutang negara sahaja. Dengan kata lain, tahun depan kita terpaksa membayar
RM43.1 bilion. Satu hari bersamaan RM120 juta, satu jam bersamaan RM5 juta terpaksa
dibayar untuk bayar faedah sahaja, bukan modal, hutang negara kita. Bayangkan, adakah
model yang dipakai oleh kerajaan hari ini akan mampan dan diteruskan.
