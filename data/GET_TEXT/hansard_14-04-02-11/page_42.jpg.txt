32 DR.10.11.2021

sekiranya berlaku masalah dengan wabak COVID-19 berikutan munculnya varian-varian
baharu mutation COVID-19. Saya juga minta pihak kerajaan untuk membentuk satu dana
kanser.

Akhir sekali Tuan Yang di-Pertua, ialah berkait dengan deforestation. Saya
mengalu-alukan tindakan kerajaan yang bersetuju untuk menandatangani deklarasi
pimpinan mengenai deforestation ataupun hutan dan guna tanah yang akan berlaku di
Scotland, di COP26. Dengan deklarasi ini akan memberhentikan segala aktiviti mengenai
penebangan hutan dan deklarasi tanah malah mengusahakan langkah-langkah
pemulihan menjelang tahun 2030. Saya ingin bertanya kepada kerajaan mengenai
komitmen negara kita dan tindakan susulan dalam menambahbaikkan dasar-dasar
perubahan iklim bagi menepati unsur-unsur yang dinyatakan dalam deklarasi.

Adakah kerajaan akan mempertimbangkan sekatan kewangan bersasar terhadap
pihak berkenaan yang merosakkan alam sekitar untuk mengaut keuntungan? Saya minta
kerajaan supaya mewajibkan semua institusi kKewangan dan bank untuk menolak
pinjaman yang boleh mengakibatkan pemusnahan hutan dalam projek pembangunan
mereka.

Selain itu, kerajaan harus memastikan segala laporan environmental impact
assessment (EIA) kepada alam sekeliling dipaparkan kepada pihak umum dan
menghentikan kerja-kerja pembinaan sekiranya mendapat projek pembangunan termasuk
gagal memelihara alam sekitar. Apakah cara kerja di antara agensi-agensi Kerajaan
Persekutuan dan kerajaan negeri untuk segala aktiviti penebangan hutan?

Akhir sekali, memandangkan Human Rights Council ataupun Majlis Hak Asasi
Manusia, Pertubuhan Bangsa-Bangsa Bersatu telah menjana satu resolusi iaitu akses
kepada persekitaran, an access to the environment yang selamat, bersih, sihat dan lestari
merupakan sebahagian daripada hak asasi manusia yang perlu dilindungi dan dipromosi.
Adakah kerajaan akan bersedia untuk menyokong resolusi tersebut dan juga
memasukkan hak alam sekitar ke dalam dasar-dasar kerajaan?

Dengan itu, saya ucapkan terima kasih kepada Tuan Yang di-Pertua yang telah
memberikan saya lebih kurang dua minit lagi. Terima kasih.

Tuan Yang di-Pertua: Terima kasih Yang Berhormat Klang. Seterusnya Yang
Berhormat Batang Lupar. Silakan.

12.09 tgh.

Dato Sri Hajah Rohani binti Abdul Karim [Batang Lupar]: Bismillahi Rahmani
Rahim. Assalamualaikum warahmatullahi wabarakatuh. Tuan Yang di-Pertua, terima
kasih di atas kesempatan yang diberikan kepada Batang Lupar mengambil bahagian
dalam perbahasan Bajet 2022 pada kali ini.

Terlebih dahulu, setinggi-tinggi tahniah saya ucapkan kepada kerajaan di bawah
pimpinan Yang Amat Berhormat Perdana Menteri serta Kementerian Kewangan atas
pembentangan bajet kali ini. Kerajaan telah merancang inisiatif bajet terarah kepada
Matlamat Pembangunan Lestari atau SDG.

01210

la pastinya memacu ke arah perbelanjaan yang mana no one being left behind
supaya kita dapat membina semula daya ketahanan negara dan memangkin
pembaharuan pasca pandemik. Terima kasih di atas peruntukan bagi menyokong
program-program SDG yang dilaksanakan oleh kumpulan rentas parti Parlimen Malaysia
atau APPGM-SDG yang menjadi pemangkin kepada usaha pembangunan lestari.
APPGM-SDG akan terus memperkukuhkan gerak kerja sedia ada dengan sasaran supaya
ke semua 222 Parlimen terlibat di bawah inisiatif ini pada tahun 2030 insya-Allah
merentasi politik.

Tuan Yang di-Pertua, bantuan Keluarga Malaysia yang menyasarkan akan
membantu 9.6 juta rakyat Malaysia dengan peruntukan sebanyak RM8.2 bilion dan saya
harapkan bukan sekadar gula-gula untuk rakyat tetapi ia merupakan bantuan yang
