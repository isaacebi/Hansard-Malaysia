DR.10.11.2021 49

dalam semua Dasar Ekonomi Baru dan Rancangan Malaysia yakni peruntukkan
belanjawan tahunan telah gagal mencapai sasaran yang ditetapkan dalam rancangan lima
tahun ini.

Tuan Yang di-Pertua, saya bersungguh-sungguh cuba untuk mempercayai
bahawa Keluarga Malaysia adalah satu konsep yang lahir daripada keinginan yang ikhlas
untuk meletakkan rakyat Malaysia teguh di jalan menuju ke arah pembangunan negara.
Belanjawan 2022 tidak mencerminkan keikhlasan niat di sebalik konsep tersebut. Malah
tidak sedikit pun memberi gambaran bahawa Belanjawan 2022 melambangkan semangat
sebuah keluarga apatah lagi semangat MA63.

Dalam belanjawan itu terdapat peruntukkan yang khusus untuk masyarakat Cina,
masyarakat India dan masyarakat Orang Asli. Tiga komuniti utama selain daripada
masyarakat Melayu di Tanah Malaya. Orang Melayu seolah-olah melambangkan
sebahagian masyarakat bumiputera. Masyarakat Cina diperuntukkan sebanyak RM200
juta untuk keperluan pembangunan, perumahan dan perniagaan, masyarakat India
diperuntukkan RM145 juta untuk memperkasakan sosioekonomi masyarakat India,
manakala masyarakat Orang Asli diperuntukkan RM274 juta untuk meningkatkan taraf
hidup mereka melalui pendidikan dan taraf hidup.

01500

Secara ringkas, ketiga-tiga komuniti ini telah diperuntukkan lebih RM140 juta bagi
meningkatkan taraf ekonomi dan taraf hidup mereka dan masyarakat bumiputera telah
diperuntukkan sebanyak RM11.4 bilion.

Tuan Yang di-Pertua, apakah yang diterima oleh kaum Dayak di Sarawak ke arah
meningkatkan taraf ekonomi dan taraf kehidupan mereka seperti tiga komuniti di Tanah
Malaya. Terus terang saya katakan saya tidak tahu. Sebanyak RM10 juta diberikan
kepada Sabah dan Sarawak bagi tujuan mendalami ilmu kebudayaan dan warisan.

Jadi saya ingin bertanya soalan ini, apakah ia satu perkara munasabah, kaum
Dayak Sarawak dihina dengan cara sebegini? Saya ingin mengingatkan bahawa di
Sarawak, kaum Dayak adalah kaum maijoriti tetapi kedudukan tertinggi mereka dalam
demografi Sarawak tidak dicerminkan dalam taraf hidup dan penyertaan mereka dalam
perniagaan dan ekonomi Sarawak. Bilangan isi rumah B40 yang tertinggi dan kadar miskin
tegar tertinggi adalah di kalangan orang Dayak.

Tuan Yang di-Pertua, penduduk Dayak di Sarawak masih menghadapi masalah
untuk mempertahankan tanah NCR mereka. Beribu-ribu ekar tanah NCR terlibat dalam
pertikaian pemilikan di Sarawak dan Sabah bagi orang asal dan juga di Semenanjung
Malaysia bagi Orang Asli. Saya belum menerima apa-apa maklum balas terhadap
pertanyaan saya bulan lepas di Parlimen mengenai sokongan dan pelaksanaan Deklarasi
Pertubuhan Bangsa-Bangsa Bersatu Mengenai Hak Orang Asli (UNDRIP) yang telah
dipersetujui untuk diadaptasi oleh Malaysia pada tahun 2007.

Ini adalah perkara yang penting untuk melindungi hak dan adat Orang Asal dan
Orang Asli di Sabah, Sarawak dan Semenanjung Malaysia. Sekiranya UNDRIP ini
diadaptasikan oleh Dewan yang mulia ini, banyak perkara atau klausa-klausa di dalamnya
yang memberi perlindungan dan pengesahan hak-hak orang asal dan Orang Asli di
negara ini. Misalnya dengan izin Artikel 10 mengatakan Tuan Yang di-Pertua and | quote,
“Indigenous people shall not be forcibly removed from their lands or territories. No
relocations shall take place without the free, prior and informed consent of the indigenous
people concerned and after agreement on just and fair compensation and where possible,
with the option of return.”

Tuan Yang di-Pertua, orang asal, orang Dayak di Sarawak menganggap tanah
adalah nyawa mereka. Hidup mereka tertakluk dengan tanah adat mereka, “Pemakai
Menua” dan “Pulau Galau”. Kerana ini UNDRIP harus diangkat dan diluluskan dalam
Dewan yang mulia ini secepat mungkin.

Seperti yang telah disuarakan oleh beberapa pengulas politik, Malaysia adalah
satu-satunya negara yang mempunyai belanjawan berasaskan kaum dan agama dan
dasar polisi berasaskan kaum dan agama.
