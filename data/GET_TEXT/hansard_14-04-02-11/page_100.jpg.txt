90 DR.10.11.2021

Yuran purata untuk pusat jagaan di Lembah Klang adalah sekitar RM500 hingga
RM700 sebulan. Justeru, sudah tiba masanya peruntukan subsidi 50 peratus yuran untuk
anak-anak ke taska disediakan untuk membantu ibu yang bekerja ataupun isi rumah
kumpulan B40, M40 dan mereka yang kehilangan kerja. Selagi dana kerajaan tidak
digunakan untuk membina kanak-kanak, selagi itulah Malaysia akan kekal mundur dan
belanja tidak bertempat.

Care economy ataupun sektor penjagaan sosial di Malaysia agak terabai. Ini
kerana sektor ini tidak dilihat mendapat keutamaan kerajaan. Unjuran Jabatan
Perangkaan Malaysia; Malaysia dijangka mencapai status negara menua pada tahun
2030 apabila 15 peratus penduduknya berumur 60 tahun ke atas. Kelulusan PBT untuk
pusat penjagaan pula sukar untuk didapati, terutamanya yang melibatkan penjagaan
warga emas. Ada yang takut melihat warga emas meninggal dunia, ada yang pantang dan
ada yang tidak mahu mendengar siren ambulans di kawasan perumahan mereka. Semua
ini merupakan satu cabaran kepada para pengusaha pusat jagaan. Tanpa mereka
semakin ramai golongan warga emas didapati meninggal seorang diri di rumah.

Saya mahu mendapatkan statistik kes kematian golongan warga emas yang telah
didapati meninggal dunia keseorangan sejak PKP bermula tahun lepas. Terdapat
beberapa dasar atau sektor baru yang memerlukan perhatian segera KPWKM, KKM, KSM
dan KBS.

01830

Satu menyediakan peruntukan khas sebagaimana Program Subsidi Upah
PERKESO kepada para ibu bapa atau salah seorang pasangan mereka yang terpaksa
berhenti kerja kerana perlu menjaga anak OKU mereka. Keduanya, KPWKM perlu
bekerjasama dengan KBS supaya dapat mencungkil bakat-bakat baharu golongan OKU
agar peruntukan RM10 juta kepada Majlis Sukan Negara bagi memperkasakan sukan
OKU dapat dimanfaatkan sebaiknya. Peruntukan menaik taraf dan menyelenggara
kemudahan sukan perlu dimanfaatkan bersama KPWKM supaya badan-badan sukan
OKU dapat diperkasakan, talk to the grassroot NGOs.

Bentuk sokongan yang lebih kuat kepada golongan warga emas yang
menghadapi Alzheimer ataupun dementia dan bantuan kewangan kepada penjaga
ataupun ahli keluarga mereka. Penjagaan rapi dan berpanjangan diperlukan untuk
golongan ini dan penjaga memerlukan bentuk sokongan seperti cuti bekerja.

Keempat, confinement homes ataupun pusat penjagaan untuk wanita yang baru
bersalin. Ini merupakan satu trend baharu tetapi isu pelesenan dan bidang kuasa
kementerian yang terlibat perlu segera diputuskan sama ada di bawah KKM ataupun di
bawah KPWKM. Retirement village ataupun nursing home mesti mula dibincangkan
dengan mendalam dan melibatkan PBT.

Pusat penjagaan ini tidak boleh terletak jauh daripada populasi bekerja kerana
mereka ini memerlukan sokongan emosi daripada anak ataupun ahli keluarga mereka. Ini
bermaksud tanah kerajaan yang selama ini yang telah diperuntukkan untuk dewan dan
tadika di kawasan perumahan perlu dikaji semula sama ada sesuai untuk digunakan
sebagai pusat jagaan.

KPWKM mesti bekerjasama dengan KPKT untuk memperhalusi senarai inventori
tanah-tanah seperti yang boleh diubah kegunaan untuk sektor penjagaan sosial.
Segambut mahu KPWKM segera mengadakan libat urus dengan KPKT supaya dapat
menyediakan ataupun memperuntukkan tanah-tanah di bawah syarat institusi bagi tujuan
pembangunan pusat penjagaan kanak-kanak dan golongan warga emas yang khusus.

Ini akan menjadikan pembinaan bangunan sendiri, standalone building untuk
keperluan golongan sasar ini menjadi lebih terurus dan praktikal. Tanah institusi yang telah
disediakan juga tidak seharusnya tukar syarat guna tanah sewenang-wenangnya
daripada institusi kepada komersial. Saya ada kes spesifik di Taman Tun Dr. Ismail yang
telah menerima bantahan kuat daripada penduduk melibatkan tanah NCWO.

Segambut mahu tanah institusi ataupun tanah yang diberikan kepada NGO
dikekalkan untuk kesinambungan dan konsistensi dalam perancangan bandar. Kalau satu
