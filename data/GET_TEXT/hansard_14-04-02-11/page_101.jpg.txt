DR.10.11.2021 91

NGO dibenarkan untuk tukar syarat guna tanah mereka kepada komersial, apakah yang
akan berlaku kepada tanah NGO yang lain? Dasar ataupun prinsip NGO menerima tanah
kerajaan bukanlah untuk mengaut keuntungan tetapi untuk memberikan perkhidmatan
spesifik kepada komuniti.

Kementerian Kesihatan, suntikan vaksin pneumococcal. Saya hendak tahu status
daripada Yang Berhormat Menteri Kesihatan, berapa jumlah kanak-kanak yang telah
mendapat suntikan vaksin pneumococcal ini.

Penubuhan Yayasan Keluarga Malaysia. Oleh kerana kesuntukan masa,
Segambut ingin mengulangi perbahasan Ahli Parlimen Kubang Pasu yang telah
membangkitkan kewajaran penubuhan satu lagi yayasan kebajikan. Kita sudah
mempunyai YKN di KPWKM yang boleh memainkan peranan yang sama. Pembaziran
berlapis dan semua ini saya labelkan sebagai politik syok sendiri oleh Menteri yang terlibat
sekadar mahu merasmikan produk baharu untuk mewarnai kad laporan 100 hari.

Trigger system untuk membantu anak yatim COVID-19 pun belum dapat dijawab
dengan sempurna. Benda asas tidak dibuat, tetapi kita akan memperkenalkan produk
baharu yang akan merumitkan keadaan. Perbelanjaan Menteri Pembangunan Wanita,
Keluarga dan Masyarakat dan timbalannya, Segambut ingin tahu berapakah perbelanjaan
yang telah digunakan untuk siri Wanita Bangkit Berniaga yang melibatkan RichWorks
kalau tidak silap dan konsultan-konsultan luar untuk program lain di bawah KPWKM.

Timbalan Yang di-Pertua [Dato’ Mohd Rashid Hasnon]: Minta rumuskan Yang
Berhormat.

Puan Hannah Yeoh [Segambut]: Okey, saya hanya ada tiga muka surat sahaja.
Saya minta bagi saya masa ya. Saya cepat. Kementerian Wilayah Persekutuan,
pembangunan pembinaan rumah mampu milik sepatutnya dibina di kawasan yang
mempunyai akses kepada public transportation seperti stesen LRT ataupun MRT. Saya
ada tiga pembangunan di Segambut, Sri Bintang, Mont Kiara, Kampung Kasipillay yang
tidak ada akses kepada public transportation tetapi sedang dipertimbangkan oleh DBKL,
padahal ia adalah bercanggah dengan rancangan tempatan.

Berdasarkan Laporan Ketua Audit Negara baru-baru ini telah didedahkan satu,
943 kebenaran merancang telah diluluskan oleh DBKL walaupun tidak selaras dengan
Pelan Bandar Raya Kuala Lumpur 2020. Berlaku pengurangan 72.91 hektar kawasan
hijau dan terdapat enam kolam takungan banjir yang berfungsi untuk mengatasi masalah
banjir di Kuala Lumpur telah pun diluluskan pemberi milikan bagi tujuan pembangunan.
Apakah tindakan SPRM mengenai perkara ini terutamanya Laporan Ketua Audit Negara?
Adakah mereka akan melakukan siasatan ataupun kena tunggu orang membuat laporan?
Sepatutnya mereka membentangkan siasatan mereka di Parlimen.

Konflik antara peranan arkitek dan perancang bandar (town planners) dalam
proses memohon untuk kebenaran merancang atau perintah pembangunan perlu segera
ditangani. Dalam negara ini Tuan Yang di-Pertua, terdapat tiga undang-undang iaitu
Architects Act, Town and Country Planning Act dan Town Planners Act yang telah dipinda
pada tahun 2002 untuk memberikan lebih kuasa peranan kepada para arkitek dalam
proses permohonan kebenaran merancang.

Semenjak itu telah banyak permohonan kelulusan pembangunan dikemukakan
oleh arkitek terutamanya di bandar utama seperti Kuala Lumpur di mana dapat dilihat
impak pembangunan yang kurang mampan telah berlaku seperti peningkatan lalu lintas,
banjir kilat dan sebagainya. Ini berikutan fokus hanya diberikan kepada cadangan
pembangunan dan plot pembangunan itu sahaja tanpa sebarang pertimbangan dengan
kawasan sekitarnya. Perancang bandar sebaliknya akan melihat persekitaran dan
hubung kait kawasan tapak cadangan berkenaan secara lebih integrasi dan komprehensif.

Penutup, negara kita cukup dewasa untuk rakyatnya yang pelbagai. Namun,
malang sekali belanjawan yang dibentangkan masih lagi terikat mengikut pecahan
beberapa kaum sahaja dan bukannya berdasarkan keperluan dan tidak menyeluruh
kepada semua kaum. Malaysia mempunyai lebih daripada itu. Belanjawan tahun
