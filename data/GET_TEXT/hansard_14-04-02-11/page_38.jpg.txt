28 DR.10.11.2021

Namun, kita tidak boleh menutup sebelah mata, bahawa ada dalam kalangan
pelajar yang ketinggalan dan tertinggal terutamanya mereka di pedalaman yang tiada
akses kepada internet. Malah, golongan miskin bandar yang tiada gajet yang sesuai untuk
belajar secara online. Justeru, kerajaan perlu meneliti dan menangani isu-isu pokok
seperti ini.

Saya ingin mencadangkan agar suatu program khas yakni catch up peringkat
nasional diperkenalkan khusus untuk membantu pelajar di sekolah ataupun di IPT yang
tercicir sepanjang tempoh pandemik sama ada secara hibrid atau bersemuka mengikut
kesesuaian pihak sekolah, universiti, guru dan pelajar.

Di bawah catch up program ini, pihak sekolah perlu mengenal pasti pelajar yang
tertinggal untuk diberikan tumpuan mengikuti kelas-kelas intensif bagi menggilap semula
pembelajaran mereka dan memupuk semangat untuk mencatat keputusan yang baik di
dalam pelajaran. Untuk menjayakan program ini, pihak guru dan sekolah perlu diberikan
sokongan seperti penyediaan kemudahan peranti, gajet dan internet serta sokongan
moral yang kukuh untuk menangani masalah pelajar yang ketinggalan ini.

Tuan Yang di-Pertua, saya mengalu-alukan jaminan kerajaan untuk menyediakan
600,000 peluang pekerjaan pada tahun hadapan di bawah inisiatif Jamin Kerja Keluarga
Malaysia yang membabitkan peruntukan RM4.8 bilion. Seiring dengan perubahan
landskap pekerjaan, saya berharap kerajaan dapat memberikan penekanan terhadap
bidang-bidang kemahiran baharu dalam usaha untuk melahirkan pekerja berkemahiran
tinggi terutama yang berteraskan transformasi digital.

Dalam hal ini, penglibatan agensi seperti HRD Corp dan Malaysia Digital
Economy Corporation (MDEC) perlu ditingkatkan selain penyediaan latihan reskilling dan
upskilling yang komprehensif. Inisiatif ini perlu dilaksanakan dengan penuh komitmen agar
ia dapat memberikan impak yang positif terutamanya bagi kumpulan yang paling terkesan
seperti belia, siswazah menganggur dan pekerja yang hilang punca pendapatan
sepanjang pandemik ini. Mereka ini mestilah dibantu.

Tuan Yang di-Pertua, rakyat Malaysia memang terkenal dengan sifat pemurah
dan COVID-19 menyerlahkan lagi nilai murni tersebut, apabila ramai individu yang tampil
untuk menghulurkan bantuan kepada mereka yang memerlukan.

01150

Dalam pada itu, agensi-agensi yang berkaitan seperti Pusat Zakat, Baitulmal,
syarikat-syarikat berkaitan kerajaan (GLC), swasta dan badan bukan kerajaan (NGO) turut
tampil membantu. Bagi memastikan penyaluran bantuan dilaksanakan secara cekap,
teratur dan sistematik, saya mencadangkan agar satu mekanisme diwujudkan bagi
menstruktur semula jenis-jenis bantuan daripada pelbagai pihak ini.

Pertamanya ialah mewujudkan sistem pengurusan bantuan yang bersifat end-to-
end process dan juga automatik yang mana bantuan boleh terus dimasukkan ke akaun
penerima bantuan dalam kadar segera sekiranya berlaku bencana, musibah, kehilangan
kerja ataupun jatuh di bawah kategori miskin ataupun miskin tegar dan keduanya
mewujudkan dasar graduasi bantuan ataupun exit policy bagi membolehkan penerima
dibantu dalam jangka masa tertentu sehingga mereka ini mampu berdikari dan tidak
bergantung kepada bantuan dalam tempoh yang agak lama.

Tuan Yang di-Pertua, dalam usaha untuk merancakkan semula ekonomi negara
di pasca COVID-19 ini, kerajaan hendaklah memberikan fokus untuk menarik lebih banyak
pelaburan baru berteknologi tinggi dan juga teknologi hijau untuk jangka masa pendek
dan panjang. Untuk itu, Kementerian Perdagangan Antarabangsa dan Industri bersama-
sama kementerian lain yang berkaitan, perlulah menggiatkan misi pelaburan ke luar
negara di samping meningkatkan kerjasama perdagangan serantau dan global.

Tuan Yang di-Pertua, semenjak lebih setahun lalu, pandemik COVID-19 telah
membadai negara dan kehidupan rakyat. Ramai di kalangan mereka khususnya kumpulan
M40 dan B40 yang terjejas pendapatannya. Ada yang jatuh miskin, perniagaan “gulung
tikar’ dan sebagainya. Kemiskinan kini menjadi satu masalah utama yang perlu ditangani
oleh pihak kerajaan. Sehubungan itu saya berharap segala bantuan yang sewajarnya
