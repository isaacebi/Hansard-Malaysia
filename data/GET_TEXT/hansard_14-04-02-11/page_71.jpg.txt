DR.10.11.2021 61

membentangkan Belanjawan 2020, mengumumkan RM6.5 bilion untuk program Malaysia
@Work yang dijangka mencipta 350,000 peluang pekerjaan dalam masa lima tahun.
Program ini akan memanfaatkan ratusan ribu lepasan universiti, warga wanita dan pekerja
tempatan. Kerajaan PN sebelum ini telah gagal melaksanakan program ini pada tahun
2020.

Sekali lagi terbukti kerajaan sekarang mengakui program Malaysia@Work ini
yang dijenamakan semula sebagai Jamin Kerja merupakan satu program yang baik dan
mengemukakan semula program ini. Tahniah dan syabas kepada Kerajaan PH sebelum
ini.

Pagi tadi saya terima satu jawapan juga di atas meja saya berkenaan dengan satu
lagi polisi kerajaan PH. Pada ketika itu kita memperkenalkan polisi ataupun program
House Ownership Campaign yang telah pun memberikan diskaun ke atas rumah-rumah
yang dijual oleh pemaju dan juga memberikan pengecualian duti setem oleh pembeli-
pembeli rumah. Di sini saya tanya, saya mendapat jawapan bahawa sejak tahun 2019
sampai sekarang jumlah hartanah yang telah pun dijual di bawah House Ownership
Campaign (HOC) adalah sebanyak 82,201 unit dengan nilai jualan mencecah RM38 bilion.
Maksudnya mereka yang tidak mampu membeli rumah sebelum ini 82,000 orang antara
mereka telah mampu untuk memiliki rumah atas hasil daripada satu polisi yang baik
daripada Kerajaan Pakatan Harapan.

Maka dengan itu, saya menyatakan bahawa hanya dengan ketiga-tiga polisi
mySalam, program Jamin Kerja dan House Ownership Campaign ini membuktikan polisi-
polisi baharu yang diperkenalkan oleh PH sebelum ini merupakan polisi yang baik untuk
rakyat dan berjiwa rakyat.

Tuan Yang di-Pertua, saya juga telah meneliti keseluruhan ucapan Menteri
Kewangan dan berasa kesal bahawa kerajaan sekarang telah gagal memberikan
peruntukan kepada sekolah-sekolah berlainan aliran seperti yang telah pun diberikan oleh
Kerajaan PH dahulu. Apabila Kerajaan PH memerintah, peruntukan kepada sekolah-
sekolah tahfiz, sekolah-sekolah Cina, sekolah-sekolah Tamil telah pun diberikan
peruntukan yang mencukupi. Namun untuk dua tahun berturut-turut, saya hendak
bangkitkan sekolah-sekolah — telah tidak diberikan peruntukan dalam ucapan Belanjawan
berbanding dengan RM15 juta yang telah pun diberikan pada tahun 2020.

Sekolah-sekolah SJKC pula kehilangan, nombor satu, peruntukan RM20 juta
setahun untuk tujuan pembinaan sekolah baharu dan RM12 juta setahun untuk
pembayaran tambahan utiliti SJKC dan RM6 juta untuk tiga pengajian tinggi swasta.
Kesemua peruntukan ini adalah penting bukan untuk mana-mana ahli politik tetapi adalah
amat penting untuk membantu sekolah-sekolah, murid-murid dan pelajar-pelajar. Setelah
kerajaan tukar, kesemua peruntukan ini hilang, hendak bina sekolah you kena dapatkan
dana sendiri. Hendak bayar utility bil, you kena bayar oleh sekolah sendiri. Apakah slogan
‘Keluarga Malaysia’ ini bermaksud? Apa yang lebih teruk lagi adalah kesemua peruntukan
ini adalah hilang di bawah sebuah kerajaan yang kononnya berslogan ‘Keluarga Malaysia’.
Bagaimana kerajaan boleh menggelar dirinya sebagai sebuah kerajaan Malaysia,
kerajaan Keluarga Malaysia apabila gagal untuk memberikan pertimbangan dan bantuan
kepada semua anak-anak murid, semua pelajar tanpa mengira kaum, agama dan latar
belakang.

Perkara terakhir yang ingin saya bangkitkan adalah program peranti Keluarga
Malaysia yang mana kerajaan akan memperuntukkan RM450 juta untuk memberikan
peranti percuma kepada seramai 600,000 siswa-siswi daripada keluarga B40. Tahun
lepas murid-murid sekolah telah dijanjikan 150,000 buah /aptops dan sudah setahun
berlalu, laptops tersebut masih belum lagi sempurna diedarkan sampai hari ini. Tidak ada
orang tahu bagaimana hendak buat permohonan dan apakah kriteria pemberian.

Di kawasan saya sebagai contoh hanya satu sekolah sahaja yang menerima
manfaat. Bagaimana dengan lebih daripada 10 sekolah menengah yang lain lebih
daripada 25 sekolah kebangsaan yang lain yang tidak menerima langsung bantuan /aptop
percuma ini. Sama ada ini bermaksud sekolah-sekolah lain tidak mempunyai murid-murid
