DR.10.11.2021 43

Biar saya terangkan apa situasi veteran sekarang kepada Dewan yang mulia ini
melalui gambaran berikut. Pertama, ingin saya mengetengahkan isu jurang perbezaan
pencen yang amat ketara antara veteran berpencen sebelum tahun 2004 dengan veteran
berpencen selepas tahun 2004 dalam pangkat yang sama. Perkara ini berlaku kerana
mereka yang bersara sebelum tahun 2004 semasa tangga gaji rendah dengan persaraan
paksa atau forced retirement, dengan izin, seawal umur 40 tahun hingga 42 tahun.
Berbanding dengan kakitangan kerajaan lain yang bersara pada umur 56 ke 60 tahun.

Tuan Yang di-Pertua: Yang Berhormat, jam pukul 1.00. Boleh kita sambung
pada pukul 2.30 petang?

Tuan Karupaiya a/l Mutusami [Padang Serai]: Okey. Terima kasih Tuan Yang
di-Pertua, saya akan teruskan kemudian.

Tuan Yang di-Pertua: Sebelum saya tangguhkan persidangan pukul 1.00, saya
ingin umumkan senarai pembahas selepas pukul 2.30 petang ini dimulakan oleh Yang
Berhormat Machang dituruti oleh Ahli-ahli Yang Berhormat berikutnya iaitu Yang
Berhormat Selangau, Yang Berhormat Padang Rengas, Yang Berhormat Teluk Intan,
Yang Berhormat Sungai Petani, Yang Berhormat Ipoh Timur, Yang Berhormat Papar,
Yang Berhormat Pasir Gudang, Yang Berhormat Ipoh Barat, Yang Berhormat Sri Gading,
Yang Berhormat Mas Gading, Yang Berhormat Petaling Jaya, Yang Berhormat Taiping,
Yang Berhormat Kalabakan, Yang Berhormat Balik Pulau dan saya rasa Yang Berhormat
Segambut. Yang Berhormat Bayan Baru dan Yang Berhormat Batu Gajah ini mungkin
terpaksa diambil esok. /nsya-Allah, kalau semua ikut masa yang ditetapkan.

Saya tangguhkan sehingga pukul 2.30 petang. Assalamualaikum.

[Mesyuarat ditempohkan pada pukul 1.00 petang]
01430
[Mesyuarat disambung semula pada pukul 2.30 petang]

[Dato’ Sri Azalina Othman Said (Pengerang) mempengerusikan Mesyuarat]

Dato’ Sri Azalina Othman Said [Pengerang]: Bismillahi Rahmani Rahim.
Assalamualaikum warahmatullahi wabarakatuh. Saya jemput Yang Berhormat Padang
Serai untuk sambung, silakan.

2.32 ptg.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Mohon pihak kerajaan mengambil langkah-langkah yang wajar dalam
menyelaraskan pencen lama dan baharu kerana setiap kali diungkit isu ini di Parlimen,
jawapan yang saya terima iaitu masih dalam kajian.

Ingin saya bertanya kepada pihak kerajaan, adakah kerajaan bersungguh-
sungguh dalam penyelarasan pencen lama ke pencen baharu atau ingin terus memberi
alasan-alasan yang tidak munasabah. Selain itu, kebajikan veteran yang tidak berpencen
juga harus diutamakan. Pasti ramai yang tertanya-tanya mengapa ada veteran yang tidak
mempunyai pencen dan apa puncanya. Kita mesti faham bahawa terma perkhidmatan
semasa dibenarkan anggota ATM menamatkan perkhidmatan antara 10 hingga 18 tahun.

Tambahan pula, veteran yang tidak berpencen dalam golongan yang berpencen
sebelum mencapai tempoh perkhidmatan selama 18 tahun. Berdasarkan data yang
disediakan oleh Persatuan Veteran Angkatan Tentera Malaysia (PVATM) menyatakan
jumlah besar kini telah berumur antara 60 hingga 70 tahun. Golongan ini tidak mampu
bekerja lagi kerana keuzuran dan ada di antara mereka menghidap penyakit kronik akibat
berkhidmat dalam angkatan tentera. Hanya sebilangan kecil veteran yang sangat daif
mendapat elaun sara hidup bulanan sebanyak RM300 dan bagi saya jumlah ini tidak
mampu untuk menampung kos sara hidup mereka.
