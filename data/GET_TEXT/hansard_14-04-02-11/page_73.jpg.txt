DR.10.11.2021 63

gelandangan dan tidur merempat di tempat-tempat yang tidak sepatutnya seperti di bawah
jambatan, beralaskan kertas surat khabar dan kertas kotak.

Kalaulah Kerajaan Persekutuan prihatin kepada kami di Sabah, sudah lama
banyak kilang dapat didirikan di Sabah yang mana ia boleh menjana pekerjaan untuk
anak-anak muda. Kerajaan Persekutuan bukan tidak tahu bahawa Sabah mempunyai
banyak barang mentah yang boleh diguna pakai dan boleh diproses untuk kilang-kilang.
Kita tahu Sabah ada minyak sawit, kita tahu Sabah ada kelapa sawit, kita tahu ada minyak-
minyak mentah dan kita juga tahu bahawa Sabah juga ada mempunyai emas dan juga
tembaga tetapi tidak ada kilang untuk memprosesnya.

Kata orang Sabah, “kalau hendak seribu daya, kalau tak hendak seribu dalih”.
Misalkannya di Sabah Oil and Gas Terminal (SOGT) di Kimanis, gas daripada Kimanis
dihantar ke Bintulu menggunakan paip yang memakan belanja berbilion ringgit untuk
membinanya. Kenapa pula kita hantar ke Bintulu sedangkan di Sabah, kalau kerajaan
prihatin kepada anak-anak Sabah, kerajaan boleh membina kilang untuk memproses gas
ini.

Jadi di sini, anak-anak Sabah akan dapat bekerja tetapi apa yang berlaku ialah
ketirisan, penyelewengan yang berlaku. Banyak kerja yang tidak dibuat tetapi sudah
dibayar. Siapa yang untung? Kontraktor ataupun orang-orang yang berkepentingan?
Siapa yang rugi? Rakyat Sabah yang rugi. Apakah orang Sabah kurang kemahiran untuk
mengendalikan kilang-kilang ini? Berapa ramai kah orang-orang tempatan yang dapat
manfaat daripada projek ini? Tepuk dada, tanyalah selera.

Tuan Yang di-Pertua, sememangnya pembangunan fizikal itu penting dan ia satu
keperluan dalam memastikan ekonomi negara sentiasa dalam keadaan baik dan isu
kemiskinan rakyat dapat diatasi. Namun, pembangunan fizikal itu perlu diseimbangkan
dengan pembangunan rohani. Maka, barulah kita dapat melahirkan insan yang tahan uji,
berdisiplin, bertoleransi dan bermoral tinggi. Dengan berpaksikan ilmu dan _ nilai-nilai
murni, ianya akan melahirkan sebuah masyarakat yang aman bahagia, keamanan yang
berpanjangan dan kesejahteraan yang kekal berkekalan hanya akan dapat tercapai
apabila kerajaan melaksanakannya.

Sarawak dan Sabah perlu dicontohi oleh semua rakyat di negara ini terutamanya
di Semenanjung dalam usaha mencapai integrasi dan perpaduan di Malaysia. Dengan
adanya kesederhanaan dan perpaduan kaum, rakyat tidak akan menerima sebarang jenis
ekstremisme sama ada dalam bentuk fahaman, ideologi mahupun perkauman kerana
rakyat tahu yang mana baik dan yang mana buruk.

Tuan Yang di-Pertua, untuk pembangunan rohani yang mampan, saya sebagai
wakil rakyat menyeru dan memohon kepada kerajaan supaya memberikan peruntukan
yang lebih tinggi untuk tujuan membina, menaik taraf dan baik pulih rumah-rumah ibadat.
Di Parlimen Papar misalnya, memang banyak rumah ibadat seperti masjid, surau, gereja,
tokong dan kuil yang memerlukan perhatian daripada kerajaan. Sememangnya
peruntukan RM50 juta bagi tujuan ini adalah tidak mencukupi.

Tuan Yang di-Pertua, di sini saya ingin senaraikan surau-surau yang
memerlukannya iaitu Surau Al Hidayah, Kampung Kogopon; Masjid An-Nur Taman
Limauan, Kinarut; Surau Ar Rahman, Kampung Anak; Surau Al-Mulk, Kampung Mook;
Masjid Puncak Taqwa di Pekan Kinarut; Masjid Lama Nur Hidayah, Kampung Somboi;
Surau Abu Bakar Siddiq, Taman Kinarut Ria; Surau Nur Hidayah, Taman Seri Menanti;
Masjid Al-Hikmah Kampung Tengah, Kinarut;Surau Rahmat, Kampung Soka; Masjid Al-
Hidayah, Pantai Lok Kawi; Surau Melinggan ke Pengalat Besar; Surau Ar Rahimi,
Kampung Kuala; Surau Nurul Hikmah, Kampung Kuala; Surau Nur Hidayah, Kampung
Kuala; Surau Al-khasfy, Kampung Darat Benoni; Masjid Nurul Iman, Kampung Kawang;
Surau Al Mukhtideen, Kampung Bambangan, Papar; Surau Ar-Rahim, SK Papar; Surau
Ar Suria, Kampung Benoni; Surau At-Taqwa, Kampung Benoni; Surau Kampung Ulu
Benoni; dan Surau Al-Walid Kampung Benoni. Dan banyak lagi.

Senarai-senarai tokongnya adalah Tokong Tien Nam Shi di Kinarut, Tokong Thin
Nam Tong, Jalan Hospital Besar Papar dan Tokong Hock Teck Kong, Pekan Papar dan
beberapa tokong lain lagi.
