DR.10.11.2021 37

Berapa ramai yang telah memilih untuk membunuh diri di era kerajaan tanpa
mandat menerajui negara. Berapa ramai pula rakyat yang menjadi mangsa kepada
pelaksanaan sistem dua darjat dalam menegakkan hukum. Berapa ramai_ rakyat,
khususnya golongan yang muda yang baru sahaja menghabiskan zaman belajar mereka
yang bukan sahaja dibebankan dengan terpaksa membayar balik wang pinjaman belajar
mereka melalui PTPTN tetapi juga dihukum tidak boleh keluar negara kerana bebanan
hutang itu.

Tuan Yang di-Pertua, saya harap kerajaan mungkin boleh fikirkan juga bagaimana
kita mungkin boleh, kalau tidak hapuskan sekalipun, mengurangkan bayaran balik
pinjaman itu kepada anak-anak muda khususnya yang telah pun tamat belajar.

Apabila seseorang pelajar yang telah habis belajar dihukum tidak boleh keluar
negara kerana masih berhutang dengan PTPTN, sedangkan seorang yang telah ditolak
oleh rakyat pada 9 Mei 2018 kerana merosakkan serosak-rosaknya ekonomi negara dan
memaksa semua daripada kita untuk membayar hutang makhluk atau monster yang
bernama 1MDB yang beliau cipta sebanyak RM3z2 bilion.

Hutang RM32 bilion, berapa yang sudah dibayar? Setakat ini yang dikatakan oleh
kerajaan menurut Laporan Tinjauan Fiskal dan Hasil Kerajaan Persekutuan, hutang yang
telah pun dibayar setakat bulan Jun ialah berjumlah RM12.8 bilion. Duit siapa, Tuan Yang
di-Pertua? Bukan duit Yang Berhormat Pekan tetapi duit kita semua termasuk duit Tuan
Yang di-Pertua. Berapa banyak kerajaan kena bayar hanya untuk bunga atau the interest,
Tuan Yang di-Pertua? RM7.1 bilion. Siapa yang bayar? Siapa yang bayar, Tuan Yang
di-Pertua? Yang Berhormat Pekan bayar kot.

Tuan Yang di-Pertua, ini bukan saya kata. Ini angka-angka daripada kerajaan
sendiri. Kerajaan kata menggunakan wang dari Tabung Amanah Negara. Setakat ini,
Tuan Yang di-Pertua, wang Tabung Amanah Negara hanya tinggal RM15.2 bilion.

Hutang 1MDB RM3z2 bilion, wang dalam tabung tinggal RM15 bilion. Punya
celakanya, Tuan Yang di-Pertua. Minta maaf, Tuan Yang di-Pertua. Saya cakap celaka
bukan saya cakap orang. Saya cakap celakanya kita dalam keadaan sekarang ini.

Selepas itu, Tuan Yang di-Pertua, hendak bayar hutang ini, Tuan Yang di-
Pertua... [Disampuk] Yang Berhormat Shah Alam kata sial. Saya kata celaka. Tetapi
lebih kurang, Tuan Yang di-Pertua, makna lebih kurang.

Tuan Yang di-Pertua, sekarang ini, Tuan Yang di-Pertua, cara mereka hendak
selesaikan masalah ialah mereka buat hutang baru. Maknanya hutang baru untuk bayar
hutang lama. Tuan Yang di-Pertua, nanti Tuan Yang di-Pertua kalau ada cucu atau cicit,
Tuan Yang di-Pertua, Tuan Yang di-Pertua akan mewariskan mereka untuk bayar hutang.
Hutang bukan yang Tuan Yang di-Pertua buat. Hutang yang dibuat oleh seseorang yang
telah mencipta satu makhluk, monster bernama 1MDB.

Tuan Yang di-Pertua, saya hendak baca pula. Baru-baru ini, Tuan Yang di-Pertua,
dalam satu keputusan di Mahkamah London, Hakim Andrew Baker— saya terangkan
sedikit tentang kes ini, Tuan Yang di-Pertua. Dalam kes ini, Tuan Yang di-Pertua, Tuan
Yang di-Pertua pun tahu, bagaimana sebelum ini Kerajaan Malaysia melalui Kementerian
Kewangan /ncorporated dan juga 1MDB telah memeterai satu dipanggil consent award,
consent judgement, lebih kurang, untuk menyelesaikan masalah mereka berdua. Dalam
situasi itu, mereka telah enter satu consent judgement, consent award dipanggil sebab ini
melibatkan arbitration.

Tuan Yang di-Pertua, ada satu permohonan dibuat oleh 1MDB dan juga
Kementerian Kewangan /ncorporated semasa Pakatan Harapan memerintah untuk kita
batalkan keputusan itu, award itu. Ini kerana didapati bahawa award itu dimasuki untuk
memberikan faedah ataupun keuntungan kepada Yang Berhormat Pekan. Tuan Yang di-
Pertua, dalam penghakiman Hakim Andrew Baker, Tuan Yang di-Pertua, dia sebut
perkataan ‘Najib’, Tuan Yang di-Pertua.

Jadi, Tuan Yang di-Pertua, saya harap mereka yang patut ada maruah dan
integriti, Tuan Yang di-Pertua, sepatutnya sudah tentu akan rasa malu untuk hatta keluar
rumah apabila terpalit dengan skandal mega seperti 1MDB. Akan tetapi dalam negara ini,
