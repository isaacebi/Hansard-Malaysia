82 DR.10.11.2021

Perdana Menteri telah menyatakan janji dan mungkin jua satu komitmen yang jitu untuk
berusaha mengeluarkan Sabah daripada kemiskinan.

Ini mungkin satu lagi perkhabaran gembira untuk rakyat Sabah apabila orang
nombor satu dalam pentadbiran negara berani menyatakan dengan jelas dan terang di
hadapan rakyat Sabah atas tekad murni beliau dan kefahaman akan kemunduran yang
dialami oleh negeri Sabah walaupun sudah bersama dalam Persekutuan Malaysia selama
58 tahun. Mungkin saja Yang Amat Berhormat Perdana Menteri telah menelaah sedalam-
dalamnya atas isu dan cabaran yang telah digariskan dalam Bab Tujuh - Buku Rancangan
Malaysia Kedua Belas iaitu, “Agenda Memperkukuhkan Pembangunan Sosioekonomi di
Sabah dan Sarawak’.

Sebanyak tujuh isu dan cabaran utama yang dikenal pasti iaitu mengapa usaha-
usaha yang dirancang oleh kerajaan dalam Rancangan Malaysia Kesebelas tidak
mendatangkan hasil yang diharapkan. Kekurangan infrastruktur dan perkhidmatan,
pertumbuhan ekonomi yang perlahan, akses kepada pendidikan dan latihan yang terhad,
akses kepada penjaga kesihatan yang terhad, cabaran keselamatan dan ketenteraman
awam, cabaran kepada pembangunan inklusif dan yang terakhir, kekurangan kerjasama
dan ketidakcekapan penyampaian perkhidmatan awam.

Memandangkan usul Bajet 2022 adalah perancangan pengurusan kewangan
negara yang pertama dalam Rancangan Malaysia Kedua Belas yang baru kita bahaskan
pada bulan September lalu selepas tertangguh lebih setahun, komitmen kerajaan untuk
menerapkan satu pengurusan perbelanjaan yang cekap dan baik amat dituntut agar pada
tahun-tahun berikutnya, pentadbiran dan pengurusan sosioekonomi dan kewangan
negara juga boleh dirancang baik agar apa juga usaha kerajaan akan lebih bermanfaat
kepada keperluan-keperluan kesejahteraan rakyat pada keseluruhannya.

Kita masih belum lagi 100 peratus berjaya keluar daripada kemelut pandemik
COVID-19 walaupun jumlah vaksinasi orang dewasa di negara ini sudah mencapai 95
peratus. Kes-kes COVID-19 masih juga agak tinggi pada jumlah yang masih di atas 5,000
kes sehari dan berbagai-bagai kemungkinan boleh berlaku. Jika varian-varian virus
COVID-19 yang baharu muncul yang sudah tentu akan memberikan cabaran yang lebih
berat kepada penanganan kesihatan di negara ini.

Usaha-usaha kerajaan juga harus ditumpukan kepada inisiatif normalisasi
ekonomi negara yang telah terkesan teruk akibat pandemik. Ini mengakibatkan
pendapatan rakyat tersekat akibat penutupan banyak syarikat perniagaan dan begitu
ramai daripada kalangan rakyat yang kehilangan kerja dan punca pendapatan. Walaupun
kerajaan telah banyak membantu melalui beberapa Pakej Rangsangan Ekonomi dan
bayaran tunai terus kepada yang berkelayakan, sudah tentu masih ramai yang tercicir
daripada menerima bantuan atas alasan-alasan birokrasi dan sistem penyampaian yang
kurang jelas dan efektif.

Tuan Yang di-Pertua, warga Sabah dan mungkin juga Sarawak ingin tahu, berapa
pecahan bajet peruntukan kewangan yang diperuntukkan kepada Yang Berhormat
Menteri di Jabatan Perdana Menteri (Hal Enwal Sabah dan Sarawak) dan apakah fungsi
dan peranan sebenar yang dipertanggungjawabkan kepada kementerian ini? Kita juga
ingin mengetahui apakah yang telah dicapai secara tuntas atas tugas-tugas yang telah
diamanahkan selepas kementerian ini diwujudkan?

Selain daripada penugasan yang dianggap paling penting iaitu usaha
mengembalikan hak-hak negeri Sabah dan Sarawak yang termaktub dalam Perjanjian
1963, apakah kementerian ini juga terlibat langsung dalam penanganan dan cabaran yang
tercatat dalam agenda memperkukuhkan pembangunan sosioekonomi di Sabah dan
Sarawak?

Tuan Yang di-Pertua, Kementerian Pendidikan Malaysia adalah kementerian
yang sentiasa diberikan peruntukan terbesar dalam setiap pembentangan bajet negara.
Ini membuktikan komitmen kerajaan yang berterusan terhadap pendidikan dan
pembelajaran anak bangsa agar akses kepada ilmu pengetahuan dapat dikecapi oleh
setiap warga Malaysia. Walaupun peruntukan keseluruhan sejumlah RM52.6 bilion bagi
