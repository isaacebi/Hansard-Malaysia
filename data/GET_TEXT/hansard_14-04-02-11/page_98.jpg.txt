88 DR.10.11.2021

01820

Saya harap supaya jeti itu diteruskan demi kelangsungan pelancongan bot-bot ke
Taman Negara Pulau Pinang; the smallest national park in the world. Nombor dua,
tentang banjir yang— Baru-baru ini, saya melawat Taman Nelayan di Sungai Pinang. Dia
banjir air pasang besar. Berbezanya banjir biasa dengan banjir ini sebab banjir ini
mempunyai air laut. Tidak ada— Susah hendak cuci sebab air laut.

Jadi, kita harap supaya pihak JPS menilai semula RTB Sungai Pinang dan
mungkin menyediakan ban supaya tidak limpah air laut ke Taman Nelayan. Ketiga, iaitu
Jalan Persekutuan Teluk Kumbar. Sempit; penduduk semakin ramai. Saya harap pihak
KKR menilai semula, melihat tentang pembesaran jalan ini. Sebab setiap pagi, petang
jalan ini memang sibuk ya.

Okey, itu saja Tuan Yang di-Pertua. Sebelum saya akhiri, saya bagi sebuah
pantunlah.

Kalau ada sumur di ladang,

Boleh saya menumpang mandi,
Jika ada masa yang panjang,

Bolehlah saya berbahas lagi.

Timbalan Yang di-Pertua [Dato' Mohd Rashid Hasnon]: Baik, terima kasih.
Terima kasih Yang Berhormat Balik Pulau. Seterusnya, saya ingin menjemput pembahas
terakhir. Yang Berhormat Segambut.

6.21 ptg.

Puan Hannah Yeoh [Segambut]: Terima kasih Tuan Yang di-Pertua. Segambut
ingin membahaskan beberapa isu yang melibatkan perbelanjaan duit rakyat. Pertamanya,
Bahagian D11, KDN. Segambut telah tiga kali membahaskan mengenai pemerkasaan
D11 sejak tahun lepas dan kali ini akhirnya telah ada cadangan peruntukan RM13 juta
khas untuk memperkasakan Bahagian D11, PDRM termasuk mewujudkan 100 jawatan
baharu iaitu 100 jawatan baharu ini perlu dilatih untuk menyelesaikan kes-kes backlog
siasatan jenayah yang melibatkan wanita dan kanak-kanak dan perlu melalui kursus
kepekaan gender. Bukan rekrut sembarangan, terutamanya mewujudkan unit D11 untuk
luar bandar di Sabah dan Sarawak.

D11 juga perlu dilengkapi dengan peralatan yang canggih dan terkini. Isu kedua,
pendekatan terbuka dan produktif perlu diambil dalam menguruskan individu bukan
warganegara yang menetap di Malaysia dengan membenarkan mereka menjadi individu
produktif dalam masyarakat di sini.

Kerajaan disarankan untuk, satu, meningkatkan tempoh sah visa pasangan warga
negara asing iaitu Pas Lawatan Jangka Panjang dari setahun kepada sekurang-
kurangnya tiga hingga lima tahun untuk membantu ekonomi dan jaminan pekerjaan dalam
kalangan isi rumah dwi negara. Konsep Keluarga Malaysia ini mesti dilaksanakan melalui
semua polisi negara yang mempunyai impak terhadap institusi keluarga dan bukan
sekadar slogan kosong.

Keduanya, membenarkan individu pelarian untuk bekerja dalam sektor
perkhidmatan domestik seperti khidmat pembersihan dan pembantu rumah. Tawaran
tenaga kerja pembantu rumah membolehkan wanita tempatan untuk kembali bekerja
dengan mengurangkan bebanan kerja domestik memandangkan penutupan pintu
sempadan akibat pandemik menyebabkan kekurangan penawaran pembantu rumah dan
menyebabkan wanita tanpa bantuan terpaksa berhenti kerja. Permudahkan permohonan
keluarga yang bekerja untuk mendapatkan pembantu rumah sekarang. Banyak kontrak
untuk pembantu rumah tamat semasa tempoh ini dan ramai majikan tidak dapat mencari
pengganti disebabkan pintu sempadan ditutup dan fi yang naik mendadak.

Pertubuhan Kebangsaan Agensi Pekerjaan Swasta Malaysia menganggarkan
lebih kurang 10 ribu hingga 20 ribu buah keluarga yang masih menunggu sempadan
dibuka semula. Bantu para majikan dengan membuka semula sektor ini dengan segera
