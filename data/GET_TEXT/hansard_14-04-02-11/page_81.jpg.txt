DR.10.11.2021 71

“Mengapa engkau menangis wahai Khalifah?”. Khalifah Umar menjawab, “Aku dilantik
untuk menguruskan manusia, menguruskan urusan ummah. Ada di kalangan mereka
yang susah, yang miskin, lapar dan dizalimi. Aku tahu bahawa Tuhanku akan bertanya
tentang semua keadaan rakyatku ini dan aku takut aku tidak mempunyai hujah untuk
semua perkara, kerana itulah aku menangis”.

Tuan Yang di-Pertua, pada hemat saya kerajaan pada hari ini tidak bersungguh-
sungguh berfikir tentang rakyat. Bukti pertama saya ialah Pilihan Raya Negeri Melaka
tidak harus diadakan. Rakyat sedang susah sekarang. Penyakit COVID-19 positif masih
tinggi. Kenapa nasib dan nyawa rakyat dipertaruhkan dalam perkara ini?

Tuan Yang di-Pertua, dalam Bajet 2022, penjawat awam telah diberikan bonus
sebanyak RM700, termasuklah mereka yang berada di barisan hadapan, the frontliners.
The frontliners telah berkorban jiwa, raga, tenaga, masa siang dan malam. Meninggalkan
anak, suami isteri hendak berjumpa pun susah, bertarung nyawa. Rata-rata penjawat
awam semuanya dalam keadaan PKP, bertugas dari rumah, work from home, stay safe.
Kita lihat bahawa pengorbanan frontliners ini— kita selalu sebut dalam Dewan ini
penghargaan yang tinggi harus diberikan kepada frontliners tetapi RM700.

Saya minta kerajaan mempertimbangkan untuk paling minimum diberikan gaji
sebulan. Diberikan bonus sebulan gaji kepada mereka ini tanda penghargaan kita. Kalau
lebih, lagi bagus. Oleh itu, saya ingin bertanya berapa ramaikah jumlah frontliners yang
berkhidmat dan berapa ramai pula frontliners yang telah meninggal dunia akibat COVID-
19 dalam menjalankan tugas mereka ini. Bagaimana dengan keluarga mereka, anak-
anak mereka yang telah kematian bapa ataupun emak mereka? Apakah bentuk
bantuannya? Apakah bentuk bantuan daripada Kementerian Pembangunan Wanita,
Keluarga dan Masyarakat kepada anak-anak yatim, kaunseling, pampasan, sumbangan
wang dan bukan wang?

Tuan Yang di-Pertua, saya telah bertanya pada 12 Oktober yang lalu, sewaktu
Ministers Question Time (MQT) kepada Yang Berhormat Menteri di Jabatan Perdana
Menteri, Yang Berhormat Mersing telah menjawab soalan itu. Bertanyakan tentang soal
penjawat awam yang tidak divaksin. Yang Berhormat Menteri menjawab bahawa vaksin
ialah sukarela, tidak ada paksaan, tidak ada tindakan. Akan tetapi kemudiannya ada
pekeliling yang dikeluarkan oleh JPA mengatakan bahawa tindakan akan diambil,
sehingga ada di situ dinyatakan bahawa boleh diberhentikan. Saya kira ini amat
bersalahan dengan apa yang disebutkan oleh Yang Berhormat Menteri dalam Dewan
yang mulia ini. Adakah Yang Berhormat Menteri misleading, telah mengelirukan Dewan
ini? Bagaimana jawapan daripada seorang legislatif dan apa yang telah diambil tindakan
oleh eksekutif? Saya kira ini memerlukan satu penjelasan.

Seperkara lagi yang ada kaitan dengan perkara ini adalah tentang RTK-Antigen
di kalangan penjawat awam, terutamanya khasnya kepada guru-guru yang berhadapan
dengan anak-anak murid pada setiap hari.

201700

Kenapakah tidak dilakukan saringan RTK-Antigen seperti mana yang dilakukan
oleh Ahli-ahli Parlimen sebanyak dua kali seminggu? Saya sudah sebutkan perkara ini
dan menyindir dalam Dewan yang mulia ini, tetapi nampaknya menteri yang
bertanggungjawab atau kenyataan-kenyataan daripada kerajaan_ tidak pernah
dikeluarkan. Kalau kos yang dinyatakan, sudah tentu saya kira kerajaan mesti mengambil
satu tindakan proaktif mencari jalan bagaimana kos boleh dikurangkan.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Tidakkah saringan RTK-Antigen ini boleh kita buat sendiri; kita ada IMR, kita ada
Institut Genome dan Vaksin Malaysia. Saya kira kita boleh keluarkan satu kit yang murah
dan boleh digunakan oleh semua guru dan penjawat awam.
