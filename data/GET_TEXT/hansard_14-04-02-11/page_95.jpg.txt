DR.10.11.2021 85

berasa bahagia hidup bersama Keluarga Malaysia jika kita juga dilayan dengan baik dan
tidak merasa tersisih. Apa yang selalu disuarakan oleh rakyat Sabah dalam permintaan-
permintaan kami selama ini adalah tuntutan ke atas hak kami sendiri dan bukan
permintaan ke atas hak negeri lain.

Oleh itu, saya ingin menyatakan reservation saya untuk bajet yang dibentangkan.
Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Kalabakan. Seterusnya saya menjemput Yang Berhormat Balik Pulau.

6.05 ptg.

Tuan Muhammad Bakhtiar bin Wan Chik [Balik Pulau]: Terima kasih kepada
Tuan Yang di-Pertua. Dewan pun kosong.

Makan tandoori chicken tika,
Ayam pencen lidah tergeliat,
Habis MP semua ke Melaka,
Sunyi sepi di Dewan Rakyat. [Ketawa] [Tepuk]

Tuan Yang di-Pertua, pada tahun 1991, satu pasukan arkeologi yang telah
diketuai oleh Profesor Emeritus Zuraina Majid telah menemui satu rangka manusia hampir
sempurna di Gua Gunung Runtuh iaitu pada tahun 1991. la merupakan satu great
discovery di Malaysia. Satu pertemuan arkeologi yang terbaik yang kita pernah ada.
Rangka manusia itu ataupun lebih dikenali sebagai Perak Man dianggar hidup pada
zaman Paleolitik iaitu antara 10,000 hingga 11,000 tahun yang lalu.

Jadi, apa yang saya ingin bangkitkan, Perak Man ini dengan Kota Tampan telah
diisytiharkan sebagai tapak warisan dunia. Kota Tampan ini telah diisytiharkan Tapak
Warisan Dunia UNESCO pada tahun 2012. Jadi, Lenggong mendapat tapak warisan
dunia pada tahun 2012. Namun, keadaan Kota Tampan yang merupakan satu tapak
arkeologi yang termasyhur di Asia Tenggara berada dalam keadaan begitu menyayatkan
dan sedih. Perak Man is a lonely man now. Tiada siapa yang pergi melawat Perak Man
sekarang ini. Penemuan yang hebat oleh Profesor Zuraina Majid tetapi menyedihkan.

Pada laporan The Star, 21 Disember 2019, pemberita-pemberita daripada The
Star melawat Tapak Warisan Dunia UNESCO di Lenggong dan mereka melaporkan
keadaan itu menyedihkan. Tiada signboard, tanah runtuh, tiada promosi, tidak terjaga,
banyak struktur yang runtuh dan ini akan menyebabkan kemungkinan kehilangan status
UNESCO jika tidak dilakukan sesuatu.

Jadi, saya semasa menjadi Timbalan Menteri, selalu bangkitkan mengenai Tapak
Warisan Dunia UNESCO Lenggong ini. la merupakan satu wonders of the world. Sebab
di situ saya pergi kepada Bukit Bunuh. Bukit Bunuh ini merupakan kesan meteorit yang
masih ada di situ namun tidak terjaga. Ramai yang pergi curi meteorit itu buat landskap di
rumah, hiasan landskap.

Bukit Sapi terdapat lava ataupun debu yang datang dari Danau Toba, 75,000
tahun yang lalu. Di sinilah terdapatnya kesan sejarah yang saya rasa ramai orang di
Malaysia tidak mengetahui. Satu lagi iaitu di Sungai Batu di Lembah Bujang. Satu pusat
tamadun manusia yang antara terawal di Asia Tengara. The first human civilization that
ever discovered in South East Asia.

Pihak Pusat Penyelidikan Arkeologi Global (PPAG) yang diketuai oleh Profesor
Mokhtar Saidin berjaya jumpa furnace besi ataupun lebur dated 788BC iaitu 2,800 tahun
yang lepas. Ini adalah penemuan sejarah. Pihak PPAG juga nyatakan ada lima kapal
dagang yang karam yang masih berada di Sungai Batu. The five shipwrecks are still
underneath Sungai Batu. Kalau di Norway, The Vast boleh pergi tengok dia punya kapal
yang dibangkit dan dinaikkan semula dan dipamerkan kepada orang ramai, itu menjadi
tarikan yang utama kalau pergi ke Oslo. So, ini mempunyai nilai sejarah yang hebat yang
tidak ternilai.
