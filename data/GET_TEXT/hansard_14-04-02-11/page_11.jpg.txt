DR.10.11.2021 1

MALAYSIA
DEWAN RAKYAT
PARLIMEN KEEMPAT BELAS
PENGGAL KEEMPAT
MESYUARAT KEDUA
Rabu, 10 November 2021
Mesyuarat dimulakan pada pukul 10.00 pagi
DOA

[Timbalan Yang di-Pertua (Dato’ Mohd Rashid Hasnon)
mempengerusikan Mesyuarat]

Timbalan Yang di-Pertua [Dato’ Mohd Rashid Hasnon]: Abhli-ahli Yang
Berhormat, sebelum kita meneruskan, ada satu pemakluman mengenai dengan booster
dose.

Sepertimana semua sedia maklum, Kementerian Kesihatan Malaysia (KKM) telah
memberikan dos penggalak (booster dose) kepada Ahli-ahli Yang Berhormat pada Selasa,
2 November 2021 yang lalu. Susulan daripada itu, pemberian dos penggalak kepada Ahli-
ahli Yang Berhormat yang belum menerimanya akan diadakan pada hari esok, Khamis,
11 November 2021 bermula pada jam 9 pagi sehingga 1 tengah hari di Klinik Parlimen
Malaysia.

Ahli-ahli Yang Berhormat boleh menghubungi Datuk Dr. Muru di Klinik Parlimen
untuk mendapatkan maklumat lanjut dan membuat temu janji penerimaan dos penggalak
itu. Sekian, terima kasih.

JAWAPAN-JAWAPAN LISAN BAGI PERTANYAAN-PERTANYAAN

1. Tuan Nik Mohamad Abduh bin Nik Abdul Aziz [Bachok] minta Menteri Kanan
Perdagangan Antarabangsa dan Industri menyatakan strategi pembangunan kenderaan
energy efficient vehicle (EEV) di Malaysia khususnya berkaitan dengan kenderaan
electrical vehicles (EVs) serta pelan pembangunan ekosistem EVs yang lebih berstruktur.

Menteri Kanan Perdagangan Antarabangsa dan Industri [Dato’ Seri
Mohamed Azmin bin Ali]: Terima kasih Tuan Yang di-Pertua. Saya mohon izin untuk
menjawab soalan Yang Berhormat Bachok bersama Yang Berhormat Setiawangsa
bertarikh 16 September memandangkan kedua-dua Ahli Yang Berhormat menyentuh
perkara yang sama.

Tuan Yang di-Pertua, antara objektif utama Dasar Automotif Negara 2020 adalah
untuk membangunkan Malaysia sebagai hab automotif serantau bagi kenderaan cekap
tenaga (EEV) dengan fokus kepada pembangunan next generation vehicles, mobility as
a service dan industry revolution 4.0.

EEV merupakan kenderaan yang memenuhi spesifikasi penggunaan bahan bakar
secara lebih efisien dan pelepasan karbon meliputi kenderaan seperti internal combustion
engine (ICE), hibrid, elektrik dan lain-lain.

Kerajaan telah pun menggariskan beberapa langkah bagi menggalakkan
pengeluaran dan pemasangan EEV termasuk elektrik dan hibrid merangkumi:

(i) menyediakan insentif dan galakan cukai bagi aktiviti pembuatan
komponen kritikal;
