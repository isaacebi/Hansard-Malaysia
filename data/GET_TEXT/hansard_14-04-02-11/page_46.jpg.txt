36 DR.10.11.2021

Daripada segi sejarah Tuan Yang di-Pertua, perkataan bajet dikatakan diambil
daripada bahasa Perancis yang bermaksud ‘a /ittle bag’ atau beg yang kecil. Ibaratnya,
apabila sebuah kerajaan itu membentangkan bajet, ia sedang mengeluarkan sebuah
dokumen daripada sebuah beg yang kecil bagi memberitahu kepada rakyat apa yang
kerajaan itu ingin lakukan terhadap wang negara bagi tahun kewangan yang akan datang.

Berbahagialah rakyat dan negara jika yang membentangkan bajet itu merupakan
sebuah kerajaan yang beramanah, tidak korup dan penuh sedar bahawa mereka secara
hakikatnya sedang menguruskan wang negara atau wang rakyat dan bukannya wang
emak bapa mereka.

Celakalah pula jika yang membentangkan bajet itu merupakan sebuah kerajaan
yang daripada segi tahap akauntabiliti dan amanah, mereka amat-amat rendah dan
cenderung mempunyai mentaliti untuk mengurus dan berbelanja wang negara atau wang
rakyat macam mereka sedang berbelanja menggunakan wang emak bapa mereka.

Sekarang Tuan Yang di-Pertua, kita dengar ada orang itu telah pun dipecat
daripada sebuah syarikat kerajaan, tetapi kemudiannya telah pun dengar khabar akan
dilantik sebagai duta pula. Mereka bagi jawatan-jawatan ini macam mereka rasa jawatan
ini, jawatan negara ini macam jawatan emak bapa mereka Tuan Yang di-Pertua.

Semasa membentangkan Bajet 2022 ini, Yang Berhormat Menteri Kewangan
berbangga menyatakan bahawa bajet ini adalah sebahagian daripada Pelan Pemulihan
Ekonomi yang dinamakan sebagai 6R iaitu resolve, resilient, restart, recovery, revitalize
dan reform.

Tuan Yang di-Pertua, saya ingin menambah satu lagi ‘R’ iaitu dijadikan 7R satu
lagi ‘R’ ialah retorik. Hakikat baik kerajaan ini harus diterima ialah ucapan bajet ini tidak
sunyi daripada kenyataan-kenyataan yang berbaur dan berunsur retorik. Sebagai contoh
Tuan Yang di-Pertua, di perenggan yang kesembilan, ucapan bajet ini menyatakan
antaranya, “...sejak awal lagi kerajaan telah meletakkan keutamaan melindungi rakyat
melebihi segala perkara lain.” |ni retorik Tuan Yang di-Pertua.

01230

Kalau saya boleh baca balik, sepatutnya dia tulis begini. “Kerajaan sejak awal
telah temberang kerana meletakkan keutamaan melindungi rakyat melebihi segala
perkara.”

Retorik yang kedua di perenggan yang ke-15 mengatakan, “Sesuatu yang pasti
untuk disedari, kita telah membuktikan kepada masyarakat dunia yang Malaysia mampu
menguruskan ekonominya dalam keadaan yang mencabar secara terbaik”.

Tuan Yang di-Pertua, itu lagi satu temberang dan juga retorik. Tuan Yang di-
Pertua, saya rasa Tuan Yang di-Pertua pun akan pernah melihat bagaimana negara-
negara luar sedang mentertawakan Malaysia malahan menjadi satu bahan lawak jenaka.

Seorang pelawak Amerika yang terkenal yang beragama Islam, Hasan Minhaj
dalam satu show dia di TV di Amerika, Patriot Act, dia membuat satu slot berkaitan dengan
kes 1MDB di mana memang dia menjadikan semua orang yang lihat itu pasti akan ketawa.
Tetapi dalam negara kita, orang yang telah pun membuat ataupun mencipta 1MDB ini
diperlakukan seolah-olah dia adalah seorang yang patut dihormati.

Jadi saya rasa retorik terlalu banyak dalam ucapan Yang Berhormat Menteri
Kewangan. Hakikat pahit yang kerajaan harus terima adalah ucapan bajet ini tidak sunyi
daripada kenyataan-kenyataan yang berbaur dan berunsur retorik.

Tuan Yang di-Pertua, bau asam pedas Melaka yang semerbak boleh dihidu
daripada pembentangan bajet retorik ini. Walaupun frasa ‘kesejahteraan rakyat’ sering
dilagukan dalam ucapan bajet ini, namun elemen retorik basinya mengakibatkan irama
lagu itu amat sumbang dan begitu memualkan. Hampir hendak muntah, Tuan Yang di-
Pertua.

Bagaimanapun, kerajaan yang membentangkan bajet retorik ini tidak ada rasa
malu, malahan masih boleh melaungkan kalimah ‘kesejahteraan rakyat’ sedangkan di
tangan-tangan mereka masih berlumuran ‘darah’ rakyat.
