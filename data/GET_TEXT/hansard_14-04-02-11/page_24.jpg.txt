14 DR.10.11.2021

Datuk Haji Ahmad Amzad bin Mohamed @ Hashim: Ya, berhubung dengan
butiran yang telah dibelanjakan berkaitan dengan RM15 juta yang berkenaan, saya ada
beberapa data di sini yang antara lain termasuklah geran yang disediakan di bawah
Rancangan Malaysia Kesebelas, MCCOF, construction recombinant Newcastle Disease
Virus expression receptor-binding domain, R&D protein of SARS-CoV-2 virus as a vaccine
candidate. Ini oleh Universiti Putra Malaysia yakni sebanyak lebih kurang RM2.7 juta yang
sedang dan masih lagi berjalan.

Tuan Abdul Latiff bin Abdul Rahman [Kuala Krai]: [Bangun]

Datuk Haji Anmad Amzad bin Mohamed @ Hashim: Begitu juga di bawah SRF
Fund, development of subunit vaccine candidate against- development of vaccine using
mRNA ini, technology targeting neglected tropical disease, yang ini di bawah TIDREC
Universiti Malaya sebanyak RM3.4 juta dan ada beberapa perincian yang lain. Ini saya
boleh bekalkan kepada Yang Berhormat sebab panjang sedikit.

Datuk Wira Dr. Mohd. Hatta bin Md. Ramli [Lumut]: Cutting edge kita, beza
vaksin kita dengan orang lain?

Datuk Haji Ahmad Amzad bin Mohamed @ Hashim: Kemudian, berhubung
dengan kelebihan sekiranya kita melaksanakan pembangunan vaksin tempatan ini adalah
pertamanya ia dapat menyelesaikan masalah kita bahawa apabila kita tidak mempunyai
vaccine self-sufficiency, jika berlaku wabak maka kita berhadapan dengan masalah
berkaitan dengan bekalan, kos, harga dan sebagainya.

Satu kelebihan yang ada pada kita antara lain adalah tentang sijil JAKIM halal
yang kita ada ini adalah satu yang sangat diterima di seluruh dunia. Sekiranya kita dari
awal selain daripada penglibatan NPRA yang memastikan supaya vaksin ini melalui
proses yang sepatutnya bagi memudahkan kelulusan, penglibatan dari awal JAKIM ini
akan memberikan kelebihan kepada kita. Barangkali kita akan menghasilkan vaksin yang
mempunyai trademark sebagai vaksin halal yang pertama di dunia. Ini kelebihan kepada
kita.

Dalam masa yang sama, vaksin-vaksin yang sedang dilaksanakan misalnya di
TIDREC, yang itu berkaitan dengan vaksin mRNA. Ini adalah mengikut perkembangan
semasa varian yang baharu dan sebagainya. Begitu juga vaksin Adenovirus, tidak salah
saya, vaksin yang aktif yang dilaksanakan oleh UPM itu juga mengikut perkembangan
berhubung dengan varian-varian baharu yang sedang berkembang pada masa ini.
Sekian, terima kasih.

Tuan Sabri bin Azit [Jerai]: Jerai, Jerai.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Soalan tambahan kedua, saya jemput Yang Berhormat
Kuala Krai.

Tuan Abdul Latiff bin Abdul Rahman [Kuala Krai]: Soalan asal daripada
mantan Yang Berhormat Kuala Krai, soalan tambahan daripada Kuala Krai semasa. Harap
Yang Berhormat Timbalan Menteri memberikan huraian supaya kita semua jelas sama-
sama.

Soalan tambahan saya ialah apakah perkembangan terkini mengenai
pembangunan vaksin COVID-19 di peringkat industri dalam negara kita? Terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Timbalan Menteri.

Datuk Haji Ahmad Amzad bin Mohamed @ Hashim: Terima kasih Yang
Berhormat Kuala Krai. Kerajaan dimaklumkan bahawa Pharmaniaga akan melabur sendiri
sebanyak RM200 juta bagi meningkatkan keupayaan dalam bidang pembangunan vaksin,
pengilangan dan fill and finish bersama dengan beberapa pengeluar asing.

Pharmaniaga juga telah memeterai perjanjian dengan beberapa buah syarikat
pengeluar vaksin negara lain bagi membekalkan vaksin pukal untuk pengilangan fill and
finish di Malaysia. Pharmaniaga juga telah memeterai perjanjian dengan sebuah syarikat
berpangkalan di Thailand, BioNet-Asia bagi tujuan penyelidikan dan pembangunan R&D
