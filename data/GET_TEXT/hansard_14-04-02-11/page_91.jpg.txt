DR.10.11.2021 81

Tuan Yang di-Pertua, bagi membolehkan tindakan pembetulan dan
penambahbaikan diambil, Ketua Audit Negara telah mengemukakan 29 syor iaitu empat
syor untuk pengesahan penyata kewangan dan 25 syor untuk pengauditan Pemantauan
Kementerian dan Jabatan Persekutuan untuk dipertimbangkan pelaksanaannya oleh
kementerian dan jabatan. Soalan yang timbul di sini, apakah tindakan susulan pihak
kerajaan terhadap syor-syor yang dicadangkan? Adakah kerajaan akan mengambil
tindakan yang serius dan tegas dalam menangani salah laku yang ditemui?

Tuan Yang di-Pertua, Taiping juga mengambil kesempatan ini merekodkan
penghargaan kepada usaha-usaha yang konsisten Jabatan Audit Negara dalam kerja-
kerja pengauditan pemantauan selama ini. Taiping turut terpanggil membangkitkan
semula cadangan Jabatan Ketua Audit Negara dikeluarkan dari Jabatan Perdana Menteri
dan diletakkan di bawah Jawatankuasa Pilihan Khas Parlimen.

Meneliti laporan akhbar pada 13 Ogos 2018, Perdana Menteri ketika itu Yang
Berhormat Langkawi telah mengumumkan bahawa Kabinet dalam satu mesyuarat khas
telah bersetuju menubuhkan suatu jawatankuasa dalam usaha mengurangkan kuasa
Perdana Menteri dan kerajaan berhubung pelaksanaan tindakan antirasuah di negara ini.
Pengumuman tersebut telah disambut baik oleh semua pihak.

Menurut laporan yang diterima pada ketika itu, jawatankuasa pilihan khas itu akan
memutuskan pelantikan Ketua Audit Negara dan anggota Suruhanjaya Pencegahan
Rasuah Malaysia serta peruntukan belanjawan bagi kedua-dua agensi itu. Taiping
memohon satu jawapan yang menyeluruh daripada Yang Amat Berhormat Perdana
Menteri mengenai pelaksanaan keputusan tersebut. Adakah reform yang _ bakal
memanfaatkan negara akan dihidupkan semula?

Tuan Yang di-Pertua...

Timbalan Yang di-Pertua [Dato' Mohd Rashid Hasnon]: Tolong rumuskan
Yang Berhormat, ya seminit lagi.

Tuan Teh Kok Lim [Taiping]: Memandangkan kedudukan prestasi kewangan
negara terkini yang kurang meyakinkan akibat kelemahan pentadbiran, Taiping percaya
bahawa pengeluaran agensi pengauditan dan pencegahan rasuah dari Jabatan Perdana
Menteri dan diletakkan di bawah Jawatankuasa Pilihan Khas Parlimen akan membantu
negara kita kembali maju di landasan pembangunan yang holistik.

01750

Taiping mengakhiri dengan harapan segala pertanyaan dan teguran yang
dibangkitkan akan diberi perhatian yang sesungguh. Pertanyaan-pertanyaan kawasan
yang spesifik akan Taiping bangkitkan dalam perbahasan peringkat Jawatankuasa.
Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Taiping. Seterusnya saya ingin menjemput Yang Berhormat Kalabakan.

5.50 ptg.

Tuan Ma’mun bin Sulaiman [Kalabakan]: Bismillahi Rahmani Rahim.
Assalamualaikum warahmatullahi wabarakatuh. Terima kasih saya ucapkan kepada Tuan
Yang di-Pertua atas ruang dan peluang yang diberikan kepada saya untuk mengambil
bahagian dalam perbahasan peringkat dasar usul Rang Undang-undang Perbekalan
2022. Tuan Yang di-Pertua, sebagai wakil kepada warga Kalabakan, saya juga
mengemukakan rasa kesyukuran kami kepada Allah SWT atas nikmat kesihatan yang
dianugerahkan dan keamanan negara yang masih terjaga baik sehingga ketika ini.

Dengan belas ihsan-Nya jua, kita semua dapat diberi kesempatan untuk sekali
bermesyuarat dan dapat membahaskan perancangan dan polisi-polisi berkenaan
pengurusan kewangan negara dalam Dewan yang mulia ini. Tuan Yang di-Pertua, baru
saja minggu lalu Yang Amat Berhormat Perdana Menteri telah melawat Kinabatangan,
Sandakan dan dalam satu ucapan beliau. Dalam lawatan tersebut, Yang Amat Berhormat
