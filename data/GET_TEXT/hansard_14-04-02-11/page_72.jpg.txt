62 DR.10.11.2021

yang memerlukan dan adalah jelas program projek peranti sebelum ini telah gagal dengan
segagal-gagalnya.

Saya hendak tanya kepada kerajaan apakah kriteria kelayakan untuk
permohonan 600,000 buah unit peranti ini. Saya berharap kerajaan dapat memberitahu
kepada Ahli-ahli Dewan semasa penggulungan nanti apakah KPI iaitu dalam tempoh
masa berapa lamakah kesemua 600,000 peranti ini akan diedarkan ke tangan mereka
yang memerlukan. Saya hendak memberikan pesanan kepada kerajaan janganlah sekali
lagi kerajaan mengambil masa 12 bulan untuk mengedarkan 600,000 buah peranti seperti
yang dijanjikan dalam program peranti siswa.

Dengan itu saya mengakhiri ucapan perbahasan untuk Belanjawan Tahun 2022
dan sekali lagi saya ucapkan terima kasih kepada Tuan Yang di-Pertua untuk memberikan
peluang. Sekian.

Tuan Yang di-Pertua: Terima kasih, Yang Berhormat Ipoh Timur. Yang
Berhormat Papar, silakan.

4.07 ptg.

Tuan Haji Ahmad bin Hassan [Papar]: Assalamualaikum warahmatullahi
wabarakatuh. Tuan Yang di-Pertua, terima kasih atas peluang yang diberikan.

Dari hari pertama hinggalah ke hari ini telah banyak kita dengar hujah-hujah dan
pelbagai persoalan yang dilontarkan oleh rakan-rakan, khususnya berkaitan hasil dan
hutang negara, peruntukan sedikit dan sebagainya. Kalaulah hasil negara sedikit
berbanding dengan perbelanjaan kita, ini bererti negara kita akan menuju kegelapan.
Namun begitu, kejujuran dalam mengumumkan sebarang peruntukan itu amat penting
kerana kalau tidak ada kejujuran, maka berlakulah salah anggap dan salah tafsiran yang
membuatkan rakyat rasa tertipu dengan kerajaan.

Saban tahun, rakyat Sabah disajikan dengan pengumuman peruntukan khas
berbilion-bilion ringgit apabila Belanjawan dibentangkan. Walau bagaimanapun, kita lihat
pembangunan di Sabah bergerak sangat perlahan seolah-olah peruntukan yang
diumumkan itu tidak sampai kesemuanya. Persoalan saya, adakah benar peruntukan-
peruntukan tersebut wujud semuanya? Adakah projek-projek tersebut berjalan lancar?

Tuan Yang di-Pertua, seperti yang kita tahu Sabah diberikan peruntukan pada
tahun 2019 sebanyak RM65 bilion, 2020 RM5.2 bilion, 2021 RM5.1 bilion dan tahun 2022
sebanyak RM5.2 bilion. Kami merayu kepada Kerajaan Persekutuan supaya semua bajet-
bajet ini dan peruntukan-peruntukan ini haruslah diturunkan kepada negeri Sabah sekali
gus. Janganlah ia diturunkan sedikit-sedikit, kata orang Sabah, ingkit-ingkit.

01610

Kalau_ ingkit-ingkit, bererti segala perancangan untuk negeri Sabah, untuk
pembangunan negeri Sabah tidak akan dapat tercapai dan disempurnakan. Tidak ada
gunanya peruntukan diumumkan misalnya RM20 bilion tetapi yang datang hanya RM3
billion. Jadi, di manalah ketulusan kita? Kita mahu ketulusan supaya kita dapat
menguruskan semuanya dengan baik.

Tuan Yang di-Pertua, biarlah negeri Sabah yang menguruskan segala-galanya
supaya kami tahu bagaimana keupayaan kami. Di sini juga kita harus tahu bahawa ramai
anak Sabah yang datang ke Semenanjung Malaysia mencari pekerjaan untuk
meneruskan kelangsungan hidup mereka dan untuk menyara keluarga di Sabah. Untuk
pengetahuan umum, sebanyak lebih kurang 400,000 anak-anak Sabah bekerja di
Semenanjung sebagai jurujual, sebagai pelayan, sebagai pengawal keselamatan dan juga
pekerja-pekerja kilang tetapi malangnya mereka di sini sangat sedih dan kami pun berasa
sedih apabila mendengar cerita mereka ini.

Mereka bekerja hari-hari tetapi mereka susah untuk menabung wang untuk
keluarga mereka dan juga mereka terpaksa berjualan di pasar malam untuk mencari
rezeki tambahan. Tahu kah kita, ramai di antara mereka ini yang telah diberhentikan kerja
sewaktu pandemik dan hidup mereka melarat di negeri orang? Ada yang menjadi
