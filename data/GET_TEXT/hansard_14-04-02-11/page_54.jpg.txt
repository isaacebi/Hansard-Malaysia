44 DR.10.11.2021

Dengan itu, saya ingin mencadangkan pemberian elaun sara hidup secara
automatik apabila mereka berumur 60 tahun bermula Januari 2021 mengikut nisbah
seperti berikut.

Pertama, jika perkhidmatan selama 10 tahun sebanyak RM300 sebulan. Kedua,
jika berkhidmat selama 11 hingga 15 tahun sebanyak RM500 sebulan dan ketiga, jika
perkhidmatan selama 16 hingga 18 tahun sebanyak RM800 sebulan, tanpa pencen terus
dibela dan ini boleh menjadikan satu cara dalam usaha kerajaan untuk menghargai
pengorbanan pihak veteran yang telah berjuang sehingga terputus nyawa dalam
mempertahankan negara.

Saya berharap cadangan elaun ini dipertimbangkan oleh pihak kerajaan dalam
memastikan kebajikan golongan veteran. Ini mungkin satu isu yang kecil kerana ia tidak
melibatkan semua rakyat tetapi saya sebagai seorang veteran berasa kecewa kerana
bekas tentera dan veteran dibelenggu dengan masalah ini sehingga memberi kesan dari
sudut kebajikan mereka.

Isu ketiga, peruntukan kepada kaum India. Dalam pembentangan Belanjawan
2022, kerajaan telah memperuntukkan sebanyak RM145 juta kepada kaum India di mana
peruntukan ini akan disalurkan kepada Unit Transformasi Masyarakat India Malaysia dan
juga sebagai dana pembiayaan di bawah Skim Pembangunan Usahawan Masyarakat
India oleh TEKUN Nasional. Persoalan saya, adakah peruntukan ini telus dan akan
disalurkan kepada pihak yang berkeperluan seperti golongan B40?

Saya telah menerima pelbagai aduan daripada rakyat terutama golongan B40
bahawa mereka tidak menerima peruntukan ini dan ada yang meluahkan rasa tidak puas
hati kerana peruntukan ini hanya disalurkan kepada kroni. Masalah kursus-kursus yang
dianjurkan oleh MITRA menampakkan satu kesamaran dan tidak memberi impak kepada
golongan B40. Bagi saya terdapat pelbagai pilihan kursus yang lain yang boleh
meningkatkan sosioekonomi golongan ini.

Satu tuduhan yang memerlukan penjelasan daripada pihak kerajaan. Saya mahu
kerajaan mengeluarkan secara terperinci setiap sen dari MITRA diberikan kepada siapa.
Jika kerajaan takut mengeluarkan perkara ini, saya berani menyatakan bahawa telah
berlaku penyelewengan dalam penggunaan dana MITRA yang sepatutnya digunakan
untuk rakyat yang memerlukan.

lsu keempat, peruntukan kepada sekolah jenis kebangsaan Tamil. Saya juga ingin
menyentuh mengenai peruntukan yang diberikan pada sekolah jenis kebangsaan Tamil
dan Cina seperti yang telah dibentangkan oleh kerajaan. Kerajaan telah memperuntukkan
sebanyak RM120 juta untuk 1,800 sekolah Tamil dan Cina. Apa yang menjadi persoalan,
di kalangan rakyat bagaimanakah pengagihan ini akan dibuat? Sebanyak RM120 juta
akan diberikan bagaimana? Maka saya ingin kerajaan menjelaskan berapakah
peruntukan akan diperoleh oleh sekolah Cina dan sekolah India secara terperinci? Ini bagi
mengelakkan kekeliruan di kalangan rakyat.

Sudah 64 tahun negara mencapai kemerdekaan, namun terdapat sebilangan
sekolah Tamil yang masih berada di tapak swasta. Bilakah kerajaan akan bertindak dan
berunding dengan kerajaan negeri bagi mengatasi masalah ini? Lima tahun sekali hanya
bila ada pilihan raya barulah memberi janji-janji manis kepada kaum India untuk pancing
undi.

Isu kelima, isu kawasan Tuan Yang di-Pertua. Ingin saya menyatakan bahawa
banyak taman perumahan di kawasan saya telah pun menjangkau usia 30 tahun ke atas.
Maka, faham-faham sajalah tentang isu perparitan di kawasan ini yang sentiasa
mengalami kerosakan seperti longkang pecah dan longkang runtuh. Ini menyebabkan isu
banjir disebabkan pengaliran air yang tidak sempurna dan isu kesihatan di mana penghuni
menghadapi penyakit malaria dan denggi. Maka, ingin saya mencadangkan agar sistem
perparitan dapat ditukar baharu di setiap kawasan, di kediaman yang terkesan.

Tambahan lagi perparitan yang menyalurkan air ke sungai juga perlu dipasang
dengan culvert dengan izinnya, yang lebih besar bagi pengaliran air yang lancar dan juga
untuk mengelakkan tanah runtuh. Bukan itu sahaja, jalan di kawasan taman perlu diturap
memandangkan kerap kali aduan diterima mengenai jalan berlubang. Malahan ada jalan
