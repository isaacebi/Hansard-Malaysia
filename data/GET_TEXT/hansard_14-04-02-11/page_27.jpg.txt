DR.10.11.2021 17

Antara inisiatif yang digerakkan oleh kementerian adalah Unit Cegah Jenayah
Alam Sekitar (UCJAS) dengan kerjasama Polis Diraja Malaysia. Yang ketiga Tuan Yang
di-Pertua, memastikan peruntukan mencukupi disediakan untuk perolehan berkaitan
logistik seperti peralatan pensampelan, kenderaan dan kelengkapan pelindung diri bagi
memastikan aktiviti penguatkuasaan di lapangan dapat berjalan lancar.

Seterusnya pembangunan modal insan dititikberatkan juga melalui pelaksanaan
program-program latihan teknikal secara norma baharu dan sedikit lagi Tuan Yang di-
Pertua, untuk memperkasakan pemantauan dan penguatkuasaan melalui program
perondaan secara berkala termasuk di luar waktu pejabat dan penggunaan dron di
kawasan tumpuan pencemaran.

Selain itu, JAS juga mengambil pendekatan smart enforcement melalui
penguatkuasaan secara desktop menggunakan sistem-sistem pelaporan atas talian JAS
seperti Electronic Scheduled Waste Information System (eSWIS), dengan izin, Online
Environmental Reporting (OER), System Environmental Mainstreaming Tools dan
Integrated Invert Monitoring System Air Remote dan Continuous Emission Monitoring
System (CEMS).

Timbalan Yang di-Pertua [Dato’ Mohd Rashid Hasnon]: Soalan seterusnya
ada soalan tambahan kedua. Silakan Yang Berhormat Merbok.

Puan Nor Azrina binti Surip [Merbok]: Terima kasih Tuan Yang di-Pertua. Yang
Berhormat Timbalan Menteri, saya mengikuti jawapan Yang Berhormat Timbalan Menteri
tadi yang mengatakan berkenaan kekeruhan. Ini juga berlaku di Merbok. Saya bagi
contoh, oleh sebab loji itu dari tahun 1945, maka ia tidak mampu merawat NTU yang tinggi,
sebab itu apabila hujan lebat, kekeruhan sangat tinggi, maka terpaksa shut down dia
punya loji.

Jadi soalan saya, pada tahun 2019, syarikat Ranhill Utilities Berhad ada macam
portable. Jadi, adakah Yang Berhormat Timbalan Menteri boleh mengusahakan cara
merawat air yang segera seperti yang ada teknologi pada Ranhill itu, maknanya air sungai
di hilir pun boleh dibersihkan dan kita boleh minum. Sebab saya rasa, kalau kita kata
tunggu peruntukan, tunggu projek baru dan sebagainya, sebab saya rasa masalah isu air
ini seluruh negara. Terutamanya di Sabah dan Sarawak. Jadi, saya mohon pandangan
Yang Berhormat Timbalan Menteri berkenaan tersebut. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Merbok. Silakan Yang Berhormat Timbalan Menteri, satu minit.

Dato’ Mansor bin Othman: Terima kasih Yang Berhormat Merbok. Yang seperti
Yang Berhormat Merbok sebutkan tadi kalau isu utama tentang pencemaran ini adalah
tentang kekeruhan oleh disebabkan elemen ataupun kompaun yang dilepaskan dalam
saluran air.

Untuk itu, seperti yang saya sebutkan tadi, kementerian melalui NAHRIM, Institut
Penyelidikan Air Kebangsaan Malaysia sedang menjalankan beberapa kajian untuk
mengenal pasti beberapa langkah yang lebih saintifik lagi untuk kita tangani isu ini dan
dalam Hala Tuju Inovasi Air Negara, seperti yang fokus utama, untuk sungai yang lebih
bersih, untuk menjaga reserve margin yang terjamin dan untuk air pintar, penggunaan air
pintar dan juga untuk pengurangan risiko bencana dan juga pembiayaan dan di antara
dalam kajian-kajian ini NAHRIM sedang menjalankan kajian untuk menangani isu-isu yang
disebutkan oleh Yang Berhormat Merbok tadi. /nsya-Allah, kita akan sampai. Terima
kasih.

01110

8. Tuan Chan Foong Hin [Kota Kinabalu] minta Perdana Menteri menyatakan
statistik penjawat-penjawat awam yang enggan terima atau belum sedia terima vaksinasi
COVID-19 tanpa alasan kukuh setelah Jabatan Perkhidmatan Awam (JPA)
mewajibkannya mulai 1 November melalui pekeliling. Nyatakan jumlah penjawat awam
yang sudah dikenakan tindakan disiplin.
