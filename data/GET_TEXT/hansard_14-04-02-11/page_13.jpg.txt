DR.10.11.2021 3

pelaburan-pelaburan yang berteknologi tinggi dan berkualiti supaya ia dapat mencipta
pekerjaan bagi anak-anak tempatan.

Alhamdulillah, selari dengan NIA, pada awal tahun ini sebuah syarikat daripada
Republik Korea telah pun meletakkan pelaburan yang bernilai RM4.24 bilion di Sabah
untuk mengeluarkan copper foil bagi tujuan pembuatan dan pengeluaran bateri untuk EV.
Ini antara langkah-langkah awal yang telah pun berjaya kita laksanakan. Kedua, tentang
apakah kerajaan mempunyai strategi ataupun pelan bagi menggalakkan pengeluar
kenderaan tempatan, bukan sahaja menumpukan kepada EEV tetapi juga secara hibrid.

Ini juga antara langkah yang sedang kita bincangkan dengan pihak industri dan
juga kementerian supaya apabila kita beralih kepada EV ataupun EEV menggantikan ICE
yang saya sebutkan tadi, keperluan penggunaan tenaga negara perlu diberikan perhatian
serius. Perkara ini EPU sedang merangka dasar tenaga negara untuk memastikan
bahawa bekalan elektrik negara mampu menampung permintaan, bukan sahaja untuk
pengguna kenderaan EV tetapi juga untuk sektor perindustrian dan juga household.

Jadi, peralihan kepada EEV dan juga industri EV ini perlu dibuat secara berhati-
hati supaya penggunaan keperluan tenaga negara itu mencukupi. Sudah tentulah seperti
yang saya sebut di awal tadi, antara langkah yang sedang kita lakukan sekarang ialah
apabila kita menggalakkan pengeluaran dan pemasangan EEV, ia termasuk elektrik dan
juga hibrid, untuk makluman Yang Berhormat. Terima kasih.

Tuan Haji Ahmad bin Hassan [Papar]: Tambahan.

Timbalan Yang di-Pertua [Dato’ Mohd Rashid Hasnon]: Soalan tambahan
kedua, saya jemput Yang Berhormat Papar.

Tuan Haji Ahmad bin Hassan [Papar]: Terima kasih Tuan Yang di-Pertua.
Soalan saya, apa inisiatif kerajaan bagi menarik pelabur-pelabur berkaitan dengan
teknologi kenderaan elektrik yang membolehkan kita memiliki kenderaan ini dengan kos
yang terendah? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Papar. Sila Yang Berhormat Menteri.

Dato’ Seri Mohamed Azmin bin Ali: Terima kasih sahabat saya, Yang
Berhormat Papar. Seperti Yang Berhormat sedia maklum, dalam pembentangan
Belanjawan 2022 oleh Yang Berhormat Menteri Kewangan baru-baru ini, kerajaan telah
pun membentangkan satu dasar yang komprehensif yang bukan sahaja memberikan
insentif dan galakan cukai kepada OEM dan juga pihak industri dan supply site tetapi
kerajaan juga memberikan tumpuan kali ini untuk memberikan galakan cukai dan insentif
kepada demand site ataupun penggunaan.

Ini akan menggalakkan pengguna-pengguna kenderaan dalam negara kita untuk
menerima kenderaan EV di masa yang akan datang. Seperti Yang Berhormat sedia
maklum, dalam pembentangan Belanjawan 2022, antara galakan dan pakej insentif yang
telah dibentangkan adalah pengecualian duti import, duit eksais dan juga cukai jualan
sepenuhnya ke atas EV. Ini kerana harga kenderaan EV pada ketika ini agak tinggi
berbanding kenderaan-kenderaan yang sedang digunakan.

Kedua, kita juga telah bersetuju mencadangkan kepada Dewan yang mulia ini
pengecualian duti import dan duti eksais sepenuhnya ke atas pengimportan EV jenis
completely built-up (CBU). Ketiga, pengecualian cukai jalan sehingga 100 peratus bagi
kenderaan EV. Keempat, pelepasan cukai pendapatan individu sehingga RM2,500 bagi
kos pemasangan, sewaan pembelian, termasuk sewa beli peralatan atau yuran langganan
kemudahan pengecasan EV. Ini antara langkah-langkah yang kita perkenalkan untuk
menggalakkan penggunaan EV. Apabila demand itu meningkat, maka ia dapat menarik
lebih banyak pelaburan ke dalam negara. Terima kasih Yang Berhormat Papar.

Tuan Steven Choong Shiau Yoon [Tebrau]: Soalan tambahan daripada Tebrau.

Timbalan Yang di-Pertua [Dato’ Mohd Rashid Hasnon]: Saya bagi peluang
satu lagi soalan tambahan, Yang Berhormat Tebrau.
