76 DR.10.11.2021

jambatan gantung RM500 ribu kemudian naik RM10 juta dan kemudian naik lagi RM30
juta.

Baru-baru ini Menteri cakap RM10 juta, turun pula. Tidak kisahlah RM30 juta atau
RM10 juta saya harap projek ini tidak tergantung lagi. Mohon Menteri desak Ketua Menteri
Sarawak. Desak dan tekan Kerajaan Negeri Sarawak untuk mempercepatkan kelulusan
projek ini. Tidak ada alasan lagi.

Baru beberapa hari lepas, Ketua Menteri Sarawak merasmikan pintu gerbang di
Kawasan DUN Batu Kawah. Saya tidak nampak apa keperluan pintu gerbang tersebut
tetapi boleh didahulukan, boleh diutamakan dan boleh disiapbkan sebelum PRN Sarawak.
Kenapakah projek yang menjadi keperluan rakyat terutamanya bila berlakunya
kecemasan tidak didahulukan? Saya tidak nampak rasional semua ini. Mungkin mata saya
buta, mungkin mata saya tersembunyi di celah gigi mungkin. Kenapakah pintu gerbang di
Batu Kawah itu boleh jadi? Kenapakah Jambatan Selampit tidak boleh jadi sampai
sekarang? Kerajaan Persekutuan sudah luluskan, sudah lama luluskan tetapi Kerajaan
GPS, SPA yang sesat ini seolah-olah sengaja mempermainkan rakyat di Mas Gading.

Dewan serbaguna ataupun balai raya di kampung saya yang terletak betul-betul
di hadapan Hospital Daerah Bau. Lokasi yang sangat strategik tidak ada sebab
dirobohkan dan dibina baharu dengan geran RM200 ribu. Akan tetapi nampak seperti
dewan terbengkalai, nama saya yang kena. Dewan di kampung Yang Berhormat sendiri
pun macam dewan tidak jadi. Di sebelah kanan kediaman rumah orang tua saya, di mana
saya tinggal sekarang tidak sampai satu kilometer jalan menuju ke Pekan Bau ataupun
Bandar Bau, di simpang empat buah lampu isyarat, dari tahun 2016 sampai sekarang
projek pembesaran jalan raya itu tidak siap-siap. Itu di sebelah kanan. Di sebelah kiri pula
masalah jalan juga, projek pemasangan pembetung hanya satu segmen jalan sahaja
sudah lebih setahun tidak siap-siap.

01720

Ini saya mohon Menteri Kerja Raya yang juga orang Sarawak, juga mewakili
kerajaan GPS untuk memperjelaskan SOP apakah yang sedang digunakan untuk
menyelesaikan projek-projek sakit di kawasan saya di Mas Gading. Kiri dan kanan jalan
rosak yang bertahun-tahun tak siap dan dewan serba gunanya pula ibarat hidup segan
tidak mati, “hidup segan mati tidak mahu’”.

Walaupun projek tersebut di bawah kerajaan negeri di bawah ADUN, tempiasnya
adalah saya sebab semua projek sakit ini radiusnya kurang satu kilometer daripada
kediaman saya tinggal sekarang. Sama seperti SK Kendaie tadi, begitu jugalah rasanya
rakyat di Wilayah Sarawak dan Sabah. Peruntukan itu seolah-olah lalu di atas kami
sahaja. Rakyat di sana tidak merasa tetapi ini kalilah, with the divine intervention dengan
izin, the right thing will happen at the right time, at the right place with the right people.

Perkara yang betul akan berlaku pada masa yang betul, di tempat yang betul
dengan orang yang betul. Oleh itu saya menyambut baik pendekatan Keluarga Malaysia
di bawah pimpinan Yang Amat Berhormat Perdana Menteri kita. Wujudnya memorandum
antara kerajaan dan pembangkang adalah satu permulaan yang baik, namun perlu kita
pantau dan pastikan agar semua yang dirancang itu berlaku dengan baik.

Tuan Yang di-Pertua, mewakili penduduk Mas Gading dan rakyat Sarawak
umumnya, ingin saya ucapkan terima kasih atas peruntukan yang diberikan, terutamanya
peruntukan sama rata bagi semua Ahli Parlimen untuk kawasan Parlimen, baik kerajaan
mahupun pembangkang.

Pada Februari 2020, ketika tragedi katak lompat, saya kecewa dek kerana
tindakan segelintir Ahli Parlimen keluar parti yang kemudian berlaku kejadian lompat
melompat dan akhirnya kerajaan tumbang. Mangsanya adalah rakyat, contohnya di
kawasan saya. Peruntukan kawasan bagi Parlimen Mas Gading untuk rakyat Mas Gading
sudah saya rancang dengan baik, khususnya untuk naik taraf kemudahan pendidikan dan
kesihatan di Mas Gading. Tiba-tiba ditarik balik, RM200,000 untuk SK Atas Singai ditarik
balik, itu sekolah daif. Dewan serba guna untuk Hospital Daerah Bau tidak jadi.
