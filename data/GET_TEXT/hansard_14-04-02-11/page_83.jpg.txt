DR.10.11.2021 73

Seloka Bajet 2022

Parti Pejuang, parti Melayu,
Parti Pejuang, parti nasional,
Rakyat dibela, negara sentosa,
Tuhan Rabbuljalil, dirafakkan sembah,

Raja dan sultan, kita daulatkan,
Kita, YB berkhidmat,

Kita, YB berjiwa rakyat,
Bajet 2022 kita bahaskan.

Yang asnaf, B40, JKM Prihatin, hulurkan bantuan,

Yang berada, yang kaya, jangan buat-buat lupa,
Toleh kiri, toleh kanan,

Manalah LHDN ini, tidak nampak dah.

Puan Makmur, Encik Makmur setia menunggu,
Kesian Mak Cik Kiah, Pak Cik Salleh
Pinjam sana, pinjam sini,
Anak-anaknya, jurutera miskin
Upah seciput.

Yang menganggur diberi kerja,

Yang tempang diberi tongkat,
Yang buta diberi tali,

Yang buat-buat pekak, dipiat telinga,
Yang tidur, dikejutkan, kum, bangun.

Hutang RM1.4 trilion rakyat bayar,

Ehm! Boleh bayar punya bah,
Dulu Perdana, kini Vellfire,

Jimat dua ringgit lapan kupang, bereh boh!
Menteri apa peduli, kerusi Dewan kosong.

Kempen, kempen, kempen,
Politik, politik, politik, Rakyat?
Ingat mengingat, pesan berpesan,
Rasuah musuh negara,
Tolak rasuah, jangan dimula,
Mula sekali, hendak lagi dan lagi,

Yang dituduh, yang tertuduh, mesti diadiili,
Dah kompom bersalah, duduk diam-diam di rumah,
Amboi! Ke sana, ke sini, ke sana, ke sini,
Yang sihat ucapkan alhamdulillah,
Syukur banyak-banyak, jaga SOP,
Yang sakit pergilah berubat, ikhtiarlah,
Hendak ke Singapore? Hendak ke Jerman?
Hendak ke mana sahaja, pergi
Tetapi jangan lupa pasport,

Malaikat maut tetap mencari,

Sampai masanya, emas perak bergunung-gunung tidak berguna lagi,
Nama yang baik, kan dikenang orang,

Nama yang baik, kan kekal abadi.

Sri Gading, November 2021.
