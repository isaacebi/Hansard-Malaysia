DR.10.11.2021 87

Jadi, macam Panggung Odeon di Kuala Lumpur itu. Merupakan salah satu
panggung yang pertama di Kuala Lumpur. Kalau DBKL nak runtuh, nak besarkan jalan,
kita tidak dapat lagi tinggalan sejarah ini. Oleh sebab itu saya katakan patah tidak
bertumbuh, hilang tidak berganti.

Buah pulasan simpan di tepi,

Buah berangan terbiar lama,
Budaya warisan merintih sepi,

Pautlah tangan naikkan bersama.

Ahli-ahli Yang Berhormat dan Tuan Yang di-Pertua, satu lagi isu yang saya
hendak bawa ialah mengenai Kementerian Luar Negeri yang melantik seorang penggiat
filem sebagai Setiausaha Kebudayaan di dalam kementerian itu. Objektifnya,
membangunkan diplomasi budaya Malaysia dan disebut sebagai Jawatankuasa Seni dan
Budaya Arca. Saya nak tanya, kenapa lantik orang yang bukan dalam bidang seni dan
budaya? Mengapa lantik orang filem untuk Jawatankuasa Seni dan Budaya?

Saya juga nak tanya. MOTAC ada satu bahagian yang dinamakan Hubungan
Antarabangsa Kebudayaan (HAK), /nternational Cultural Diplomacy. HAK inilah selalu
berhubung dengan kedutaan-kedutaan asing di negara kita mengenai cultural diplomacy.
Kenapa mesti ada- mengapa Yang Berhormat Menteri Luar lantik seorang yang daripada
perfileman untuk menjadi penasihat beliau dalam seni dan budaya?

Kalau di negara-negara luar ataupun di kedutaan-kedutaan di sini, banyak cultural
attaché. Akan tetapi cultural attaché ini bukan datang daripada Kementerian Luar tetapi
datang daripada Kementerian Kebudayaan negara masing-masing. Jadi, saya harap
lantikan ini direview balik ataupun dinilai semula. Oleh kerana Perdana Menteri dah lancar
Dasar Kebudayaan Negara 2021 (DAKEN) di bawah MOTAC. Kenapa mesti lantik orang
yang bukan budaya untuk memimpin? Satu lagi, ada berapa minit? 45 saat. Boleh bagi
dua minit lagi? Oleh sebab kata ada dua lagi orang. Boleh?

Timbalan Yang di-Pertua [Dato’ Mohd Rashid Hasnon]: Rumuskan,
rumuskan.

Tuan Muhammad Bakhtiar bin Wan Chik [Balik Pulau]: Rumuskan? Banyak
lagi ini. Tuan Yang di-Pertua, satu lagi saya ingin bertanya, Yang Berhormat Menteri
Kesihatan umumkan tentang peruntukan sebanyak RM20 juta kepada RIUH Keluarga
Malaysia. RIUH Keluarga Malaysia ini kalau ikut, disebutkan RIUH Keluarga Malaysia
mendapat peruntukan RM20 juta. Adakah ini sama seperti RIUH yang diadakan pada
2018 hingga 2019, di mana ianya lebih bersifat urban? la berlaku di ibu kota.

Bagaimana ia boleh dimanfaatkan oleh artis-artis dan artisan jika ianya sama
model seperti RIUH yang lalu? Oleh sebab RIUH ini hanya berlaku di KL, di ibu kota.
Bagaimana dengan tempat-tempat lain? Sedangkan MK menyebut RM20 juta, satu jumlah
yang begitu tinggi. Bagilah dekat mak yong, dondang sayang, boria dan sebagainya.

Mengenai pelancongan. Sikit sahaja, ringkas. Mengikut Expedia, Malaysia sudah
terkeluar daripada senarai Top Ten Search Asia Destination. Makna kata, tahun 2019 kita
berada dalam Top Ten Asia tetapi sekarang ini tak ada. Oleh sebab apa? Oleh sebab
tiada visibility. Yang Berhormat Menteri, kementerian, tidak fokus dalam menaikkan
visibility negara kita kepada negara luar. Tengok sahaja Indonesia, mereka menggunakan
Anggun, David Foster. Kita pun apa kurangnya? Kita ada Michelle Yeoh dan Henry
Golding yang boleh kita ketengahkan untuk memasarkan ataupun untuk mempromosikan
negara kita.

Jadi, saya haraplah pihak Tourism Malaysia yang tak tahulah sekarang ini
mungkin berubah, masih memakai cara lama, old school. Nak wrap bas, nak wrap teksi di
London dan sebagainya, sedangkan duit itu lebih baik digunakan untuk digital marketing,
pemasaran secara digital. Itu mengenai pelancongan. Isu kawasan Tuan Yang di-Pertua,
ada tiga. Saya minta supaya jeti untuk bot-bot ke Taman Negara yang telah diluluskan
sebanyak RM6 juta itu, saya tak nampak apa pun berlaku. Tak ada filing dan sebagainya.
