DR.10.11.2021 45

di kawasan saya yang kali terakhir diturap adalah 10 hingga 30 tahun yang lampau. Apa
yang menyedihkan ialah kawasan-kawasan yang mempunyai terutamanya penghuni
kaum India dan Cina terabai dalam isu ini.

Saya berharap dengan berpegang kepada prinsip Yang Amat Berhormat Perdana
Menteri iaitu Keluarga Malaysia, maka isu ini mendapat perhatian daripada pihak yang
berkaitan secepat mungkin.

01440

Tuan Yang di-Pertua, minta masa sedikit sebab banyak mengenai tentera punya
kena cover.

Dato’ Sri Azalina Othman Said [Pengerang]: Ada 24 orang lagi Yang
Berhormat.

Tuan Karupaiya a/l Mutusami [Padang Serai]: Tidak apa, tidak apa, sedikit
sahaja.

Dato’ Sri Azalina Othman Said [Pengerang]: Sikit, satu minit.

Tuan Karupaiya a/l Mutusami [Padang Serai]: Satu minit tidak cukup, lagi tiga
minit.

Dato’ Sri Azalina Othman Said [Pengerang]: Tidak boleh Yang Berhormat. Satu
minit sahaja. Saya banyak lagi tidak habis.

Tuan Karupaiya a/l Mutusami [Padang Serai]: Seterusnya saya _ ingin
menyentuh tentang jalan raya utama yang menghala dari Paya Besar ke Taman Kuchai
di mana kemalangan kerap kali berlaku di sepanjang jalan. Kemalangan berpunca akibat
kerosakan dan ramai penghuni yang menggunakan jalan tersebut berulang alik ke tempat
kerja dan sekolah.

Saya mencadangkan agar jalan tersebut dilebarkan daripada dua lorong ke-
empat lorong serta membuat divider, dan lampu isyarat di beberapa buah simpang keluar-
masuk. Tambahan lagi, saya mohon pihak yang berkaitan memasang lampu isyarat bagi
mengelakkan kemalangan di beberapa buah simpang, terutama Jalan Kulim Mahang di
simpang Taman Sepulai dan di simpang Batu Putih.

Seterusnya jalan dari Padang Serai ke beberapa belas, ada dua buah lampu
isyarat di simpang Sungai Karangan perlu dipasang. Saya mohon pihak kerajaan
membina sebuah bangunan imigresen baru di kawasan Parlimen Padang Serai
memandangkan tempat yang sedia ada tidak sesuai kerana tiada kemudahan seperti
tandas, tiada lot parking dan ruang menunggu tidak mencukupi.

Memandangkan kawasan Hi-Tech ialah kawasan perindustrian di sekitar
Parlimen Padang Serai yang pesat dengan kedatangan pelabur dari luar negara, maka
bangunan kastam yang semakin pudar dan luntur di kawasan saya, juga perlu di cat
semula bagi meyakinkan pihak pelabur.

Seterusnya saya ingin meminta pihak kerajaan untuk mempercepat pembinaan
multi-storey block, dengan izin, yang bernilai RM20 juta yang dijanjikan sejak tahun 2013.
Ini kerana pertambahan penduduk di daerah Kulim secara tidak langsung menyebabkan
hospital terlalu padat dengan pesakit.

Dato’ Sri Azalina Othman Said [Pengerang]: Yang Berhormat.
Tuan Karupaiya a/l Mutusami [Padang Serai]: Okey, saya akan gulung.

Sudah pasti dana yang telah digunakan tidak akan diperoleh lagi. Maka persoalan
saya adalah, bagaimanakah kerajaan akan menampung perbelanjaan bagi tahun
hadapan? Adakah kerajaan akan memperkenalkan satu cukai yang baru bagi
meningkatkan hasil kerajaan yang mungkin akan menambah rakyat secara tidak langsung
di mana rakyat masih berada di tahap pemulihan selepas pandemik COVID-19.

Terdapat untuk semua perkara yang saya suarakan diambil serius dalam
memastikan setiap polisi atau langkah yang dibuat oleh kerajaan akan memberi manfaat
