30 DR.10.11.2021

Kedua Tuan Yang di-Pertua, ialah pulangkan wang simpanan pencarum yang
terdesak. Mengikut laporan KWSP (EPF), 73 peratus pencarum tidak mempunyai
simpanan yang mencukupi sebelum persaraan, 73 percent ini adalah nombor yang begitu
besar dan 6.1 juta ataupun 43 peratus pencarum hanya mempunyai simpanan kurang
daripada RM10,000. Daripada kumpulan ini sebanyak 3.?? juta ataupun 25 peratus
mempunyai simpanan kurang daripada RM1,000 ini untuk masa pencen. Ini tidak boleh
pencen kalau ada RM1,000 untuk semasa persaraan.

Bencana kewangan ini yang dihadapi oleh golongan pekerja ini adalah berpunca
daripada tindakan kerajaan yang telah memaksa pekerja dan rakyat biasa khususnya
miskin untuk menggunakan wang simpanan mereka untuk menampung keluarga semasa
pandemik COVID-19 melalui pengeluaran i-Lestari, i-Sinar dan juga i-Citra. Jelas Tuan
Yang di-Pertua, berjuta-juta simpanan kewangan untuk hari tua oleh pencarum KWSP
telah hilang serta-merta.

Oleh itu saya ingin memohon kerajaan untuk mempertimbangkan agar membayar
balik wang simpanan yang telah diguna pakai kepada pencarum-pencarum ini. Ini adalah
kerana kerajaan harus bertanggungjawab dalam pembayaran perlindungan sosial dan
bukan menjadikan pencarum mangsa serta mempergunakan wang simpanan pekerja-
pekerja yang kebanyakannya adalah dalam kategori miskin.

Tuan Yang di-Pertua, apa yang penting social protection policy cannot be financed
by the victim. It must be financed by the government. Ini adalah prinsip yang diguna pakai
di seluruh negara dan juga dilontarkan oleh International Labour of Organization.

Ketiga Tuan Yang di-Pertua ialah berkait dengan pengangguran dan konsep
jaminan kerja. Saya minta kerajaan supaya ulang kaji konsep jaminan kerja ini. Kadar
pengangguran pada bulan Ogos telah mencatat 4.6 peratus ataupun 748,000
penganggur. Pada suku tahun kedua 2021, data daripada Statistik Malaysia (DOSM)
menunjukkan bahawa terdapat 143,000 penganggur dalam kumpulan 45 hingga 64 tahun.
manakala penganggur belia adalah lebih kurang 283,000 orang.

Kedua-dua kumpulan ini telah menyumbang sebanyak 56 peratus daripada
jumlah pengangguran serta akan menyebabkan jumlah ini akan terus bersaing antara satu
sama lain. The older workers will compete with the younger workers, untuk mencari
pekerjaan dan keadaan ini bakal menimbulkan_ konflik persaingan dan juga
kecenderungan majikan memberikan gaji lebih rendah atau lebih untuk kebanyakan
pekerja dewasa dan juga pekerja belia.

201200

Tuan Yang di-Pertua, baru-baru ini saya telah jumpa satu tweet daripada seorang
penganggur yang berumur 44 tahun yang sangat kecewa. Sangat kecewa dengan
keadaan pekerjaan di Malaysia. Nama beliau adalah ataupun nama samaran beliau
adalah @jeffrazi dan saya baca apa yang dia tulis dalam tweet beliau. Dia kata...

”

“Saya kini berumur 44 tahun. Saya sudah hadir berpuluh-puluh interview...
Berpuluh-puluh interview dah pergi. “..tapi ditolak mentah-mentah atas alasan faktor
umur...” Dia tulis lagi, “..nak cakap saya tiada pengalaman kerja, tidak juga. Saya sudah
lama bekerja di sebuah syarikat selama bertahun-tahun dan sudah banyak pengalaman
bekerja...” Dia tulis lagi, “..saya cukup teliti semasa menghadiri interview. Sentiasa
berpakaian kemas, resume ada, segala sijil-sijil pun sudah standby.

Masa menjawab human resources, saya tenang dan tak gemuruh, jauh sekali
memburuk-burukkan company dan majikan lama. Tapi itulah, yang membuatkan saya
kecewa ialah human resources menolak permohonan saya atas alasan umur. Saya
dinasihatkan supaya pencen sahaja kerana umur 40 dan 50 tahun ke atas sering
mengalami masalah kesihatan dan juga mudah emosi di tempat kerja...” Ini logik saya tak
faham tetapi dia tulis. “..jadi mereka lebih mengutamakan golongan belia ataupun fresh
graduate.

Human Resources juga risau yang berumur 40 tahun ke atas akan demand gaji
lebih tinggi disebabkan pengalaman lalu mereka di tempat kerja lain. Majikan juga perlu
ingat, bukan golongan belia sahaja yang banyak menganggur, golongan senior macam
