DR.10.11.2021 57

pun mengambil kesempatan atas ketenangan negara kita telah pun menceroboh Lahad
Datu pada tahun 2013. Ini satu contoh.

Manakala dalam negeri pula kita melihat bagaimana isu-isu keselamatan dalam
negeri termasuklah apa yang sedang berlaku dalam penjara kita. Untuk makluman
Dewan, dewasa ini Tuan Yang di-Pertua, ada 69,500 orang banduan dan dalam kalangan
69,500 orang itu, sebanyak 56 peratus ialah terdiri daripada mereka yang terlibat dalam
penyalahgunaan dadah. Isu yang saya hendak bangkitkan di sini Tuan Yang di-Pertua
ialah kita ada dua pilihan.

Pertama, rakyat Malaysia membiarkan agensi-agensi kerajaan yang telah pun kita
amanahkan seperti angkatan ATM untuk menjaga keselamatan kita ataupun kita
memberikan tugas ini semata-mata kepada pihak polis dan agensi-agensi lain di bawah
KDN untuk menjaga keselamatan dalam negeri. Maknanya di sini, rakyat berpeluk tubuh
dan menyerahkan tanggungjawab ini kepada agensi-agensi yang kita namakan agensi-
agensi keselamatan ini.

Namun pun begitu Tuan Yang di-Pertua, saya kira dan saya ingin mengajak Ahli-
ahli Parlimen berfikir; kita juga ada satu masalah yang sedang menanti kita di luar.
Bagaimana kita melihat saban hari Tuan Yang di-Pertua, masyarakat kita makin hari
makin lemas apabila kita melihat setiap tahun, hampir 450 ribu orang pelajar yang keluar
daripada lulusan ataupun keluar daripada Tingkatan 5.

Mereka menamatkan pengajian di peringkat Tingkatan 5, dan jumlah mereka
hampir setengah juta. Ada yang mampu terus ke universiti tetapi ramai juga yang
terkandas dan tidak dapat melanjutkan pelajaran ke universiti. lsu yang saya hendak bawa
di sini Tuan Yang di-Pertua ialah bagaimana masalah sosial makin berkembang.
Bagaimana masalah ras makin berkembang dan bagaimana masalah salah faham
kebudayaan makin berkembang.

Ini disebabkan oleh beberapa faktor. Faktor yang pertama kita membenarkan
sekolah-sekolah vernakular terus wujud yang sebenarnya ada sebab-sebab sejarahnya
yang saya kira tidak ada masalah. Akan tetapi, suka tidak suka, kita melihat bagaimana
rakyat Malaysia telah terpisah semasa mereka berada di bangku sekolah lagi. Ada rakyat
Malaysia yang menghantar anak-anak mereka ke international school. Ada rakyat
Malaysia menghantar anak-anak kita ke sekolah kebangsaan. Ada yang menghantar
sekolah-sekolah vernakular, sama ada beraliran Tamil ataupun Mandarin.

Isu yang timbul di sinilah berlakunya bagaimana interaksi antara anak-anak kita
ini amat-amat minimum apabila mereka dikelompokkan mengikut kehendak ibu bapa tadi.
Anak-anak tidak membuat pilihan tetapi ibu bapalah yang membuat pilihan. Apa yang
sedang berlaku ialah masa dan hari terus berlalu dan di sinilah nyata anak-anak kita amat-
amat minimum interaksinya.

Tuan Yang di-Pertua, saya melihat antara cara yang kita boleh selamatkan negara
ini ialah dengan mengadakan satu kaedah yang saya namakan ‘National Service’. Saya
melihat 59 peratus mereka yang terlibat dalam dadah ini ialah mereka yang dalam
kalangan anak-anak muda. Di samping itu, harus diingat generasi Malaysia, rakyat
Malaysia, puratanya rakyat Malaysia berumur 30 tahun. Puratanya; bayangkanlah dalam
yang begitu muda, mereka sudah tentu akan terjebak dalam berbagai-bagai-bagai
kesalahan dan antaranya ialah dalam dadah yang makin hari makin meningkat.

Dengan pemikiran baharu yang saya hendak mengajak Ahli-ahli Parlimen
khususnya memikirkan; bagaimanakah kita menyelesaikan masalah ini? Bagaimanakah
kita dapat mengurangkan perbelanjaan khususnya perbelanjaan keselamatan ini? Kalau
kita mengajak semua rakyat terlibat dan mengambil bahagian dalam memperkasakan
keselamatan negara kita dengan memperkenalkan National Service. Saya
mencadangkan supaya anak-anak kita yang lepas sahaja Tingkatan 5, kerajaan mesti
menyediakan satu kaedah bahawa mereka diwajibkan masuk National Service dan paling
tidak pun minimum selama dua tahun.
