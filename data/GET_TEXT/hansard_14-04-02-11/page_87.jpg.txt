DR.10.11.2021 77

Projek naik taraf untuk sukan SK Tembawang di hadapan rumah keluarga Dato
Pandelela Rinong, tidak jadi. Jadi saya mohon agar pihak kerajaan beri perhatian terhadap
projek-projek yang saya nyatakan tadi. Dengan ini saya menyokong Belanjawan 2022.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Mas Gading. Seterusnya saya menjemput Yang Berhormat Petaling Jaya.

5.23 ptg.

Puan Maria Chin binti Abdullah [Petaling Jaya]: Terima kasih Tuan Yang di-
Pertua untuk memberikan saya peluang untuk membahaskan dalam Belanjawan 2022 ini.
Saya mengikuti Belanjawan 2022 yang dibentangkan oleh Menteri Kewangan dengan
agak teliti dan saya rasa bajet ini adalah terbesar iaitu sebanyak RM322 bilion yang telah
diperuntukkan. Bukan hanya terbesar tetapi saya rasa ini adalah juga bajet untuk dengan
izin rod fishing.

Walaupun saya setuju bahawa tahun 2022 kita akan menghadapi bajet defisit
untuk menangani cabaran sosial dan ekonomi tetapi ada juga beberapa isu utama yang
perlu dijawab oleh Perdana Menteri dan juga Kabinetnya. Saya harap mereka dapat
didengari dari sebelah sana yang kosong, yang penting akauntabiliti dan ketulusan dalam
Belanjawan.

Unjuran pendapatan negara akan berkembang kepada RM230 bilion pada tahun
2022. Perbezaannya adalah RM98 bilion, bukan jumlah yang sedikit ya, jumlah yang tidak
boleh ditutupkan. Saya harap Menteri Kewangan dan Perdana Menteri memperincikan
bagaimana kerajaan akan menangani defisit ini. Saya harap mereka akan jawab.

Adakah Menteri Kewangan mempunyai keberanian dan juga political will untuk
mengenakan corporate tax sepertimana yang beliau ucapkan di dalam pembentangan
sebelum ini? Belanjawan ini sama sekali telah mengabaikan kematangan atau maturity
pelbagai bon yang akan meningkatkan defisit kita.

1MDB- kita macam sudah lupa isu ini yang mempunyai hutang tertunggak,
menjelang tahun 2022 adalah sebanyak RM32 bilion. Amat mengerikan bahawa jumlah
ini bersamaan dengan peruntukan bajet Kementerian Kesihatan. Malangnya jumlah aset
bernilai RM18.2 bilion yang dirampas daripada 1MDB tidak cukup untuk membayar
komitmen kewangan dan pembayaran hutang 1MDB melalui pinjaman dan bon yang kini
berjumlah RM39.3 bilion.

Sila jawab, bagaimana kerajaan akan menangani defisit dan hutang 1MDB? Apa
yang penting ialah bagaimana Belanjawan ini akan memenuhi matlamat yang ditetapkan
oleh matlamat Pembangunan Lestari, Pertubuhan Bangsa-Bangsa Bersatu (SDG) secara
pendek. Kerajaan telah menyebut SDG dalam Laporan Ekonomi 2021, dengan memberi
RM65 juta kepada kumpulan Parlimen rentas parti untuk SDG dan mengadakan sebuah
bangunan SDG di Kuala Lumpur. Namun saya tidak nampak bagaimana matlamat dan
sasaran SDG akan dicapai dalam bajet ini. Minta penjelasan.

SDG-16 membicarakan tentang penubuhan_institusi yang berkesan,
bertanggungjawab dan inklusif di semua peringkat. Reformasi institusi menghapuskan
rasuah dan amalan kesat seperti yang dinyatakan dalam MoU mesti bermula dengan bajet
ini dan sejajar dengan RMK Ke-12. Di manakah ketelusan dalam bajet ini?

Ada satu isu yang perlu penjelasan. Bekas kerajaan Yang Berhormat Mahiaddin
Yassin, Parlimen Pagoh telah meminjam sebanyak RM11.5 bilion dalam tempoh 10 hari
sebelum Yang Berhormat Pagoh letak jawatan. Adakah kerajaan memperincikan
pinjaman ini? Tiga transaksi yang telah dilabelkan sebagai bilangan Perbendaharaan
Islam Malaysia, Sekuriti Kerajaan Malaysia dan juga Terbitan Pelabuhan Kerajaan.

Kerajaan pada masa itu telah meminjam RM5.5 bilion pada 27 Julai, diikuti RM4
bilion pada 3 Ogos dan RM2 bilion pada 9 Ogos. Rakyat berhak diberitahu ke mana duit-
duit ini telah dibelanjakan. Adakah ini dalam defisit RM98 bilion? Juga rakyat perlu
mendapat penjelasan tentang kontrak sewa dan jual beli yang tidak perlu, termasuk
