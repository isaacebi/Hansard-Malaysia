DR.10.11.2021 83

tahun 2022 agak berkurangan dari tahun-tahun sebelumnya, terdapat peruntukan
pembangunan berjumlah RM5.034 bilion dianggarkan diberikan kepada KPM.

Kita di Sabah sekali lagi memohon peruntukan yang lebih besar dan munasabah
untuk meneruskan kerja-kerja memperbaiki dan menaiktarafkan fasiliti-fasiliti pendidikan
di Sabah. Penggantian bangunan-bangunan sekolah daif, usang dan tidak selamat
digunakan harus disegerakan. Kalabakan memerlukan sebuah sekolah yang baharu
untuk menggantikan SMK Kalabakan yang sudah berpuluh tahun diguna pakai dan
kebanyakan bangunan kelas-kelas pembelajaran adalah dalam keadaan yang sangat
menyedihkan.

Sekolah-sekolah di Sabah juga selalu mengalami kekurangan tenaga pengajar
terutama guru-guru yang mengajar mata pelajaran Pendidikan Islam. Melalui dapatan
fakta yang berlaku di sekolah-sekolah di sekitar Tawau dan Kalabakan yang ditadbir urus
di bawah Pejabat Pendidikan Daerah Tawau, antara sebab-sebab berlaku kekurangan
guru Pendidikan Islam adalah ketiadaan penggantian segera apabila guru sudah
meninggal dunia dan kelulusan mudah diberikan atas permintaan perpindahan guru
Pendidikan Islam ke kampung halaman mereka di Semenanjung Malaysia apabila sudah
memenuhi syarat tempoh perkhidmatan yang ditetapkan di Sabah.

Ini atas alasan nisbah yang ditetapkan iaitu pada 90 peratus guru tempatan Sabah
dan 10 peratus guru berasal dari luar Sabah. Perihal kekurangan guru Pendidikan Islam
ini sudah berlarutan sekian lama dan ia telah menyebabkan rencatan kepada proses
pembelajaran murid-murid di Sabah. Apa yang amat menyedihkan, pengurusan sekolah
terpaksa berusaha sendiri dan mencari guru-guru untuk menjalankan tugas sebagai guru
Pendidikan Islam. Lebih dikesali apabila dilaporkan hanya guru ganti kepada guru yang
bersalin saja disediakan elaun dibayar oleh KPM.

Sebagai— Kita merasakan juga KPM juga boleh menerokai usaha menawarkan
perjawatan guru Pendidikan Islam kepada graduan-graduan warga kalangan warga
tempatan Sabah yang mempunyai kelulusan bidang agama tetapi tidak mempunyai Sijil
Ikhtisas Pendidikan untuk mengatasi masalah kekurangan guru Pendidikan Islam sebagai
solusi jangka pendek kepada permasalahan yang dihadapi. Dalam masa mereka
mengajar, bakal-bakal guru ini boleh dilatih untuk mendapatkan ikhtisas pendidikan yang
boleh dikeluarkan dalam tempoh cuti persekolahan.

Tuan Yang di-Pertua, Sabah terutamanya kawasan-kawasan Pantai Timur
termasuk Kalabakan, sangat bergantung harap kepada perekonomiannya terhadap sektor
perladangan dan pertanian. Kita mempunyai banyak syarikat-syarikat besar yang terlibat
dalam industri penanaman kelapa sawit dalam skala yang besar. Antara permasalahan
besar yang sedang dihadapi dan amat kritikal adalah kekurangan tenaga buruh
terutamanya untuk pekerjaan pengeluaran hasil tanaman seperti penuaian sawit.

Situasi semakin meruncing sepanjang tahun 2020 dan 2021 ini apabila
kebanyakan syarikat perladangan menghadapi kekurangan kaki tangan penuaian sawit
sehingga 35 peratus daripada jumlah pekerja kepada situasi biasa yang diperlukan.
Pinching of workers atau pengambil pekerja secara tidak wajar terlalu kerap berlaku dalam
kalangan syarikat-syarikat yang beroperasi dan juga penggunaan tenaga kerja daripada
kalangan pekerja yang tidak mempunyai dokumen yang sah daripada negara jiran.

Perkara ini terpaksa dilakukan oleh syarikat-syarikat perladangan demi
kelangsungan perniagaan mereka dan kerajaan masih tidak memberikan kelonggaran
untuk mengambil pekerja asing yang baharu. Penggunaan khidmat pekerja tanpa
dokumen yang sah adalah disebabkan oleh faktor-faktor kos administratif dan levi
kerajaan atas pengambilan pekerja asing yang baharu amatlah membebankan dengan
kos-kos sekitar RM4,400 untuk setiap pekerja.

01800

Kerajaan juga harus memastikan satu undang-undang diperkenalkan untuk
mengekang pekerja asing yang sudah disahkan dokumentasinya tidak sewenang-
wenangnya berpindah-randah dari satu syarikat kepada syarikat lain. Kerajaan juga harus
berusaha memberi sedikit ruang kelonggaran daripada segi memberi diskaun sewajarnya
