4 DR.10.11.2021

Tuan Steven Choong Shiau Yoon [Tebrau]: Terima kasih Tuan Yang di-Pertua.
Terima kasih kepada Yang Berhormat Menteri Kanan yang sudah memberi penjelasan
yang begitu jelas dan luas. Bagi saya, EV merupakan sebuah kenderaan pengangkutan
masa depan. Langkah-langkah yang sudah diambil oleh kerajaan memang selaras
dengan keperluan industri di seluruh dunia. Jadi soalan saya, sudahkah kerajaan kita
sudah kenal pasti rakan-rakan joint venture dan daripada negara mana? Berapa rakan
joint venture partner yang berpotensi baik yang telah menunjuk interest, dengan izin, untuk
membangunkan EV di negara kita? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Tebrau, sila Yang Berhormat Menteri.

Dato’ Seri Mohamed Azmin bin Ali: Terima kasih Yang Berhormat Tebrau.
Memang benar, kejayaan membangunkan industri EV ini perlu mendapat dokongan,
bukan sahaja daripada segi dasar-dasar kerajaan tetapi juga pihak swasta. la juga perlu
mendapat dukungan untuk pembinaan infrastruktur-infrastruktur bagi menjayakan industri
EV ini.

Untuk pengetahuan Yang Berhormat Tebrau, di bawah HASA, ada sebuah
agensi iaitu Malaysian Green Technology and Climate Change Centre yang sedang
meneliti dan memperhalusi dengan beberapa pihak swasta untuk pembinaan infrastruktur-
infrastruktur baru, termasuk charging station, yang ini merupakan cabaran besar.

Maka, kita sedang meneliti perkara ini. Saya percaya dalam masa yang terdekat
perkara ini akan dikemukakan untuk pengetahuan Dewan yang mulia ini. Selain daripada
itu, dalam pertemuan dan dalam trade mission yang kita adakan ke Eropah baru-baru ini,
kita telah bertemu dengan beberapa buah syarikat pembuatan kenderaan yang besar di
dunia. Mereka juga sedang beralih untuk memperkenalkan teknologi-teknologi EV yang
akan menjadi rakan kongsi kita di masa yang akan datang.

Salah sebuah syarikat telah pun mengambil keputusan dan mengumumkan akan
meletakkan pelaburan di Gurun Kedah dalam masa yang terdekat. Ini akan memberikan
peluang kepada kita untuk mendekati teknologi-teknologi yang bersifat precision
engineering dan juga teknologi hijau yang sedang rancak dijalankan. Terima kasih Yang
Berhormat Tebrau.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Pertanyaan jawab lisan seterusnya, saya ingin menjemput Yang
Berhormat Datuk Rozman bin Isli.

2. Datuk Rozman bin Isli [Labuan] minta Menteri Kanan Kerja Raya menyatakan
semakan semula yang dibuat oleh kerajaan mengenai kos projek kerajaan berikutan
kenaikan mendadak harga bahan binaan dan logistik serta adakah kerajaan akan
memperkenalkan semula Peruntukan Pengiraan Klausa Perubahan Harga (VOP).

Timbalan Menteri Kerja Raya [Datuk Arthur Joseph Kurup]: Selamat pagi dan
salam sejahtera, terima kasih Tuan Yang di-Pertua. Untuk makluman Ahli Yang
Berhormat, kementerian ini mengambil maklum mengenai kenaikan harga bahan binaan
seperti pasir dan besi bertetulang agak ketara mengikut lokaliti setempat. Ini telah turut
memberi kesan kepada indeks harga pengguna (IHP) dalam kumpulan dan juga sub
kumpulan wajaran tertentu serta telah menjejaskan kelancaran pembinaan projek-projek
kerajaan.

Berdasarkan kajian terhadap data dari Jabatan Perangkaan Malaysia, dari bulan
Januari hingga Ogos tahun ini yang diunjurkan sehingga bulan Disember tahun ini didapati
berlakunya kenaikan harga indeks kos pada kadar di antara 3 peratus hingga 19 peratus
di seluruh negara kesan pandemik COVID-19 dan peningkatan harga pasaran dunia.

#1020

Kesan daripada kenaikan harga bahan binaan, kerajaan telah melaksanakan
semula syarat perubahan harga atau variation of price (VOP) dalam kontrak kerja kerajaan
