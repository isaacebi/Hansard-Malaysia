DR.10.11.2021 11

Kalau bercakap fasal PRN di Melaka Yang Berhormat, akhirnya ini semua telah
melalui empat peringkat perbincangan daripada jawatankuasa teknikal kerjanya dan
kuartet Menteri telah duduk bersama-sama berbincang dan akhir sekali, jawatankuasa di
mana Yang Berhormat merupakan Ahli di situ, bersama-samalah kita memikirkan tambah
baik sekiranya Yang Berhormat dan sahabat-sahabat yang ada di sebelah sana,
memikirkan perkara-perkara yang boleh ditambah baik untuk kebaikan negara dan rakyat.
Terima kasih.

Dato’ Haji Che Abdullah bin Mat Nawi [Tumpat]: Tuan Yang di-Pertua, Tumpat.

Tuan Lim Guan Eng [Bagan]: Saya bukan Ahli Jawatankuasa Pelan Pemulihan
Negara. Saya rasa Yang Berhormat silap.

Datuk Mastura binti Tan Sri Dato’ Mohd Yazid: Jawatankuasa Khas Pandemik
Negara.

Tuan Lim Guan Eng [Bagan]: Ya. Itu tiada kaitan dengan Pelan Pemulihan
Negara. So, Yang Berhormat Timbalan Menteri silap. Saya bukan Ahli Jawatankuasa
Pelan Pemulihan Negara. Itu yang empat fasa ialah di bawah itu NRP yang mana mantan
Perdana Menteri telah syorkan dan membuat pengumuman.

Saya harap itu Yang Berhormat boleh akui bahawa ini dah silap. Ini kerana kalau
kita cakap, berkaitan fasa 1, 2 dan bukan fasa 4. Sebanyak 4,000 jangkitan. Akan tetapi,
ini sekarang tidak pakai lagi. Ini kerana kalau 4,000 jangkitan, tidak mungkin kita boleh
masuk ke apa-apa fasa. So, kena akui bahawa ini dah silap.

Datuk Mastura binti Tan Sri Dato’ Mohd Yazid: Yang Berhormat.
Tuan Lim Guan Eng [Bagan]: Saya harap boleh buat sedemikian.

Datuk Mastura binti Tan Sri Dato’ Mohd Yazid: Kita serahkan. Terima kasih
Yang Berhormat. Kita serahkan pada keputusan Kementerian Kesihatan kerana
Kementerian Kesihatan yang mempunyai keputusan akhir sebelum dibawa kepada
Jawatankuasa Khas yang di Pengerusi oleh Yang Amat Berhormat Perdana Menteri.
Terima kasih.

Dato’ Haji Che Abdullah bin Mat Nawi [Tumpat]: Terima kasih Tuan Yang di-
Pertua. Saya tidak melihat usaha-usaha yang dibuat oleh kerajaan dalam pemulihan ini
gagal seperti mana yang disebut oleh Yang Berhormat Bagan tadi, agak keterlaluan untuk
kita katakan gagal kerana kita melihat kejayaan-kejayaan yang dicapai oleh kerajaan.
Cuma, sebagaimana kita faham bahawa apabila pembukaan hampir keseluruhan sekatan
ketika ini menyebabkan lama-kelamaan pematuhan terhadap SOP semasa menjadi
semakin longgar. Itu apa yang berlaku.

Jadi, soalan tambahan saya untuk jawapan spesifik daripada Yang Berhormat
Timbalan Menteri. Adakah kerajaan tidak bercadang mengemukakan satu buah pelan
baharu yang khusus menjelang era endemik ini iaitu hidup coexist dengan COVID-19
supaya dapat mengembalikan kesedaran rakyat serta memastikan pengawalan dan
pencegahan virus dapat dipasakkan semula dalam negara. Terima kasih.

Datuk Mastura binti Tan Sri Dato’ Mohd Yazid: Terima kasih Tuan Yang di-
Pertua. Terima kasih Yang Berhormat Tumpat.

Ya, betul kita sekarang dalam proses untuk peralihan ke fasa endemik Yang
Berhormat. Jadi, ada beberapa indikator sebelum kita mempunyai usaha-usaha baharu
ini. Antaranya jumlah penggunaan katil hospital secara keseluruhan kurang daripada 30
peratus.

Indikator kedua, kapasiti ujian di makmal melebihi 90 peratus.
Indikator ketiga, kadar kes positif COVID-19 kurang daripada lima peratus.

Indikator keempat, jumlah petugas KKM yang dijangkiti kurang daripada satu
persen serta jumlah pesakit COVID-19 ke wad kurang daripada 0.5 peratus.

Indikator kelima, jumlah kematian harian kurang daripada 10 kes dan purata
kematian tujuh hari kurang daripada 0.8 peratus.
