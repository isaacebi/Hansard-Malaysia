DR. 4.10.2022 49

Fasal 4 had masa bagi pendaftaran kesatuan sekerja. Fasal 4 rang undang-undang
ini bertujuan untuk meminda seksyen 8 untuk melanjutkan tempoh masa permohonan
pendaftaran sesuatu kesatuan sekerja dari satu bulan kepada enam bulan.

Selain itu, pindaan turut dibuat bagi memperuntukkan lanjutan tempoh masa
tambahan kepada 12 bulan secara agregat. la bertujuan untuk memberi masa yang
mencukupi kepada kesatuan mengemukakan permohonan pendaftaran.

Fasal 5 tarikh penubuhan kesatuan sekerja. Tuan Yang di-Pertua, fasal 5 rang
undang-undang ini adalah untuk meminda subseksyen 8(1) berbangkit daripada pindaan
kepada takrif kesatuan sekerja atau kesatuan yang membenarkan kesatuan sekerja
ditubuhkan tanpa mengikut dengan izin establishment atau prinsip keserupaan sesuatu tred
pekerjaan atau industri.

Seterusnya fasal 6 pendaftaran kesatuan sekerja. Fasal 6 rang undang-undang ini
bertujuan untuk memotong subseksyen 12(2) berbangkit daripada pindaan yang dicadangkan
kepada takrif kesatuan sekerja atau kesatuan dan selaras dengan objektif utama pindaan
akta yang dicadangkan untuk membenarkan kepelbagaian pembentukan kesatuan sekerja.

Pindaan ini juga memotong perenggan 12(3) (a), (b) dan (c) dan meminda
subseksyen perenggan 12(3)(e) (ii) berkenaan dengan kuasa Ketua Pengarah untuk menolak
pendaftaran sesuatu kesatuan sekerja.

Dengan pindaan yang dicadangkan, kuasa Ketua Pengarah untuk menolak untuk
mendaftarkan sesuatu kesatuan sekerja hanya terhad kepada alasan yang diperuntukkan di
bawah perenggan 12(3) (d) dan (e).

Susulan itu, pindaan ini juga bertujuan untuk memasukkan subseksyen baharu iaitu
12(4) yang mengehendaki Ketua Pengarah untuk memaklumkan kesatuan sekerja secara
bertulis tentang penolakan pendaftarannya serta alasan ke atas penolakan tersebut.

Tuan Yang di-Pertua, seterusnya fasal 7 pembatalan kesatuan sekerja. Fasal 7 RUU
bertujuan untuk meminda subseksyen 15(1) bagi mengehadkan kuasa budi bicara Ketua
Pengarah dalam hal pembatalan pendaftaran sesuatu kesatuan sekerja.

Pindaan ini juga memasukkan perenggan baharu 15(1)(d) untuk memperuntukkan
bahawa perakuan pendaftaran kesatuan sekerja boleh dibatalkan atau ditarik balik jika
kesatuan sekerja telah disabitkan dengan apa-apa kesalahan sebagaimana yang dinyatakan
dalam Jadual baharu Keempat.

Pindaan kepada subseksyen 15(1) ini akan menyebabkan pembatalan kesatuan
sekerja sekiranya hanya boleh dibuat sekiranya kesatuan sekerja tersebut terlibat dalam
pelanggaran peruntukan undang-undang yang telah dinyatakan secara spesifik dalam Akta
262 termasuklah melibatkan pelanggaran undang-undang serius yang mengancam
keselamatan negara seperti yang dinyatakan dalam Jadual baharu Keempat dan ini adalah
bertujuan untuk melindungi hak pekerja dalam berkesatuan.

Pindaan fasal 7 ini juga memasukkan subseksyen (1A) ke dalam seksyen 15 bagi
memperuntukkan kuasa kepada Menteri Sumber Manusia untuk menambah, memotong

daripada atau meminda Jadual baharu Keempat tersebut melalui perintah.
