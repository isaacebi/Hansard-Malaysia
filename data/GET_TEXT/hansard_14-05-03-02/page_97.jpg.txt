DR. 4.10.2022 92

kita telah buat kepada Rang Undang-undang Kawalan Tembakau dan Rokok, sepertimana
yang telah kita buat kepada “Rang Undang-undang Antilompat Parti”.
1650

Setelah adanya libat urus daripada semua pihak, daripada Ahli-ahli Parlimen,
daripada pihak pemegang taruh, undang-undang atau rang undang-undang yang kita
lahirkan adalah jauh lebih baik dan jauh lebih bermanfaat kepada kerajaan sebab pandangan
telah diambil. Saya mengambil perhatian terhadap apa yang dinyatakan oleh Yang Berhormat
Menteri semasa pembentangan rang undang-undang yang mengatakan bahawa dia adakan
libat urus tetapi libat urus ini terlalu terhad. Saya difahamkan bahawa daripada pihak
kesatuan sekerja, bermacam-macam lagi persoalan-persoalan yang belum lagi terjawab.

Sebagai contoh, dibuat perbandingan kesatuan sekerja di Malaysia dengan
Singapura, dengan Vietnam dan sebagainya, sedangkan di Vietnam dan di Singapura itu
kesatuan sekerja itu they are really being controlled. There’s no two countries are the same.
Kenapa kita mesti bandingkan kepada negara ini, negara ini sedangkan kita ini berlainan?
Yang penting ini, kita ini Malaysia. We have to grow in our own mould. Dengan kita kena bina
negara kita, dengan ekonomi kita dengan acuan kita sendiri, dengan cara kita sendiri. Kita ini
pelbagai daripada segi... [Tidak jelas] daripada wilayah dan sebagainya. Daripada pekerjanya
dan sebagainya. Kenapa mesti kita tergesa-gesa untuk meluluskan rang undang-undang
yang sepenting ini?

Kenapa tidak dimaksimumkan, dioptimumkan libat urus daripada semua pemegang
taruh? Sebab ia melibatkan penguatkuasaan (enforcement). Contoh dalam Rang Undang-
undang Kawalan Produk Tembakau dan Merokok. Pada mulanya bermacam-macam. Dia
boleh ke premis, boleh menguatkuasakan. Dia boleh mencari rokok di badan manusia dan
sebagainya. Setelah kita berbincang, libat urus dan sebagainya, kita kena ubah. Yang ini pun
begitu juga. Di manakah jaminan yang penguatkuasaan ini tidak akan disalahgunakan
setelah ada kepelbagaian kesatuan sekerja dalam satu-satu organisasi. Sebab itulah tujuan
utama rang undang-undang ini. Pelbagai nanti.

Macam juga pelbagai parti politik. Lepas itu di pelbagai parti, pelbagai kesatuan ini
pula digalakkan untuk bergabung. Dalam satu organisasi katakan, terdapat tiga persatuan
sekerja. Satu persatuan sekerja dia bergabung dengan satu lagi trade union. Yang satu lagi
bergabung dengan satu lagi, yang satu bergabung tempat lain lagi. Akhirnya pihak organisasi
tidak akan tahu mana satu persatuan sekerja yang dia mahu rujuk, yang dia mahu berbincang
dan sebagainya dan persetujuan untuk memuktamadkan tuntutan pekerja akhirnya berkecai,
tidak pernah akan kesampaian dan sebagainya.

Ini perkara yang sangat penting. Tujuan kita adakan kesatuan sekerja ialah untuk
mencapai kesepakatan di antara pekerja dengan majikan. Akan tetapi sekiranya majikan itu
satu tetapi pekerjanya sudah diwakili dengan lima kumpulan dengan pelbagai kepentingan,
saya fikir ini sangat rumit. Saya ingat akhirnya niat kerajaan untuk menggalakkan lebih ramai
pekerja untuk menjadi ahli-ahli kesatuan sekerja akan gagal sebab kerajaan akan nampak

tidak ada gunanya. There is no point.
