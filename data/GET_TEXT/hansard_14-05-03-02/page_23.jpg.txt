DR. 4.10.2022 18

kejayaan berbanding dengan Myanmar, itu betul. Macam susu, keju dan telur, kadar inflasi
masih 9.4 peratus. Begitu tinggi bagi rakyat biasa, terlalu tinggi.

Ini yang saya minta penjelasan daripada Yang Berhormat.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Port Dickson. Sila Yang Berhormat Menteri.

Dato Sri Alexander Nanta Linggi: Tuan Yang di-Pertua, soalannya banyak jadi saya
cuba jawab apa yang ada pada saya, yang ditanya tadi langkah-langkah yang lain.
Sebenarnya mungkin Yang Berhormat Port Dickson sendiri pun maklum, kerajaan ada Majlis
Tindakan Sara Hidup Negara (National Action Council on Cost of Living).

Peranan utama NACCOL adalah mengenal pasti isu serta cabaran yang berkaitan
sara hidup rakyat. Seterusnya, NACCOL mengkaji, menggubal serta memantau pelaksanaan
dasar strategi dan tindakan jangka sederhana dan panjang. Tadi jangka pendek, yang jihad
ini tadi. Hal yang kita ada isu kita bincang, rentas kementerian, rentas agensi dan kita buat
keputusan. Ya, dan kita laksanakan sebab itu ada banyak inisiatif tadi. Ini secara jangka
sederhana dan jangka panjang, NACCOL yang perlu bermesyuarat, dipengerusikan oleh
Yang Amat Berhormat Perdana Menteri sendiri.

Jadi sebenarnya semenjak Yang Amat Berhormat Perdana Menteri menjadi
Pengerusi NACCOL, beliau telah mempengerusikan sebanyak empat kali mesyuarat dalam
tempoh sembilan bulan semenjak Disember 2021. Komitmen Yang Amat Berhormat Perdana
Menteri menunjukkan kesungguhan kerajaan dalam menangani isu kos sara hidup.

Untuk makluman, berdasarkan terma rujukan (terms of reference) NACCOL hanya
bermesyuarat dua kali setahun tetapi baru setengah tahun sudah masuk empat kali.
Maknanya menunjukkan kesungguhan kerajaan dalam isu ini. Jadi Pasukan Khas Jihad
Tangani Inflasi memberi fokus kepada isu jangka pendek dan perlu ditangani segera dalam
menangani kos sara hidup rakyat.

Justeru, peranannya lebih berfokus kepada melibatkan pelbagai kementerian dan
agensi merentas pelbagai isu. Jadi, namun ada tindakan-tindakan yang mempunyai implikasi
dasar dan polisi kerajaan masih memerlukan kelulusan Jemaah Menteri dan NACCOL.

Jadi saya bagi gambaran Yang Berhormat sebab kita ada peringkat-peringkat. Ada
juga jawatankuasa teknikal di mana sebelum keputusan muktamad, jadi perlulah di peringkat
teknikal kerana perlu diperincikan segala-galanya langkah-langkah yang akan diambil
ataupun dibuat sebagai satu dasar yang baharu ataupun langkah-langkah yang lebih tepat,
Yang Berhormat.

Jadi oleh sebab banyak ditanya tadi Yang Berhormat, apa langkah sebenarnya.
Memang food security issue memang satunya yang besar isunya dan dalam sawit tadi minyak
masa 10 peratus itu pun kita bincang. Betul Yang Berhormat Port Dickson, memang kami
melibat urus dengan industry players, stakeholders. Kita sudah sampaikan kepada mereka
memohon supaya dapat kita bersama dalam mengagihkan 10 peratus keluaran sawit di
Malaysia untuk kegunaan domestik.
