DR. 4.10.2022 7

Jadi, apakah perancangan Kementerian Luar Negeri? Adakah kerajaan akan
menanggung segala kos tersebut, dan akan berunding dengan kerajaan-kerajaan yang
mendenda rakyat kita itu untuk mereka dikecualikan didenda? Terima kasih Tuan Yang di-
Pertua.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Simpang Renggam. Sila, Yang Berhormat Menteri.

Dato’ Sri Saifuddin Abdullah: Ada dua perkara di sini Tuan Yang di-Pertua.
Pertama, ialah soal andainya rakyat kita ini melakukan sesuatu kesalahan jenayah di negara
tersebut, kita kena bayangkan bagaimana kalau warganegara lain yang datang ke negara
kita dan melakukan sesuatu jenayah. Jadi, proses perundangan itu harus diikuti juga. Itu yang
pertama. Jadi tidak kiralah ditahan dalam penjara ataupun dikenakan denda dan sebagainya.
Itu sebagai warga dunia, kita harus menghormati undang-undang tempatan.

Kedua ialah, membawa mereka pulang. Ini ada pelbagai cara. Kita pernah misalnya
charter sebuah kapal terbang. Izinkan saya, saya betulkan. Syarikat AirAsia ketika saya
menjadi Menteri Luar Negeri kali pertama dahulu, pernah menghantar sebuah pesawat dan
dia tidak kenakan apa-apa bayaran, itu atas perikemanusiaan ke Phnom Penh untuk bawa
balik — kalau saya tidak silap, angkanya yang tepat ialah 47 orang, yang majoritinya dari
Sarawak. Kemudian bawa balik ke sini dan kemudian dihantar balik ke Kuching.

Ini kita memang tidak mempunyai dananya dan dalam hal tertentu, kita meminta
bantuan daripada pihak-pihak yang berkaitan. Namun demikian, saya sangat berharap
kerana perkara ini kami timbulkan dalam permohonan kami untuk Belanjawan 2023, belanja
untuk perkhidmatan kaunselor di negara-negara tertentu yang mungkin tadi yang disebutkan
2,500 itu ialah angka rakyat Malaysia yang ditahan di seluruh dunia, yang sentiasa dilawati
oleh Malawakil untuk bertanya khabar, untuk memastikan mereka dalam keadaan yang sihat,
makanan mereka, kebajikan mereka dijaga.

Jadi, ringkasnya memanglah dana itu tidak mencukupi. Kami berusaha mencarinya
dan kami harap dapat sedikit tambahan dalam belanjawan yang akan datang. Terima kasih.

Timbalan Yang di-Pertua [Dato' Mohd Rashid Hasnon]: Terima_ kasih.
Pertanyaan-pertanyaan Menteri...

Beberapa Ahli: [Bangun] Tuan Yang di-Pertua...

Tuan Haji Ahmad bin Hassan [Papar]: Tuan Yang di-Pertua, tambah satu soalan
Papar, Papar. Satu soalan.

Tuan Khoo Poay Tiong [Kota Melaka]: Satu soalan tambahan.

Timbalan Yang di-Pertua [Dato' Mohd Rashid Hasnon]: Minta maaf. Peraturan
Mesyuarat 24A(5) mengehadkan 10 minit setiap — overall satu question. Jadi, saya hendak

teruskan dengan menjemput Yang Berhormat Pokok Sena.
