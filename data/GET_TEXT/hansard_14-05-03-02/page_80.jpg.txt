DR. 4.10.2022 75

undang-undang yang membantu kita, sukar untuk kita memastikan kita boleh menghapus
perkauman.

Jadi Tuan Yang di-Pertua, saya menyokong dan saya ucapkan tahniahlah kepada
pihak kerajaan di atas usaha yang benar-benar kepada sayalah. To try and fight racism in
our country. Terima kasih.

Dato’ Ramli bin Dato’ Mohd Nor [Cameron Highlands]: Terima kasih, Yang

Berhormat Padang Rengas. Dipersilakan Yang Berhormat Setiu.

3.48 ptg.

Tuan Shaharizukirnain bin Abd Kadir [Setiu]: Terima kasih Tuan Yang di-Pertua.
Assalamualaikum warahmatullahi wabaraktuh. Pertamanya, umum mengetahui pindaan ini
bertujuan untuk menarik lebih ramai pekerja-pekerja dalam pelbagai sektor untuk menyertai
apa-apa pertubuhan atau gabungan-gabungan pekerja. Pergerakan gerakan kesatuan
pekerja adalah satu elemen penting dalam memastikan perlindungan serta keadilan hak
pekerja sentiasa dijamin. Malah, ia juga sebagai medium perantara antara pekerja dan
majikan.

Namun begitu, kepentingan ini tidak dirasai oleh rakyat kita pada hari ini terutamanya
golongan muda. Buktinya, sehingga kini, hanya enam peratus sahaja daripada keseluruhan
pekerja di Malaysia yang menyertai kesatuan. Sejumlah 94 peratus lagi masih belum
menyertainya. Oleh itu, bagaimanakah kerajaan dapat memastikan dengan pindaan ini
mampu menarik majoriti besar yang tidak menyertai kesatuan untuk menyertainya?

Adakah kerajaan bercadang untuk memperkenalkan apa-apa bentuk insentif kepada
mana-mana pekerja yang menyertai kesatuan bagi memastikan lebih ramai khususnya anak
muda menyertainya? Sehingga kini, apakah bentuk komunikasi telah direncanakan oleh
pihak kementerian bersama dengan kesatuan pekerja bagi memastikan segala keluhan dan
suara mereka didengari dan seterusnya diberi perhatian oleh kementerian?

01550

Tuan Yang di-Pertua, saya memahami objektif yang disebut tadi adalah pindaan ini
akan membenarkan kewujudan lebih dari satu buah kesatuan sekerja mewakili satu
penubuhan akta pekerjaan. Ini bermakna, jika sudah wujud satu buah kesatuan sekerja dalam
sebuah tempat pekerjaan, tiada halangan jika ada pihak daripada kumpulan yang sama ingin
berpecah dan membentuk kesatuan sekerja yang baru.

Persoalan saya adalah, adakah wujud syarat dan kawalan ketat oleh kementerian
bagi meluluskan pendaftaran kesatuan sekerja yang baharu bagi memastikan mereka yang
ingin menerajui kesatuan sekerja ini betul-betul mewakili sesuatu golongan pekerja bukannya
berniat untuk bersaing dengan kesatuan sekerja yang lain.

Tuan Yang di-Pertua, seterusnya saya ingin menyentuh mengenai kepelbagaian
kesatuan atau multiplicity of trade unions, dengan izin Tuan Yang di-Pertua. Saya memahami
bahawa memberi kebebasan kepada para pekerja untuk menyertai mana-mana kesatuan
merupakan antara syarat utama yang ditetapkan melalui agenda CPTTP. Walau

bagaimanapun, saya melihat kewujudan kepelbagaian kesatuan ini bakal menatijahkan
