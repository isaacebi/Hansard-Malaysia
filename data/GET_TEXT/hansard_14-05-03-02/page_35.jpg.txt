DR. 4.10.2022 30

Tuan M. Kulasegaran [ Ipoh Barat]: Dua tahun moratorium.

Datuk Seri Saravanan a/l Murugan: Tuan Yang di-Pertua, saya cabar Yang
Berhormat Ipoh Barat cuba tanyakan kedai makanan. Apabila mereka berjumpa dengan
beliau, beliau terus menghentam mereka jangan bagi pekerja asing. Cuba tanya — tadi
Yang Berhormat bangkitkan isu restoran-restoran di Kuala Lumpur. Cuba tanya restoran-
restoran di satu Malaysia.

Dato’ Ramli bin Dato’ Mohd Nor [Cameron Highlands]: Yang Berhormat
Menteri, sila gulung.

Datuk Seri Saravanan a/l Murugan: Apakah peranan Yang Berhormat? Terima
kasih Tuan Yang di-Pertua.

Tuan M. Kulasegaran [Ipoh Barat]: [Tidak jelas] yang jawab...

Dato’ Mahfuz bin Haji Omar [Pokok Sena]: Jangan marah Menteri.

Dato’ Ramli bin Dato’ Mohd Nor [Cameron Highlands]: Duduk.

Seorang Ahli: [Bercakap tanpa menggunakan pembesar suara]

Dato’ Ramli bin Dato’ Mohd Nor [Cameron Highlands]: Duduk Ahli-ahli Yang
Berhormat, please.

Dato’ Mahfuz bin Haji Omar [Pokok Sena]: Menteri panas, timbalan dia senyum
sahaja. Selalu timbalan panas.

Tuan Shaharizukirnain bin Abd Kadir [Setiu]: Soalan tambahan, Setiu.

Dato’ Ramli bin Dato’ Mohd Nor [Cameron Highlands]: Yang Berhormat
Jempol.

Datuk Seri Haji Mohd Salim Sharif [Jempol]: Okey terima kasih Tuan Yang di-
Pertua. Tadi saya melihat bahawa jawapan Yang Berhormat Menteri menyatakan bahawa
kerajaan lama telah gagal di mana perjanjian juga gagal membawa masuk pekerja asing.
Maka kerajaan pada hari ini berjaya membawa pekerja asing masuk di atas kelulusan
dalam tempoh tiga bulan.

Saya hendak tanya Yang Berhormat Menteri, berapa banyak pekerja asing ini
dapat dibuat dalam tahun ini? Ini kerana kita tahu kegagalan kita membawa pekerja asing
masuk iaitu kerajaan ataupun syarikat sektor sawit telah rugi RM10.46 bilion atas
kekurangan dan juga bagaimana kita hendak menawarkan gaji yang lumayan untuk
pekerja tempatan agar ia dapat sambutan.

Keduanya, saya hendak tanya tadi adakah perjanjian dengan yang lama itu
dibatalkan oleh kerana kegagalan kerajaan yang dahulu dipimpin oleh Kementerian
Sumber Manusia yang disebut oleh Yang Berhormat Menteri? Tolong jelaskan lebih jelas
lagi.

Datuk Seri Saravanan a/l Murugan: Terima kasih Tuan Yang di-Pertua. Terima
kasih Ahli Yang Berhormat. Seperti mana saya sebut sebelum ini Yang Berhormat, ramai
pekerja asing di negara kita adalah kebanyakannya daripada negara sumber seperti
Bangladesh dan Indonesia. Ini adalah dua buah negara terbesar menghantar pekerja

asing. Kedua-dua negara ini kami hanya menyelesaikan MOU memandangkan ada
