DR. 4.10.2022 100

tetapi kita pun tersangkut sebab kita mahu pindaan ini. Hampir kesemua pindaan ini bagus
dan kita sokong walaupun ada macam ini yang tidak baik.

Jadi di sini saya rasa perlu kita bagi Pakatan Harapan (PH), kita bagi jaminan bab-
bab macam ini kita akan batal dalam pemerintahan kita. Kalau diamanahkan memerintah,
kita akan kaji semula semua ini dan kita akan kuatkan lagi hak pekerja dan kesatuan sekerja
di Malaysia. Sekian, terima kasih.

Tuan Yang di-Pertua: Terima kasih Yang Berhormat Sungai Buloh. Akhir sekali

dalam senarai pembahas tambahan ialah Yang Berhormat Padang Serai.

5.23 ptg.

Tuan Karupaiya a/l Mutusami [Padang Serai]: Terima kasih Tuan Yang di-Pertua.
Vanakam Yang Berhormat Menteri. Saya dengan rendah hati ingin membahaskan mengenai
Rang Undang-undang Kesatuan Sekerja (Pindaan) 2022. RUU ini berfokus kepada
penubuhan kesatuan sekerja dengan mengurangkan sekatan.

Saya ada berjumpa dengan beberapa orang kenalan dan membincangkan mengenai
pindaan yang dilakukan ini. Antara kerisauan yang dibangkitkan adalah dengan kelonggaran
yang diberikan akan membina ruang ketidakstabilan dalam kesatuan sekerja. Akhirnya, sukar
untuk membentuk satu suara yang utuh dalam mengangkat isu-isu yang melibatkan pekerja.
Oleh sebab itu, saya ingin memohon penjelasan daripada pihak kementerian, apakah tujuan
utama yang menyebabkan kerajaan ingin meminda akta?

Apakah keperluan sedia ada yang menjadi pindaan ini perlu kerana kerisauan
terbesar saya iaitu objektif kewujudan kesatuan sekerja tidak mampu diperkuatkan?
Akhirnya, yang menang dalam perkara ini hanyalah majikan. Ini persoalan besar yang saya
ingin tinggalkan kepada Yang Berhormat Menteri. Tugas utama kerajaan adalah dengan
memastikan kuasa rakyat diperkuatkan, bukan bermain dengan perubahan sistem yang
merugikan rakyat.

Saya bersetuju dengan Yang Berhormat Klang dan Yang Berhormat Sungai Buloh
berkenaan gaji rendah. Standard of living high, dengan izin, tetapi gaji tidak cukup seperti di
negara jiran sebelah kita. Harus ada satu kajian menyeluruh di negara ini.

Saya berdiri teguh dalam apa-apa perkara yang memberi kebaikan kepada rakyat
tetapi ada beberapa persoalan yang memerlukan perhatian agar rakyat lebih mendapat
kebaikan daripadanya. Bagaimanakah kita mendapat pekerja yang tidak memberi masalah
kepada majikan perlu dikaji? Kadangkala didapati cuti sakit sehingga majikan bermasalah.
Saya juga hendak tanya bagaimana dengan pekerja asing. Adakah mereka terlibat dengan
union kita, perlu diberi penjelasan.

Selain itu, hari ini kita lihat di sebelah pihak kerajaan, ramai tidak hadir dan mereka
tidak mengambil bahagian dalam masalah pekerja-pekerja terutama perubahan dalam
undang-undang ini. Akan tetapi saya rasa mereka memahami dan perlu ada sokongan
daripada kerajaan. Bagi Pakatan Harapan, tidak ada masalah, kita akan sokong sepenuhnya.

Sama juga, sekiranya kita ada election pada masa ini, kita akan hadapi banyak

masalah. Contohnya, keadaan negara tidak stabil lagi, ekonomi negara tidak stabil, harga
