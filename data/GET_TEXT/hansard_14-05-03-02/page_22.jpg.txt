DR. 4.10.2022 17

pertanian hal yang mungkin tidak terbatas pada tugas dan skop kerja kementerian Yang
Berhormat. Oleh sebab itu, saya tujukan soalan ini kepada Jawatankuasa Pasukan Khas
Jihad Tangani Inflasi.

Saya juga berterima kasih kerana beberapa langkah seperti jualan murah yang
sementara ini. Langkah-langkah sementara yang sebenarnya mengikuti inisiatif Kerajaan
Negeri Selangor, yang telah melakukan lebih setahun yang lalu. Begitu juga makanan
tambahan untuk siswa yang mengikuti ataupun langkah yang diambil oleh Yang Berhormat
Kulim-Bandar Baharu, food bank.

Akan tetapi minyak mentah sawit ini banyak rayuan termasuk Yang Berhormat
daripada pihak sana juga mengatakan tidak diperoleh di beberapa tempat. Ada complaint di
Port Dickson semalam, Bandar Tun Razak kerana Yang Berhormat tidak turun jadi saya
terpaksa turun dan feedback yang sama. Begitu juga saya dengar, kalau tidak salah saya
Jelebu. Sebelum ini, Jempol.

Akan tetapi cadangan kita yang lebih serius iaitu menekankan supaya syarikat-
syarikat besar yang mencatat keuntungan setengah bilion, RM1 bilion setahun, mengapa
tidak boleh kita cap 10 peratus jual dalam negeri supaya tidak membebankan kerajaan
berbilion ringgit. Jadi, kKeupayaan kerajaan berunding dengan syarikat-syarikat besar ini
lemah sekali, dia mengalah terus. Syarikat itu untung RM1 bilion apa salahnya diletakkan
syarat 10 peratus, 15 peratus jual dalam negeri dengan keuntungan kecil dan tidak ikut harga
pasaran dunia.

Kalau yang import kita faham dan terkait juga ialah harga import yang menyebabkan
harga ayam itu melambung kerana makanan. Harga makanan itu dikaitkan dengan kejatuhan
nilai_ ringgit. Walaupun Menteri Kewangan sebut tidak membimbangkan. Ini Menteri
Kewangan yang satu-satunya di dunia yang tidak bimbang pada nilai ringgit jatuh. Saya
hairan.

Timbalan Yang di-Pertua [Dato’ Mohd Rashid Hasnon]: Ringkaskan soalan.

Dato’ Seri Anwar bin Ibrahim [Port Dickson]: Ya. Jadi soalan saya ialah sementara
saya akui beberapa langkah sementara yang dibuat oleh kementerian Yang Berhormat tetapi
saya hendak tahu dengan lebih jelas keupayaan, kesanggupan jawatankuasa ini, yang
disebut jihad.

Jihad ini ia berat bunyi tahu sebab itu jihad. Kalau tidak, kalau kita kata jawatankuasa
biasa sahaja, ini bunyinya jihad. Kalau jihad, mesti ada kesanggupan mengambil langkah
tegas, berperang, cuba mencari penyelesaian kepada masalah ini.

Timbalan Yang di-Pertua [Dato’ Mohd Rashid Hasnon]: Baik.

Dato’ Seri Anwar bin Ibrahim [Port Dickson]: Ini hendak berunding dengan
syarikat besar kelapa sawit pun tidak sanggup. Jadi, ini yang saya hendak tegaskan kepada
Yang Berhormat. Apakah langkah-langkah yang lebih struktural yang dianggap perubahan
dasar untuk menjamin harga ini tidak tinggi?

Hal ini kerana sikit sahaja lagi Yang Berhormat iaitu Malaysia kadar inflasi makanan
itu yang penting, masih tinggi. Lebih tinggi dari Singapura, lebih tinggi dari Brunei dan lebih

tinggi dari Vietnam. Tahniah kerana lebih rendah dari Myanmar. Jadi kita selalu catat
