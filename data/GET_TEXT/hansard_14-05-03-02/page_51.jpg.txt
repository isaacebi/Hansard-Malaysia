DR. 4.10.2022 46

Datuk Seri Takiyuddin bin Hassan: Terima kasih Tuan Yang di-Pertua. Terima
kasih sahabat saya Yang Berhormat Kuala Krai. Kebetulan saya pun sudah tersebut dahulu
NRREE ini hendak menunjukkan bertapa berkesannya GIS, walaupun tidak sepenuhnya tapi
ada yang berkesannya.

Laporan awal tangkapan seorang warga asing, warga China yang telah ditangkap di
Kompartmen 12 Hutan Simpan Bukit Enggang, Sik pada 28 September 2022 telah menemui
pelbagai mineral NRREE yang telah dicuri yang bernilai jutaan ringgit tapi belum ada jumlah
nilai yang sebenarnya lagi.

Ini adalah suatu tindakan yang diambil oleh Jabatan Perhutanan Negeri Kedah hasil
daripada maklumat orang ramai. Saya terima aduan awam melalui aplikasi WhatsApp.
Ekoran daripada itu tangkapan warga asing ini dan juga penyitaan peralatan perlombongan
bahan mineral NRREE ini, yang mana telah dikesan, ini penting, dikesan melalui sistem
Forest Monitoring Using Remote Sensing (FMRS PLUS) di war room JPSM.

Semakan dibuat oleh JPN Kedah mendapati bahawa terdapat pembukaan kawasan.
Walaupun kawasan itu terletak di remote area tetapi ia dapat dikesan dan ekoran daripada
itulah dapat diambil tindakan undang-undang dan juga tangkapan serta sitaan. Ini satu contoh
yang mana jabatan yang berkaitan ini amat serius. Balik kepada persoalan Yang Berhormat
Bentong tadi, kerajaan amat serius dalam usaha membanteras pembalakan haram dan juga
perlombongan haram ini. Jadi, inilah tindakan dan hasil yang telah dibuat oleh pihak kerajaan
dan juga agensi-agensi yang terlibat. Terima kasih.

Tuan Ahmad Tarmizi bin Sulaiman [Sik]: Tuan Yang di-Pertua, satu lagi soalan
melibatkan isu saya di Sik yang dijawab oleh Yang Berhormat Menteri.

Dato’ Ramli bin Dato' Mohd Nor [Cameron Highlands]: Sudah cukup, ya. Pohon
minta maaf Yang Berhormat.

Yang Berhormat sekarang tamatlah sesi untuk waktu untuk waktu pertanyaan-
pertanyaan bagi jawab lisan pada hari ini. Terima kasih Yang Berhormat.

[Sesi untuk Pertanyaan-pertanyaan bagi Jawab Lisan tamat]

RANG UNDANG-UNDANG

RANG UNDANG-UNDANG KESATUAN SEKERJA
(PINDAAN) 2022

Bacaan Kali Yang Kedua dan Ketiga

12.29 tgh.

Menteri Sumber Manusia [Datuk Seri Saravanan a/l Murugan]: Tuan Yang di-
Pertua, saya mohon mencadangkan iaitu rang undang-undang bernama suatu akta untuk
meminda Akta Kesatuan Sekerja 1959 dibacakan kali yang kedua sekarang.

Tuan Yang di-Pertua, Akta Kesatuan Sekerja 1959 selepas ini disebut sebagai Akta

262 merupakan undang-undang buruh utama yang mengawal pergerakan kesatuan-
