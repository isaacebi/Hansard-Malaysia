DR. 4.10.2022 78

Pada masa yang sama, kerajaan perlu mengeluarkan guideline, ataupun penetapan
syarat yang kondusif yang menjadi pusat dan juga rujukan kepada semua kesatuan sekerja.
Sebagai contohnya jika ada persatuan ‘A’ ingin join ataupun bersama dengan persatuan ‘B’,
mesti ada penetapan syarat-syarat yang mana berlaku adil terhadap kedua-dua belah pihak
ini.

Kerajaan seharusnya memikirkan bagaimanakah cara untuk menarik lebih ramai
pekerja terutamanya generasi muda yang kurang berminat untuk bersama-sama dalam
kesatuan sekerja untuk turut serta dalam kesatuan yang sedia ada ini. Selain itu, kerajaan
juga seharusnya memperbanyakkan bengkel, kursus, latihan ataupun apa sekalipun program
dengan kerjasama daripada pihak majikan untuk mengukuhkan kesatuan-kesatuan yang
sedia ada selain menyelesaikan permasalahan dan juga kelompangan dalam kesatuan
sekerja di negara kita.

1600

Akhirnya kerajaan juga boleh menjadikan negara-negara jiran kita sepertimana yang
berlaku di Thailand, Singapura dan juga di Indonesia sebagai panduan dan juga contoh
bagaimana negara tersebut membantu kesatuan sekerja. Ada yang mewujudkan pelbagai
kesatuan based on khususnya kepada industri dan bukannya mewujudkan kepelbagaian
kesatuan yang jelas memberi kesan negatif yang bukan sahaja kepada para pekerja tetapi
juga boleh memberi kesan kepada pembangunan ekonomi di negara kita sendiri.

Akhir sekali besarlah harapan saya agar kesatuan sekerja yang sedia ada
diperkukuhkan lagi dan kerajaan perlu melaksanakan pendekatan yang komprehensif dalam
memastikan lebih ramai para pekerja untuk menyertai kesatuan sekerja bukannya
mewujudkan kepelbagaian kesatuan secara drastik. Sekian. terima kasih.

Tuan Yang di-Pertua: Terima kasih Yang Berhormat. Dipersilakan Yang Berhormat

Labuan. Silakan.

4.01 ptg.

Datuk Rozman bin Isli [Labuan]: Assalamualaikum warahmatullahi wabarakatuh
dan salam sejahtera. Terima kasih di atas peluang yang diberikan kepada Labuan untuk turut
serta mengambil bahagian di dalam perbahasan Rang Undang-undang Kesatuan Sekerja
(Pindaan) 2022.

Tuan Yang di-Pertua, jumlah pekerja yang layak menyertai kesatuan itu iaitu seramai
10 juta orang di seluruh negara namun daripada jumlah tersebut hanya 9.6 peratus atau
960,000 orang pekerja yang mendaftar sebagai ahli kesatuan sekerja. Apakah kerajaan telah
mengenal pasti punca mengapa baki 9 juta orang pekerja tidak berminat untuk menyertai
kesatuan sekerja? Adakah disebabkan kerenah birokrasi di tempat kerja atau terdapat
permainan politik di dalam kesatuan sekerja yang menghalang mereka untuk bergiat aktif
atau sememangnya mereka tidak berminat untuk menyertai kesatuan sekerja kerana tidak

mengetahui benefit yang akan mereka terima?
