DR. 4.10.2022 45

Tuan Abdul Latiff bin Abdul Rahman [Kuala Krai]: Kuala Krai, Yang Berhormat.

Dato’ Mahfuz Bin Haji Omar [Pokok Sena]: Tuan Yang di-Pertua, soalan tambahan
fasal yang disebut tentang nadir bumi di Sik, Kedah, itu. Ada dua isulah bagi saya. laitu satu
ialah sumber kekayaan yang sangat berharga.

Kedua, walaupun disebut non-radioactive, tetapi sejauh mana boleh diberikan
jaminan bahawa ia tidak mempunyai kesan radioaktif terhadap masyarakat yang ada di
sekitar itu. Ini yang penting untuk dilihat oleh pihak kerajaan khususnya oleh pihak
kementerian Yang Berhormat.

Oleh sebab memang semua akan mengakui bahawa tidak ada kesan radioaktif
sebab untuk hendak menenteramkan keadaan masyarakat. Perlu diberikan satu jaminan dan
jaminan itu bukan sekadar jaminan biasa tetapi perlu melalui satu kajian yang tepat untuk
memastikan masyarakat di situ selamat. Saya bimbang kalau dia ada kesan radioaktif dan ia
membabitkan kepada pengaliran air dan sebagainya, itu akan memberikan kesan yang
sangat buruk kepada kehidupan kita.

Datuk Seri Takiyuddin bin Hassan: Tuan Yang di-Pertua, terima kasih sahabat
saya Yang Berhormat Pokok Sena. Memang Yang Berhormat Pokok Sena ini takut radioaktif,
ya. Semua takut, ya. Akan tetapi, yang saya sebutkan tadi istilah digunakan non-radioactive
rare earth element (NRREE), nadir bumi yang bukan radioaktif.

Mineral ini sudah disahkan oleh pakar-pakar geologi mengatakan bahawa ia tidak
mempunyai unsur radioaktif. Oleh sebab itulah ia dipanggil NRREE. Untuk makluman Yang
Berhormat, kementerian saya telah pun mengadakan satu kajian. la masih lagi berjalan
sekarang ini yang menetapkan standard operating procedure (SOP) yang dijalankan di negeri
Perak di satu buah tempat di Lenggong bernama Kenering yang diberikan masa sehingga
akhir bulan Oktober ini. SOP ini jika terbukti berkesan untuk penggunaan perlombongan
NRREE ini akan digunakan di seluruh negara.

Jadi, ini dimulakan pilot project di negeri Perak. Jadi, Yang Berhormat jangan
bimbang kalau ada di Pokok Sena pun boleh diusahakan kerana tidak ada kesan kepada
manusia. Ini telah disahkan terlebih dahululah jika tidak, kerajaan pun tidak akan
membenarkan perlombongan mineral yang seumpama ini Yang Berhormat. Terima kasih.

Tuan Ahmad Tarmizi bin Sulaiman [Sik]: Tuan Yang di-Pertua, satu lagi soalan.

Puan Nor Azrina binti Surip [Merbok]: Tuan Yang di-Pertua, satu lagi soalan.

Dato’ Ramli bin Dato' Mohd Nor [Cameron Highlands]: Yang Berhormat Kuala
Krai, Yang Berhormat Kuala Krai.

Tuan Ahmad Tarmizi bin Sulaiman [Sik]: Hendak minta soalan tambahan satu lagi.

Tuan Abdul Latiff bin Abdul Rahman [Kuala Krai]: Terima kasih Tuan Yang di-
Pertua. Terima kasih kepada Yang Berhormat Menteri atas jawapan yang panjang lebar
terhadap isu yang dibangkitkan ini. Soalan saya ialah berkaitan dengan isu sindiket curi nadir
bumi ataupun non-radioactive rare earth element (NRREE) yang berlaku di Hutan Simpan
Bukit Enggang di Sik.

Apakah tindakan pihak kementerian terhadap isu ini kerana melibatkan kerugian

yang begitu besar terhadap hasil kerajaan? Terima kasih Tuan Yang di-Pertua.
