DR. 4.10.2022 41

Dato’ Ramli bin Dato’ Mohd Nor [Cameron Highlands]: Dipersilakan Dato’ Johari
bin Abdul, Yang Berhormat Sungai Petani.
01210

6. Dato’ Johari bin Abdul [Sungai Petani] minta Menteri Dalam Negeri menyatakan
berapa jumlah mereka yang masih ditahan di bawah Akta SOSMA. Daripada jumlah ini
berapa tahanan bukan warganegara Malaysia dan berikan pecahan mengikut negara asal
mereka.

Timbalan Menteri Dalam Negeri II [Datuk Jonathan bin Yasin]: Tuan Yang di-
Pertua, Yang Berhormat Sungai Petani dan Ahli-ahli Dewan yang dihormati sekalian. Untuk
makluman Yang Berhormat Sungai Petani sehingga 23 September 2022, seramai 217 orang
telah ditahan di bawah Akta SOSMA. Daripada jumlah ini dari tahun 2015 sehingga
September 2022, seramai 81 orang warga asing yang ditahan di bawah Akta Kesalahan
Keselamatan (Langkah-langkah Khas) 2012 (SOSMA) yang terdiri daripada:

Negara Bilangan warga asing
yang ditahan
Singapura 1
Colombia i
Filipina 1
Thailand 5
Bangladesh 2
Myanmar 17
Indonesia 48
Jumlah 81

Daripada 81 orang asing ini, seramai 61 orang telah dituduh di bawah seksyen 130
(v) Kanun Keseksaan manakala seramai 20 orang telah dibebaskan. Justeru sehingga
September 2022, tiada individu warganegara asing yang masih ditahan di bawah Akta
Kesalahan Keselamatan (Langkah-langkah Khas) 2012 (SOSMA). Terima kasih Tuan Yang
di-Pertua.

Dato’ Johari bin Abdul [Sungai Petani]: Terima kasih Tuan Yang di-Pertua. Soalan
tambahan saya ialah semasa kita berurusan mendapatkan maklumat dan sebagainya,
siapakah yang kita berhubung dengan pihak yang selanjutnya? Kata lah kita tahan seseorang
daripada sesuatu negara. Jadi di manakah maklumat-maklumat ini kita kenal pasti?
Keduanya kos yang kita tanggung, berapakah kos yang kita tanggung dan berapa lama kah
maklumat ini kita dapati sebelum kita menghantar mereka ke mahkamah untuk di-charge?
Terima kasih.

Datuk Jonathan bin Yasin: Terima kasih Tuan Yang di-Pertua. Boleh saya dapat
soalan itu lebih jelas tentang siapa yang perlu dihubungi? Maksudnya untuk tahu siapa yang
ditahan dan sebagainya atau bagaimana?

Dato’ Johari bin Abdul [Sungai Petani]: Ya, soalan saya ialah apabila seseorang
itu kita tahan, adakah kita berhubung dengan kedutaannya ataupun dengan keluarganya, the

family kah? Bagaimanakah maklumat-maklumat itu kita dapati? Jadi soalan saya supaya kita
