DR. 4.10.2022 61

Seterusnya Tuan Yang di-Pertua, bagaimanakah dilihat rasional meluaskan skop
keanggotaan kesatuan sekerja kepada anggota-anggota kesatuan yang telah bersara
ataupun yang telah diberhentikan kerja? Adakah ini juga diberi ruang untuk anggota-anggota
yang telah bersara ataupun yang telah diberhentikan kerja untuk menganggotai kesatuan ini?

Terakhir Tuan Yang di-Pertua, saya ingin bertanya berkaitan dengan faedah ataupun
impak pindaan akta ini iaitu bagaimanakah kesediaan kerajaan ketika mana dalam pindaan
ini, adakah undang-undang yang sedia ada ini tidak mencukupi untuk kita melindungi pekerja-
pekerja kita di dalam pelbagai sektor yang sudah pastilah ia memerlukan penglibatan dan
juga kebertanggungjawaban kepada semua pihak, sama ada di pihak kerajaan sendiri, di
pihak majikan dan di pihak pekerja itu bagi memastikan tidak ada walaupun seorang, kita
akan memastikan kezaliman berlaku ke atasnya yang sudah pasti juga ia sebagai perkara
yang termaktub dalam hak-hak sebagai seorang rakyat yang bebas merdeka di negara kita
ini. Tuan Yang di-Pertua, sekian terima kasih.

Dato’ Ramli bin Dato' Mohd Nor [Cameron Highlands]: Yang Berhormat Sik,
cukup? Ada lapan minit lagi. Okey. Berikutnya dipersilakan Yang Berhormat Klang.

Dato’ Abdullah Sani bin Abdul Hamid [Kapar]: Kapar, Kapar.

Dato’ Ramli bin Dato’ Mohd Nor [Cameron Highlands]: Yang Berhormat Kapar.

Dato’ Abdullah Sani bin Abdul Hamid [Kapar]: Sorry, saya minta maaf bagi pihak
Tuan Yang di-Pertua.

Dato’ Ramli bin Dato' Mohd Nor [Cameron Highlands]: Sorry Yang Berhormat
Kapar.

2.55 ptg.

Dato’ Abdullah Sani bin Abdul Hamid [Kapar]: Bismillahi Rahmani Rahim.
Assalamualaikum warahmatullahi wabarakatuh dan salam sejahtera. Saya berterima kasih
kerana diberi ruang untuk menyertai perbahasan dalam rang undang-undang ke atas Akta
Kesatuan Sekerja 1959 [Akta 262] untuk dipinda. Ada 35 di bawah akta ini telah pun dipinda
untuk ditambahbaikkan. Saya hendak maklum kepada Tuan Yang di-Pertua, kenapa lapan
minit sahaja, tidak 12 minit?

Dato' Ramli bin Dato' Mohd Nor [Cameron Highlands]: Dua belas minit.

Dato' Abdullah Sani bin Abdul Hamid [Kapar]: Saya telah pun meneliti...

Dato' Ramli bin Dato' Mohd Nor [Cameron Highlands]: Sebentar, sebentar. Tadi
saya bertanya Yang Berhormat Sik lapan minit, ada tambahan lapan minit lagi, Yang
Berhormat Sik kata tidak mahu. Jadi Yang Berhormat Kapar 12 minit ya. Sila.

Dato' Abdullah Sani bin Abdul Hamid [Kapar]: Terima kasih. Terima kasih Yang
Berhormat Sik kerana memberi saya ruang lebih. Sejarah itu mencatatkan kesukaran yang
keterlaluan ketika akta kesatuan ini diikat dengan sebegitu kuat apabila kuasa dan diskrupsi
Ketua Pengarah itu terlalu kukuh dan terlalu besar sehinggakan kesatuan-kesatuan yang
utuh dilebarluaskan tidak dapat dilaksanakan.

Seingat saya pada konvensyen ILO 87, apabila tahun 1992 ketika itu kita menyertai
satu resolusi untuk kita hendak memberikan kebebasan dalam Freedom of Association and
