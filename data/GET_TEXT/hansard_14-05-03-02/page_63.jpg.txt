DR. 4.10.2022 58

kepada peringkat yang lebih tinggi dan mereka hendak masuk pasaran pekerjaan dan dengan
kemahiran yang ada kepada mereka hanya di peringkat SPM itu sebahagian besarnya lebih
banyak mereka masuk dalam industri gig ekonomi. Sepatutnya bagi saya bahawa kita harus
memberikan pembelaan kepada golongan ini untuk diiktiraf sebagai pekerja yang telah
menyumbang kepada pembangunan di dalam negara kita ini.

Ini yang harus dilihat oleh kerajaan dan saya percaya bahawa — bukan kerajaan inilah
sudah tentulah kerajaan lain. [Ketawa] Oleh sebab selepas pilihan raya kita terpaksa buat
pula bawa balik ke sidang Dewan Negara untuk dibentangkan, dibahas dan juga diluluskan
di peringkat Dewan Negara untuk membolehkan supaya golongan pekerja gig ini dapat
diiktiraf sebagai golongan pekerja dan sekali gus mereka sendiri boleh menyertai mana-mana
Kesatuan Sekerja ataupun mereka boleh menubuhkan Kesatuan Sekerja pekerja-pekerja gig.
Sama ada dalam konteks golongan pekerja, penghantar makanan Food Panda dan
sebagainya semua mereka boleh tubuhkan Kesatuan Sekerja apabila mereka diiktiraf
sebagai pekerja di bawah Akta Kerja yang ada di dalam negara kita ini.

Kemudian Tuan Yang di-Pertua, satu perkara lagi yang saya hendak sebut ialah akta
ini akan mengizinkan di suatu tempat itu wujud lebih daripada satu Kesatuan Sekerja. Ini saya
minta supaya kita harus mengkaji maknanya kerajaan selepas ini, bukan kerajaan hat ini,
kerajaan selepas ini harus melihat sedikit untuk membolehkan supaya — saya tidak ada
masalah untuk seorang menyertai dua Kesatuan Sekerja dan sebagainya tetapi kita boleh
memastikan supaya data bilangan itu, angka itu yang tepat.

Oleh sebab kita hendak melihat angka lebih ramai orang menyertai. Akan tetapi kalau
orang yang sama menyertai kesatuan yang lain, kesatuan yang kedua dan ketiga ini
bermakna bahawa jumlah itu sebenarnya tidak bertambah.

Jadi kita harus melihat bagaimana dari segi profil ini untuk memastikan walaupun dia
menyertai dua, tiga tetapi akhirnya kita akan dapat satu angka bukan tiga sebenarnya satu
dan kita boleh menggerakkan usaha untuk supaya Kesatuan-kesatuan Sekerja ini terus
berkempen untuk membolehkan mereka menyertai— pekerja-pekerja ini menyertai Kesatuan
Sekerja.

Akhir sekali, dalam pindaan ini juga telah pun menyebut bahawa membenarkan
pekerja-pekerja di parti politik, lantikan pegawai Kesatuan Sekerja diluaskan iaitu pekerja
parti politik dibenarkan untuk dipilin sebagai pegawai Kesatuan Sekerja. Ini suatu benda yang
sangat baiklah maknanya kita membenarkan pegawai-pegawai yang bekerja di parti-parti
politik itu untuk turut serta dalam gerakan Kesatuan Sekerja dan mereka boleh dipilih sebagai
pegawai ataupun pemegang menjawat jawatan di dalam Kesatuan Sekerja itu hendak
bertanding dan sebagainya.

Kalau sudah ramai pegawai yang bekerja di parti-parti politik boleh mewujudkan
Kesatuan Sekerja, kakitangan ataupun pegawai-pegawai di pejabat parti-parti politik boleh
diwujudkan satu Kesatuan Sekerja. Jadi ini yang saya harapkan bahawa pihak kerajaan
selepas ini untuk memberikan ruang yang lebih baik kepada golongan pekerja khususnya

macam saya sebutkan tadi iaitu pekerja-pekerja gig.
