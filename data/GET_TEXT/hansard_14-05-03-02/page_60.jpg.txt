DR. 4.10.2022 55

Bukit Bendera, Yang Berhormat Sepang, Yang Berhormat Klang, Yang Berhormat Tuaran,
Yang Berhormat Rasah. Semuanya 12 minit selain daripada Yang Berhormat Pokok Sena 15
minit, Yang Berhormat Sik 15 minit.

Saya tangguhkan Mesyuarat ini ke pukul 2.30 petang.

[Mesyuarat ditempohkan pada pukul 12.58 tengah hari]
01430
[Mesyuarat disambung semula pada pukul 2.30 petang]
[Dato' Ramli bin Dato' Mohd Nor (Cameron Highlands) mempengerusikan

Mesyuarat]

Tuan Charles Anthony Santiago [Klang]: BN, PN sudah hilang.
Dato’ Ramli bin Dato’ Mohd Nor [Cameron Highlands]: Bismillahi Rahmani
Rahim. Kita mulakan sesi petang ini dengan perbahasan. Kita mulakan dengan Yang

Berhormat Pokok Sena.

2.32 ptg.

Dato’ Mahfuz bin Haji Omar [Pokok Sena]: Terima kasih Tuan Yang di-Pertua,
yang memberikan ruang dan peluang kepada untuk membahaskan pindaan Akta Kesatuan
Sekerja 1959. Pertama, saya ingin mengucapkan terima kasih kepada Yang Berhormat
Menteri Sumber Manusia yang telah pun membentangkan pindaan Akta Kesatuan Sekerja
yang telah pun dimulakan dan merangkanya telah dimulakan sewaktu Kerajaan Pakatan
Harapan, yang tempoh hari saya berada di kementerian sebagai Timbalan Menteri dan juga
Yang Berhormat Ipoh Barat sebagai Menteri Sumber Manusia.

Pada waktu itu, kita telah pun memulakan rangka kerja dan menyiapkan sebahagian
pindaan ini. Ini merupakan suatu lanjutan daripada apa yang telah pun diputuskan di bawah
Kerajaan PH. Cuma terhenti apabila 22 bulan selepas pemerintahan Pakatan Harapan,
Kerajaan Pakatan Harapan ini, mandat itu dirampas oleh Gerakan Langkah Sheraton.

Namun begitu Tuan Yang di-Pertua, sekali lagi saya fikir bahawa pembentangan ini
juga akan tertangguh pelaksanaannya kerana kemungkinan pembubaran Parlimen akan
berlaku walaupun kita boleh meluluskan di peringkat Dewan Rakyat ini tetapi sudah tentulah
bahawa apabila Parlimen dibubarkan, maka Dewan Negara juga tidak akan bersidang. Ini
akan menyebabkan ia akan tertangguh daripada segi pelaksanaan. Sedangkan kita telah
tertangguh selepas daripada Gerakan Langkah Sheraton itu dan kemudian hari ini kita
bentang. Sepatutnya bagi saya, pembentangan yang dibuat pada pagi ini haruslah disusuli
sampai ke peringkat Dewan Negara.

Namun begitu, ini menggambarkan satu pembaziran kita kepada sidang Parlimen
yang sepatutnya kalau ia ada di dalam mimpi Yang Amat Berhormat Perdana Menteri untuk
membubarkan Parlimen ini pada dalam tempoh sehari dua sebelum pembentangan bajet

nanti, sepatutnya bagi saya bahawa daripada awal sidang ini tidak perlu diadakan kerana ia
