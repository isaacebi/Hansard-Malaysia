DR. 4.10.2022 52

dicadangkan oleh kesatuan sekerja hendaklah hanya dijalankan jika Ketua-ketua Pengarah
berpuas hati bahawa mogok atau sekat masuk yang dicadangkan melanggar seksyen 40
atau seksyen 25A Akta 262 atau mana-mana peruntukan Bahagian IX Akta Penubuhan
Perusahaan 1967 ataupun Akta 177.

Fasal 27, kuasa untuk memanggil saksi. Tuan Yang di-Pertua, fasal 27 bertujuan
untuk meminda subseksyen 71(4) untuk meniadakan peruntukan berkenaan penangkapan
dan penahanan mana-mana yang enggan mematuhi perintah Ketua Pengarah di bawah
seksyen 71. Pindaan ini juga bertujuan untuk menaikkan denda daripada RM500 kepada
RM5,000 bagi kesalahan di bawah subseksyen ini.

Fasal 28, rayuan kepada Menteri Sumber Manusia. Fasal 28 bertujuan untuk
meminda subseksyen 71A untuk memperuntukkan mengenai penggantungan pelaksanaan
keputusan Ketua Pengarah secara automatik dengan izin, automatic stay of execution dalam
perkara berhubung pembatalan atau penarikan balik perakuan pendaftaran kesatuan sekerja
apabila rayuan dibuat kepada Menteri Sumber Manusia.

Fasal 30, pembentukan persekutuan kesatuan sekerja. Fasal 30 bertujuan untuk
meminda seksyen 72 untuk mengadakan peruntukan bagi penyertaan perwakilan untuk
memutuskan tentang pembentukan suatu persekutuan kesatuan sekerja.

Tuan Yang di-Pertua, seterusnya fasal 31. Gabungan dengan persekutuan kesatuan
sekerja. Fasal 31 bertujuan untuk menggantikan seksyen 74 dengan seksyen baru berkenaan
dengan penggabungan kesatuan sekerja berdaftar dengan memudahkan_ prosedur
penggabungan sekerja itu dengan persekutuan kesatuan sekerja yang berdaftar.

Seterusnya fasal 32. Larangan terhadap pembentukan atau gabungan dengan badan
perundingan atau badan seumpamanya.

1250

Fasal 32 bertujuan untuk meminda Perenggan 76A(2)(a) untuk mengadakan
peruntukan mengenai penyertaan perwakilan dalam memutuskan perkara mengenai
pembentukan atau penggabungan sesuatu kesatuan sekerja dengan atau keanggotaan
kesatuan sekerja dalam mana-mana badan perundingan atau badan yang serupa
dengannya.

Seterusnya fasal 33, kuasa untuk menarik balik kebenaran atau mengisytiharkan
gabungan tidak sah. Fasal 33 bertujuan untuk meminda seksyen 76C untuk peruntukan
bahawa Ketua Pengarah hendaklah hanya menggunakan kuasanya untuk menarik balik
kebenaran gabungan kesatuan sekerja atau untuk mengisytiharkan gabungan tidak sah
dalam kes yang kesatuan sekerja atau badan perundingan atau seumpamanya telah
disabitkan dengan apa-apa kesalahan yang dinyatakan dalam Jadual baharu Keempat.

Tuan Yang di-Pertua dan Ahli Yang Berhormat, seterusnya peruntukan-peruntukan
baharu. Peruntukan-peruntukan baharu yang dicadangkan dimasukkan ke dalam Akta 262
boleh dilihat dalam fasal-fasal yang berikut.

Pertama, fasal 25. Kuasa untuk menjalankan siasatan dan menguatkuasakan akta.
Fasal 25 bertujuan untuk memasukkan seksyen baharu iaitu 63A, 63B, 63C, 63D dan 63E.

Seksyen 63A dan seksyen 63B memperuntukkan kuasa kepada Ketua Pengarah untuk
