DR. 4.10.2022 5

negara ini yang terbanyak sekali ialah di Cambodia iaitu 139 orang telah dibawa pulang dan
56 orang masih dalam tahanan, dalam proses penghantaran pulang.

Kita memang berusaha sedaya upaya. Kementerian Luar Negeri, Polis Diraja
Malaysia, Jabatan Imigresen dan sebagainya sentiasa bekerjasama untuk mengesan mereka
yakni dengan kerjasama pihak berkuasa keempat-empat negara tersebut dan setelah
dikesan, mereka biasanya ditahan sementara untuk disiasat dan setelah selesai mereka
dibawa balik.

Pada 8 September yang lalu, saya ke Phnom Penh dan pada keesokan harinya saya
pulang bersama 24 orang yang kita telah selamatkan. Semua aduan yang diterima oleh
Kementerian Luar Negeri daripada pihak waris akan disalurkan terus kepada perwakilan-
perwakilan Malaysia yang berkenaan. Mereka akan berhubung dengan pihak berkuasa
tempatan.

Setakat ini kita mendapat kerjasama yang sangat baik daripada negara-negara
tersebut. Proses untuk mencari mereka dan sebagainya ini mestilah mengikut prosedur yang
diadakan, dilaksanakan di negara tersebut seperti siasatan, intipan, usaha menyelamat,
dokumentasi dan sebagainya.

Tindakan-tindakan yang diambil oleh perwakilan Malaysia termasuklah mendapatkan
bantuan dan kerjasama daripada pihak kerajaan negara tersebut dan mengadakan
pertemuan dengan pihak yang berkuasa. Kemudian apabila rakyat Malaysia ini ditemui dan
ditahan untuk proses undang-undang negara tersebut, kaunselor kita di setiap Malawakil
akan menziarahi mereka untuk memastikan yang mereka berada dalam keadaan yang
selamat daripada segi makanan, kesihatan dan sebagainya.

Mesyuarat Kabinet pada 21 September yang lalu telah mengarahkan supaya sebuah
jawatankuasa khas melibatkan agensi-agensi yang berkaitan ditubuhkan dengan diketuai
oleh Kementerian Luar Negeri dan saya mengetuai sendiri dan kita telah pun mengadakan
mesyuarat. Seyogia dinyatakan bahawa sebelum ini pun semua agensi yang sama telah pun
memberikan kerjasama kepada Kementerian Luar Negeri dan jawatankuasa itu adalah untuk
memperkemaskan lagi tugasan-tugasan yang selama ini telah kita laksanakan. Terima kasih.
#1020

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Soalan tambahan pertama Yang Berhormat Sabak Bernam.

Dato’ Haji Mohd Fasiah bin Mohd Fakeh [Sabak Bernam]: Terima kasih Tuan
Yang di-Pertua, terima kasih kepada Yang Berhormat Menteri yang telah menjelaskan dan
memberikan jawapan serta berusaha untuk melihat, bagaimana penipuan telah dilaksanakan.

Baru-baru ini, laporan media mendedahkan berkenaan- oleh sindiket-sindiket telah
menawarkan peluang pekerjaan palsu dengan menjanjikan pendapatan yang sangat
lumayan di luar negara khususnya kepada rakyat Malaysia yang terkesan akibat hilang
pekerjaan dalam negara.

Soalan tambahan saya, sejauh mana hubungan diplomasi dan kerjasama Malaysia
dengan negara Thailand, Kemboja, Laos, Myanmar bagi menangani isu sindiket penipuan

pekerjaan dan pemerdagangan manusia (human trafficking), terutama rakyat Malaysia yang
