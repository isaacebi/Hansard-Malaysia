DR. 4.10.2022 84

diskriminasi, akan bertentangan dengan Perkara 8, Perlembagaan Persekutuan, equality
before the law. Ini saya hendak tanya, macam mana kerajaan hendak resolve benda ini?

Seterusnya saya rasa memang pindaan ini juga pindaan yang nampak cuba hendak
menggalakkan trade union ini sehingga akta kalau kita lihat dalam pindaan ke atas seksyen
26(d) subseksyen (1B) dimasukkan suatu provision, “Walaupun seorang pekerja itu telah pun
dibuang kerja ataupun telah pun diberhentikan kerja ataupun telah bersara, masih lagi boleh
dikekalkan sebagai ahli trade union, tertakluk kepada peraturan trade union itu.”

Sebab kita tahu Tuan Yang di-Pertua, trade union ini pada asalnya adalah untuk
menjaga pekerja-pekerja sedia ada. Jadi kalau kita masukkan juga pesara dan sebagainya,
saya rasa itu memang suatu yang baiklah sebab hendak mewujudkan satu hubungan yang
berterusan. Akan tetapi, adakah pindaan seperti ini boleh diterima atau tidak, saya tak pasti
tetapi saya hendak bertanya dengan Yang Berhormat Menteri, apa rasional, kenapakah
dimasukkan juga pihak seperti orang yang telah diberhentikan ataupun orang yang telah
diretrenched ataupun orang yang telah bersara? Saya minta penjelasan.

Tuan Yang di-Pertua, kita tahu bahawa memang trade union ini pada dasarnya ialah
untuk menjaga kepentingan pekerja. Lebih kurang macam parti politik, parti politik juga
patutnya berperanan untuk menjaga rakyat. Sebab itu Tuan Yang di-Pertua, kita susah
hendak menerima rasional, bagaimana dalam keadaan orang sekarang tengah fikir macam
mana hendak hadapi banjir, ada satu buah parti itu boleh hendak fikir dia punya pilihan raya
sahaja. Memang tak boleh- kata orang itu susah hendak brain. Kita trade union berkhidmat
untuk pekerja, pekerja ialah rakyat kita. Begitu juga kalau parti politik, kita kena jaga rakyat
juga lah. Yang kita hendak jaga seorang, yang seorang yang kena dakwa sebab ada
berpuluh-puluh tuduhan itu buat apa? Seolah-olah dia itu adalah everything.

So, saya mengharapkan Tuan Yang di-Pertua supaya adanya satu common sense
prevails. Macam mana negara kita Tuan Yang di-Pertua, dalam keadaan sekarang kita
hendak fikir, rakyat tengah fikir, “Macam mana aku hendak hadapi banjir ni?” Tiba-tiba sibuk
fikir fasal pilihan raya. Tahu lah hendak kalah tetapi jangan tak sabar sangat hendak kalah,
sabar. Kami akan beri- saya pasti Tuan Yang di-Pertua, UMNO sama ada suka atau tidak
suka telah membabitkan Yang di-Pertuan Agong.

Tuan Yang di-Pertua, saya tak setuju kalau Tuan Yang di-Pertua semalam kata
bahawa, kuasa membubarkan Parlimen adalah di bawah Perdana Menteri. Bukan Perdana
Menteri, di bawah Yang di-Pertuan Agong berdasarkan Perkara 40(2)(b) discretion of the
Yang di-Pertuan Agong. Jelas Tuan Yang di-Pertua. Bukan kuasa Perdana Menteri. Perdana
Menteri boleh beri cadangan berdasarkan Perkara 40 itu tetapi keputusan akhir adalah pada
Yang di-Pertuan Agong, bukan kuasa daripada Perdana Menteri. Perdana Menteri hanya
boleh mencadangkannya.

Sekarang ini Tuan Yang di-Pertua kalau katakan Yang di-Pertuan Agong benarkan,
tidakkah ini memburukkan nama Yang di-Pertuan Agong kerana seolah-olah Yang di-Pertuan
Agong tidak kisah kepada rakyat. Ini perbuatan UMNO Tuan Yang di-Pertua. UMNO ada

sejarah buruk dengan Raja ini Tuan Yang di-Pertua.
