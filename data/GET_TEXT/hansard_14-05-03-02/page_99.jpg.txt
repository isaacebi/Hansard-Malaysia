DR. 4.10.2022 94

Perkara pertama yang saya hendak sebutkan adalah berkenaan dengan seksyen 8
dalam akta induk, Akta Kesatuan Sekerja asal yang mana waktu pendaftaran asalnya satu
bulan sahaja sejak union tersebut ditubuhkan dan kini ditambahkan masa, dilanjutkan tempoh
pendaftarannya kepada enam bulan dan kuasa ketua pengarah kesatuan sekerja yang
asalnya boleh bagi pengecualian sehingga enam bulan ditambah kepada 12 bulan. Saya
menyambut baik sebab saya rasa sekiranya kita rigid dengan satu bulan yang asal, mungkin
banyak kesatuan tidak dapat ataupun gagal didaftarkan walaupun telah ditubuhkan oleh ahli-
ahli ataupun anggotanya. la satu approach yang kita akan sokong.

Cuma saya hendak tanya kepada Yang Berhormat Menteri. Apakah sebab kepada
pindaan ini? Apakah sebelum ini terdapat banyak permohonan yang terlewat ataupun
disebabkan ada masalah dokumentasi dan sebagainya yang menyebabkan kegagalan
didaftarkan dalam tempoh masa satu bulan seperti sebelum ini? Jadi, saya mohon penjelasan
daripada Yang Berhormat Menteri ketika menggulung nanti.

Perkara kedua adalah berkenaan dengan seksyen 12 akta induk yang mana sub (2)
nya telah dipotong. Saya anggap ia sebagai satu approach, pendekatan yang baik dan
disokong dan ditambah dengan subseksyen (4) yang baharu yang mana menyatakan dengan
jelas bahawa sekiranya ataupun apabila ketua pengarah menolak permohonan untuk
didaftarkan mana-mana kesatuan sekerja, alasan mesti diberikan.

Ya, saya rasa ini satu pendekatan progresif, akauntabiliti yang kena ada kepada
setiap di kalangan kita. Kalau ditolak, mesti dimaklumkan kepada pemohonnya kenapa
ditolak, apakah alasan supaya pihak yang memohon tersebut boleh memperbaiki
kekurangan, kesilapan dan sebagainya dan boleh dihantar untuk didaftarkan semula.

21700

Jadi saya menyokong pindaan ini, dan saya juga menyokong pindaan kepada
seksyen 12, subseksyen (3), subseksyen (2) iaitu ia telah mengurangkan atau menyempitkan
skop budi bicara kepada Ketua Pengarah yang mana- kalau dahulu pada budi bicara Ketua
Pengarah sahaja tetapi sekarang ia hanya tertakluk kepada beberapa perkara yang terhad.

Seterusnya pada seksyen 15, akta induk dimasukkan subseksyen (1A) yang baru.
Berkenaan dengan kuasa Menteri untuk menambah, memotong daripada atau meminda
jadual baru iaitu Jadual Keempat melalui perintah. Ya, memang kuasa Menteri. Akan tetapi
cuma saya hendak tanya di sini, adakah sebelum Menteri menggunakan kuasa ini, untuk dia
menambah ataupun mengeluarkan apa-apa perkara daripada Jadual Keempat yang baharu
ini, Menteri perlu atau tidak, mendapatkan ataupun merujuk kepada Ketua Pengarah ataupun
ada konsultasi dengan mana-mana pemegang taruh khasnya- Ketua Pengarah bagi saya.

Oleh sebab saya anggap Ketua Pengarah sebagai pihak yang bertanggungjawab
kepada union ini mempunyai maklumat yang lebih banyak, lebih menyeluruh. Jadi, saya
mohon penjelasan daripada Yang Berhormat Menteri menggulung nanti. Apakah perlu ada
sesi konsultasi dengan mana-mana pihak?

Seterusnya perkara keempat yang saya hendak sebutkan adalah di bawah seksyen
25A, akta induk berkenaan tajuk mogok ataupun tutup pintu. Saya nampak ada pindaan

terhadap kalau sebelum ini dua per tiga daripada anggotanya perlu hadir untuk mengundi
