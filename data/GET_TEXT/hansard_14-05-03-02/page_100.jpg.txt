DR. 4.10.2022 95

dan kena ada two-thirds majority untuk membolehkan satu mogok dilaksanakan. Ada
pengurangan daripada dua per tiga, ia dikurangkan kehadirannya dikurangkan dua per tiga
daripada 60 dan seterusnya untuk mencapai kelulusan, kalau dahulu two-third majority
sekarang simple majority iaitu hanya lebih dari separuh.

la satu approach yang baik. Akan tetapi saya anggap, saya rasa ada ruang untuk kita
maju setapak lagi sekiranya pihak kerajaan boleh mempertimbangkan supaya kehadiran
anggota tersebut daripada asalnya dua pertiga kepada 60 peratus, kita kurangkan dua pertiga
kepada 50 peratus. Itu bagi saya lebih membawa makna.

Oleh sebab dua pertiga itu dalam 66.7 peratus. Sekarang kurang sedikit sahaja
kepada 60 peratus. Kalau kita kurangkan kepada 50 peratus, maknanya lebih separuh
daripada anggota kena hadir, nampak ada pengurangan kehadiran yang lebih bermakna.
Jadi, saya mohon penjelasan daripada Yang Berhormat Menteri.

Ya, saya juga menyambut baik adanya subseksyen (1C) yang baru di bawah seksyen
26 berkenaan dengan keanggotaan untuk mana-mana kesatuan sekerja tidak boleh terhad
kepada satu- ras, agama dan kerakyatan. Betul, ini adalah satu approach yang bagi saya
perlu kita laksanakan bukan sahaja untuk akta ini tetapi untuk mana-mana akta yang lain
selaras dengan Artikel 8, kesamarataan di bawah Perlembagaan Persekutuan kita.

Perkara kelima yang saya hendak sebutkan adalah, berkenaan dengan seksyen 28
subseksyen 1 di bawah Akta Induk iaitu pegawai-pegawai tidak boleh daripada kalau asalnya
pemegang jawatan dan pekerja sebuah parti politik tetapi pekerja sekarang dibenarkan. Saya
hendak tanya kepada Yang Berhormat Menteri, berkenaan dengan pekerja ini maksudnya
apa? Adakah pekerja-pekerja untuk mana-mana parti politik boleh menubuhkan kesatuan
sekerja ataupun pekerja yang kerja dengan parti, mungkin dia kerja dengan orang lain juga
dan dia boleh terlibat sebagai pemegang jawatan dalam kesatuan sekerja yang lain. Jadi
saya mohon penjelasan daripada Menteri berkenaan dengan perkara ini.

Tuan Yang di-Pertua, keseluruhannya memang kita menyambut baik dan bagi saya
pindaan pada petang ini wajar disokong sama. Cuma ada beberapa perkara yang saya
hendak timbulkan, yang saya rasa masih ada peluang dan ruang yang luas di depan kita
untuk diperbaiki.

Pertama, fakta yang kita ada hari ini daripada pekerja sektor swasta, penyertaan
mereka sebagai anggota kesatuan sekerja sangat rendah. Saya difahamkan bawah 10
peratus. la merupakan sesuatu yang perlu kita tangani dengan serius, perlu diberikan
perhatian supaya lebih ramai pekerja swasta diberikan peluang, dan juga layak untuk menjadi
anggota mana-mana kesatuan sekerja.

Saya hendak tanya, apakah unjuran yang dijangkakan oleh Kementerian Sumber
Manusia dengan adanya pindaan ini? Adakah selepas pindaan ini dilakukan, digazet dan
dilaksanakan sepenuhnya, bilangan pekerja ataupun peratusan pekerja yang akan menyertai
union akan bertambah? Mungkin daripada sekarang, ia boleh digandakan dalam masa dua
tahun, tiga tahun dari sekarang. Jadi saya hendak tanya Yang Berhormat Menteri berkenaan

dengan perkara ini.
