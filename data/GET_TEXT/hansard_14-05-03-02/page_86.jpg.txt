DR. 4.10.2022 81

Sama ada, apakah langkah-langkah, assurance oleh Menteri bahawa risk outbreak
of strike dapat dikurangkan? Itulah kerisauan dari segi pihak majikan. Dari segi pihak
kesatuan sekerja, mereka juga membangkitkan bahawa Jadual Keempat dalam RUU ini
memasukkan selepas Jadual Ketiga berkenaan dengan Chapter 66A, 66B untuk Penal Code.

Antara lain ialah berkenaan dengan offences against the state, offences berkenaan
dengan terrorism dan juga organized crime. Ada suara daripada pihak kesatuan sekerja
bahawa Jadual Keempat ini ialah seperti satu pisau yang hanging over the labor movement.
Satu pisau yang atas kepala labor movement kerana memperkenalkan Jadual Keempat ini
maka kesatuan sekerja berasa mereka terugut kerana kesatuan sekerja ini ialah untuk
memperjuangkan hak rakyat dan tidak terlibat dengan offences terrorism dan sebagainya.
Saya minta satu pandangan dan juga penjelasan daripada Menteri.

Lagi satu perkara yang dibangkitkan oleh kesatuan sekerja— ya, silakan Yang
Berhormat Ipoh Barat.

Tuan M. Kulasegaran [Ipoh Barat]: Terima kasih, Tuan Yang di-Pertua dan Yang
Berhormat Bukit Bendera. Adakah Yang Berhormat setuju dengan saya bahawa
menubuhkan satu kesatuan sekerja (union) bukan sahaja membawa kebaikan tetapi kita
perlu ingat ia akan menguatkan hak pekerja.

Macam baru-baru ini Tuan Yang di-Pertua, yang mana kenaikan gaji minimum
kepada semua pekerja di negara ini dari RM1,200 ke RM1,500. Adakah kementerian sedar
bahawa tidak ada kenaikan langsung kepada pekerja-pekerja cleaners and security guard di
semua kontraktor yang mengambil pekerja-pekerja oleh kerajaan?

Bila kerajaan yang memberi arahan bahawa kenaikan gaji minimum tetapi kerajaan
sendiri mungkir dalam hal ini. Bila kita menerajui kerajaan kita naikkan gaji, kita mengagihkan
wang itu dari bajet dan bagi kepada kontraktor.

Jadi Yang Berhormat, yang saya hendak bangkitkan perkara ini kerana peranan
Kesatuan Sekerja adalah sangat mustahak. Adakah Yang Berhormat setuju bahawa patut
kerajaan terlibat dalam hal ini untuk menyelesaikan perkara kerana menubuhkan satu
kesatuan sekerja di antara cleaners dan security guard sangat susah?

Tuan Wong Hon Wai [Bukit Bendera]: Saya setuju dengan pandangan Yang
Berhormat Ipoh Barat supaya cleaners atau security guard juga dimasukkan atau dibolehkan
untuk ditubuhkan kesatuan sekerja supaya hak mereka boleh dibela.

Begitu juga, dengan domestic helpers dengan gig workers. Sekarang e-hailing dan
p-hailing mereka tidak dapat menubuhkan kesatuan sekerja. Mereka hanya boleh
berpersatuan dengan ROS sahaja, mendaftarkan diri sebagai persatuan (society) sahaja dan
tidak ada hak dilindungi di bawah Trade Unions Act untuk collective bargaining, untuk
collective agreement dan hak-hak di bawah Akta Kesatuan Sekerja.

Itu kerana antara lain kelemahan undang-undang perburuhan kita, gig workers yang
begitu ramai— saya menjangkakan ratusan ribu dari segi Foodpanda, gig workers, e-hailing,
p-hailing dan sebagainya.
