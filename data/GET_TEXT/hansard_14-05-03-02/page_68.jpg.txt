DR. 4.10.2022 63

Sekarang ini Tuan Yang di-Pertua, dia pelik. Satu syarikat itu kenapa dia berbeza-
beza? Kalau dia pengeluaran dia lain. Macam di PERODUA, kalau dia pengeluaran dia kata
dia trading, kalau dia membuat spare part dia lain pula bahagian equipment. Jadi, macam-
macam unit sampai tiga unit dalam satu syarikat yang tidak seragam. Sekarang ini saya
nampak kalau ianya dibenarkan dalam keseragaman itu, maka ada di balik itu mungkin dalam
in-house itu akan banyak berlegar dalam penubuhan ini, daripada national union.

Akan tetapi ini juga memberikan ruang besar kepada kesatuan nasional untuk
mereka mengembangluaskan. Sekarang ini di bawah seksyen 9 jelas, kalau dia pegawai, dia
pegawai. Kalau dia pekerja marhaen, kategori general workers, dia akan jadi general
workers. Kalau dia pengurusan, dia pengurusan. Tetapi sekarang ini membolehkan ianya
dibuat. Maknanya satu tangan kita kata kebebasan diberikan, satu tangan lagi kita memberi
ruang kepada mereka untuk perkuatkan kesatuan dalam membatasi seluruh organisasi itu
dilengkapi dengan kemahiran dan kebolehan masing-masing.

Jadi, ini satu daripada rahsia yang terpaksa dirungkaikan dalam Dewan kerana hari
ini kita akan menentukan persetujuan untuk kita meminda Akta Kesatuan ini. Begitu juga
dalam kesatuan sebelum ini, sebagai contoh dahulu, 12 ke 13 tahun hendak tunggu Tuan
Yang di-Pertua, kalau kita minta pada tahun 1980, waktu itu berlaku delay, berlaku kelewatan.

Kita isi borang A, dia isi borang B. KP buat definition, buat macam-macam sampai 13
tahun tidak selesai. Masa undian dibuat Tuan Yang di-Pertua, orang yang pada tahun 1980
dikira, kalau dia mati, kena pergi kubur, kena kejutkan dia pergi undi dahulu, masuk kubur
balik. Itu undang-undang yang ada sebelum ini. Oleh sebab itu saya bersetuju, saya pernah
bawa dalam sidang ini untuk pindaan ini dibuat.

Seingat saya pada tahun 2010, saya pernah bawa isu yang sama untuk dipinda atas
kesatuan ini. Mana mungkin saya akan menolak kerana ini yang saya perjuangkan belasan
tahun dan saya lihat peluang terbaik. Tidak masuk akal, orang yang sudah retire, yang tidak
boleh dihubungi dikira sebagai orang yang mengundi. Jadi kalau kita mengundi, kalau dia
ada seribu, kalau seratus hilang, sembilan ratuslah. Jadi, memihak kepada majikan.

Ini memang tidak adil. Akan tetapi akhirnya hari ini dalam pindaan yang dibuat, saya
juga ingin menyinggung, oleh sebab saya tidak tahu sama ada undian itu termasuk atau tidak
dalam perenggan satu tujuan meminda fasal 11 iaitu telah di dalam kalangan pekerja yang
telah dibuang kerja ditamatkan, diberhentikan atau bersara tidak berhak untuk mengundi.

Saya hendak tanya ini dalam perkara mogok. Ini mogok, kalau hendak menubuhkan
kesatuan, jadi ini juga akan memberikan persoalan waktu awal. Kalau kita ambil waktu
hujung, ketika kita hendak ambil tindakan di bawah seksyen 40 Akta Perusahaan 1967, itu
menyekat kekuatan daripada hak mereka yang sepatutnya dilakukan.

Saya bersetuju dalam masa yang sama, saya juga ingin merungkaikan bahawa pada
penubuhan kesatuan itu jangan ada yang di waktu mereka yang sudah meninggal, sudah
bersara dikira sebagai number ataupun kumpulan yang berhak untuk mengundi. Ini harus
diberikan penegasan. Saya minta penjelasan daripada pihak kementerian, adakah mereka

ini dikategorikan, tidak dimasukkan dalam orang-orang yang berhak untuk menjadi kesatuan.
