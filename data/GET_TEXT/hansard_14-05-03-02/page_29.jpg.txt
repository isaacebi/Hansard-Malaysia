DR. 4.10.2022 24

Datuk Haji Hasanuddin bin Mohd Yunus [Hulu Langat]: Hulu Langat bangun
dahulu.

Datuk Seri Shamsul Iskandar @ Yusre bin haji Mohd Akin [Hang Tuah Jaya]:
Hang Tuah Jaya.

Timbalan Yang di-Pertua [Dato’ Mohd Rashid Hasnon]: Yang ternampak pertama
oleh saya ialah Yang Berhormat Hulu Langat.

Datuk Haji Hasanuddin bin Mohd Yunus [Hulu Langat]: Terima kasih.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Aduh, macam mana boleh ternampak ini.

Datuk Haji Hasanuddin bin Mohd Yunus [Hulu Langat]: Sila duduk, sila duduk.
Yang Berhormat Timbalan Menteri, Dewan Perniagaan Melayu Malaysia ada meramalkan
sebanyak 10 ribu mereka yang terlibat dalam PKS, SPKLB dan syarikat-syarikat sama ada
di bawah kementerian, ataupun di luar kementerian. Mereka meramalkan golongan ini akan
gulung tikar pada tahun ini dan tahun hadapan.

Ini disebabkan antaranya berpunca daripada kenaikan OPR, pembiayaan bank
pinjaman mereka meningkat, kadar inflasi sebanyak 3.4 peratus dan tadi Yang Berhormat
Menteri KPDNHEP juga telah meramalkan mungkin naik sampai 10.6 peratus. Harga
barangan yang semakin naik. Apakah solusi yang kementerian ini boleh membantu golongan-
golongan tersebut supaya proses penggulungan tikar itu tidak berlaku? Terima kasih.

Datuk Haji Hasbi bin Habibollah: Terima kasih Yang Berhormat. Sebagaimana
tadi yang saya jawab tentang e-dagang inilah, Desamall ini. Jadi, antaranya kita- kementerian
menyedari perkara ini dan juga telah pun dibincangkan tentang ramalan-ramalan yang dibuat.

Jadi, antaranya ialah memperkukuhkan e-dagang ini. Ini akan menjimatkan, tidak
payah bayar premises, tidak bayar ini dan semuanya kita buat collection centers seperti
Desamall tadi. Mendaftarkan produk-produk luar bandar di bawah Desamall supaya dari
sana Desamall akan membantu memasarkan, dan sebaginya.

Jadi, overhead kepada yang menjalankan perniagaan ini khususnya di luar bandar
dan tidak kiralah orang muda, orang dewasa dan anak-anak muda dan sebagainya. Ini
merupakan salah satu kaedah yang kita foresee yang boleh membantu mereka
mengurangkan banyak overhead yang akan mungkin dijangka naiklah dalam masa hadapan
ini. Terima kasih, itu salah satu daripadanya.

Datuk Seri Mohd Redzuan bin Md Yusof [Alor Gajah]: Terima kasih Tuan Yang
di-Pertua. Tahniah kepada Yang Berhormat Timbalan Menteri. Banyak program yang
dimaklumkan kepada Dewan, Desa Lestari, PROSPEK dan berjuta-juta peruntukan dan
perbelanjaan yang telah dikeluarkan dan nampaknya membuahkan sedikit hasil.

Persoalan yang hendak saya bangkitkan di sini, apa pun kita ada benchmarking dari
sudut penggunaan peruntukan itu untuk disasarkan daripada segi lebihan kendalian kasar-
gross operating surplus. Mohon Yang Berhormat Timbalan Menteri memaklumkan kepada
Dewan, dalam Bajet 2023 ataupun bajet yang lepas, berapa unjuran itu dari sudut
membangunkan masyarakat luar bandar daripada angka- gross operating surplus ataupun

lebihan kendalian kasar negara. Terima kasih.
