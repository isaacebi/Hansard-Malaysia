DR. 4.10.2022 73

dibubarkan dan ini melambatkan proses pelaksanaan akta ini sedangkan kita memerlukan
kerana ia suatu yang berkepentingan untuk golongan pekerja. Ini kita dengar ura-ura nak
bubar, hari Jumaat ini. Jumaat ini, benda ini tergantung. Lulus Dewan Rakyat tetapi Dewan
Negara tak dapat hendak dibentang. Akhirnya, kita terpaksa tunggu kerajaan baharu pula.
Setuju tak dengan pandangan saya?

Dato’ Seri Mohamed Nazri bin Abdul Aziz [Padang Rengas]: Daripada Yang
Berhormat Pokok Sena tadi, dia kata iaitu bahawa pindaan ini sebenarnya telah pun
dimulakan waktu mereka menjadi kerajaan dahulu, sebelum mereka tikam sesama
merekalah dan jatuh. Saya juga dengar ucapan iaitu bahawa Yang Berhormat kata mungkin
kerajaan yang baharu yang akan melaksanakan apa yang dibahas pada hari ini. Jadi, kalau
itu yang disebut oleh Yang Berhormat, Yang Berhormat tak perlulah nak pertikaikan bila nak
ada pilihan raya sebab Yang Berhormat yakin nak menang sekali lagi.

Maka, sepatutnya sokonglah kalau kita ada pilihan raya cepat ini. Ini sebagai— Yang
Berhormat yang sebut. Jadi, pada saya, okeylah. Soal kalau pilihan raya diadakan ke apa,
kita tahu bahawa yang bertukarnya cuma Ahli-ahli Parlimen. Akan tetapi di Parlimen, apa
yang telah dibahaskan, akan diteruskan. Walaupun sekerat jalan kita putus di Dewan Rakyat,
kemudian kita bawa ke Dewan— kalau ada pilihan raya, dia akan dibawa ke Dewan Negara
pada Parlimen akan datang. Manalah tahu kot akan datang Yang Berhormat jadi kerajaan.
Patut sokonglah, bukan bangkang nak ada pilihan raya ini.

Dato’ Haji Mahfuz bin Haji Omar [Pokok Sena]: Tak. Kami sokong pindaan akta
ini. Akan tetapi sepatutnya ia diselesaikan dalam tempoh— dalam sidang ini sehingga habis
supaya benda itu dapat dilaksanakan segera. Kita tak perlu tunggu-tunggu.

Dato’ Seri Mohamed Nazri bin Abdul Aziz [Padang Rengas]: Yang Berhormat...

Dato’ Haji Mahfuz bin Haji Omar [Pokok Sena]: Kita nak tunggu sampai berapa
bulan lagi?

Dato’ Seri Mohamed Nazri bin Abdul Aziz [Padang Rengas]: Yang Berhormat
tidak faham balasan saya.

Dato’ Haji Mahfuz bin Haji Omar [Pokok Sena]: Yang Berhormat setuju tak dengan
saya? Sepatutnya begitu. Rasionalnya, sepatutnya begitu.

Dato’ Seri Mohamed Nazri bin Abdul Aziz [Padang Rengas]: Tak. Dia...

Dato’ Haji Mahfuz bin Haji Omar [Pokok Sena]: Kita tidak sepatutnya membazirkan
wang rakyat, wang negara kita buat sidang, kemudian sekerat jalan, kita bubar. Yang
Berhormat ini dok belit-belit. Takut-takut kah? [Ketawa]

Dato’ Seri Mohamed Nazri bin Abdul Aziz [Padang Rengas]: Tak. Nanti dulu. Bagi
saya jawab. Dia macam ini. Dia tidak membazir sebab apa yang kita bahaskan sekarang,
walaupun dia putus hari ini oleh Dewan Rakyat bahawa kita menyokong, Dewan Negara akan
bincang dalam mesyuarat akan datang. Ini mana yang membazirnya? Kalaulah kita adakan
pililhan raya, maka apa yang kita bahas di sini semuanya akan dianggap sebagai batal, itu
merugikan. Ini tidak merugikan. Can be brought forward dan pada ketika itu, sepertimana

Yang Berhormat sebutlah, bila dah jadi kerajaan, Yang Berhormat akan laksanakan.
