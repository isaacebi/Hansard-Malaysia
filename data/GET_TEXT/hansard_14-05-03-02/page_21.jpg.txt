DR. 4.10.2022 16

(ii) meneruskan kawalan harga minyak masak sawit tulen kemasan
botol satu kilogram, dua kilogram, tiga kilogram, dan lima kilogram
secara harga siling bergerak berdasarkan harga minyak sawit
mentah dunia. Semalam saya telah membuat pengumuman bahawa
harga baru minyak masak sawit tulen kemasan botol bagi tempoh 8
Oktober 2022 sehingga 7 November 2022 adalah seperti berikut:
(a) satu kilogram dari harga RM7.50 turun kepada

RM7.10;

(b) dua kilogram per botol dari harga RM14.30 kepada
RM13.50;

(c) tiga kilogram dari harga RM21.10 turun kepada
RM19.90; dan

(d) lima kilogram dari harga RM33.50 turun kepada
RM31.50. Ini merupakan pengumuman buat kali
ketiga dalam tempoh berkenaan  berhubung
penurunan harga minyak masak sawit tulen.

(iii) meneruskan kawalan harga ayam dan telur ayam serta pemberian

subsidi penternakan sebanyak RM1.1 bilion; dan

(iv) memperkenalkan Menu Keluarga Malaysia di bawah inisiatif Bakul

Makanan Siswa bagi sarapan pagi, makan tengah hari dan makan

malam yang berkualiti pada harga RM3.50 di kampus-kampus Institut

Pengajian Tinggi Awam.

#1100

Sebenarnya Tuan Yang di-Pertua, ada banyak lagi inisiatif yang berjaya
dilaksanakan oleh Pasukan Khas Jihad ini tetapi disebabkan kesuntukan masa, saya tidak
dapat menyatakan di sini dan banyaklah ini lebih 10 lagi. Jadi, Pasukan Khas Jihad ini telah
berjaya memastikan kadar inflasi adalah pada tahap yang terkawal seperti yang diunjurkan
oleh Bank Negara Malaysia.

Jadi kalau diizinkan membaca, saya memerlukan mungkin 15 minit atau...

Timbalan Yang di-Pertua [Dato’ Mohd Rashid Hasnon]: Tidak apa, saya hendak
memberikan soalan tambahan.

Dato Sri Alexander Nanta Linggi: Okey. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Sila Yang Berhormat Port Dickson.

Dato’ Seri Anwar bin Ibrahim [Port Dickson]: Terima kasih Yang Berhormat
Menteri dan saya mohon supaya kalau boleh jawapan itu diberi kepada saya lengkap. Saya
juga faham bahawa Jawatankuasa Pasukan Khas Jihad ini merentasi kementerian.
Maknanya ini bukanlah tugas yang boleh terhad atau terbatas kepada kementerian Yang
Berhormat.

Cuma kalau kita katakan pasukan jihad ini, maknanya langkah-langkah diambil itu

harus lebih struktural. Ada permasalahan besar umpamanya pertanian, pengeluaran
