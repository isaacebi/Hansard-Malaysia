DR. 4.10.2022 47

kesatuan sekerja di Malaysia yang secara amnya memperuntukkan tatacara dan proses
daripada segi pendaftaran, pembatalan dan urus tadbir kesatuan sekerja.
01230

Akta 262 dikuatkuasakan oleh Jabatan Hal Ehwal Kesatuan Sekerja (JHEKS). Akta
262 ini dikuatkuasakan di seluruh Malaysia termasuk Sabah dan Sarawak. Sebanyak 10 kali
pindaan telah dilakukan dan kali yang terakhir adalah pada tahun 2007 selaras dengan
perubahan sosioekonomi dan keperluan semasa.

Kerajaan sentiasa mengambil inisiatif dalam memperbaharui undang-undang
perburuhan yang menjamin kesejahteraan pekerja dan keharmonian dan perusahaan. Rang
Undang-undang Kesatuan Sekerja (Pindaan) 2022 ini merupakan antara usaha dalam
merealisasikan Pelan Pelaksanaan Dasar RMKe-12 untuk melaksanakan inisiatif bagi
meningkatkan keahlian dalam kesatuan sekerja ke arah pengukuhan sistem yang
menyokong pasaran buruh dan meningkatkan pampasan pekerja.

Dasar Wawasan Kemakmuran Bersama 2030 adalah iltizam kerajaan untuk
menjadikan Malaysia sebagai sebuah negara yang terus membangun secara mampan
seiring dengan pengagihan ekonomi yang adil, saksama dan inklusif. IItizam ini diteruskan
dengan memberi perhatian kepada usaha memantapkan lagi pergerakan kesatuan sekerja
di negara ini.

Tuan Yang di-Pertua dan Ahli-ahli Yang Berhormat, dalam menggubal pindaan Akta
262, Kementerian Sumber Manusia telah mengadakan sesi libat urus yang menyeluruh
dengan pihak kepentingan khususnya majikan, pekerja, kesatuan sekerja, pertubuhan
majikan, pertubuhan pekerja dan agensi kerajaan sejak tahun 2014.

Berdasarkan libat urus tersebut, Kementerian Sumber Manusia telah mengambil kira
pandangan-pandangan yang telah dikemukakan oleh pihak-pihak yang berkepentingan
dalam menggubal rang undang-undang ini. Pada 24 Mac 2022, Rang Undang-undang
Kesatuan Sekerja (Pindaan) 2022 telah dibentang di Dewan yang mulia ini untuk bacaan kali
pertama.

Cadangan pindaan ini melibatkan 35 fasal yang merangkumi 29 fasal pindaan, lima
fasal baharu dan satu fasal yang dimansuhkan. Rang undang-undang ini bertujuan untuk
meminda Akta 262 dengan objektif utama untuk menaikkan sekatan ke atas pembekuan,
pembentukan kesatuan sekerja berdasarkan penubuhan tertentu atas persamaan dan attract
pekerjaan atau industri dan membenarkan kepelbagaian kesatuan sekerja dalam mana-mana
penubuhan, tred pekerjaan atau industri.

Ini adalah selaras dengan kebebasan berpersatuan kerana pekerja dan majikan
adakah bebas untuk menubuhkan atau menyertai mana-mana kesatuan sekerja pilihan
mereka sendiri. Pindaan Akta 262 ini juga bagi mewujudkan kerangka perundangan yang
menyokong, menubuhkan dan pentadbiran kesatuan sekerja yang matang, progresif dan
relevan selain memastikan kualiti perlindungan hak pekerja di Malaysia dengan mengambil
kira prinsip-prinsip yang digariskan di bawah standard perburuhan antarabangsa.

Di samping itu, rang undang-undang ini juga bertujuan untuk memudahkan cara

Malaysia dalam merundingkan perjanjian-perjanjian perdagangan dengan izin trade
