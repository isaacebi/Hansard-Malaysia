DR. 4.10.2022 59

Sekali lagi, akhirnya saya hendak merakamkan rasa sedih dan kecewa saya kita
seperti bermain-main dengan pembentangan yang sangat penting ini yang sepatutnya dalam
sidang inilah ia diselesaikan di peringkat Dewan Negara dan kemudiannya diluluskan dan
kemudiannya digazet untuk membolehkan akta ini dilaksanakan. Akan tetapi malang kerana
kepentingan politik kleptokrat, perompak akhirnya kita memaksa seluruh rakyat untuk
bergelut dengan satu pilihan raya dalam suasana iklim yang tidak menentu ini. Ini satu
perkara yang sangat mengecewakan.

Saya mendoakan moga rakyat, golongan pekerja seluruhnya akan bijak untuk
membuat pemilihan pada pilihan raya yang akan datang ini untuk memastikan supaya
kerajaan yang seperti ini kleptokrat perompak ini tidak sewenang-wenangnya untuk
mempermainkan rakyat dan akhirnya mereka harus ditolak dalam pilihan raya yang akan
datang. Saya mohon untuk menyokong.

Dato’ Ramli bin Dato' Mohd Nor [Cameron Highlands]: Terima kasih, Yang

Berhormat Pokok Sena. Berikutnya dipersilakan Yang Berhormat Sik.

2.47 ptg.

Tuan Ahmad Tarmizi bin Sulaiman [Sik]: Assalamualaikum warahmatullahi
wabarakatuh. Terima kasih, Tuan Yang di-Pertua. Sebelum itu Tuan Yang di-Pertua, saya
mohon Menteri atau Timbalan Menteri KSM berada bersama kita di Dewan ini untuk mereka
juga mendengar perbahasan untuk kita menyokong RUU ini.

Tuan Yang di-Pertua, saya menyokong penuh pindaan akta ini bagi memastikan
kebebasan bersuara dan keadilan kepada pekerja-pekerja bagi melindungi hak mereka yang
telah tertakluk dalam akta ini. Saya bersetuju bahawa pindaan ini akan mampu memberikan
kebebasan untuk mereka menubuhkan dan menganggotai Kesatuan Sekerja atas pilihan
mereka sendiri bahkan memberikan hak-hak kepada semua pekerja sekiranya tidak ada
persefahaman, tidak berpuas hati atau berlawanan pandangan dengan kepimpinan Kesatuan
Sekerja yang lain. Jadi jelas ia mampu membawa kepada titik tolak dan hak berpersatuan
tanpa meminggirkan sesiapapun pekerja-pekerja di negara kita.

Dalam konteks keadilan Islam, pindaan akta ini harus menekankan elemen supaya
tidak berlaku sebarang penindasan, tidak ada kepentingan diri, tidak menzalimi dan tidak
memilih kasih dalam memberi layanan dan hak kepada orang lain. Saya mohon ingin
bertanya tentang hak Kesatuan Sekerja yang diperluaskan iaitu keanggotaan kesatuan yang
telah dipecat atau di tamat perkhidmatan, dibuang kerja atau bersara yang boleh dikekalkan
sebagai anggota tertakluk kepada kaedah-kaedah Kesatuan Sekerja.

Jadi, bagaimanakah pindaan ini mampu memberikan keadilan kepada majikan
sekiranya anggota yang telah dipecat ini sememangnya melakukan kesalahan sama ada
melanggar polisi yang telah ditetapkan oleh syarikat atau pihak majikan atau sememangnya
individu tersebut telah disabitkan kesalahan jenayah oleh mahkamah.

01450
Saya juga sangat bersetuju dengan pindaan bagi Skop Lantikan Pegawai Kesatuan

Sekerja diluaskan kepada pekerja parti politik untuk mereka juga boleh memilih dan dipilih
