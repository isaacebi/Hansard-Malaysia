DR. 4.10.2022 22

Peluang pekerjaan sebanyak 4,302 peluang pekerjaan diwujudkan dalam pelbagai sektor.
Keanggotaan KLR pula dalam koperasi, seramai 8,185 orang komuniti KLR yang
menganggotai koperasi dan penerima manfaat sebanyak 32,000 orang komuniti setempat.

Pendapatan pula, di Kampung Telian Mukah, RM49 juta. Kampung Paluh Gua
Musang, Kelantan mendapat pendapatan RM4.4 juta, Kampung Batu Putih Kinabatangan di
bawah projek ekopelancongan meraih pendapatan sebanyak RM3.8 juta. Jadi ini adalah
kejayaan sepanjang program ini dibuat dan banyak lain lagi Yang Berhormat yang saya boleh
bagi dengan secara bertulis kepada Yang Berhormat Pontian.

Timbalan Yang di-Pertua [Dato’ Mohd Rashid Hasnon]: Bagi bertulis. Terima
kasih Yang Berhormat Timbalan Menteri. Yang Berhormat, sebelum memberikan
soalan tambahan. Saya ingin membuat satu makluman.

Ahli Yang Berhormat, sukacita dimaklumkan bahawa hadir bersama-sama kita di
Dewan yang mulia ini ialah delegasi dari The Grand National Assembly of Turkiye yang

diketuai oleh Tuan Yang Terutama Profesor Dr Mustafa Sentop. [Tepuk]

01120

Kepada Tuan Yang Terutama Prof. Dr. Mustafa Sentop dan delegasi, Dewan ini
mengalu-alukan kehadiran tuan dan delegasi ke Dewan yang mulia ini. Semoga dengan
kehadiran Tuan Yang Terutama Prof. Dr. Mustafa Sentop dan delegasinya, akan
mengukuhkan lagi tali persahabatan dan hubungan Malaysia dan Turkiye... [Tepuk]

Honorable Members, it is with great pleasure | would like to inform the August House
that together with us today is the delegation from The Grand National Assembly of Turkiye
lead by His Excellency Professor Dr. Mustafa Sentop, Speaker of The Grand National
Assembly of Turkiye. To His Excellency Professor Dr. Mustafa Sentop welcome to this
August House... [Tepuk]

We hope that this visit will furthers strengthen the friendship and relation between
Malaysia and Turkiye. Thank you, and welcome to Malaysia.

Dipersilakan, soalan tambahan yang pertama.

Datuk Seri Haji Ahmad bin Haji Maslan [Pontian]: Terima kasih. Kampung di
Malaysia ini saya rasa 15 ribu buah agaknya yang campur ‘kampung rangkaian’ mungkin ada
sebanyak 20 ribu buah.

Tadi ada Yang Berhormat Timbalan Menteri menyebut Desa Lestari terlibat sebanyak
137 buah kampung, Projek Prospek sebanyak 16 buah kampung. Jadi, yang saya ingin
tanyakan, begitu banyak lagi kampung-kampung yang tidak termasuk dalam projek-projek ini.

Bagi mengurangkan penghijrahan anak-anak desa ke kota, kampung hendaklah
menjadi tempat yang mereka ingin diami. Oleh itu saya ingin bertanya, apa usaha-usaha
seperti Pusat e-Dagang Desa, IKS menguntungkan, pertanian moden, ladang tenusu, river
cruise, agrotourism, inap desa misalnya perlulah dibanyakkan. Adakah kementerian
bersepadu dengan kementerian-kementerian lain untuk meningkatkan pendapatan penduduk

kampung seperti dengan Kementerian Pembangunan Usahawan dan Koperasi, Kementerian
