DR. 4.10.2022 44

01220

Saya rasa kalau GIS ini tidak berkesan, / think in this modern time, we have a very
efficient technology. GIS technology. Saya tak faham kenapa even in the war you know,
people are using it. How come we cannot use just to kawal hutan kita. / am surprised to hear
that our technology are not to that advance.

Saya pun ingin minta Yang Berhormat Menteri bolehkah maklumat GIS ini dimuat
naik ke domain awam supaya ia boleh diakses dan dikongsikan bersama orang awam.
Dengan cara ini, orang awam terutamanya NGO dan kumpulan komuniti setempat dapat
bantu pihak berkuasa memantau hutan kita dengan lebih efisien. Thank you.

Datuk Seri Takiyuddin Bin Hassan: Terima kasih Yang Berhormat Bentong.
Sebagaimana saya sebutkan tadi bahawa bukanlah saya kata GIS ini tidak memberi
advantage atau manfaat terus tetapi tidak sepenuhnya.

Saya telah dibekalkan contoh-contoh imej satelit. Ini sebenarnya dilanggan oleh
Jabatan Perhutanan yang mana mereka menubuhkan suatu war room. Bahagian
Penguatkuasaan Hutan ada war room yang mana setiap masa imej satelit ini diberikan
kepada jabatan yang mana berdasarkan kepada imej ini ada yang tidak dapat dikesan.

Akan tetapi saya tidak menafikan ada yang dapat dikesan. Saya hendak beri contoh.
Satu contoh yang baru sahaja berlaku di negeri Kedah. Yang Berhormat Kubang Pasu
bangun. Di negeri Kedah berdasarkan kepada bantuan GIS ini juga dan juga FMRS, kerajaan
negeri Kedah melalui Jabatan Perhutanan telah mengesan satu lombong haram non-
radioactive rare earth element (NRREE). la ditunjukkan di sini bagaimana imej yang jelas.

Saya katakan tadi tidak sepenuhnya. Ada yang berjaya. Ini daripada imej satelit yang
mana dengan imej ini, Jabatan Perhutanan apabila terima aduan awam telah pergi ke tempat
itu dan telah menahan warga asing yang telah beroperasi beberapa lama tetapi tidak dapat
dikesan. Akhirnya telah dapat dikesan, yang dikatakan kalau sekiranya dibiarkan ia mungkin
akan melibatkan kecurian berbillion ringgit bahan NRREE ini.

Jadi, dengan kata lain bukan saya hendak kata tidak berjaya. Akan tetapi ada yang
tidak berkesan sepenuhnya. Ada imej-imej yang tidak dapat dikesan yang mungkin dilitupi
dengan pokok-pokok yang tebal, kanopi yang tebal, tidak dapat. Berlaku di Sik ini juga pun ia
telah dibuat satu keadaan camouflage.

Khemah-khemah yang digunakan ini tidak ada beza dengan hutan. Ada gambar-
gambar diberikan saya, boleh tunjuk kepada Yang Berhormat jika hendak. Ini expert
camouflage. Akan tetapi sebaliknya, kabin-kabin dibina dengan warna hijau tidak dapat
dikesan di sini. Jadi GIS membantu tetapi tidak sepenuhnya, Yang Berhormat. Itu statement
saya. Terima kasih.

Dato’ Ramli bin Dato' Mohd Nor [Cameron Highlands]: Yang Berhormat Pokok
Sena.

Tuan Abdul Latiff bin Abdul Rahman [Kuala Krai]: Kuala Krai.

Dato’ Mahfuz Bin Haji Omar [Pokok Sena]: Baik. Terima kasih.

Tuan Ahmad Tarmizi Bin Sulaiman [Sik]: Sik mohon juga. Sik.
