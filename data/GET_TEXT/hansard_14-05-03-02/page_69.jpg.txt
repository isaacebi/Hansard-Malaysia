DR. 4.10.2022 64

Begitu juga dengan Perlembagaan Kesatuan. Saya mengambil tempat Ipoh Barat.
Jadi, Yang Berhormat Ipoh Barat kena sabar, dapat nombor lima. Apa yang saya hendak
jelaskan ialah apabila berlakunya pindaan. Pindaan tentang Perlembagaan Kesatuan,
kementerian jangan bersegan-silu untuk memastikan bahawa kesatuan-kesatuan itu diberi
penerangan, sebab Tuan Yang di-Pertua, kalau kita hendak buat sesuatu tindakan
penambahbaikan untuk melebarluaskan keahlian dalam bentuk deskripsi yang berhak itu,
mesti dipinda dalam Perlembagaan Kesatuan. Kalau tidak dipinda dalam Perlembagaan
Kesatuan, ia tidak akan membolehkan akta itu dilakukan.

Saya teringat satu kes yang mana perjanjian bersama MAS apabila seorang
pramugari, melahirkan anak lebih daripada tiga. Apabila dia melahirkan anak lebih daripada
tiga, dia dipecat sebab CA, Perjanjian Bersama mengehadkan dua orang. Jadi betapa
besarnya CA ini, betapa besarnya Perlembagaan Kesatuan ini yang menganggotai ahli-ahli
itu yang berkuasa penuh dan mempunyai kuasa mandatori terhadap apa tindakan mereka.
Maka saya minta kementerian, pegawai-pegawai mereka terutama sekali Kamal Pardi
supaya serius menyebarluaskan pengetahuan kepada semua kesatuan yang membolehkan
mereka mengetahui tentang hak mereka. Ini kerja Kamal ini. Kamal kena buat kerja lebih
sedikit sebab dia yang mengetuai Hal Ehwal Kesatuan Sekerja.

Begitu juga dengan Penal Code. Saudara saya telah sebut tadi daripada apa yang
dikhuatirkan dua perkara tadi yang dipecat, kemudian tidak adil kepada majikan. Tuan Yang
di-Pertua, saya sebenarnya ada kelompangan di sini. Kalau kita kata kita dibuang kerja,
disiplin itu diambil, tidak perlulah taruh Penal Code Jadual Keempat. Ini kritikal sangat. Jadi,
saya minta kementerian supaya kaji semulalah Jadual Keempat ini. Dia tidak memungkinkan
seorang pemimpin kesatuan menjadi seorang pencetus revolusi dan menukarkan kerajaan.
Tidak mungkin. Kesatuan ini berapa kerat je pun. Tetapi yang dilihat ketakutan itu janganlah
ditegangkan, kendurkan supaya Jadual Keempat itu dikaji semula. Ini juga memberikan
banyak pendekatan yang saya nampak lebih tersusun. Apabila berlakunya sesuatu tindakan
disiplin, ia sudah ada di bawah seksyen 14 Akta Kerja 1955.

Jadi, dia perlu melewati proses itu untuk dia diambil tindakan. Tetapi dalam fasal
yang sama, seksyen 20 Akta Perusahaan 1967 itu, memberikan ruang untuk dia
mempertahankan diri di Mahkamah Perusahaan, jadi unfair dismissal. Jadi bagi saya, kalau
kita meletakkan sesuatu ayat yang dikatakan bahawa dibuang kerja, ditamatkan yang kuasa
itu ada di bawah seksyen 12 pihak majikan. Akan tetapi daripada segi right of the workers,
mempertahankan dirinya, dia ada seksyen 20. Jadi kalau boleh yang di kata dibuang kerja,
penamatan itu mestilah berasaskan kepada hak. Kalau saya dipecat, appeal kes saya di
mahkamah, saya masih ada right dan sampai mahkamah buat keputusan, barulah saya
dipecat.

Jadi, ini juga harus diberi pertimbangan untuk memastikan bahawa majikan tidak
mendiskriminasikan atau abuse any article in this amendment. Jadi, saya takut, saya khuatir.
Kalau tidak ada pemantauan walaupun kuasa yang ada kepada Yang Berhormat Menteri,
dua minit lagi Tuan Yang di-Pertua, conclusionnya. Walaupun Pengarah ditarik kuasanya,

saya percaya lebih 60 peratus kuasa memutlakkan tindakannya itu. Tidak bermakna Ketua
