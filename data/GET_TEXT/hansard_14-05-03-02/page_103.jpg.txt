DR. 4.10.2022 98

Sebagai contoh electronic sector- sehingga tahun 1988 sampai sekarang, dinafikan
hak untuk membina atau menubuhkan kesatuan sekerja di peringkat kebangsaan, sampai
hari ini. Saya berharap lepas kita luluskan pindaan ini barulah sektor besar ini boleh mencapai
hasrat mereka dari berapa tahun, ya 30 tahun lebih untuk tubuhkan kesatuan sekerja
peringkat kebangsaan.

Jadi, itulah langkah yang penting kita buat pada hari ini. Walau bagaimanapun, ada
pindaan yang bawa kita ke hadapan merupakan- pandangan saya ini tidak cukup. Saya
mengalu-alukan hakikat bahawa kuasa Ketua Pengarah untuk menolak ataupun
mengarahkan macam mana bentuk kesatuan sekerja itu tetapi bagi saya kita perlu kurangkan
kuasa itu lagi. Kuasanya untuk membatalkan pendaftaran kesatuan sekerja memang
dikurangkan tetapi bagi saya perlu dikurangkan lagi daripada yang sekarang.

Bagi saya, saya ingin bagi jaminan, dan saya rasa semua daripada PH akan sokong.
Kita bagi jaminan kepada pekerja di Malaysia kalau kita diamanahkan untuk memerintah,
satu kita akan ratifikasikan Konvensi 87.

Kedua, kita akan kurangkan kuasa Ketua Pengarah sehingga kuasanya sepatutnya
harus administrative sahaja. Kesatuan sekerja ingin daftar, terima borang, terima fi, bagi
pendaftaran macam syarikat. Kita boleh banding dalam sektor elektronik, sektor pembuatan
macam mana beza besar antara hak milik modal, dan hak untuk kesatuan.

Pemilik modal hanya daftar syarikat di bawah Akta Syarikat, isi borang, bayar fi dapat
syarikat, tidak perlu buat apa-apa lagi. Kita tidak dengar kes-kes di mana Companies
Commission akan tolak permohonan daftar syarikat sendirian berhad tetapi untuk pekerja
buat kesatuan macam-macam ada soalan yang ditanya, macam-macam halangan. Budi
bicara kesatuan sekerja itu besar untuk menolak dan sebagainya.

Jadi, inilah kita mahu kurangkan dan kita mahu kesatuan dan pekerja juga ada hak
yang lebih kurang sama. They have equal right, dengan izin Tuan Yang di-Pertua. Jadi, itulah
jaminan yang kita boleh bagi di sini Pakatan Harapan akan menjamin hak pekerja dengan
cara yang lebih berkesan dan lebih baik daripada yang dicadangkan di dalam pindaan ini.

Dato’ Mahfuz bin Haji Omar [Pokok Sena]: [Bangun]

Tuan Sivarasa Rasiah [Sungai Buloh]: Khususnya dengan kuasa Ketua Pengarah
untuk batal apa-apa pendaftaran yang telah dibuat oleh beliau untuk sebuah kesatuan
sekerja.

Dato’ Mahfuz bin Haji Omar [Pokok Sena]: Yang Berhormat.

Tuan Sivarasa Rasiah [Sungai Buloh]: Silakan, sila.

Dato’ Mahfuz bin Haji Omar [Pokok Sena]: Baik, terima kasih Tuan Yang di-Pertua.
Saya hendak mencelah, tadi saya sudah bahas ada sebut cuma saya hendak dapatkan
pandangan daripada Yang Berhormat Sungai Buloh kerana dia seorang peguam dan Tuan
Yang di-Pertua pun ada di sini seorang pengamal undang-undang. Oleh sebab perbahasan
ini sangat cantik memberikan cadangan-cadangan yang sangat baik.

Cuma masalahnya kita ini Tuan Yang di-Pertua, sidang kita ini sepatutnya sampai
bulan November tetapi ura-ura untuk dibubarkan. Jadi seolah-olahnya bagi saya- saya silap

sebut tadi saya kata kita akan pergi kepada peringkat Dewan Negara rupa-rupanya tidak.
