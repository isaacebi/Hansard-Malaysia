DR. 4.10.2022 77

inti pati ataupun hasil daripada libat urus yang telah dijalankan bagi memastikan hak dan juga
kebajikan para pekerja ini terus terpelihara.

Tuan Yang di-Pertua, kesatuan sekerja merupakan pemegang taruh utama dalam
memperjuangkan hak dan juga kebajikan pekerja selain mewujudkan persekitaran yang
harmoni di tempat kerja. Kita sedia maklum walaupun pindaan rang undang-undang ini
memberi kebebasan kepada para pekerja untuk menubuhkan ataupun menyertai kesatuan
sekerja, namun begitu ramai pihak terutamanya Kongres Kesatuan Sekerja Malaysia (MTUC)
menjangkakan pindaan ini akan memberi kesan terutama melibatkan peluasan skop
keanggotaan kesatuan sekerja yang sudah tentu akan melemahkan suara kesatuan
berikutan dengan kewujudan pelbagai kesatuan sekerja dalam negara kita.

Melalui pindaan ini, saya menyambut baik dengan penubuhan kesatuan sekerja
sama ada dalam kerajaan mahupun swasta yang sudah pasti hak-hak dan juga kebajikan
pekerja terpelihara dan tidak sewenang-wenangnya majikan menafikan mahupun
mendiskriminasikan pekerja-pekerja mereka.

Namun begitu, apa yang saya ingin highlightkan ataupun utarakan_ialah,
mengapakah kita sering dimomokkan dengan kepelbagaian kesatuan ini? Ini menyebabkan
ramai pihak yang berkepentingan berasa bimbang dan juga gusar berkaitan dengan pindaan
ini. Jika pelbagai kesatuan sekerja ini dilaksanakan secara drastik tanpa sebarang kajian
yang menyeluruh, sudah tentu akan memberi kesan yang negatif iaitu mewujudkan
perpecahan dalam persatuan itu sendiri.

Oleh itu, perwakilan pekerja akan menjadi berpecah dan juga berkelompok-
wujudnya kelompok-kelompok dan mungkin berpuak-puak. Pada masa yang sama, lompat
persatuan juga akan wujud sekiranya tiada kawalan peringkat awal dilaksanakan dalam
persaingan yang tinggi yang akan wujud antara persatuan ini. Apa yang penting sekali, sudah
tentulah hak dan kebajikan para pekerja akan terabai daripada segi sosial ekonomi juga akan
turut terkesan. Ini secara tidak langsung akan membuka ruang dan juga peluang kepada para
majikan untuk mengambil kesempatan dalam kesempitan yang timbul di kalangan pekerja ini.

Sehubungan dengan itu, persoalannya bagaimana daripada segi pengawalan yang
dibuat oleh pihak kerajaan ataupun pihak kementerian dengan wujudnya kepelbagaian
kesatuan ini, kita bimbang takut ia akan lebih melemahkan lagi kesatuan yang sedia ada ini.
Jika terdapat terlalu banyak kesatuan sekerja di tempat kerja, sudah tentulah para pelabur
khususnya pelabur antarabangsa mungkin tidak tertarik untuk melabur di negara ini kerana
persekitaran yang sedemikian tidak sesuai untuk hubungan majikan, pekerja dan juga
kesatuan sekerja itu sendiri.

Oleh itu, saya mencadangkan kerajaan untuk mewujudkan satu anjakan paradigma
dan juga satu time frame, dengan izin, dalam konteks kepelbagaian kesatuan sekerja agar
transformasi yang bakal dilaksanakan mengikut garis masa yang sesuai dan bukannya

secara drastik dan melaksanakan pindaan ini.

[Tuan Yang di-Pertua mempengerusikan Mesyuarat]
