DR. 4.10.2022 53

menjalankan siasatan dan menguatkuasakan akta serta melantik pegawai penguat kuasa
dalam kalangan pegawai yang dilantik di bawah seksyen 4.

Seksyen baharu 63C yang dicadangkan mengadakan peruntukan bagi kuasa Ketua
Pengarah untuk menghendaki kehadiran saksi untuk pemeriksaan yang pada pendapat
Ketua Pengarah akan membantu dalam penyiasatan apa-apa kesalahan di bawah Akta 262
atau mana-mana peraturan yang dibuat di bawah Akta 262.

Seksyen baharu 63D yang dicadangkan mengadakan peruntukan bagi kuasa Ketua
Pengarah semasa penyiasatan atau pemeriksaan di bawah seksyen 10, Akta 262 untuk
menghendaki mana-mana orang yang mengemukakan kepadanya artikel atau dokumen
untuk pemeriksaan atau bagi maksud lain yang perlu bagi penyiasatan atau pemeriksaan.

Seksyen baharu 63E yang dicadangkan mengadakan peruntukan bagi kuasa Ketua
Pengarah untuk menyita apa-apa artikel atau dokumen dalam menjalankan penyiasatan di
bawah Bahagian X, Akta 262.

Fasal 26 kesalahan oleh kesatuan sekerja dan pegawai kesatuan. Tuan Yang di-
Pertua, Fasal 26 bertujuan untuk memasukkan seksyen baharu 65A mengenai liabiliti
pegawai kesatuan atau mana-mana orang yang bertindak atas arahan pegawai kesatuan
tersebut apabila sesuatu kesalahan dilakukan oleh kesatuan sekerja di bawah Akta 262 atau
peraturan-peraturan di bawah Akta 262.

Fasal 29 kebolehterimaan rekod elektronik. Tuan Yang di-Pertua, Fasal 29 bertujuan
untuk memasukkan seksyen baharu 71B yang memperuntukkan mengenai kebolehterimaan
rekod elektronik dalam prosiding di bawah Akta 262.

Fasal 34 senarai jadual keempat. Fasal 34 bertujuan untuk memasukkan jadual
baharu keempat ke dalam Akta 262.

Fasal 35 kecualian. Fasal 35 bertujuan untuk mengadakan peruntukan bagi
peruntukan kecualian.

Tuan Yang di-Pertua, seterusnya Bahagian C, peruntukan yang dimansuhkan.
Terdapat satu peruntukan yang dicadangkan untuk dimansuhkan iaitu fasal 8 penggantungan
sesuatu cawangan kesatuan sekerja.

Tuan Yang di-Pertua, fasal 8 bertujuan untuk memotong seksyen 17 untuk
meniadakan kuasa Ketua Pengarah untuk menggantung sesuatu cawangan kesatuan
sekerja kerana perkara itu sepatutnya diuruskan oleh kesatuan sekerja itu sendiri
memandangkan kuasa untuk menubuhkan dan membubarkan sesuatu cawangan kesatuan
sekerja itu terletak kepada ibu pejabat kesatuan mengikut peraturan-peraturan kesatuan
sekerja itu sendiri. Kementerian Sumber Manusia turut mencadangkan pindaan-pindaan lain
dalam rang undang-undang ini yang tidak diperkatakan secara khusus kerana ia merupakan
pindaan berbentuk editorial.

Tuan Yang di-Pertua dan Ahli-ahli Yang Berhormat, Rang Undang-undang Kesatuan
Sekerja (Pindaan) 2022 ini digubal selaras dengan Perlembagaan Persekutuan dan
merupakan sesuatu langkah membuat pembaharuan undang-undang yang sangat signifikan
dalam pembaharuan landskap kesatuan sekerja di Malaysia bagi memastikan pekerja yang

merupakan tunggak Keluarga Malaysia dalam pemulihan negara.
