DR. 4.10.2022 19

Saya akui setakat ini kita belum dapat memutuskan ataupun kebersamaan dalam
keputusannya tetapi usaha kita masih teruskan sebab ia memerlukan kerjasama dengan
kementerian lain juga yang lebih khusus kepada industri perladangan dan komoditi ini.

Jadi sementara itu, kita buatlah sebab itu kita ada sistem bergerak. Harga siling
bergerak dari sebulan ke sebulan yang telah saya sebutkan dan jelaskan tadi. Itu bagi
sementara. Ketidakcukupan bekalan atau keberadaan di pasaran, Yang Berhormat walaupun
saya tidak pergi Port Dickson tetapi saya tahu secara harian sebenarnya. Hal ini sebab kita
ada 72 Enforcement Command Centre (ECC) seluruh negara termasuk ada di Kapit juga, di
Port Dickson pun ada.

Kita ada dedicated retail outlet dan dedicated wholesale outlet untuk kita memahami
apa sebenarnya keadaan di pasaran di bawah sana. Jadi tidak betul lah kalau dikatakan kami
di peringkat kementerian ataupun pegawai-pegawai kanan di kementerian ini tidak turun,
tidak tahu. Kita tahu setiap hari kita dapat laporan. Jadi saya akuilah kita ada
permasalahannya sebab itu pengedaran itu tidak sempurna.

Oleh sebab itu, kita pun telah buat audit kepada program Cooking Oil Stabilisation
Scheme (COSS) ini harga minyak bersubsidi, minyak masak ini.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri.

01110

Dato Sri Alexander Nanta Linggi: Jadi banyak lagi Yang Berhormat. Jadi kalau
boleh, boleh hantar kepada Yang Berhormat Port Dickson sudah secara bertulis, yang lain
itu tadi. Terima kasih.

Timbalan Yang di-Pertua [Dato’ Mohd Rashid Hasnon]: Baik.

Tuan Haji Yusuf bin Abd Wahab [Tanjong Manis]: Tanjong Manis. Tanjong Manis.

Timbalan Yang di-Pertua [Dato’ Mohd Rashid Hasnon]: Saya berikan peluang
soalan tambahan yang kedua, Yang Berhormat Tanjong Manis.

Tuan Haji Yusuf bin Abd Wahab [Tanjong Manis]: Terima kasih Tuan Yang di-
Pertua. Yang Berhormat Menteri, salah satu daripada cara untuk mengurangkan kesan inflasi
adalah mengadakan lebih banyak lagi program Jualan Murah Keluarga Malaysia. Jadi begitu
juga dengan penyeragaman harga terutama sekali di kawasan luar bandar sebab di kawasan
saya banyak harga, sebagai contoh tong gas yang lebih mahal daripada harga bandar.

Jadi saya cadangkan dan saya mohonlah, bolehkah pihak kementerian mengadakan
lebih banyak program Jualan Murah Keluarga Malaysia terutama sekali di kawasan luar
bandar kerana ia memberi kesan yang lebih dan sangat besar kepada penduduk-penduduk
di kawasan saya, terutama sekali. Juga penyeragaman harga-harga barangan seperti tong
gas dan sebagainya masih belum terjadi di kawasan saya yang mana harga tong gas
melebihi RM30 sampai RM50 untuk sebiji tong gas. Mohon kerjasama daripada kementerian.
Terima kasih Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Tanjong Manis. Sila Yang Berhormat Menteri.
