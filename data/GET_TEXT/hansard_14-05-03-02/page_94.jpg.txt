DR. 4.10.2022 89

Negara Malaysia mengatakan bahawa gaji pekerja Malaysia terlalu rendah walaupun
produktiviti pekerja di Malaysia adalah tinggi sama seperti negara-negara maju. Kita dapati
satu kontradiksi. Gaji kurang tetapi produktiviti tinggi sama seperti negara-negara maju.

So, Bank Negara Malaysia menyeru kerajaan mereformasikan undang-undang
buruh. Kerajaan juga meletakkan sasaran labour income share kepada 48 peratus pada
tahun 2030. That means therefore we increase the labour share daripada 35 peratus
sekarang kepada menambah tinggikan kepada 48 peratus pada tahun 2030.

Semua ini hanya dapat dicapai jika pekerja-pekerja mempunyai kebebasan
berpersatuan yang 100 percent ialah hak-hak mengambil tindakan perusahaan secara bebas
diimplementasikan.

01640

Tuan Yang di-Pertua, sebahagian kesatuan sekerja menyarankan ataupun
keprihatinan mereka ataupun kerisauan mereka yang sah. Contohnya, Gabungan Reformasi
Undang-undang Perburuhan (LLRC) membantah Jadual Keempat yang baharu dan seksyen-
seksyen berkaitan dengan Jadual Keempat.

Jadual Keempat mengaitkan kesalahan-kesalahan kesatuan sekerja dengan Bab IV
dan seterusnya di bawah Kanun Keseksaan ataupun Penal Code. Ketua Pengarah berhak
membatalkan pendaftaran kesatuan jika kesatuan terlibat dalam aktiviti-aktiviti seperti
melancarkan perang terhadap Yang di-Pertuan Agong, merosakkan Demokrasi Berparlimen
dan juga aktivis terrorism dan juga jenayah berkumpulan.

Jadual Keempat ini telah mengecewakan komuniti kesatuan kerana kesatuan sekerja
bukanlah pertubuhan terrorism atau kumpulan jenayah. Kemasukan bab baharu ini
menunjukkan kerajaan masih menggunakan kaca keselamatan, national security untuk
menggubal Akta Kesatuan Sekerja.

Bab ini akan mengintimidasikan kesatuan-kesatuan dan menghalang mereka
memainkan peranan secara efektif. Sebenarnya aktiviti-aktiviti haram dalam Kanun
Keseksaan ini boleh dilakukan oleh mana-mana orang, anggota kesatuan atau bukan
anggota kesatuan. Jadi, kenapakah mesti merangkumi Bab IV ini di dalam Rang Undang-
undang Kesatuan Sekerja yang kita bahas pada hari ini?

Kanun Keseksaan akan dipakai untuk semua orang di Malaysia. Satu-satu jawapan
ialah Kerajaan Malaysia ingin control, kawal dan melemahkan kesatuan sekerja di Malaysia.
Saya minta supaya Jadual Keempat dan seksyen-seksyen berkaitan dibatalkan, digugurkan
dan Yang Berhormat Menteri tidak ada di sini, Yang Berhormat Timbalan Menteri pun tidak
ada di sini, siapa kita cakap dengan siapa sahaja kita hendak minta sekarang?

Tuan Yang di-Pertua Yang Berhormat Menteri tidak ada di sini, Yang Berhormat
Timbalan Menteri pun tidak ada di sini, saya minta supaya Jadual Keempat dan seksyen-
seksyen berkaitan dibatalkan. Siapakah kita hendak menyeru? Boleh beri satu pandangan?
Saya pun confuse.

Tuan Yang di-Pertua: Tadi Yang Berhormat Timbalan Menteri ada tetapi ...

Tuan Charles Anthony Santiago [Klang]: Ya, dia ada tetapi sudah hilang.

Tuan Yang di-Pertua: Baru keluar saya rasa.
