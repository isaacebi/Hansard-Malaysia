DR. 4.10.2022 97

hak yang penting ini telah disekat oleh undang-undang ini. Hari ini kita buat perubahan untuk
keluarkan sekatan-sekatan ini. Bagi saya ini bersejarahlah.

Implikasinya bukan sahaja hak sivil atau hak politik. Ada implikasi ekonomi yang
penting dalam keadaan negara sekarang untuk ramai pekerja dan keluarga mereka. Sudah
diiktiraf dan tidak dapat dinafikan gaji di Malaysia sekarang untuk pekerja adalah sangat
kurang. Bahagian yang mereka dapat daripada KDNK hanya lebih kurang 35 peratus. Tidak
seimbang, tidak setimpal dengan sumbangan mereka kepada ekonomi. Di banyak negara,
lebih daripada 50-50 yang lebih adil sebab pekerja tidak minta lebih daripada pemilik modal.
Mereka minta hak untuk dapat satu bahagian atau syer yang fair, just syer, bahagian yang
adillah daripada pengeluaran ekonomi negara kita.

01710

Jadi, gaji rendah ini telah dikaitkan dengan pergerakan kesatuan sekerja yang lemah.
Ini telah disahkan oleh banyak badan penting termasuk Bank Negara, badan penyelidik
seperti Khazanah Research Institute dan penyelidik di luar negara. Jadi mereka pun sudah
syorkan sekatan atas pergerakan kesatuan sekerja perlu dikurangkan ataupun dibatalkan.

Jadi kerajaan sudah buat inisiatif ini ataupun sudah sambung inisiatif yang dibuat
oleh Kerajaan PH pada tahun 2018 dan masa itu PH telah mengikut jaminan-jaminan kita,
janji kita kepada pekerja kita sudah mula proses tetapi saya kena sebut ini untuk rekod,
kerajaan sekarang Kerajaan PN, UMNO BN ini nampaknya buat bukan untuk bantu pekerja,
kalau dia hendak buat, dia sudah buat dahulu.

Akan tetapi kita lihat motivasi untuk membawa pindaan ini lebih kepada membuka
ruang untuk menandatangani perjanjian Free Trade Agreement dengan izin, CPTPP dan ini
merupakan tekanan daripada kementerian lain- macam MITI, sebab MITI mahu perjanjian itu
ditandatangani, dan lebih kita masuk dalam golongan itulah Free Trade Agreement itu dengan
negara-negara lain.

Saya tidak ada isu kita masuk dalam TPP tetapi ada klausa-klausa yang bermasalah
tetapi ini bukan tempat untuk dibincangkan. Akan tetapi malangnya itulah sebenarnya
motivasi untuk kerajaan. Bagi saya bukan saya rasa pekerja di seluruh Malaysia yang dengar
ucapan ini dan dengar prosiding di sini mesti faham itu. Dibuat sebab kepentingan mereka
yang hendak buat free trade lebih, bukan untuk bantu pekerja. Akan tetapi tidak apa, motivasi
apa pun akhirnya ini akan bantu pekerja knususnya hak untuk menubuhkan kesatuan sekerja.

Jadi daripada segi itu, kita mengalu-alukan pindaan ini. Kita akan walaupun kerajaan
masih enggan dan tidak mahu meratifikasikan Konvensi 87 iaitu the right to organize
Konvensi Pertubuhan Buruh Antarabangsa tetapi inti pati prinsipal prinsip ada di pindaan ini
iaitu pekerja diberi hak untuk menubuhkan kesatuan sekerja dalam bentuk mereka putuskan
dan bukan ditentukan oleh pihak kerajaan atau pihak lain. Jadi this is a big step forward,
dengan izin.

Jadi kita tidak akan ada kes-kes macam dahulu. Dahulu sebagai contoh Tuan Yang
di-Pertua, contoh pekerja di sektor elektronik hendak buat kesatuan sekerja mereka
diarahkan untuk pergi masuk dalam electrical sector. Pergi buat permohonan itu ditolak dia

kata you buat electronic sector, macam-macamlah.
