DR. 4.10.2022 14

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Penampang. Sila Yang Berhormat Timbalan Menteri. Satu minit.

Dato’ Henry Sum Agong: Tuan Yang di-Pertua, terima kasih atas soalan yang
diutarakan. Maklumat ini tidak ada di tangan saya dan kita akan memberi jawapan secara
bertulis. Sekian, terima kasih.

Datuk Seri Mohd Redzuan bin Md Yusof [Alor Gajah]: Boleh soalan tambahan?

Tuan Oscar Ling Chai Yew [Sibu]: Soalan lagi boleh? Sibu.

Datuk Seri Mohd Redzuan bin Md Yusof [Alor Gajah]: Alor Gajah, Alor Gajah.

Timbalan Yang di-Pertua [Dato’ Mohd Rashid Hasnon]: Masa sebenarnya dah
diberikan agak panjang, tetapi saya bagi peluang soalan tambahan yang ketiga. Saya jemput
Yang Berhormat Bintulu.

Dato’ Seri Tiong King Sing [Bintulu]: Terima kasih Tuan Yang di-Pertua. Terima
kasih Yang Berhormat Timbalan Menteri tadi bagi soalan macam mana hendak memantau
harga tiket itu semua. Saya difahamkan, airlines sekarang oleh sebab COVID-19 dua tahun-
dalam dua tahun kapal terbang semua tidak jalan, tidak terbang. Semua sebelum mereka
terbang semula, dia mesti mahu ada servis, baharu boleh.

Contoh macam AirAsia, memang tidak mencukupi kewangan. Saya difahamkan dia
sudah minta kerajaan bantu bagi /oan ataupun bagi bantuan macam mana membantu mereka
servis air craft, baharu dia boleh tambah frequency. Kalau airlines sudah cukup frequency,
memang harga turun. Kalau tidak- sekarang memang harga akan mahal because of operation
cost and all this. Sampai hari ini saya difahamkan, dia sudah minta Kementerian
Pengangkutan membantu. Mengapa sampai sekarang, Kementerian Pengangkutan atas isu
ini tidak ambil begitu serius on this matter? Saya minta jawapan daripada Timbalan Menteri.

Timbalan Yang di-Pertua [Dato’ Mohd Rashid Hasnon]: Terima kasih. Sila Yang
Berhormat Timbalan Menteri, satu minit.

Dato’ Henry Sum Agong: Terima kasih Yang Berhormat Bintulu. Memang pun
disebabkan pandemik COVID-19, syarikat-syarikat penerbangan masih dalam fasa
pemulihan di mana kapasiti daripada kekerapan penerbangan masih terhad.

Bagi bulan September misalnya 2022, kekerapan penerbangan domestik masih
rendah, iaitu hanya pada tahap 68.2 peratus berbanding pra pandemik Disember 2019. Jadi
ini satu fakta selain daripada apa yang disebutkan oleh Yang Berhormat Sibu tadi yang
menyebabkan harga tiket mungkin mahal daripada kebiasaan. Jadi maklumat ini juga saya
akan sampaikan jawapan kepada Yang Berhormat Bintulu secara bertulis. Sekian, terima
kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Pertanyaan Jawab Lisan seterusnya, saya menjemput Yang
Berhormat Dato’ Seri Anwar bin Ibrahim, Port Dickson.

Dato’ Seri Anwar bin Ibrahim [Port Dickson]: Terima kasih, soalan kedua. Cuma
pembetulan. Indeks Harga Pengguna saya gunakan bulan Julai. Jadi saya minta Yang

Berhormat Menteri berikan IHP yang terakhir.
