DR. 4.10.2022 56

membazirkan waktu dan membazirkan daripada segi sumber kewangan yang telah pun kita
keluarkan.

Tuan Yang di-Pertua, lihat hari ini sebahagian besar di sebelah sana tidak hadir.
Kerana apa? Ini kerana ada perhimpunan...

Tuan Charles Anthony Santiago [Klang]: Semua tidak ada Yang Berhormat.

Dato’ Mahfuz bin Haji Omar [Pokok Sena]: Ada perhimpunan, perjumpaan
kepimpinan UMNO di sana. Yang Berhormat pun sepatutnya...

Tuan Karupaiya a/l Mutusami [Padang Serai]: Mental problem, mental problem.

Dato’ Mahfuz bin Haji Omar [Pokok Sena]: Tuan Yang di-Pertua pun kerana
bertugas. Kalau tidak bertugas, sudah tentulah terpaksa untuk menghadiri pertemuan
Presiden UMNO dengan kepimpinan-kepimpinan bahagian, Pemuda, wanita dan juga Puteri.
Ini membabitkan Ahli-ahli Parlimen.

Oleh sebab itu saya kata sepatutnya kalau dari awal kerajaan sudah bersedia untuk
membubarkan Parlimen, sepatutnya sidang ini tidak dipanggil. Ini pembaziran. Bagi saya kita
semua rakyat ikat perut, tiba-tiba kita datang persidangan, kita membazirkan wang rakyat.
Kita membazirkan wang rakyat, kemudian kita hendak buat pilihan raya. Rakyat disuruh ikat
perut, kemudian kita hendak buat perbelanjaan pilihan raya yang memakan belanja bilion
ringgit.

Ini sepatutnya kita berfikir bahawa apa dia yang hendak dimakan oleh rakyat.
Sepatutnya undang-undang ini ialah undang-undang untuk membela golongan pekerja.
Untuk memberikan ruang yang lebih luas kepada golongan pekerja mendapat satu
pembelaan. Akhirnya, sekali lagi pindaan ini akan tertangguh. Apabila cadangan awal waktu
PH tempoh hari tertangguh belum sempat dibawa ke Parlimen.

Ini tertangguh selepas diluluskan di Parlimen, kemudian pekerja terpaksa menanti
dan menunggu satu tempoh beberapa bulan, baru hendak dibawa balik ke dalam Dewan
Negara. Ini satu benda yang sangat mengecewakan saya kerana pihak kerajaan tidak dapat
melihat keutamaan dan kepentingan yang sebenarnya. Maknanya sekarang ini pilihan raya
kali ini rakyat pergi mengundi dalam keadaan lapar.

Seorang Ahli: Betul.

Dato’ Mahfuz bin Haji Omar [Pokok Sena]: Perut lapar, pergi mengundi dengan
perut lapar. Ini kerana apa? Ini kerana percaturan politik yang dilakukan oleh pemimpin-
pemimpin UMNO. Saya kasihan kepada Yang Amat Berhormat Perdana Menteri sebenarnya,
saya kasihan sebab dia diikat dengan satu kenyataan keputusan yang dibuat oleh Majlis
Tertinggi UMNO bahawa mesti bubar dan buat pilihan raya pada tahun ini juga. Ini bukan
sahaja mengikat Perdana Menteri tetapi memaksa Seri Paduka Baginda Yang di-Pertuan
Agong untuk bersetuju dengan nasihat Perdana Menteri.

Dato’ Abdullah Sani bin Abdul Hamid [Kapar]: Derhaka betullah.

Dato’ Mahfuz bin Haji Omar [Pokok Sena]: Ini satu benda yang sangat jelik apabila
parti yang— parti korup, parti kleptokrat mencaturkan. Parti minoriti dan parti kleptokrat
mencaturkan politik dalam negara kita. Mencaturkan politik dalam negara kita sehingga

menyusahkan masyarakat dan rakyat yang ada dalam negara kita. Ini satu benda yang tidak
