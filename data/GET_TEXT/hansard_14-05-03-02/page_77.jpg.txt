DR. 4.10.2022 72

Dato’ Seri Mohamed Nazri bin Abdul Aziz [Padang Rengas]: Tuan Yang di-
Pertua, saya ucapkan banyak terima kasih lah di atas kesempatan yang diberikan kepada
saya untuk membahaskan dalam akta yang saya fikirkan sangat penting.

Saya hendak mengucapkan tahniah kepada pihak kerajaan yang telah membawa
pindaan ini dalam Dewan ini untuk kita bahas dan saya yakin dan percaya insya-Allah, kita
akan persetujui. Saya telah mendengar ucapan yang telah dibuat oleh Yang Berhormat Ipoh
Barat tadi. Jadi, setakat yang saya masuk, saya dengar apa yang dia cakap, saya setuju
dengan dia.

Kita pada masa-masa yang lepas, waktu saya di sekolah dan membesar, belajar di
tertiary education, pada ketika itu selalunya mengikut saya punya fahaman dan saya rasa
pada ketika itu, kita ini seolah-olah sangat bermusuhan dengan union ini. Kita— kesatuan
sekerja ini seolah-olahnya musuh kepada kerajaan. Akan tetapi kita faham itu bahawa setiap
kali kita mengadakan perundingan, dia tripartite iaitu ada pihak kerajaan, majikan dan juga
pekerja.

Walaupun kita faham itu bahawa majikan ini adalah penting untuk menjana ekonomi
kita, tetapi kebajikan pekerja ini adalah sangat penting. Oleh sebab, kalau kita baca daripada
sejarah di Eropah berkenaan dengan kesatuan sekerja, industrial revolution apa semua kah,
pada ketika itu — ini yang ratusan tahun dahulu, pekerja sentiasa menjadi at the receiving end
ya setiap kali sesuatu berlaku selalunya pekerja ini dialah menjadi mangsa.

Jadi, sudah tentulah sebagai kerajaan kita mesti mengambil berat tentang kebajikan
pekerja ini. Oleh sebab itu, kalau kita berbincang tentang kesatuan sekerja, maka saya rasa
keutamaan yang semesti, bukan seharus, semesti kita beri ialah tentang kebajikan kerajaan.

Di masa yang lepas, kita faham itu bahawa kalau dahulu Yang Berhormat Langkawi
menjadi Perdana Menteri, kali pertama, kesatuan sekerjalah merupakan at the receiving end
dan pada ketika itu sentiasa dianggap sebagai musuh dan apa juga yang kita bincang, kalau
sekiranya melibatkan kesatuan sekerja, maka pada ketika itulah dan masa saya membesar
dahulu, kita melihat kesatuan sekerja ini sebagai satu kumpulan yang anti nasional. Minta
maaf, ini betulkan Yang Berhormat Ipoh Barat, dahululah, dahulu. Sekarang tidak,
sebenarnya tidak, tidak pernah pun. Jadi, saya menyokong penuh segala pindaan yang
dibuat untuk kebaikan pekerja ini.

01540

Saya telah mendengar ucapan daripada bekas Menteri dulu, bekas Timbalan Menteri
yang— Saya pun tidak tahu macam mana dia kaitkan pilihan raya akan datang ini dengan
kesatuan sekerja tetapi itu yang dibincang detail. Akan tetapi, apa-apa pun saya setujulah.
Ini nak minta jalan kah?

Dato’ Haji Mahfuz bin Haji Omar [Pokok Sena]: Nak minta jalan.

Dato’ Seri Mohamed Nazri bin Abdul Aziz [Padang Rengas]: Okey.

Dato’ Haji Mahfuz bin Haji Omar [Pokok Sena]: Okey. Tuan Yang di-Pertua, saya
nak bertanya Yang Berhormat Padang Rengas. Yang Berhormat Padang Rengas bersetuju
tak dengan saya bahawa pindaan ini mesti diselesaikan sampai ke Dewan Negara dalam

sidang ini? Bukan separuh jalan, kita lulus di peringkat Dewan Rakyat, kemudian Parlimen ini
