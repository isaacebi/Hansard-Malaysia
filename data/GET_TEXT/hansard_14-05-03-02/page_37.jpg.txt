DR. 4.10.2022 32

Datuk Seri Saravanan a/l Murugan: Tuan Yang di-Pertua, Kementerian Sumber
Manusia sentiasa berbincang untuk menghadapi dan mengatasi masalah ini dengan
negara sumber khususnya Indonesia. Baru-baru ini kita lihat pihak Indonesia telah pun
mengumumkan mana-mana ejen mengadakan caj lebih daripada RM15,000 akan
membatalkan lesen pekerja asing, terima kasih.

Datuk Ignatius Dorell Leiking [Penampang]: Soalan tambahan Tuan Yang di-
Pertua.

Dato’ Ramli bin Dato’ Mohd Nor [Cameron Highlands]: Sila, /ast.

Datuk Ignatius Dorell Leiking [Penampang]: Okey, terima kasih.

Dato’ Ramli bin Dato’ Mohd Nor [Cameron Highlands]: Last ya.

Datuk Ignatius Dorell Leiking [Penampang]: Terima kasih. Yang Berhormat
Menteri, bolehkah memberi penjelasan berapakah kos tahunan untuk mengajikan
seseorang pekerja asing berbanding dengan mengajikan pekerja tempatan dan nyatakan
satu contoh industri. Sebab kita faham bahawa dalam jawapan Yang Berhormat Menteri
kepada Ahli Yang Berhormat Papar lalu, kementerian mengakui kos untuk mengkaji
pekerja asing adalah terlalu tinggi berbanding dengan pekerja tempatan. Di Sabah apakah
penyelesaiannya? Terima kasih.

Datuk Seri Saravanan a/l Murugan: Tuan Yang di-Pertua, saya kurang jelas
dengan soalan sama ada soalan ini terus kepada pekerja asing di sektor domestik ataupun
sektor-sektor lain?

Datuk Ignatius Dorell Leiking [Penampang]: Semua.

Datuk Seri Saravanan a/l Murugan: Tuan Yang di-Pertua, kebetulan kita lihat
sektor domestik ataupun domestic helpers berbeza dengan sektor-sektor lain. Saya telah
pun mengumumkan kepada negara-negara sumber bahawa kos migrasi haruslah di paras
yang rendah dan segala-gala kosnya harus ditanggung oleh majikan bukan pekerja. Salah
satu sebab negara kita menghadapi isu-isu force labour, kos migrasi yang dikenakan oleh
majikan dan ejen terhadap pekerja. Ini salah satu sebab kenapa kita menghadapi masalah
force labour di arena antarabangsa dan segala kosnya harus ditanggung oleh majikan
bukan pekerja.

Dato’ Ramli bin Dato’ Mohd Nor [Cameron Highlands]: Okey, sekian kita
beransur kepada soalan kelima, Datuk Seri Haji Mohd. Salim Sharif, Jempol.

Datuk Seri Haji Mohd. Salim Sharif [Jempol]: Terima kasih Tuan Yang di-
Pertua.

Kesihatan mental hangat diperkatakan,

Boleh dialami oleh sesiapa sahaja,
Soalan lima Jempol bangkitkan,

Memerlukan jawapan yang bijaksana.

5. Datuk Seri Haji Mohd. Salim Sharif [Jempol] minta Menteri Kesihatan
menyatakan keberkesanan Pelan Strategik Kesihatan Mental Kebangsaan (2020 - 2025)
bagi mendepani isu kesihatan mental dan status terkini penubuhan Pusat Kecemerlangan
Kesihatan Mental Kebangsaan (National Centre of Excellence for Mental Health —
NCEMb).
