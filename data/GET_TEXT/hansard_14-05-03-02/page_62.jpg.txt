DR. 4.10.2022 57

seharusnya berlaku dan saya merakamkan dalam perbahasan ini satu rasa kecewa saya,
kita bentang semacam olok-olok. Kita bentang ini olok-olok. Tiba-tiba Jumaat ini bubar.

Hari Khamis ini dia unum, pembubaran bermula pada hari Jumaat. Kita olok-olok.
Biar kita boleh lulus di peringkat Dewan Rakyat tetapi kita tidak akan dapat kelulusan daripada
peringkat Dewan Negara. la memerlukan kepada peringkat Dewan Negara, baru akta ini
boleh dilaksanakan. Ini bermakna bahawa kita mempermainkan golongan pekerja. Kita bukan
memperjuangkan sesuatu yang sebenarnya untuk kepentingan golongan-golongan pekerja.

Walaupun saya bersetuju— saya bersetuju. Semalam pun dalam taklimat, kita
menyatakan tidak ada apa yang kita hendak bantah. Ini suatu benda yang terbaik tetapi
malang kerajaan sendiri seolah-olahnya membantah apabila dia bubar Parlimen, seolah-olah
dia bantah. Dia tidak hendak benda ini dilaksanakan sekarang ini. Terpaksa menunggu satu
tempoh. Jadi, kita bermain-main.

Oleh sebab itu bagi saya bahawa hasrat pindaan ini ialah untuk menggalakkan,
membuka ruang. Pindaan akta ini untuk membuka ruang supaya lebih ramai penyertaan
golongan pekerja dalam kesatuan sekerja. Ini sangat-sangat baik sebab kita melihat bahawa
peratus golongan pekerja yang menyertai kesatuan sekerja ini sangat sedikit, sedangkan
mereka mengharapkan kesatuan sekerja itu memberikan pembelaan apabila berlaku krisis
tertentu terhadap diri mereka. Akan tetapi malangnya golongan pekerja dalam negara kita ini
dia hanya mengharapkan orang lain untuk memperjuangkan hak dia tetapi dia tidak bersedia
untuk bersama dalam perjuangan hak pekerja.

01440

Jadi dengan kita membuka ruang lebih banyak Kesatuan Sekerja boleh dibuka
bermakna bahawa kempen akan boleh dibuat untuk membolehkan secara lebih dekat
golongan pekerja itu menyertai Kesatuan Sekerja. Saya menyeru kepada golongan pekerja-
pekerja dalam negara kita ini untuk melibatkan diri di dalam Kesatuan Sekerja bukan sekadar
sebagai ahli tetapi sebagai ahli yang aktif untuk masa depan mereka untuk golongan pekerja
untuk supaya pekerja tahu bahawa mereka ada hak yang tertentu untuk diperjuangkan bagi
demi kepentingan golongan pekerja.

Kemudian yang keduanya ialah golongan yang perlu difikirkan sekarang ini iaitu
pekerja gig. Tuan Yang di-Pertua, pekerja gig ini juga perlu difikirkan sebab mereka tidak ada
satu Kesatuan Sekerja yang boleh mereka sertai sebab pekerja-pekerja gig ini dia tidak
diiktiraf di dalam Akta Kerja sebagai seorang pekerja. Dia hanya boleh masuk menyertai
Kesatuan Sekerja apabila dia diiktiraf sebagai pekerja, status dia sebagai seorang pekerja.

Jadi kerajaan sudah seharusnya dan saya percaya selepas pilihan raya sepatutnya
siapa pun yang menjadi kerajaan kita perlu berfikir untuk bagaimana golongan gig. Saya
mengharapkan bahawa Pakatan Harapan akan diberikan mandat sekali lagi untuk menerajui
Putrajaya ini untuk membolehkan kita berfikir bagaimana golongan pekerja gig ini boleh
diiktiraf sebagai pekerja sepertimana yang berlaku di beberapa buah negara di peringkat
antarabangsa dan mereka diiktiraf sebagai golongan pekerja. [Tepuk]

Ini sangat penting sebab hari ini kalau kita lihat kajian yang dibuat oleh Jabatan

Perangkaan, Jabatan Statistik 72 peratus lepasan SPM tidak mahu melanjutkan pelajaran
