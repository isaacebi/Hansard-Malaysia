DR. 4.10.2022 40

Keputusannya adalah pada itu Jemaah Menteri membuat keputusan untuk
menangguhkan dulu moratorium sehingga kajian dilakukan oleh Jabatan Peguam Negara.
Status terkini, pihak Jabatan Peguam Negara telah pun selesai kajian dan berhubung
kesalahan ini dan akta-akta yang berkaitan dan mengemukakan hasil kajian dan cadangan
itu kepada pihak KKM pada 19 September 2022, baru-baru ini.

Pihak KKM akan mengadakan satu sesi libat urus dalam waktu yang terdekat
bersama dengan pihak berkepentingan bagi tujuan menyelaraskan berkaitan cadangan dari
pihak AGC dan satu memorandum Jemaah Menteri bagi memohon pemansuhan seksyen
309 kanun keseksaan dengan tidak menjenayahkan cubaan bunuh diri dan akan diangkat
untuk mendapat keputusan dasar Jemaah Menteri di Parlimen dalam waktu terdekat.

KKM juga berpendapat, suicidal attempt ini bukanlah satu criminal. Mereka tidak
patut dipenjarakan, mereka patut diberi bantuan. Kita akan lakukan perkara ini. Terima kasih,
Tuan Yang di-Pertua.

Puan Kasthuriraani a/p Patto [Batu Kawan]: Tuan Yang di-Pertua, soalan
berkenaan dengan pakar psikologi dan psikiatri sangat penting. Saya pendekkan sahaja Tuan
Yang di-Pertua, sedikit.

Dato’ Ramli bin Dato' Mohd Nor [Cameron Highlands]: Saya hendak pindah ke
pada soalan enam.

Tuan Karupaiya a/l Mutusami [Padang Serai]: Tuan Yang di-Pertua, hendak tanya
juga. Ini orang-orang yang heboh-heboh hendak election pun ada mental problem-kah?
[Ketawa]

Dato’ Ramli bin Dato’ Mohd Nor [Cameron Highlands]: Duduk-duduk Yang
Berhormat, tolong ya. Saya move kepada soalan keenam.

Puan Kasthuriraani a/p Patto [Batu Kawan]: Soalan pendek, saya boleh terima
jawapan bertulis Tuan Yang di-Pertua. Saya hendak bangkitkan soalan sahaja.

Dato’ Ramli bin Dato’ Mohd Nor [Cameron Highlands]: Okay, please. Bring it fast,
dengan izin.

Puan Kasthuriraani a/p Patto [Batu Kawan]: Terima kasih, Tuan Yang di-Pertua,
Yang Berhormat Timbalan Menteri soalan saya...

Dato’ Ramli bin Dato' Mohd Nor [Cameron Highlands]: Jawab bertulis ya.

Puan Kasthuriraani a/p Patto [Batu Kawan]: Ya, boleh. Di Malaysia ini kita ada
500 orang pakar psikiatri dan hanya 200 orang pakar psikologi dan nisbahnya ialah satu
kepada 100,000 pakar psikiatri kepada rakyat Malaysia dan untuk psikologi satu kepada
980,000. This is 100,000 people.

Jadi apakah tindakan ataupun usaha daripada pihak kementerian untuk
menambahkan bilangan pakar psikiatri dan psikologi yang akan terus menambah kepada
dasar National Health Plan yang Kementerian Kesihatan. Terima kasih.

Dato’ Ramli bin Dato' Mohd Nor [Cameron Highlands]: Yang Berhormat Menteri
jawab bertulis.

Dato’ Dr. Haji Noor Azmi bin Ghazali: Ya, jawab bertulis.
