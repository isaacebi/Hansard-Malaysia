DR. 4.10.2022 37

Tadi menggunakan data daripada PDRM tadi. Saya pun sudah sebut tadi daripada
awal dalam mukadimah bahawa, peningkatan ini berlaku. Pada tahun 2019 sebanyak 609
kes, naik 631 kes pada tahun 2020, naik kepada 1,142 pada tahun 2021.

01200

Sehingga kini, itu data yang dapat tadi terlewat itu. Data yang terkini, sehingga Ogos
kita ada 637 kes. Akan tetapi kalau tengok kalau kita extrapolate dengan keadaan sekarang
kita sudah masuk ke pra-endemik ini saya rasanya ia tidak akan sampai 1,000, insya-Allah.
Jadi bermakna ia akan jadi lebih baik.

Walau bagaimanapun, kita telah buat — saya sudah terangkan dengan panjang lebar
tadi sampai orang sudah tidak tahan hendak dengar tentang apa yang KKM sudah buat. Kita
amat prihatin.

Saya ucaplah tahniah kepada semua wakil rakyat yang berminat soalan ini dan kita
telah buat. Antaranya saya hendak sebut kita telah lancarkan Let's TALK Minda Sihat, ini
penting. Bukan sahaja KKM tetapi rakyat jelata. Bukan sahaja kita dekat sini tetapi kita kena
tengok kalau ada yang tiba-tiba duduk murung, senyap dan tidak mahu bercakap, tidak mahu
makan, kita kena tanya ini. Soalan yang kita akan tanya — Let’s TALK bukan talk-talk...

Dato’ Ramli bin Dato' Mohd Nor [Cameron Highlands]: Timbalan Menteri satu
minit sudah habis.

Dato’ Dr. Haji Noor Azmi bin Ghazali: Let’s TALK, T ini adalah untuk kita tell the
problem. ‘A’ ini untuk ask what is the problem. ‘L’ untuk kita listen tanpa stigma. ‘K’ ini untuk
know where to get it. Ini penting Tuan Yang di-Pertua, kita kena tengok dan kena tanya.

Contohnya saya tanya Yang Berhormat Jempol, Yang Berhormat Jempol okey tidak?
Okey, ah, nampak muka dah lain. Yang Berhormat Padang Serai, are you okay? Ini Let’s
TALK Minda Sihat.

Seorang Ahli: Yang Berhormat Jempol tidak okey.

Dato’ Wira Haji Amiruddin bin Haji Hamzah [Kubang Pasu]: Ada soalan tambah
tolonglah.

Dato’ Dr. Haji Noor Azmi bin Ghazali: Ini cara kita hendak tanya, kita perhati dan
tengok ini kawan saya Yang Berhormat Parit Buntar, hang okey tidak okey? Hang okey tidak?
Ah, kawan — sebab kawankan.

Jadi ini yang saya hendak cuba nyatakan dan kes-kes yang kita bagikan sokongan
emosi dan kaunseling yang mana yang lebih serius akan dirujuk kepada pakar-pakar
berkenaan. Perlu kita ingat juga bukan sahaja orang biasa yang terkesan dengan stres ini
jadi masalah kesihatan mental yang teruk tetapi ada segolongan mereka yang sudah ada
penyakit mental maka bertambah teruk lagilah. Terima kasih.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Tuan Yang di-Pertua, soalan tambahan Hang Tuah Jaya.

Dato’ Ramli bin Dato' Mohd Nor [Cameron Highlands]: Silakan Yang Berhormat
Kubang Pasu. Kubang Pasu.
