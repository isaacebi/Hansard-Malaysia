DR. 4.10.2022 2

6.2 peratus pada Jun 1998, sebelum menyederhana kepada 5.3 peratus pada penghujung
tahun tersebut.

Keadaan ekonomi negara sekarang amatlah jauh berbeza daripada apa yang saya
baru kongsikan. Asas-asas ekonomi dan sistem kewangan Malaysia kini jauh lebih berbeza.
Ini adalah berikutan pelbagai pembaharuan ekonomi dan kewangan yang dilaksanakan
berikutan krisis kewangan Asia seperti struktur ekonomi domestik yang lebih pelbagai,
disokong oleh sistem kewangan yang bermodal baik dan kedudukan luaran yang kukuh.

Sebagai contoh, pasaran kewangan negara sekarang sangat terbuka dengan
penyertaan pelabur asing yang tinggi dan kita punyai pelbagai ekonomi dan juga lebihan
akaun semasa didorong oleh eksport yang pelbagai.

Setakat tahun ini, akaun semasa kekal positif. Jumlahnya RM3 bilion pada suku
pertama dan RM4.4 bilion pada suku kedua. Oleh itu, walaupun kita dilanda beberapa
cabaran yang berpunca daripada faktor luaran yang berada di luar kawalan kerajaan, saya
ingin menegaskan bahawa negara kita tidak berhadapan atau menuju ke arah sebarang krisis
ekonomi ataupun krisis kewangan. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Soalan tambahan yang pertama, sila Yang Berhormat Bukit Bendera.

Tuan Wong Hon Wai [Bukit Bendera]: Ya, terima kasih Yang Berhormat Menteri
Kewangan. Saya terima jawapan Yang Berhormat Menteri Kewangan khasnya berkenaan
dengan pertumbuhan KDNK. Senario kita berbeza dengan waktu 1997-1998 apabila kita
dilanda Asia Financial Crisis. Soalan saya, kalau kita imbas kembali rekod foreign exchange
kita pada tahun 1980, 1USD tukar kepada RM2.122. So, sampai sekarang, kelmarin
RM4.6512. The lowest point dalam masa 24 tahun sejak Asia Financial Crisis.

Soalan saya, apakah atau bagaimana langkah-langkah yang bakal diambil oleh
kerajaan untuk kehadapan? Waktu tahun 1980, RM2.122 dan sekarang RM4.651. Apakah
langkah-langkah, sama ada kerajaan akan mengambil langkah further liberation tentang
foreign exchange policy kita ataupun tightening iaitu pengetatan terhadap foreign exchange
policy? Apakah langkah-langkah yang akan diambil oleh kerajaan berkenaan dengan foreign
exchange policy kita. Itu soalan saya.

Timbalan Yang di-Pertua [Dato’? Mohd Rashid Hasnon]: Terima kasih Yang
Berhormat Bukit Bendera. Sila Yang Berhormat Menteri, dua minit 30 saat.

Datuk Seri Utama Tengku Zafrul bin Tengku Abdul Aziz: Terima kasih Yang
Berhormat. Izinkan untuk saya mengulangi bahawa seperti yang dinyatakan oleh Bank Dunia
baru-baru ini, tiada penyelesaian mudah atau cepat bagi menangani cabaran yang dihadapi
oleh nilai ringgit berbanding dengan Dolar Amerika Syarikat. Namun untuk maklumat Ahli
Yang Berhormat, Bank Negara telah mengambil langkah-langkah seperti berikut bagi
mengurus risiko berkaitan pertukaran asing.

Langkah pertama, menggunakan instrumen dasar operasi bagi memastikan keadaan
yang teratur dalam pasaran pertukaran asing. Walaupun Bank Negara tidak menyasarkan
sebarang paras kadar pertukaran, Bank Negara berusaha agar tidak berlaku perubahan

secara drastik atau melampau dalam nilai Ringgit.
