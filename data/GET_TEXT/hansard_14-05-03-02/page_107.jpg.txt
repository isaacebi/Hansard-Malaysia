DR. 4.10.2022 102

Yang di-Pertuan Agong untuk tidak akur kepada permintaan perompak untuk membubarkan
Parlimen?

Tuan Karupaiya a/l Mutusami [Padang Serai]: Saya setuju dengan Yang
Berhormat Pokok Sena sebab ramai rakyat di luar pun dia kata tidak mahu election sekarang,
banyak masalah. Cuti sekolah, masih bersekolah, masih lagi macam-macam masalah yang
kita hadapi.

Tuan Yang di-Pertua: Balik kepada akta Yang Berhormat.

Tuan Karupaiya a/l Mutusami [Padang Serai]: Okey, terima kasih. Seterusnya,
terdapat keperluan untuk semua perkara yang saya suarakan diambil serius dalam
memastikan setiap polisi atau langkah yang dibuat oleh kerajaan akan memberi manfaat
secara maksimum kepada rakyat. Kita juga mesti ada satu sistem di negara kita supaya
menarik pekerja-pekerja di mana-mana syarikat yang berminat hendak pergi kerja dan tidak
mahu ada ambil cuti sakit dengan sewenang-wenangnya.

Sepertinya, sekiranya kita bayar RM1,500 basic dia dan kita perlu adakan satu elaun
yang begitu tinggi seperti RM50 jika hadir bekerja. Baru rakyat ini dia terus pergi kerja sebab
kalau dia tidak pergi kerja hari itu, dia hilang RM50 ataupun RM100. Begitulah kita kena tarik
mereka. Kalau RM1,500 kalau dia cuti sakit pun, gaji bayar macam itu juga. Itu sebab orang
kita jadi malas. Kalau kita bagi imbuhan-imbuhan yang spesial untuk warganegara kita,
mereka akan rajin dan sentiasa akan pergi kerja.

Ini dibuktikan, di sebuah syarikat telah dibuktikan seperti ini. Mereka tidak ada, cuti
pun tidak mahu ambil sekarang. Dia mahu kerja juga sebab dia kata dia mahu gaji penuh.
Jadi inilah cara-cara. Kalau Yang Berhormat Menteri ada idea, saya boleh bagi idea sedikit
macam mana kita hendak bawa mereka ke sebuah tempat yang mereka minat hendak
bekerja.

So, dengan itu saya menyokong rang undang-undang ini, dan berharap Yang
Berhormat Menteri pun akan kekal selepas election ini dan kita akan jumpa balik. Terima
kasih Tuan Yang di-Pertua.

Tuan Yang di-Pertua: Terima kasih Yang Berhormat Padang Serai kerana setuju
untuk memberikan kerusi Yang Berhormat kepada saya... [Ketawa]

Oleh sebab masa telah melebihi 5.30, maka perbahasan hari ini pun telah tamat.
Esok akan disambung dengan Yang Berhormat Menteri menjawab.

Ahli-ahli Yang Berhormat semua, Mesyuarat Dewan hari ini ditangguhkan sehingga
jam 10 pagi, hari Rabu esok, 5 Oktober 2022. Assalamualaikum warahmatullahi

wabarakatuh, salam sejahtera dan selamat petang.

[Dewan ditangguhkan pada pukul 5.32 petang]
