DR. 4.10.2022 20

Dato Sri Alexander Nanta Linggi: Ya terima kasih Yang Berhormat Tanjong Manis.
Sebenarnya kita ada program yang dipanggil Community Drumming. Sekarang mungkin
sepatutnya dinamakan lain sebab pada mulanya tahun 2009 untuk membantu rakyat yang
memerlukan dan menangani masalah kos pengangkutan, logistik. Dahulu hantarkan kepada
kawasan-kawasan tertentu di luar bandar dengan menggunakan drum untuk minyak sahaja.
Akan tetapi sekarang diperluaskan kepada barangan keperluan yang lain. Jadi masih juga
dinamakan Community Drumming dan program ini masih dilaksanakan. Pada tahun 2022 ini
kementerian mendapat RM200 juta untuk program ini.

Sebenarnya untuk bajet ini kita memohon peruntukan tambahan tetapi tidak tahulah
apabila di bentang nanti baru kita tahu ada tambahan atau tidak. Oleh sebab kerajaan akui
masih banyak lagi kawasan-kawasan di luar bandar dan pos-pos yang memerlukan program
ini bagi mengurangkan bebanan harga yang tinggi di luar bandar dengan kerajaan memberi
subsidi kepada kos pengangkutan. Jadi program Jualan Murah Keluarga Malaysia memang
saya banggalah kerana banyak maklum balas daripada pelbagai pihak, termasuk wakil-wakil
rakyat yang mengatakan program ini berjalan dengan baik, walaupun belum 100 peratus
lancar tetapi boleh di tambah baik. Jadi sekurang-kurangnya ramai yang dapat manfaat
daripada program ini. Jadi program ini akan kita teruskan dan perluaskan.

Sebenarnya Tuan Yang di-Pertua, sekarang dalam fasa Program Jualan Murah 2.0.
Semasa 2.1 dahulu hanya kementerian KPDNHEP sahaja. Jadi kita tidak mampulah hendak
buat ke seluruh negara. Jadi kita buat penambahbaikan. Oleh sebab itu kita bersama dengan
kementerian-kementerian lain supaya kekerapan dan kesannya lebih baik kerana apabila
kementerian-kementerian lain membantu KPDNHEP dalam program ini, jadi banyak lagilah
program-program ini boleh dijalankan dan banyak yang dapat manfaat daripada program ini.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri.

Dato Sri Alexander Nanta Linggi: Sekian terima kasih.

Datuk Seri Haji Mohd Salim Sharif [Jempol]: Sedikit sahaja. Sedikit sahaja.

Tuan Cha Kee Chin [Rasah]: Tuan Yang di-Pertua minta soalan ketiga. Minta
soalan.

Timbalan Yang di-Pertua [Dato’ Mohd Rashid Hasnon]: Panjang masa. Untuk
soalan ini, saya ingin meneruskan dengan menjemput Yang Berhormat Datuk Seri Haji

Ahmad bin Haji Maslan, Pontian.

3. Datuk Seri Haji Ahmad bin Haji Maslan [Pontian] minta Menteri Pembangunan
Luar Bandar menyatakan sejauh mana kejayaan-kejayaan program-program meningkatkan
pendapatan penduduk di desa. Apakah contoh-contoh program yang berjaya dan contoh-
contoh kampung yang terbaik serta aktiviti-aktiviti di kampung itu?

Timbalan Menteri Pembangunan Luar Bandar Il [Datuk Haji Hasbi bin
Habibollah]: Terima kasih Tuan Yang di-Pertua. Terima kasih Yang Berhormat Pontian.
Untuk makluman Yang Berhormat, Kementerian Pembangunan Luar Bandar telah

melaksanakan pelbagai program ekonomi sama ada secara individu atau berkelompok bagi
