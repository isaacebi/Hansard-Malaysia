DR. 4.10.2022 27

Maka, permohonan-permohonan selepas ini, saya kena meneliti secara teratur.
Bukan membenarkan semuanya masuk ke dalam negara kita. Sekian, terima kasih, Tuan
Yang di-Pertua.

[Dato’ Ramli bin Dato’ Mohd Nor (Cameron Hingland) mempengerusikan
Mesyuarat]

Tuan M. Kulasegaran [Ipoh Barat]: Terima kasih. Yang Berhormat Menteri,
walaupun Yang Berhormat Menteri mengatakan bahawa kelulusan telah dibuat untuk mereka
datang ke negara ini, tetapi ground reality itu lain. Macam dua hari dahulu, di mana Master
Builders Association. Selepas itu, pemilik kelapa sawit, kedai kopi dan sebagainya. Rintihan-
rintihan mereka, ini semua real on the ground yang mengatakan bahawa pekerja tidak
sampai. Yang Berhormat memberi satu alasan yang mungkin ramai tahu, katakan bahawa
Kementerian Dalam Negeri yang akan memberi approval medical report, medical services
dan juga kebenaran mereka.

Saya setuju. Akan tetapi, apakah peranan Yang Berhormat sebagai co-chair dalam
committee yang ada di mana KDN dan kementerian yang memainkan peranan sedemikian?
Saya bila menerajui kerajaan, tiap-tiap kali saya akan berhubung kepada Kementerian Dalam
Negeri supaya mempercepatkan hal ini dan menyegerakan. Itu sebab bila kita dalam
kerajaan, kita tidak ada masalah sedemikian.

Yang Berhormat telah mengelirukan seluruh dunia di mana Yang Berhormat
mengatakan bahawa kita tidak berusaha untuk membuat MOU dan tidak ada MOU. Itu tidak
benar, Yang Berhormat. Kita ada dengan Nepal pada 29 Oktober 2018, saya sendiri pergi
sign. Sebenarnya, sebelum itu, saya sudah beritahu Yang Berhormat bahawa pekerja-
pekerja domestik boleh dibawa dari — Soalan.

Dato’ Ramli bin Dato’ Mohd Nor [Cameron Highlands]: Tidak perlu, Yang
Berhormat.

Tuan M. Kulasegaran [Ipoh Barat]: Soalan very clear.

Dato’ Ramli bin Dato’ Mohd Nor [Cameron Highlands]: Sesi soal...

Datuk Seri M. Saravanan a/l Murugan: This is my floor, Yang Berhormat.

Tuan M. Kulasegaran [Ipoh Barat]: Jadi, apa yang... [Dewan riuh] Dia hendak
politikkan semua hal. Dia tidak ada modal, jadi dia buat hal ini.

Dato’ Ramli bin Dato’ Mohd Nor [Cameron Highlands]: Yang Berhormat Ipoh
Barat...

Tuan M. Kulasegaran [Ipoh Barat]: Tunggu. Sabar. Sabar, bro. Bro... [Bercakap
dalam Bahasa Tamil]

Dato’ Ramli bin Dato’ Mohd Nor [Cameron Highlands]: Yang Berhormat Ipoh
Barat, please...

Tuan M. Kulasegaran [Ipoh Barat]: Jadi, jadi...

Dato’ Ramli bin Dato’ Mohd Nor [Cameron Highlands]: Get direct to the point,

dengan izin.
