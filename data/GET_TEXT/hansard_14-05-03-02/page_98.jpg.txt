DR. 4.10.2022 93

Saya ingin bertanya— terima kasihlah Yang Berhormat Menteri baru masuk.
Dipersoalkan tadi Yang Berhormat Menteri tidak ada, Yang Berhormat Timbalan Menteri tidak
ada. Dia pun sudah masuk. Saya ingin bertanya kepada Yang Berhormat Menteri, bilakah
kerajaan nanti akan meratifikasikan /LO Convention 1987, khususnya dalam hal Freedom of
Association and Protection of the Right to Organise Convention, saya ingin tahu.

Ini yang dinanti-nantikan oleh para pekerja kita. Saya fikir dengan pengumuman itu
sahaja, dengan ratifikasi itu, dia boleh mencapai objektif untuk menggalakkan lebih ramai
pekerja untuk menjadi ahli-ahli kesatuan sekerja di negara ini seperti yang dinyatakan oleh
sahabat saya dari Labuan tadi. Begitu banyak pekerja tetapi hanya sedikit yang menjadi ahli.
Sebab mereka tidak nampak manfaatnya.

Khusus untuk Sabah Tuan Yang di-Pertua, sudah sekian lama kesatuan sekerja di
Sabah menunggu-nunggu, bilakah kewujudan mereka diiktiraf. Diiktiraf oleh pihak majikan.
Apakah peranan pihak Kementerian Sumber Manusia? Apakah dalam akta ini yang boleh
memberi harapan kepada kesatuan sekerja di Sabah supaya kewujudan mereka dapat
diiktiraf dan supaya hak yang sama seperti mana yang kita bincangkan ini akan diberikan
kepada mereka juga?

Saya ingin bertanya sedikit sebanyak tentang hal ini, pekerja-pekerja dari syarikat
SFI di Sabah yang sudah sekian lama berjuang sebagai contoh dan sekarang ini tidak ada
kesudahan terhadap hal-hal hak-hak mereka daripada segi gaji, daripada tempat tinggal dan
sebagainya. Saya telah bertanya, membuat ucapan di Kamar Khas dan sebagainya tetapi
belum ada jawapan. Saya ingin tahu apakah tindakan yang telah diambil pihak kementerian
dan kesudahan.

Saya ingin tahu dalam peluang ini dan oleh kerana daripada segi hal-hal tenaga kerja
ini, Semenanjungnya lain, di Sabahnya lain, di Sarawaknya lain. Saya ingin tahu
bagaimanakah nanti rang undang-undang ini dapat dipakai di seluruh negara. Itu sahaja.
Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Tuaran. Yang Berhormat

Rasah, silakan.

4.57 ptg.

Tuan Cha Kee Chin [Rasah]: Terima kasih Tuan Yang di-Pertua atas peluang yang
diberikan untuk saya turut serta dalam membahaskan Akta Kesatuan Sekerja (Pindaan) 2022
pada petang ini. Ada beberapa perkara yang saya nampak dalam pindaan yang telah
dibentangkan oleh Yang Berhormat Menteri. Terima kasih Yang Berhormat Menteri masuk
apabila sampai giliran saya, untuk mendengar perbahasan saya dan selepas itu ada
beberapa teguran untuk RUU ini.

Sudah pastinya saya membahaskan dan akan menyokong pindaan ini. Bagi saya, ia
adalah sesuatu yang telah dimulakan ketika Kerajaan Pakatan Harapan dahulu tetapi ia tidak
sempat dibentangkan dalam Dewan yang mulia. Namun, ia telah diteruskan dan ditambah
dengan beberapa elemen lagi oleh kerajaan pada masa kini dan akhirnya dibentangkan untuk

bacaan kali kedua pada hari ini.
