DR. 4.10.2022 85

Sebab itu kita harap supaya common sense prevails, seperti mana kita harapkan
trade union boleh mengawal para pekerja. Sebagai contoh Tuan Yang di-Pertua dalam sektor
elektronik Tuan Yang di-Pertua, telah lama diminta supaya mereka diberikan hak untuk buat
satu national union. Sebelum ini kerajaan kata tak bagi. Selepas itu kerajaan kata boleh buat
union dalaman sahaja. Akan tetapi sekarang a/hamdulillah sudah ada. Maknanya Tuan Yang
di-Pertua semua union ini sepertimana sebelum ini kita belajar, kita telah dimomokkan
bahawa trade union ini satu entiti yang buruk. Akan tetapi sebenarnya Tuan Yang di-Pertua,
dengan adanya trade union ini sebenarnya banyak kepentingan pekerja boleh dijaga.

Tuan Yang di-Pertua, saya hendak beri contoh semasa saya menjadi Timbalan
Menteri dahulu, kita dalam mahkamah Tuan Yang di-Pertua pernah menghadapi kes di mana
para cleaners telah mogok tidak mahu cuci tandas yang mengakibatkan ada hakim-hakim
terpaksa cuci tandas. Tuan Yang di-Pertua kerana apa mereka tidak mahu cuci tandas, tak
jalankan kerja, kerana mereka tidak dibayar gaji.

Tuan Yang di-Pertua, oleh sebab mahkamah di bawah bidang kuasa Kementerian
Undang-undang pada masa itu maka saya telah pun panggil pekerja dan juga syarikat itu
untuk cuba cari penyelesaian Tuan Yang di-Pertua. Tuan Yang di-Pertua saya dapati
memang pekerja kata mereka dilayan seolah-olah mereka ini tidak ada nilai. Tuan Yang di-
Pertua, bagaimana kita- sebuah negara yang kata Keluarga Malaysia, tiba-tiba kita
meletakkan cleaners, kita meletakkan security guard seolah-olah mereka ini bukan manusia.
Kita tindas mereka tanpa trade union dan sebagainya, macam mana mereka hendak
bersuara.

Sebab itu saya harap Tuan Yang di-Pertua, saya setuju dengan apa yang dikatakan
oleh sahabat saya dari Bukit Bendera dan juga dari Ipoh Barat...

Tuan Nik Nazmi bin Nik Ahmad [Setiawangsa]: Pohon laluan.

Tuan Mohamed Hanipa bin Maidin [Sepang]: Silakan.

Tuan Nik Nazmi bin Nik Ahmad [Setiawangsa]: Okey. Adakah Yang Berhormat
setuju bahawa antara punca masalah macam yang dihadapi oleh pekerja di pembersihan
misalnya, kerana amalan penswastaan yang menjadikan mereka hanya pekerja kontrak
bukan berstatus tetap ataupun bekerja dengan syarikat-syarikat konsesi.

Tuan Mohamed Hanipa bin Maidin [Sepang]: Saya setuju dengan apa yang
dikatakan oleh sahabat saya daripada Setiawangsa. Kerana itulah Tuan Yang di-Pertua
memang kita tahu penswastaan they are motivated by profit making, bukan untuk kebajikan.
Jadi kalau kita gagal sebenarnya mengawal kepentingan mereka kerana antaranya faktor
penswastaan itu. Saya setuju dengan apa yang dikatakan. Saya harap pihak kerajaan dapat
menjawab perkara ini.

Tuan Yang di-Pertua, saya hendak kata kita semua walaupun kita dekat Malaysia ini
contohnya dalam Parlimen Tuan Yang di-Pertua. Kita dapat berkhidmat dengan baik sebab
antaranya pekerja-pekerja daripada Parlimen ini sendiri. Baik Bentaranya, baik polisnya,
mereka- semua membantu kita Tuan Yang di-Pertua.

Sebab itu saya rasa Tuan Yang di-Pertua di samping kita menjaga kepentingan

orang-orang di luar Parlimen, kita juga kena jaga kepentingan pekerja-pekerja di Parlimen ini.
