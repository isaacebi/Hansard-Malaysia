DR. 4.10.2022 43

dan Geosains Malaysia (JMG). Ini adalah kerjasama untuk memantau dan juga membanteras
aktiviti pembalakan dan perlombongan haram di negeri-negeri.

Untuk makluman Yang Berhormat, berdasarkan rekod yang ada daripada Jabatan
Mineral dan Geosains iaitu rekod yang diambil daripada negeri, perlombongan haram yang
terlibat di hutan simpan kekal dan juga di kawasan bukan hutan simpan kekal daripada tahun
2017 sehingga 2021 mempunyai 62 kes. Dalam tempoh empat tahun 62 kes sahaja.
Manakala untuk pembalakan haram, rekod di Jabatan Perhutanan Semenanjung Malaysia
menunjukkan sebanyak 1,298 kes seluruh negara termasuk Sabah dan Sarawak.
Semenanjung sahaja hanya 201 kes, selebihnya di Sabah dan Sarawak.

Jadi untuk itu bagi tujuan pemantauan, kementerian melalui jabatan-jabatan tadi
kalau perlombongan haram berdasarkan kepada Akta Pembangunan Mineral 1994.
Manakala untuk pembalakan haram, menurut Akta Perhutanan Negara 1984 dan juga ada
Enakmen Mineral Negeri-negeri.

Untuk makluman Yang Berhormat juga, sebagaimana yang disebut berhubung
dengan pemakaian sistem pemantauan GIS ataupun Geographical Information System, saya
ingin menjelaskan bahawa bagi pemantauan aktiviti pembalakan, sistem yang digunakan
disebut sebagai Forest Monitoring Using Remote Sensing (FMRS) yang digunakan untuk
membantu pasukan yang meronda dan menguatkuasakan membanteras kesalahan hutan
dan juga ia menggunakan teknologi GIS — sebagaimana yang disebutkan oleh Yang
Berhormat, yang boleh mengesan.

Namun demikian Yang Berhormat, walaupun sistem GIS ini digunakan, ia bukan lah
merupakan langkah yang utama untuk membanteras pembalakan dan perlombongan haram.
Sebaliknya GIS ini hanya membantu memberikan data-data dan juga maklumat kedudukan
wujudnya perlombongan dan juga pembalakan haram ini. Ini kerana selain daripada GIS ini
ada banyak lagi faktor-faktor atau langkah yang diambil.

Walau bagaimanapun GIS ini ada juga tidak berkesan. Sebagai contohnya kalau
kawasan pembalakan dan perlombongan haram itu terletak jauh terpencil di dalam kawasan
hutan, ia tidak boleh dikesan juga, kawasan hutan berkanopi tebal juga sukar untuk dikesan
dalam imej satelit - saya ada banyak gambar-gambar yang tidak boleh dikesan perkara itu.
Begitu juga sistem FMRS, digunakan untuk tujuan pemantauan, semakan secara jarak jauh
(invisible enforcement) yang bukan lah sistem yang menghalang tetapi hanya membantu
sahaja.

Jadi untuk itu sekali lagi saya menyatakan bahawa GIS ini membantu tetapi tidak
sepenuhnya dapat memberikan kesan yang besar dalam hal pencegahan pembalakan dan
juga perlombongan haram ini. Terima kasih.

Dato’ Ramli bin Dato' Mohd Nor [Cameron Highlands]: Soalan tambahan.

Tuan Wong Tack [Bentong]: Terima kasih Yang Berhormat Menteri dengan
jawapan yang begitu teliti. Saya hendak beritahu pada tahun yang lalu, Menteri Besar Perak
ada mendedahkan bahawa 3,000 hektar hutan simpan di Perak telah diteroka secara haram.
Baru-baru ini, Jabatan Perhutanan Negeri Pahang telah menimbus 10 buah kolam

perlombongan haram di Hutan Simpan Ulu Jelai, Lipis.
