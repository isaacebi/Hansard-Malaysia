DR. 4.10.2022 86

Saya harap Tuan Yang di-Pertua, kalau boleh andai kata mereka boleh buat union, silakan.
Kita benarkan mereka buat union, apa salahnya. Maknanya kalau ada union, mereka boleh
bersuara. Contohnya mereka kata tak mahu bersidang sampai pukul 1 pagi, tak mahu
bersidang sampai 12 malam. Contohnya Tuan Yang di-Pertua.

Jadi kita rasa Tuan Yang di-Pertua, hak mereka mungkin boleh terjamin. Sebab Tuan
Yang di-Pertua, saya dapat rasakan sebagai kerajaan dahulu ini sebagai penutup. Tuan Yang
di-Pertua, saya pernah- ini cerita pengalaman. Bukan apa, hendak katakan betapa pekerja-
pekerja cleaners ini bila kita layan mereka sebagai manusia yang perlu dihormati mereka pun
rasa seronok Tuan Yang di-Pertua.

1630

Saya pernah Tuan Yang di-Pertua, terus terang masa jadi Timbalan Menteri saya
celebrate cleaners saya dekat JPM itu, celebrate birthday mereka. Dia punya senyum Tuan
Yang di-Pertua macam sampai dekat telinga dia punya senyum itu. Oleh sebab mereka rasa
dihargai. Mungkin selama ini tuan-tuan, saya tidak tahulah, Kemungkinan mereka rasa tidak
pernah ada Menteri yang hendak sambut hari jadi mereka. Akan tetapi Tuan Yang di-Pertua,
saya rasa mereka adalah manusia yang perlu dihormati juga, mereka perlu dibela juga.

Oleh sebab itu Tuan Yang di-Pertua saya merasakan bahawa trade union mesti
jangan dimomokkan sebagai satu buah pertubuhan yang seolah-olah pembangkang.
Sebenarnya trade union adalah penting untuk menjaga kepentingan pekerja supaya hak
pekerja dan tanggungjawab pekerja ini dapat dilindungi. Sekian, terima kasih.

Tuan Mohamad bin Sabu [Kota Raja]: Hari ini Yang Berhormat Sepang baik.

Tuan Yang di-Pertua: Terima kasih Yang Berhormat Sepang. Ada sebentar tadi
saya rasa macam Yang Berhormat Sepang sedang bahas Akta Pilihanraya dan bukan Akta
Kesatuan Sekerja.

Tuan Mohamed Hanipa bin Maidin [Sepang]: Itu hendak bantai Tuan Yang di-
Pertua itu. [Ketawa]

Tuan Yang di-Pertua: Memang sebenarnya semalam saya perlu buat sedikit
pembetulan. Sebenarnya kuasa membubarkan Parlimen itu adalah kuasa Duli Yang Maha
Mulia Yang di-Pertuan Agong setelah menerima permintaan daripada Perdana Menteri.

Tuan Mohamed Hanipa bin Maidin [Sepang]: Terima kasih kerana bersetuju
dengan saya for the first time.

Tuan Yang di-Pertua: Maksud saya — ya, saya tersilap itu. Akan tetapi, permintaan
untuk membubarkan itu adalah kuasa Perdana Menteri. [Disampuk] Ya, very precise. Thank
you. Seterusnya Yang Berhormat Klang, silakan.

Tuan Sivarasa Rasiah [Sungai Buloh]: Sebelum Yang Berhormat Klang mula Tuan
Yang di-Pertua boleh saya tahu mana nama saya dalam senarai?

Tuan Yang di-Pertua: Yang Berhormat Sungai Buloh selepas Yang Berhormat
Klang ialah Yang Berhormat Tuaran, Yang Berhormat Rasah dan Yang Berhormat Sungai
Buloh.

Tuan Sivarasa Rasiah [Sungai Buloh]: Okey, terima kasih.

Tuan Yang di-Pertua: Ya.
