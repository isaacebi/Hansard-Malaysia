DR. 4.10.2022 36

Datuk Seri Haji Mohd Salim Sharif [Jempol]: Astaghfirullah’azim.

Dato’ Ramli bin Dato’ Mohd Nor [Cameron Highlands]: Saya maklum kepada
mereka.

Datuk Seri Haji Mohd Salim Sharif [Jempol]: Aduh.

Tuan Fong Kui Lun [Bukit Bintang]: Terima kasih.

Datuk Seri Haji Mohd Salim Sharif [Jempol]: Tengok tidak pernah berlaku dalam
Dewan ini. Saya ingat Yang Berhormat Timbalan Menteri pun jawab panjang sangat macam
esok hendak kena bubar Parlimen.

Dato’ Ramli bin Dato’ Mohd Nor [Cameron Highlands]: Silakanlah Yang
Berhormat Jempol.

Datuk Seri Haji Mohd Salim Sharif [Jempol]: Okey. Baik... [Ketawa]

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Alah Yang Berhormat Jempol sudah banyak tanya, bagi kami pula.

Datuk Seri Haji Mohd Salim Sharif [Jempol]: Okey, belum tanya soalan nombor
dua sudah bangun ramai. Okey.

Dato’ Ramli bin Dato’ Mohd Nor [Cameron Highlands]: Jangan risau, saya akan
berlaku adil.

Datuk Seri Haji Mohd Salim Sharif [Jempol]: Berdasarkan laporan PDRM terdapat
peningkatan dalam kes bunuh diri yang dilaporkan pada tahun 2021 sebanyak 1,142 kes
berbanding 631 kes pada tahun 2020. Di sini peningkatan 81 peratus. Bagi tahun 2022,
sebanyak 467 kes bunuh diri telah dilaporkan setakat Jun 2022. Faktor yang menyumbang
kepada tindakan bunuh diri sudah tentulah berpunca isu kesihatan mental akibat
kemurungan, tekanan, kekurangan sokongan sosial, dan lain-lain termasuk yang tidak dapat
‘calon’.

Soalan saya, apa tindakan kementerian memecah stigma masyarakat terhadap
kesihatan mental yang seiring menjadi penghalang kepada individu terkesan supaya
mendapat bantuan rawatan intervensi seperti yang Yang Berhormat Timbalan Menteri sebut
tadi berlaku, tidak di peringkat sampai ke bawah? Ini soalan saya.

Kedua, apa perancangan kementerian terhadap individu yang mempunyai masalah
kesihatan mental tetapi masih belum dikenal pasti, ataupun apakah rawatan yang sesuai
kepada mereka ini? Mohon Yang Berhormat Timbalan Menteri untuk menjawab pendek
sahaja. Jangan panjang sangat.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Panjang sangat soalan... [Ketawa]

Dato’ Dr. Haji Noor Azmi bin Ghazali: Tuan Yang di-Pertua, dia sudah bertanya
tiga kali hari ini. Lepas itu soalan dia panjang-panjang.

Dato’ Ramli bin Dato’ Mohd Nor [Cameron Highlands]: Jangan risau, saya akan
berlaku adil.

Dato’ Dr. Haji Noor Azmi bin Ghazali: Okey terima kasih Tuan Yang di-Pertua.
