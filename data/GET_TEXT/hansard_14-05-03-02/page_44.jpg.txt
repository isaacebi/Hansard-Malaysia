DR. 4.10.2022 39

pakar psikiatri kita tidak cukup dan KKM telah melancarkan lagi program-program sarjana
untuk meningkatkan kepakaran dalam psikiatri ini.

Ini satu perkara yang dilakukan oleh KKM. Oleh sebab itu, wujudnya National Center
of Excellence for Mental Health supaya kita dapat memperkukuhkan lagi hala tuju dan
tindakan kita untuk menyelamatkan rakyat hari ini. Ini kerana kita semua selepas pandemik
kita mengharungi masalah-masalah demi satu-satu masalah dan sebagainya sehingga jadi
sangat terkesan kepada keluarga. Terima kasih, Tuan Yang di-Pertua.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Hang Tuah Jaya.

Puan Kasthuriraani a/p Patto [Batu Kawan]: Tuan Yang di-Pertua.

Dr. Maszlee bin Malik [Simpang Renggam]: Simpang Renggam

Dato’ Dr. Xavier Jayakumar a/I Arulanandam [Kuala Langat]: Kuala Langat.

Datuk Seri Dr. Haji Dzulkefly bin Ahmad [Kuala Selangor]: Kuala Selangor

Dato’ Ramli bin Dato' Mohd Nor [Cameron Highlands]: Oh, ya, sorry, Yang
Berhormat Kuala Langat.

Dato’ Dr. Xavier Jayakumar a/l Arulanandam [Kuala Langat]: Terima kasih, Tuan
Yang di-Pertua. Terima kasih Yang Berhormat Timbalan Menteri, tetapi isu pokok di sini ialah
walaupun kita telah ada banyak program yang telah dilakukan oleh kementerian tetapi
masalahnya ialah satu soalan baru-baru ini yang timbul dan dijawab oleh Menteri di dalam
satu forum ialah tentang criminalizing suicide yang kita ada dengan mental illness ini.

CPC kita seksyen 309 ini masih criminalize-kan attempted suicide di dalam negara
kita. So, saya hendak minta kementerian apa kementerian akan lakukan atas isu ini sebab
attempted suicide ini bukan satu jenayah yang kita hadapi sebab ini adalah satu suara untuk
minta bantuan dari mereka di dalam situasi mental ini untuk bunuh diri sendiri.

So, saya minta Timbalan Menteri, apakah keadaan sekarang dengan kementerian
untuk kita hapuskan seksyen 309 di mana kita criminalize-kan attempted suicide sekarang
yang ada di dalam CPC. Terima kasih.

Puan Kasthuriraani a/p Patto [Batu Kawan]: Tuan Yang di-Pertua, soalan tambah
sedikit.

Dato’ Dr. Haji Noor Azmi bin Ghazali: Terima kasih, Tuan Yang di-Pertua.

Dato’ Ramli bin Dato' Mohd Nor [Cameron Highlands]: Biar Menteri jawab dulu.
Saya akan pindah kepada soalan nombor enam selepas ini.

Puan Kasthuriraani a/p Patto [Batu Kawan]: Akan tetapi, isu penting Tuan Yang
di-Pertua.

Dato’ Dr. Haji Noor Azmi bin Ghazali: Terima kasih, Yang Berhormat. Satu soalan
yang amat penting pada ketika ini, hangat diperbualkan juga. Biar saya patah balik sikit tahun
lepas di mana KKM telah menyediakan memorandum MJM untuk berhubung moratorium.
Moratorium terhadap kesalahan percubaan bunuh diri di bawah seksyen 309 tadi Akta 574
dan dibentangkan oleh Yang Berhormat Menteri di dalam Majlis Jemaah Menteri pada 26

September /ast year.
