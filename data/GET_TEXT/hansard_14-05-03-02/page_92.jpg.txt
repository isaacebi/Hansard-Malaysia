DR. 4.10.2022 87

4.31 ptg.

Tuan Charles Anthony Santiago [Klang]: Terima kasih Tuan Yang di-Pertua. Tuan
Yang di-Pertua, terima kasih kerana memberikan peluang untuk saya membahaskan Rang
Undang-undang Kesatuan Sekerja. Pada pandangan saya satu rang undang-undang yang
cukup penting untuk golongan pekerja, kaum pekerja d Malaysia.

Sejak penjajah British menggubal Ordinan Kesatuan Sekerja 1940, undang-undang
kesatuan sekerja di Malaysia mengandungi terlalu banyak sekatan terhadap hak-hak pekerja
dan tidak selaras dengan standard buruh antarabangsa. Untuk kali pertama dalam sejarah
Malaysia, rang undang-undang ini menyatakan pindaan-pindaan adalah selaras dengan
prinsip-prinsip kebebasan berpersatuan, menjamin hak pekerja dan juga majikan untuk
menubuhkan kesatuan sekerja pilihan mereka. So, in some sense Tuan Yang di-Pertua this
is a major paradigm leap. Not even a shift but a major leap, | must say.

So, untuk itu saya ucapkan terima kasih kepada Menteri yang tidak ada di sini tapi
Timbalan Menteri ada so saya ucapkan terima kasih kepada kementerian dan juga mantan
Menteri Human Resources, Yang Berhormat Ipoh Barat yang tidak ada di sini sebab beliaulah
semasa dia ada, dia telah mulakan proses ini.

Saya bersetuju dengan semua pindaan berkenaan kebebasan berpersatuan iaitu:

(i) menghapuskan sekatan bahawa kesatuan mesti ditubuhkan

mengikut industri dan pekerjaan yang sama atau serupa;

(ii) membenarkan _pekerja-pekerja_ menubuhkan atau menyertai

kesatuan yang dipilih oleh mereka sendiri; dan

(iii) mengurangkan kuasa Ketua Pengarah untuk menginterpretasikan

akta mengikut budi bicara beliau.
Saya juga bersetuju dengan pindaan-pindaan lain yang akan memanfaatkan kaum
pekerja seperti:
(i) menghapuskan hukuman penjara terhadap kesalahan-kesalahan
dalam kata ini;

(ii) mengurangkan threshold undi mogok kesatuan daripada lebih dua
per tiga iaitu dulu undi semua anggota kepada kehadiran hanya 60
peratus dan undi majoriti; dan

(iii) memudahkan prosedur kesatuan untuk menukarkan nama,

menubuhkan atau menyertai federasi kesatuan sekerja dengan
mengadakan general meeting sahaja.

Pindaan-pindaan ini membawa Malaysia dan juga Akta Kesatuan Sekerja kita lebih
dekat dengan ILO Convention No. 87 berkenaan kebebasan berpersatuan. Ini juga adalah
komitmen Pakatan Harapan dalam manifesto PRU14 iaitu untuk menambahbaikkan undang-
undang buruh supaya setaraf undang-undang standard buruh antarabangsa.

Ada beberapa kumpulan berpentingan yang telah campur hal dengan memberi
pandangan-pandangan dalam isu pindaan rang undang-undang ini dan satu daripada itu

ialah Malaysian Employers Federation. Mereka membantah pindaan terhadap threshold undi
