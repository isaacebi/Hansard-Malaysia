DR. 4.10.2022 6

terkandas? Apa jaminan kerajaan terhadap keselamatan mangsa-mangsa yang hampir 3,000
orang ini, yang masih terkandas akibat penipuan pekerjaan, dan pemerdagangan manusia
ini dapat dibawa pulang secara selamat, dan segera? Sekian, terima kasih.

Dato’ Sri Saifuddin Abdullah: Terima kasih. Tuan Yang di-Pertua, data yang ada di
Kementerian Luar Negeri pada hari ini ialah di samping 261 orang yang telah diselamatkan,
yang sedang dikesan ialah 88 orang. Jadi, jumlah kesemua ialah 261 campur 88 orang ialah
349 orang dari bulan April sehingga bulan September tahun ini. Angka yang disebutkan oleh
Yang Berhormat tadi itu mungkin terlalu besar. Mungkin itu mengambil kira yang dahulu-
dahulu. Misalnya, semasa saya Menteri Luar Negeri — kali yang pertama dahulu, ada kes
yang kita selamatkan 47 orang sekali gus dari Cambodia yang majoritinya dari Sarawak.

Daripada segi hubungan diplomasi antara kita dengan empat buah negara tersebut,
kita tidak ada masalah, mereka membantu. Misalnya baru-baru ini, Perdana Menteri Hun Sen
sendiri memberi arahan kepada pihak berkuasa tempatan. Itu yang ada satu kumpulan 53
orang dapat diselamatkan pada suatu ketika. Kita faham tentang isu human trafficking dan
pihak Polis Diraja Malaysia memang sentiasa memantau hal ini. Memang benar, majoriti
daripada mereka ini ditipu, dijanjikan macam-macam, gaji yang besar, pelbagai kemewahan.
Ada yang pergi kerana bercuti, selepas itu ditipu untuk bekerja.

Namun saya juga kena sebutkan, ada juga segelintir daripada mereka ini yang tidak
mahu balik. Mengapa mereka tidak mahu balik, ini tidak dapatlah saya ceritakan dalam
Dewan yang mulia ini. Akan tetapi, kita sentiasa menasihatkan rakyat Malaysia dan
Kementerian Komunikasi dan Multimedia juga sudah mula untuk mengadakan pesanan-
pesanan supaya rakyat Malaysia jangan terpengaruh. Kami panggil balik duta kami di
Cambodia dan beliau mengadakan temu ramah dengan beberapa buah surat khabar
tempatan khusus- dan juga televisyen tempatan, khususnya yang menggunakan bahasa
Mandarin untuk menerangkan masalah-masalah yang berlaku membolehkan majoriti mereka
ini yang saya katakan tadi, sebenarnya tertipu.

Namun, saya kena garis bawahi dengan satu persatu ayat. Kemboja sebagai contoh,
ada hampir 500 buah syarikat Malaysia yang beroperasi di sana, syarikat besar dan kecil
yang baik. Hampir lebih kurang 5,000 orang pekerja Malaysia, rakyat Malaysia yang bekerja
di Kemboja dengan suasana yang baik dan tenang. Mereka ini tidak terlibat dalam hal-hal ini.
Jaminan kita ialah, kita akan bantu walau seorang pun daripada mereka sekiranya mereka
dilaporkan hilang dan sebagainya, kita akan bantu dan kita tidak akan biarkan begitu sahaja.
Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Soalan tambahan yang kedua, saya jemput Yang Berhormat Simpang
Renggam.

Dr. Maszlee bin Malik [Simpang Renggam]: Terima kasih Tuan Yang di-Pertua.
Yang Berhormat Menteri, kalau kita lihat daripada jaminan yang diberikan untuk membantu
walaupun seorang mangsa, ia akan melibatkan kos. Mereka ini kos bawa pulang, kos di sana
dan juga termasuk denda yang akan dikenakan kepada mereka ini kerana mereka tidak

berdokumen oleh beberapa buah negara tersebut.
