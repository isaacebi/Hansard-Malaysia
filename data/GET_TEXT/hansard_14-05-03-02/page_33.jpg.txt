DR. 4.10.2022 28

Tuan M. Kulasegaran [Ipoh Barat]: Soalan yang saya ingin kemukakan,
memandangkan ada aduan-aduan yang tertentu menunjukkan bahawa ada kelalaian oleh
Menteri, kita mesti mengaku sedemikian. Kedua, menunjukkan bahawa tidak ada inisiatif
untuk mengatasi sangat serius kekurangan pekerja di negara ini hingga melambatkan
recovery dalam ekonomi kita.

Dato’ Ramli bin Dato’ Mohd Nor [Cameron Highlands]: Baik.

Tuan M. Kulasegaran [Ipoh Barat]: Ini disebabkan oleh Kementerian. Jadi, apakah
usaha selain daripada apa yang telah diberitahu oleh Yang Berhormat supaya kita boleh
percaya bahawa itu adalah benar dan jangan mengelirukan Dewan dan negara ini juga.

Dato’ Ramli bin Dato’ Mohd Nor [Cameron Highlands]: Baik. Silakan.

Datuk Seri M. Saravanan a/l Murugan: Tuan Yang di-Pertua, kebetulannya saya
ingin menjawab secara profesional. Oleh sebab itu, saya tidak mengungkit kecacatan yang
telah diputuskan oleh pihak sebelah sana, khususnya Yang Berhormat Ipoh Barat. Tuan Yang
di-Pertua, memandangkan Yang Berhormat cuba memutarbelitkan Dewan yang mulia ini,
saya ingin memaklumkan Dewan yang mulia ini, kebanyakan, apabila kita sebut, Tuan Yang
di-Pertua, pekerja asing di negara kita, satu dunia tahu.

Ramai pekerja yang berada di negara kita, yang pertama adalah dari Bangladesh
dan yang kedua dari Indonesia. Ini fakta. Kedua, apabila Yang Berhormat Ipoh Barat menjadi
Menteri Sumber Manusia mengumumkan moratorium terhadap pekerja Bangladesh pada 1
September 2018, maka dari 1 September 2018 sehingga beliau hilang kuasa, tiada pekerja
dari Bangladesh masuk. Yang Berhormat, just dengar. Dengar, dengar. Yang Berhormat Ipoh
Barat dengar.

Tuan M. Kulasegaran [Ipoh Barat]: Curi kuasa... [Disampuk]

Datuk Seri M. Saravanan a/l Murugan: Yang Berhormat Ipoh Barat, dengar.
Selepas itu, cakap. Dengar dulu... [Disampuk]

Tuan M. Kulasegaran [Ipoh Barat]: Eksploitasi pekerja... [Disampuk]

Datuk Seri M. Saravanan a/l Murugan: Dengarlah dulu... [Disampuk] Apabila saya
punya turn bercakap, you dengarlah.

Tuan M. Kulasegaran [Ipoh Barat]: You imposed moratorium... [Pembesar suara
dimatikan]

[Dewan riuh]

Dato’ Ramli bin Dato’ Mohd Nor [Cameron Highlands]: Yang Berhormat, Yang
Berhormat. Ini floor Menteri menjawab. Please.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Menteri kena coo/ lah. Menteri kena cool.

Datuk Seri M. Saravanan a/l Murugan: Saya ingin merakamkan dalam Dewan yang
mulia ini, 1 September 2018, Yang Berhormat Ipoh Barat mengamalkan moratorium terhadap
pekerja Bangladesh. Maka, dari 1 September 2018 sehingga beliau hilang kuasa, tidak ada
pekerja Bangladesh yang masuk ke dalam negara ini. Apabila tukar pucuk pimpinan kerajaan,
apabila kami mengambil alih, immediately COVID-19. Maka, tiadalah pekerja asing. Maka,

sebab kecacatan atau pun tindakan yang diambil oleh Yang Berhormat Ipoh Barat, hampir
