DR. 4.10.2022 54

Ini selaras dengan aspirasi berkesepaduan, kesepakatan jalinan kerjasama Keluarga
Malaysia dalam memulihkan ekonomi negara. Pindaan ini juga secara keseluruhannya
menunjukkan usaha dan komitmen kerajaan dalam memastikan undang-undang buruh
negara ditambah baik dengan mengambil kira prinsip-prinsip standard perburuhan
antarabangsa dan instrumen sejagat.

Inisiatif ini juga seterusnya meningkatkan imej dan memudah cara penyertaan
Malaysia dalam apa juga perdagangan antarabangsa. Kerajaan berharap rang undang-
undang ini akan meningkatkan perlindungan dan kebajikan serta produktiviti golongan
pekerja dan majikan melalui mekanisme tawar-menawar, dengan izin bargaining power
antara kedua-dua pihak selain memantapkan sistem pengurusan perburuhan negara ke arah
Wawasan Kemakmuran Bersama 2030.

Akhir kata, saya ingin mengambil kesempatan ini untuk merakamkan penghargaan
dan terima kasih kepada semua pihak yang telah memberikan kerjasama yang tidak berbelah
bahagi dalam menjayakan Rang Undang-undang Kesatuan Sekerja (Pindaan) 2022 ini. Tuan
Yang di-Pertua, saya mohon mencadangkan.

Dato’ Ramli bin Dato’ Mohd Nor [Cameron Highlands]: Ada sesiapa menyokong?

Menteri Perpaduan Negara [Datuk Halimah binti Mohamed Sadique]: Tuan Yang
di-Pertua, saya mohon menyokong. Terima kasih.

Dato’ Ramli bin Dato’ Mohd Nor [Cameron Highlands]: Baik. Memandangkan
masa telah hampir pukul 1, saya akan menangguhkan mesyuarat ini pukul 1. Ya, hampir
pukul 1 sudah.

Tuan Ahmad Tarmizi bin Sulaiman [Sik]: Ada lima minit lagi Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Ada lima minit?

Tuan Ahmad Tarmizi bin Sulaiman [Sik]: Boleh pembahas pertama?

Dato’ Ramli bin Dato’ Mohd Nor [Cameron Highlands]: Saya akan tangguh juga
walaupun saya sebut senarai, sudah pukul 1.

Tuan Ahmad Tarmizi bin Sulaiman [Sik]: Boleh Tuan Yang di-Pertua sebut senarai
yang bahas?

Dato’ Ramli bin Dato’ Mohd Nor [Cameron Highlands]: Kalau hendak saya sebut
nama dahulu boleh. Okey. Saya akan sebut senarai dan kemudiannya kita sambung pada
pukul 2.30 petang. Okey.

Dato’ Mahfuz bin Haji Omar [Pokok Sena]: Ya, bukan setakat Timbalan Yang di-
Pertua, Tuan Yang di-Pertua pun layak.

Dato’ Ramli bin Dato’ Mohd Nor [Cameron Highlands]: Allahuakbar. Majlis akan
diteruskan dengan saya menyambung balik sebentar lagi. Walau bagaimanapun, atas
permohonan mesyuarat saya akan menyatakan siapa yang akan berbahas di sebelah petang
pada pukul 2.30 nanti.

Pembahas-pembahas adalah seperti berikut. Yang Berhormat Pokok Sena, Yang
Berhormat Sik, Yang Berhormat Ipoh Barat diberi sebagai mantan Menteri Sumber Manusia
diberi 25 minit, Yang Berhormat Setiu dan yang lain-lain. Yang Berhormat Setiu, Yang

Berhormat Kapar, Yang Berhormat Kemaman, Yang Berhormat Labuan, Yang Berhormat
