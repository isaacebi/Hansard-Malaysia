DR. 4.10.2022 42

jelas orang yang kita tahan itu betul-betul orang yang kita tahan disebabkan oleh kesalahan
tertentu. Kedua, mereka yang kita panggil itu betul-betul memberikan maklumat seperti yang
kita perlukan. Ini kerana kadangkala orang yang kita tahan itu dia memberikan maklumat
yang berbeza-beza. Akhirnya kita tak dapat jawapan yang betul. Itu maksud saya.

Datuk Jonathan bin Yasin: Okey Yang Berhormat Sungai Petani. Pada
kebiasaannya, apabila pihak polis membuat tangkapan, mereka akan dapat maklumat
daripada pihak tertuduh sendiri, orang yang ditangkap sendiri. Selepas itu mereka akan
berhubung dengan pihak-pihak yang berkenaan untuk mengesahkan identiti pihak-pihak
yang terlibat. Terima kasih Yang Berhormat. Berkenaan dengan kos itu saya tidak ada
jawapannya pada masa sekarang. Walau bagaimanapun jawapan bertulis akan diberikan
kepada Yang Berhormat. Terima kasih.

Dato’ Ramli bin Dato' Mohd Nor [Cameron Highlands]: Tidak ada siapa-siapa

hendak bertanya? Tidak ada, saya move to the next question.

[Soalan No. 7 - Datuk Seri Panglima Hajah Azizah binti Datuk Seri Panglima Haji
Mohd Dun (Beaufort) tidak hadir]

Dato' Ramli bin Dato' Mohd Nor [Cameron Highlands]: Tidak ada.
Memandangkan masa pun telah cukup untuk soal...

Dato’ Mahfuz bin Haji Omar [Pokok Sena]: Nombor 8 ada itu, nombor 8.

Dato’ Ramli bin Dato' Mohd Nor [Cameron Highlands]: Nombor 8. Okey saya beri

ruang, last question.

8. Tuan Wong Tack [Bentong] minta Menteri Tenaga dan Sumber Asli menyatakan
mengapa aktiviti pembalakan dan perlombongan haram masih boleh berlaku memandangkan
terdapatnya sistem pemantauan GIS.

Menteri Tenaga dan Sumber Asli [Datuk Seri Takiyuddin bin Hassan]:
Assalamualaikum dan salam sejahtera Tuan Yang di-Pertua. Terima kasih kepada sahabat
saya Yang Berhormat Bentong di atas soalan dan perkara berkaitan dengan pembalakan dan
perlombongan haram yang dikatakan oleh Yang Berhormat Bentong.

Tuan Yang di-Pertua, kerja-kerja pemantauan, pelesenan dan penguatkuasaan bagi
aktiviti pembalakan sebenarnya terletak di bawah kawalan pihak berkuasa negeri ataupun
kerajaan negeri khususnya melalui Jabatan Perhutanan Negeri (JPN). Itu untuk pembalakan.
Manakala bagi tujuan perlombongan, aktiviti pelesenan dan pengeluaran tenemen mineral
adalah juga di bawah bidang kuasa pihak berkuasa negeri iaitu melalui Pejabat Tanah dan
Galian Negeri (PTG) di setiap negeri.

Kementerian Tenaga dan Sumber Asli walau bagaimanapun memberikan kerjasama
kepada pihak berkuasa negeri melalui agensi-agensinya termasuklah Jabatan Perhutanan

Semenanjung Malaysia (JPSM), Pusat Geospatial Negara (PGN) dan juga Jabatan Mineral
