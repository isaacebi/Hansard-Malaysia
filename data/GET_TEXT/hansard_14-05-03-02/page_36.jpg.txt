DR. 4.10.2022 31

moratorium daripada Bangladesh sejak 1 September dan MOU terakhir daripada
Indonesia telah pun diselesaikan pada bulan Julai 2018.

Walau bagaimanapun, dalam keadaan persempadanan negara ditutup kita masih
— saya bersama-sama rakan seperjuangan saya daripada KDN sempat menyelesaikan
isu pekerja asing melalui program-program rekalibrasi sehingga pekerja asing di negara
kita ketika itu mencatat 1,101,761 orang semasa tempoh COVID-19. Sebaik sahaja
sempadan dibuka dalam masa sejak bulan Julai, Ogos, September dan hari ini kita telah
membawa masuk pekerja asing seramai 142,639 orang yang menunjukkan kedudukan
pekerja asing di negara kita kini adalah 1,244,400 orang yang sedang bekerja di negara
kita.

Tambahan pula, kita sudah — KDN, walaupun kuota telah pun diluluskan oleh
Kementerian Sumber Manusia dan seterusnya KDN telah meluluskan sebanyak 238,943
orang pekerja asing yang telah pun menerima EVDR yang akan masuk dalam negara kita
dalam masa terdekat sebulan dua. Tambahan pula, ada 644,379 orang kini menjalani
biometrik dan medical check up di negara-negara sumber akan masuk ke dalam negara
ini secara teratur.

Tuan Yang di-Pertua, mengikut data yang saya telah — disebutkan dalam Dewan
yang mulia ini, kita akan mencatatkan tahap 2,127,722 orang. Ini adalah satu jumlah yang
besar, satu jumlah yang besar, kita tidak pernah ada dalam kedudukan ini. Sebelum
COVID-19 kita hanya sampai 1.8 juta. Kita lihat hari ini kita sudah mencapai 300, lebih
daripada average. Maka selepas segala permohonan ini.

Sebagai Menteri Sumber Manusia saya perlu mengkaji secara mendalam sama
ada perlu atau tidak. Kalau tidak ini akan mengurangkan peluang-peluang pekerjaan
kepada warga tempatan. Semua orang minta — kalau kita lihat apa Yang Berhormat Ipoh
Barat sebut, kalau saya hendak luluskan semua orang atas permintaan mereka, mungkin
orang tempatan tidak ada pekerjaan di negara kita. / don’t want Kuala Lumpur. Malaysia
to become a dumping ground dengan izin Tuan Yang di-Pertua.

Tuan Shaharizukirnain bin Abd Kadir [Setiu]: Setiu, soalan tambahan.

Tuan Haji Yusuf bin Abd Wahab [Tanjong Manis]: Soalan tambahan pekerja
asing. Tanjong Manis.

Dato’ Ramli bin Dato’ Mohd Nor [Cameron Highlands]: Yang Berhormat Setiu
berdiri dahulu.

Tuan Shaharizukirnain bin Abd Kadir [Setiu]: Terima kasih Tuan Yang di-
Pertua. Baru-baru ini Utusan Malaysia telah melaporkan ejen warga asing yang berdaftar
dengan kerajaan negara sumber terutama Indonesia kini memperdagangkan tenaga kerja
dari republik itu sehingga meraih RM3,000 seorang berikutan permintaan tinggi tenaga
buruh pasca COVID-19. Oleh itu, soalan saya adakah kerajaan ada bercadang untuk
menyelaraskan kos pengambilan pekerja asing bagi memastikan tiada ejen mengambil
kesempatan ekoran keperluan cukup mendesak pada ketika ini dan apakah langkah

proaktif kerajaan dalam mengekang isu ini? Sekian terima kasih.
