DR. 4.10.2022 50

01240

Fasal ini juga bertujuan untuk memotong subseksyen 15(2) untuk membenarkan
kepelbagaian kesatuan sekerja dalam apa-apa dengan izin, establishment, trade, industri
atau pekerjaan bagi memberi kebebasan kepada pekerja-pekerja untuk menganggotai mana-
mana kesatuan sekerja pilihannya.

Tuan Yang di-Pertua, fasal 9, 19, 20, 21, 22, 23 dan 24 meniadakan hukuman
pemenjaraan dan menaikkan kadar denda. Fasal 9, 19, 20, 21, 22, 23 dan 24, rang undang-
undang bertujuan untuk meminda subseksyen 18(8), 49(3), 54(3), 56(5), 57(4), 61, 62(1) dan
61(2) Akta 262 masing-masing dengan meniadakan dengan izin, remove hukuman
pemenjaraan dan menaikkan kadar denda sedia ada.

Selain itu, fasal 10 dan fasal 13 juga memperuntukkan berkenaan dengan
meniadakan hukuman pemenjaraan dan menaikkan kadar denda sedia ada di samping
pindaan-pindaan yang lain. Pemansuhan hukuman pemenjaraan dicadangkan dengan
mengambil kira prinsip-prinsip dalam dengan izin, Freedom of Association and Protection of
the Rights to Organize Convention 1948 ataupun 87 dan susulan itu, kadar denda sedia ada
dinaikkan kerana tiada lagi setimpal dengan kesalahan yang dilakukan.

Fasal 10, mogok dan sekat masuk kerja (strike and lock out). Tuan Yang di-Pertua,
fasal 10 bertujuan untuk meminda subseksyen 25A(1) bagi melonggarkan syarat untuk
melaksanakan mogok dan sekat masuk kerja dengan izin, strike and lock out. Dengan
pindaan ini, kesatuan hanya perlu mendapatkan sekurang-kurangnya 60 peratus undi
daripada anggotanya yang berhak membuang undi yang mana lebih daripada setengah
jumlah undian tersebut bersetuju dengan cadangan untuk melaksanakan mogok atau sekat
masuk kerja.

Fasal ini juga bertujuan untuk meminda perenggan 25A(1) dan B dengan
menggantikan perkataan ‘tujuh hari’ dengan perkataan ‘tujuh hari bekerja’. la bertujuan untuk
memberikan masa yang mencukupi kepada Ketua Pengarah untuk menjalankan siasatan dan
bagi pegawai kesatuan untuk menyediakan dokumen-dokumen berkaitan. Tarif istilah dengan
izin, working days diperuntukkan dalam subseksyen baru 25A(8).

Tuan Yang di-Pertua, seterusnya fasal 11. Keanggotaan kesatuan sekerja. Fasal 11
bertujuan untuk menggantikan nota bahu subseksyen (26) untuk menjelaskan bahawa
seksyen 26 mengadakan peruntukan bagi keanggotaan kesatuan sekerja secara am dan
bukan sahaja berhubung dengan orang lain yang belum dewasa. la juga bertujuan untuk
meminda subseksyen 26(1) untuk membenarkan seseorang yang mencapai umur 15 tahun
menjadi anggota kesatuan sekerja berdaftar selaras dengan umur minimum pekerjaan
sebagaimana yang diperuntukkan dalam Akta Kanak-kanak dan Orang Muda Pekerjaan 1966
[Akta 350].

Fasal ini juga bertujuan untuk meminda subseksyen 26(1A) berbangkit daripada
pindaan kepada tarif kesatuan sekerja atau kesatuan di fasal 2. Secara amnya, fasal ini
bertujuan untuk menjelaskan bahawa tiada orang boleh menyertai, menjadi anggota diterima
atau dikekalkan sebagai anggota kesatuan sekerja jika dia bukan seorang pekerja atau

majikan.
