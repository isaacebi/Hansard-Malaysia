DR. 4.10.2022 34

YouTube — 4.5 juta; KOL Influencer — 4.3 juta— mempunyai capaian paling tinggi dalam media
digital.

Bagi Perkhidmatan Kesihatan Mental dan Sokongan Psikososial (MHPSS) — ini
semua orang tahu ini. Sudah tiga tahun sudah. Sepanjang pandemik COVID-19, KKM telah
mempertingkatkan perkhidmatan melalui usaha-usaha berikut. Pertama, penempatan
sebanyak 200 orang Pegawai Psikologi Kaunseling Kontrak di pejabat kesihatan daerah. 138
buah Pejabat Kesihatan Daerah dan Klinik Kesihatan sebanyak 831 buah sejak Oktober
2020. Mereka yang kontrak ini disambung kontraknya. Setahun lagi sehingga bulan Ogos
2023.

Selain itu setiap daerah mempunyai satu pasukan MHPSS yang terlatih dan memberi
perkhidmatan kesihatan mental. Sebenarnya MHPSS ada di KKM, di negeri, setiap negeri,
setiap daerah, hospital, PKRC, kita ada. Daripada segi latihan, sehingga Ogos tahun ini
seramai 1,098 orang anggota kesihatan telah dilatih dalam bantuan awal psikologi ataupun
psychological first aid (PFA).

Tuan Yang di-Pertua, pewujudan Talian Bantuan Sokongan Psikososial di mana
dalam tempoh dari 25 Mac 2020 sehingga 18 September 2022 sejumlah 307,673 panggilan
diterima. Banyak diterima maknanya banyak masalah mental. Ramai orang memerlukan
nasihat. Daripada jumlah panggilan ini, sebanyak 227,713 ataupun 74.3 peratus panggilan
diterima memerlukan sokongan emosi dan kaunseling. Melalui strategi menangani tingkah
laku bunuh diri, KKM telah melaksanakan beberapa inisiatif.

Satu, usaha dekriminalisasi cubaan bunuh diri di mana Memorandum Jemaah
Menteri dasar bagi permohonan pemansuhan seksyen 309, Akta 574 untuk tidak
menjenayahkan kesalahan percubaan bunuh diri.

Kedua, pembangunan Sistem Daftar Kematian Bunuh Diri dan Kecederaan Fatal
Kebangsaan atau National Suicide and Fatal Injury Registry Malaysia (NSFIRM) yang
dijangka akan beroperasi pada pertengahan tahun 2023. Untuk mewujudkannya supaya kita
data yang lebih tepat. Sekarang ini kita dapat data daripada PDRM. Data yang lebih tepat,
dan kita dapat melaksanakan tindakan yang lebih kukuh.

Ketiga, satu ‘Jawatankuasa Kerja Teknikal’ telah dilantik dalam kalangan pakar-pakar
bagi memberikan input dan merangka pelaksanaan hala tuju program pencegahan bunuh
diri. Peruntukan modul latihan pencegahan bunuh diri kepada anggota barisan hadapan,
suicide prevention training module for first line responders. Latihan pencegahan ini
dikendalikan kepada seramai 40 orang anggota polis dan bomba dan telah dilaksanakan
pada bulan Ogos baru-baru ini.

Keempat, Sesi Libat Urus telah berjaya dilaksanakan bersama_pihak-pihak
berkepentingan termasuk agensi kerajaan dan bukan kerajaan. Pertamanya, kolaborasi
dengan KPM Program Minda Sihat Sekolah; kedua, dengan KPT, PROSIS ataupun Program
Siswa Sihat; Ketiga, kerjasama dengan PDRM dalam aspek perkongsian data seperti yang
saya sebut tadi; kemudiannya, kerjasama dengan Kementerian Komunikasi dan Multimedia
terutama semasa pandemik COVID-19 melalui pembentukan Pelan Komunikasi Kesihatan

Mental.
