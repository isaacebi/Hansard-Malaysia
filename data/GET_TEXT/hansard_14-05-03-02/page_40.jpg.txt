DR. 4.10.2022 35

Seterusnya, kerjasama dengan KPWKM daripada segi perkongsian sumber bagi
perkhidmatan sokongan psikososial dan menangani isu kesihatan mental golongan rentan.
Seterusnya juga, kerjasama dengan JAKIM di mana komponen kesihatan mental telah
dimasukkan ke dalam Modul Keluarga JAKIM bagi kursus pra perkahwinan. Seterusnya juga,
kerjasama dengan Suruhanjaya Komunikasi Multimedia dalam aspek content code pelaporan
media yang selamat tentang bunuh diri.

KKM juga komited Tuan Yang di-Pertua dalam membantu pihak NGO yang banyak
membantu kita semasa pandemik COVID-19. Dahulu advokasi kesihatan mental melalui
agihan dana. Ini bagi duit ini. Agihan dana kepada NGO untuk melaksanakan aktiviti-aktiviti
mereka di peringkat komuniti.

Untuk pengetahuan semua, Yang Berhormat Menteri telah mengadakan sesi baru-
baru ini, untuk memberikan dana kepada NGO. Sebanyak 52 buah NGO diberikan RM6.2
juta pada 28 September hari itu majlis itu diadakan. Contoh-contoh NGO adalah seperti
Befrienders, Malaysian Mental Health Association, Yayasan Kesihatan Mental, PENGASIH,
PERKAMA dan MIASA.

Tuan Yang di-Pertua, berhubung dengan status soalan tadi, status Pusat
Kecemerlangan Kesihatan Mental Kebangsaan atau National Centre of Excellence for Mental
Health (NCEMH). Ini telah diwujudkan dalam Rolling Plan Keempat dan Rancangan Malaysia
Ke-12 dan bertujuan untuk meningkatkan literasi kesihatan mental dan juga untuk
menurunkan stigma kepada mereka yang terlibat, keluarga-keluarga yang terlibat.

Seterusnya, mengurangkan jurang ataupun hendak menggabungkan koordinasi
antara bahagian-bahagian seperti kesihatan awam, perubatan dan juga pihak yang
menjalankan kajian. Dengan itu dapat berkongsi sumber kepakaran dan maklumat untuk
menjayakan program ini. Kajian yang dilakukan ini akan dapat membentuk dasar dan polisi
yang lebih baik untuk menangani isu mental. Sudah habis sudah.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Pendekkan Yang Berhormat Timbalan Menteri, banyak soalan ini.

Dato’ Dr. Haji Noor Azmi bin Ghazali: Sudah habis sudah ini.

Jadi sekarang ini Pusat Kecemerlangan Kesihatan Mental di peringkat terakhir untuk
bermula, dan akan dilancarkan oleh Yang Berhormat Menteri dalam masa yang terdekat.
Terima kasih Tuan Yang di-Pertua.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Tuan Yang di-Pertua, Hang Tuah Jaya, tambahan.

Tuan Chaa Kee Chin [Rasah]: Rasah.

Datuk Rozman bin Isli [Labuan]: Labuan.

Dato’ Ramli bin Dato’ Mohd Nor [Cameron Highlands]: Jangan risau saya akan
berlaku adil. You don’t have to worry. Okay. Ini ramai ini. Satu, dua, tiga, empat. Kita bagi
yang sini dahulu...

Datuk Seri Haji Mohd Salim Sharif [Jempol]: Soalan tambahan belum, Tuan Yang
di-Pertua? Soalan tambahan pun belum.

Dato’ Ramli bin Dato’ Mohd Nor [Cameron Highlands]: Silakan.
