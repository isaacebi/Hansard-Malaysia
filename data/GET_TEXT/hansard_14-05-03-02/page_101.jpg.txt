DR. 4.10.2022 96

Satu lagi berkenaan dengan pekerja di sektor pengilangan, manufacturing iaitu
daripada sektor kilang elektronik dan juga pekerja pembersihan. Dua sektor ini adakah
mereka akan mendapat impak positif iaitu sesuatu yang memanfaatkan mereka,
membolehkan mereka menjadi anggota ataupun menubuhkan union masing-masing yang
pastinya kita tahu...

Dato’ Haji Che Abdullah bin Mat Nawi [Tumpat]: Yang Berhormat Rasah, minta
laluan.

Tuan Cha Kee Chin [Rasah]: Sekejap, sekejap ya. Yang sudah pastinya sebab bagi
saya ramai pekerja daripada sektor pembersihan dan juga sektor pengilangan elektronik
dalam sektor swasta kita. Jadi, adakah mereka akan mendapat impak yang positif,
melayakkan mereka untuk turut serta untuk menjadi anggota kepada mana-mana union
selepas adanya pindaan sebegini? Sekiranya tidak, apakah akan ada perancangan daripada
pihak kerajaan untuk membawa pindaan pada masa akan datang? Ya Yang Berhormat
Tumpat.

Dato’ Haji Che Abdullah bin Mat Nawi [Tumpat]: Terima kasih Yang Berhormat
Rasah. Sebagaimana Yang Berhormat sebut tadi bahawa penyertaan pekerja dalam
daripada segi kesatuan ini di bawah daripada 10 peratus, saya difahamkan dalam enam
peratus.

Jadi soalan saya, apa rasional perlunya banyak kesatuan sekerja bagi mewakili
sesuatu pertubuhan atau pekerjaan kerana dengan bilangan yang tidak ramai, kemudian
kesatuannya banyak. Jadi, apakah ini akan boleh menyebabkan berlaku perpecahan yang
lebih besar dalam kesatuan itu sendiri?

Tuan Cha Kee Chin [Rasah]: Terima kasih sahabat saya Yang Berhormat Tumpat.
Nampak segar ya selepas perjalanan jauh dari Geneva. Saya serahkan kepada Yang
Berhormat Menteri untuk menjawab soalan tersebut. Harapan saya tetap sama iaitu kita kena
menggalakkan lebih ramai anggota ataupun pekerja menjadi anggota kepada kesatuan
sekerja yang ada. Jadi, sekian sahaja ucapan saya. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Rasah. Yang Berhormat

Sungai Buloh, silakan.

5.08 ptg.

Tuan Sivarasa Rasiah [Sungai Buloh]: Terima kasih Tuan Yang di-Pertua
membenarkan saya mengambil bahagian dalam perbahasan berkenaan rang undang-
undang bernama suatu akta untuk meminda Akta Kesatuan Sekerja Tahun 1959. Pindaan
yang dicadangkan dan saya ucap tahniah kepada kementerian. Hari ini adalah bersejarah
sebab pindaan ini selepas diluluskan, akan dikembalikan kepada satu era baru di mana hak
pekerja dapat jaminan yang lebih baik daripada sekarang.

lronisnya ialah itu berlaku semasa penjajah British di mana masa itu pekerja ada hak
untuk menubuhkan kesatuan-kesatuan sekerja apa-apa jenis, mana-mana tempat dan
bentuk kesatuan itu ialah dipilin oleh pekerja sendiri. Akan tetapi malangnya selepas

kemerdekaan pada tahun 1957 dan selepas akta yang asal ini dibuat tahun 1959, banyak
