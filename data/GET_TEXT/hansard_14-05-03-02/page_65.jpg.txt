DR. 4.10.2022 60

sebagai pegawai kesatuan sekerja. Maka, saya ingin bertanya berkaitan dengan definisi yang
dimaksudkan sebagai pekerja parti politik itu? Sejauh manakah pihak kementerian melihat
keperluan mengisytiharkan jawatan dalam parti perlu dibuat sebelum atau selepas
menganggotai kesatuan sekerja?

Tuan Yang di-Pertua, saya juga mohon bertanya, adakah pindaan akta ini turut
mengambil kira keadaan sekiranya kedudukan seorang anggota yang mempunyai keahlian
lebih daripada satu kesatuan tetapi dia juga mempunyai jawatan dalam setiap kesatuan yang
disertai. Satu garis panduan perlu diperhalusi dalam perkara ini supaya tiada elemen sabotaj
dalaman, sama ada daripada pihak berlainan ideologi ataupun pandangan sesuatu kesatuan
sekerja demi menjamin keadilan kepada keseluruhan anggota kesatuan tersebut.

Juga dalam konteks yang lebih luas, adakah jika dibenarkan kebebasan keanggotaan
dan penubuhan kesatuan sekerja lebih daripada satu ini, adakah ia dapat berperanan sebagai
kumpulan pendesak atau sekadar menjadi alat gangguan sebagai proksi bagi meraih
sokongan oleh pihak majikan yang ada kepentingan?

Seterusnya Tuan Yang di-Pertua, saya membangkitkan beberapa persoalan
berkaitan pindaan akta ini bagi penjelasan di pihak kementerian iaitu adakah melalui pindaan
yang dicadangkan, pekerja-pekerja boleh menubuhkan kesatuan sekerja mengikut kehendak
mereka sendiri tanpa terikat kepada suatu sekatan berdasarkan keserupaan, dengan izin
establishment, trade, occupation and industry.

Seterusnya, saya juga ingin membangkitkan berkaitan adakah pindaan ini akan
membenarkan yang saya tanya tadi, saya ulang membolehkan kesatuan sekerja itu
ditubuhkan dalam satu kategori pekerjaan ataupun industri? Maknanya, seseorang yang
menganggotai lebih daripada satu kesatuan.

Seterusnya juga, berkaitan dengan soal siasatan dan pendakwaan. Jadi saya
bertanya kenapakah Jabatan Hal Ehwal Kesatuan Sekerja masih mempunyai kuasa untuk
menyiasat dan mendakwa sedangkan kesatuan sekerja hendaklah diberikan kebebasan
berpersatuan. Sepatutnya, kesatuan sekerja dibiarkan menguruskan hal ehwalnya sendiri
tanpa campur tangan oleh kerajaan dalam sesuatu ataupun dalam kebebasan yang
diberikan.

Seterusnya, saya membangkitkan berkaitan dengan kepelbagaian kesatuan sekerja
ini dalam sesuatu kategori pekerjaan. Sekiranya lebih daripada satu kesatuan ditubuhkan
dalam satu-satu syarikat, sejauh manakah kita dapat memastikan bahawa_berlaku
keharmonian dan juga persefahaman yang baik di dalam syarikat ataupun perusahaan
tersebut untuk dikekalkan dan tidak berlaku persengketaan atau perselisihan di antara
mereka.

Berkaitan dengan pembatalan kesatuan ini, apakah rasional kementerian
memasukkan kesalahan-kesalahan di bawah Penal Code sebagai kesalahan yang
membolehkan kesatuan dibatalkan pendaftarannya? Pindaan ini menggambarkan seolah-
olah kesatuan sekerja amat memberi kesan ataupun mengancam kepada sesebuah negara

sedangkan kesatuan sekerja ini adalah untuk membela para pekerja.
