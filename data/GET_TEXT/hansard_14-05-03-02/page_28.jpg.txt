DR. 4.10.2022 23

Pertanian dan Industri Makanan dan Kementerian Pelancongan Seni dan Budaya. Terima
kasih.

Datuk Haji Hasbi bin Habibollah: Terima kasih Yang Berhormat Pontian. Untuk
makluman Yang Berhormat, pemerkasaan ekonomi belia luar bandar merupakan antara
agenda penting di bawah Dasar Pembangunan Luar Bandar 2030.

Antara program yang dilaksanakan oleh KPLB untuk meningkatkan ekonomi belia
luar bandar ialah melaksanakan program ekonomi dan keusahawanan iaitu Program
Peningkatan Pendapatan (PPP), Skim Pembiayaan Ekonomi Desa (SPED), Program Start
Right @ KPLB dan Program Desa Lestari serta program di bawah MARA seperti Program
Pecutan Usahawan Baharu, dengan izin, Start-Up Accelerator Program (STAR).

Keduanya, menyediakan platform pemasaran atas talian melalui Program Desamall;
ketiga, melaksanakan program pembangunan modal insan seperti Program Latihan
Kemahiran dan Kerjaya (PLKK), TVET, KPLB, program di bawah KEMAS dan INFRA.

Seterusnya ialah melaksanakan pelbagai program seperti Program Pemerkasaan
Wanita, Program Keusahawanan Pusat Pengumpulan Produk Usahawan Desa di Pusat
Komuniti Desa (PKD) yang berfungsi sebagai pusat hentian setempat dengan moto “Satu
Hentian, Pelbagai Perkhidmatan”, dan meneruskan penyediaan infrastruktur dan prasarana
yang lengkap dan mencukupi di luar bandar untuk menyokong pembangunan ekonomi dan
mewujudkan persekitaran luar bandar yang kondusif.

Selain itu, KPLB melalui agensi seperti RISDA, FELCRA Berhad turut melibatkan
belia luar bandar dalam bidang pertanian dan penternakan dengan memberi peluang
pekerjaan dalam sektor perladangan dan membuka tanah terbiar dan projek pertanian.

Kedua, tentang ecotourism ini sebagaimana yang telah diumumkan oleh Yang
Berhormat Menteri KPLB, bahawa sekarang ini memang betul kita menyedari bahawa kita di
dalam kampung tidak menyedari kita tinggal dalam resort. Just that we don’t knows how to
open it up maka, dengan izin, kementerian telah pun berusaha untuk membawa perkara
bersekali dengan bantuan dan juga bekerjasama dengan Kementerian Pelancongan Seni
dan Budaya untuk membangunkan produk-produk pelancongan di dalam kampung-kampung
dan dengan harapan, ini akan- apabila mereka melihat perkara ini menjadi duit, mungkin
insya-Allah, mereka tidak akan berhijrah ke bandar. Tidak payah hendak berhijrah ke bandar
untuk meningkatkan pendapatan mereka daripada segi pelancongan ini.

Satu ialah program yang sekarang ini telah pun dilancarkan iaitu Kampung Sejahtera.
This is another program juga yang baharu dilancarkan untuk digunakan sebagai satu platform
juga untuk memperkembangkan ekonomi di kampung-kampung supaya tidak ada
penghijrahan anak-anak muda. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Hang Tuah Jaya, soalan tambahan.

Timbalan Yang di-Pertua [Dato’ Mohd Rashid Hasnon]: Memberi soalan

tambahan kedua...
