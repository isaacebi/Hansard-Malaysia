DR. 4.10.2022 90

Seorang Ahli: Cakap dengan dinding ya.

Tuan Charles Anthony Santiago [Klang]: Seolah-olah cakap dengan dinding betul.
Untuk seksyen baharu 63A, 63B, 63C, dan juga 63D dan 63E yang memberi kuasa baharu
kepada Ketua Pengarah untuk kuatkuasakan akta memeriksa kesatuan termasuk merampas
dokumen dan menyoal siasat pegawai kesatuan, saya berharap Kementerian Sumber
Manusia berfikir semula, ulang kaji apakah sebenarnya peranan Jabatan Hal Ehwal Kesatuan
Sekerja?

Adakah misi Jabatan Hal Ehwal Kesatuan Sekerja untuk mengawal, memantau, dan
menindas pertubuhan kesatuan-kesatuan? Ataupun misi Jabatan Hal Ehwal Kesatuan
Sekerja ialah membantu pertubuhan kesatuan supaya negara kita mencapai sasaran labour
income share yang ditetapkan oleh pihak kerajaan?

Bagi saya, Jabatan Hal Ehwal Kesatuan Sekerja harus memainkan peranan aktif
untuk meningkatkan unionization kepada 25 peratus di Malaysia. Inilah objektif utama bukan
diberi kuasa untuk memantau aktiviti kKesatuan seperti polis dan dalam dunia kesatuan.

Tuan Yang di-Pertua, saya akan berhenti di sini tetapi saya minta pandangan petua
daripada pihak Tuan Yang di-Pertua apakah cadangan-cadangan yang kita berikan di sini
diambil kira, walhal Yang Berhormat Menteri pun tidak ada di sini, Yang Berhormat Timbalan
Menteri pun tidak ada di sini? Adakah kita cakap dengan dinding kah atau kita cakap sesama
sendiri? Minta pandangan juga petua daripada pihak Tuan Yang di-Pertua.

Tuan Yang di-Pertua: Terima kasih, terima kasih Yang Berhormat Klang. Saya tidak
tahu sama ada pihak kementerian ada di sini? Pihak kementerian ada di sini? Pihak
kementerian ada di sini Yang Berhormat, di belakang sana. Saya rasa mereka yang akan
memberi.

Tuan Charles Anthony Santiago [Klang]: Tuan Yang di-Pertua, apa yang penting
itu kalau kita minta kerajaan batalkan, pegawai-pegawai tidak dapat membuat satu
keputusan. Keputusan seperti ini hanya perlu dibuat oleh pihak Yang Berhormat Menteri
bukan juga Yang Berhormat Timbalan Menteri, Yang Berhormat Menteri sahaja. So, this is
not fair to debate that we’re having today.

Tuan Yang di-Pertua: Saya rasa mesti pihak kementerian akan membawa perkara
ini kepada pihak Yang Berhormat Menteri semestinya Yang Berhormat. Akan tetapi lebih
baiklah kalau pihak Yang Berhormat Menteri dan pihak Yang Berhormat Timbalan Menteri
ada apabila sesuatu rang undang-undang daripada kementerian mereka dibahaskan,

sememangnya. Seterusnya, Yang Berhormat Tuaran. Silakan.

4.45 ptg.

Datuk Seri Panglima Wilfred Madius Tangau [Tuaran]: Terima kasih Tuan Yang
di-Pertua kerana memberi peluang ke Tuaran untuk turut membahaskan Rang Undang-
undang (Pindaan) Akta Kesatuan Sekerja 1959 ini.

Rang undang-undang ini sangat penting, sangat penting kerana dia ada kesan
terhadap ekonomi kita dan kesannya terhadap pekerja-pekerja kita malah ada kesan

terhadap keluarga pekerja-pekerja dan sebagainya. Pindaan ini adalah merupakan satu
