DR. 4.10.2022 26

mempolitikkan. Keempat, Tuan Yang di-Pertua, kita perlu menangani isu pekerja asing ini
secara betul. Kalau tidak, negara boleh menghadapi masalah besar. Seperti sebelum ini
pernah berlaku, we became a dumping ground, dengan izin.

Keempat, Tuan Yang di-Pertua, bukan semua yang minta pekerja asing hendak
berniaga. Mereka hendak meniaga orang. Maka, saya sebagai Menteri, saya meneliti secara
betul. Seterusnya, untuk menjawab soalan Yang Berhormat Ipoh Barat, Tuan Yang di-Pertua,
soalan pertama. Tidak betul apabila Yang Berhormat kata kita tidak dapat selesaikan. Kalau
kita lihat keseluruhan, apabila Yang Berhormat pernah menjadi Menteri Sumber Manusia.
Peranan Kementerian Sumber Manusia adalah yang pertama, menyelesaikan MOU dengan
negara-negara sumber untuk memberi ruang pekerja asing masuk. Kedua, kita meluluskan
kuota. Itu adalah peranan Kementerian Sumber Manusia.

Selepas itu, Tuan Yang di-Pertua, dari segi mengeluarkan VDR, biometrik, medical,
PLKS, eVDR, semuanya di bawah bidang kuasa Kementerian Dalam Negeri. Setelah itu, ada
juga bidang-bidang kuasa daripada duta-duta yang berkaitan di mana dari segi kelulusan atau
pun pengesahan dibuat oleh negara sumber. Akhirnya, apabila pekerja asing masuk ke
negara kita, kembalilah peranan Kementerian Sumber Manusia untuk memastikan mereka
diberi perlindungan dari segi Akta 446, dari segi kedudukan rumah dan sebagainya. Maka,
ini adalah keseluruhan.

Maka, sebagai Kementerian Sumber Manusia yang bertanggungjawab untuk
meluluskan kuota dan menyelesaikan MOU dengan negara-negara sumber, dan memastikan
Akta 446 dipatuhi, saya ingin merakamkan kepada Dewan yang mulia ini bahawa
Kementerian Sumber Manusia telah menyelesaikan tanggungjawab, yang pertama.

Soalan yang kedua, Tuan Yang di-Pertua, pekerja asing dalam sektor-sektor yang
memerlukannya sehingga hari ini. Tuan Yang di-Pertua, kita lihat, walaupun negara
menghadapi kelembapan ekonomi, borders ditutup, tetapi masih dalam keadaan itu,
walaupun pekerja asing tidak boleh masuk ke dalam negara kita, kita sempat menyelesaikan
dengan melalui program-program rekaliberasi oleh Kementerian Dalam Negeri dan sehingga
tahap itu, kita telah menyelesaikan pekerja asing sebanyak 1.2 juta di negara kita.

Pekerja asing yang ada di negara kita setakat hari ini adalah 1,244,400 orang yang
kini bekerja di negara kita dalam pelbagai sektor.

Kedua, Tuan Yang di-Pertua, jumlah eVDR yang telah pun diluluskan oleh
Kementerian Dalam Negeri dan akan masuk ke dalam negara ini dalam masa terdekat adalah
sebanyak 238,943 orang yang telah diluluskan eVDR oleh KDN. Selain daripada itu, Tuan
Yang di-Pertua, 644,379 orang sedang menjalani biometrik dan medical di negara-negara
sumber. Maka, ini menunjukkan keseluruhan pekerja asing yang akan ada dalam negara kita
dalam masa sebulan dua ini adalah 2,127,722 orang.

Ini jauh berbeza dengan keadaan sebelum ini, Tuan Yang di-Pertua. Kalau kita lihat
sejarah, yang paling tinggi masa sebelum COVID-19, jumlah tertinggi adalah 1.8 juta orang
pekerja sahaja dan hari ini, kita lihat permintaan daripada industri yang kita telah pun

selesaikan adalah 2.1 juta.
