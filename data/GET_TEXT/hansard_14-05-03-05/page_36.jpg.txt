DR. 7.10.2022 30

(iv) perolehan alat pengimbas badan dan menaik taraf fasiliti di lima
buah penjara, antaranya Penjara Seremban, Negeri Sembilan
dengan peruntukan RM18 juta; dan

(v) penambahan 25 pos kawalan sempadan PGA, imigresen,
ESSCOM, APMM antaranya di Serikin Sarawak dan Lahad
Datu Sabah.

Kebajikan pasukan beruniform tanah air dan para pesara akan terus

dipelihara. Tahun hadapan inisiatif yang dilaksanakan merangkumi;

(i) RM118 juta untuk menyelenggara rumah Keluarga Angkatan
Tentera (RKAT). Kerajaan bercadang untuk membina RKAT
baharu pelbagai kelas di Pangkalan Udara Butterworth Pulau
Pinang selain 12 buah projek pembinaan RKAT yang sedang
berjalan;

(ii) RM42 juta bagi membaik pulih dan menaik taraf kuarters
kediaman PDRM;

(iii) RM28 juta sebagai peruntukan 2023 bagi meneruskan tiga
buah projek pembinaan kuarters di bawah Jabatan Penjara
antaranya di Pusat Koreksional Labuan dan Akademi
Koreksional Malaysia; dan

(iv) pemberian 50 peratus diskaun ke atas pengangkutan awam di
bawah kendalian prasarana kepada 21,000 orang pemegang
kad veteran ATM dan kad pesara polis di Kuala Lumpur,
Selangor, Pahang dan Pulau Pinang.

Tuan Yang di-Pertua, tahun ini perkembangan modal menyumbang kepada
peningkatan kos makanan sedunia. Kerajaan sedaya upaya memastikan impak
kenaikan kos yang minimum, antaranya melalui penempatan harga siling bahan
makanan, penghapusan permit import dan melaksanakan inisiatif Jualan Murah
Keluarga Malaysia. Selaras dengan Dasar Agromakanan Negara, kerajaan akan
terus memperkasa sekuriti makanan supaya tidak lagi bergantung kepada bekalan
import agar mampu berdaya tahan daripada sebarang kejutan masa hadapan.

Setakat tahun 2020, penggunaan tanah bagi tanaman makanan telah
merosot kepada hanya 1.2 juta hektar berbanding tujuh juta hektar untuk penanaman
kelapa sawit dan getah. Bagi meningkatkan penghasilan makanan, kerajaan
berhasrat untuk memanfaatkan tanah-tanah terbiar milik FELDA, FELCRA dan
RISDA dan agensi di bawah MAFI dengan keluasan sehingga 800 ekar untuk

tanaman makanan. Bagi meningkatkan tahap kemandirian pengeluaran ataupun
