DR. 7.10.2022 35

Pelaburan langsung domestik daripada GLC sememangnya penting dalam
pemulihan ekonomi. Antaranya, KWSP akan meneruskan pembangunan Kwasa
Damansara dengan mewujudkan lebih 6,000 peluang pekerjaan dengan jumlah
pelaburan melebihi RM3 bilion sehingga 2025. Selain itu, PNB juga melalui projek
Menara Merdeka 118 akan membawa nilai pembangunan kasar melebihi RM10
bilion dan mewujudkan sehingga 4,000 peluang pekerjaan baharu.

Bagi tahun 2023, Khazanah Nasional Berhad akan melabur RM1 bilion di
bawah Dana Impak antaranya RM230 juta dikhaskan untuk pelaburan dalam syarikat
berteknologi tinggi milik tempatan. Dana ini akan menyokong lebih banyak anak
tempatan untuk menuai pengalaman bekerja dengan syarikat multinasional dengan
menubuhkan — syarikat berteknologi milik sendiri, seperti SkyeChip. Bagi
menggalakkan syarikat seumpama ini untuk menjana paten sendiri, kerajaan juga
bercadang melanjutkan galakan cukai bagi pembangunan harta intelek sehingga 31
Disember 2025.

Bagi menggalakkan lebih ramai pelabur mangkin menyumbang kepada
aktiviti ekonomi melalui pendanaan modal dalam syarikat penerima pelaburan,
galakan cukai akan dilanjutkan sehingga 31 Disember 2026.

Hospital Pakar KPJ Damansara 2 dengan kapasiti 300 katil telah siap
dibangunkan di atas tanah rizab Melayu oleh Pelaburan Hartanah Berhad. PHB akan
terus melaksanakan pembangunan komersial untuk menambah nilai pemilikan
hartanah bumiputera termasuk di tanah-tanah rizab Melayu. Tahun hadapan, RM50
juta disediakan kepada PHB.

Bagi mengembangkan lagi perniagaan bumiputera yang berkebolehan, Ekuiti
Nasional Berhad (EKUINAS) menyediakan pelaburan Dana Asas berjumlah RM100
juta, sebagai dana pelaburan langsung khusus untuk syarikat bumiputera dengan
nilai pelaburan minimum RM10 juta bagi setiap pelaburan.

#1730

Kementerian Kewangan telah melancarkan garis panduan Prinsip Tadbir
Urus Baik untuk diterima pakai oleh semua GLIC dan akan diperluas kepada semua
GLC. Selanjutnya, satu piawaian pelaburan bakal dilancarkan bagi memastikan
agenda kemapanan dipertimbangkan dalam proses pelaburan GLIC.

Tuan Yang di-Pertua, Pusat Transformasi Bandar (UTC) telah memudahkan
rakyat dalam mendapatkan pelbagai perkhidmatan kerajaan di satu tempat. Bagi
memastikan manfaat terus dirasai oleh Keluarga Malaysia, UTC akan diberi nafas

baharu dan ditransformasi dengan perkhidmatan digital dan pekerjaan. Dicadangkan
