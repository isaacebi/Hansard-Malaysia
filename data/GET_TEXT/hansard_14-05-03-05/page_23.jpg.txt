DR. 7.10.2022 17

#TeamMOF telah bertemu Kak Noraishah semasa mengadakan lawatan ke
PPR Lembah Subang 1. Sebagai ketua komuniti yang disegani, beliau amat aktif dan
sering bekerjasama dengan pihak PBT dan Yayasan Hasanah dalam menyumbang
kepada pembangunan komuniti menerusi program keusahawanan’ dan
pemerkasaan wanita demi membolehkan mereka berdikari. Sapu tangan batik saya
hari ini juga ialah hasil tangan usahawan wanita di PPR. Dalam membina
persekitaran komuniti yang harmoni, kerajaan komited untuk:

(i) memastikan kondisi rumah strata, kos rendah dan sederhana

yang selamat dengan menyelenggara termasuk menggantikan
lif-lif usang dengan peruntukan RM290 juta;

(ii) meningkatkan khidmat kesihatan bergerak antaranya di
kawasan rumah kos rendah dengan peruntukan RM22 juta;

(iii) menyediakan kelas pemulihan untuk anak-anak penghuni
rumah kos rendah yang tercicir pembelajaran semasa
pandemik COVID-19; dan

(iv) mempergiat aktiviti peningkatan pendapatan oleh Yayasan
Hasanah antaranya membantu§ pengusaha makanan
memanfaatkan platform CloudKitchens.

Tuan Yang di-Pertua, bagi menggalakkan Keluarga Malaysia menggunakan
pengangkutan awam, kerajaan akan terus mensubsidi kos perkhidmatan dan
meningkatkan capaian pengangkutan awam di seluruh negara. Perkhidmatan bas
henti-henti penting kepada penduduk bandar yang menggunakan kenderaan awam
untuk ke tempat kerja. Bagi tahun hadapan, RM180 juta disediakan antaranya bagi
menambah baik capaian bas awam kepada warga di Melaka, Kota Kinabalu dan
Kuching. Kerajaan juga akan menggantikan 18 buah bas henti-henti kendalian
MARA untuk manfaat penduduk Kedah.

Selanjut perkhidmatan udara pula merupakan mod pengangkutan utama bagi
penduduk pedalaman Sabah dan Sarawak. Kerajaan komited untuk terus
mensubsidi perkhidmatan pengangkutan udara dengan peruntukan RM209 juta
untuk manfaat penduduk luar bandar. Kerajaan juga akan menambah_baik
kemudahan di tujuh lapangan terbang Sabah dan Sarawak, dengan membina
wheelchair ramp untuk manfaat 2,300 komuniti berkerusi roda yang menggunakan
MAS Wings.

Secara purata warga Lembah Klang yang menggunakan kemudahan rel dan
bas untuk ke tempat kerja perlu berbelanja sekitar RM200 sebulan. Bagi

mengurangkan kos perjalanan, kerajaan akan meneruskan inisiatif pas bulanan
