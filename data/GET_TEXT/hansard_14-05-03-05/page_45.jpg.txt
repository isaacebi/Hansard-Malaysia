DR. 7.10.2022 39

Kerajaan telah berjaya menarik komitmen pelaburan sehingga RM40 bilion
daripada syarikat Intel, Infineon dan Osram iaitu tiga gergasi E&E global. Bagi
menarik lebih banyak pelaburan bernilai tambah tinggi serta menjana peluang
pekerjaan profesional, pendekatan strategik akan diambil melalui pewujudan dana
pelaburan lebih RM1 bilion.

Sebagai menyokong ekosistem E&E, RM10 juta disediakan kepada the
Collaborative Research in Engineering, Science and Technology Centre (CREST)
untuk membangunkan aplikasi berasaskan teknologi frekuensi radio dan bluetooth
bagi industri automotif.

Ekoran ketidaktentuan geopolitik dan gangguan rantaian global, kerajaan
menyediakan insentif penempatan semula bagi menarik pelabur sektor E&E yang
terjejas untuk memindahkan operasi ke Malaysia melalui pelanjutan galakan cukai
sedia ada dan kadar cukai 15 peratus kepada C-Suite sehingga tahun 2024.

Industri peranti perubatan terus berkembang sebagai sektor bernilai tinggi.
Syarikat multinasional global seperti B. Braun telah mengeksport ke seluruh dunia
produk mereka yang dikilangkan di Malaysia hasil reka bentuk jurutera kita. Syarikat
tempatan seperti Ideal Healthcare di Sungai Petani juga telah menghasilkan
pelbagai peranti perubatan untuk pasaran tempatan.

Untuk tahun 2023, RM20 juta disediakan secara geran padanan untuk
menyokong pembangunan produk dan melahirkan bakat tempatan industri peranti
perubatan. Kerajaan turut akan mengutamakan perolehan produk farmaseutikal dan
peranti perubatan daripada pengeluar tempatan. Bagi menggalakkan pembangunan
farmaseutikal, insentif cukai pendapatan bagi pengeluar produk farmaseutikal
tempatan dilanjutkan sehingga akhir 2025.

Bagi menarik syarikat aeroangkasa baharu dan menggalakkan
perkembangan syarikat sedia ada, insentif cukai pendapatan serta elaun cukai
pelaburan akan dilanjutkan sehingga 31 Disember 2025. Geran padanan RMS5O0 juta
disediakan bagi menyokong pembangunan komponen aeroangkasa. Kawasan di
sekitar KLIA Sepang pula akan terus dimajukan sebagai kluster industri
aeroangkasa terutamanya untuk operasi penyelenggaraan, pembaikan dan baik
pulih (MRO).

01740

PETRONAS telah melabur lebih USD27 bilion bagi membangunkan
Kompleks Petroleum Pengerang sebagai fasiliti petrokimia terbesar di rantau ini.
Bagi mengembangkan Pengerang sebagai hab petrokimia, kerajaan mencadangkan

status khas bagi Pengerang untuk insentif pelaburan industri kimia dan petrokimia.
