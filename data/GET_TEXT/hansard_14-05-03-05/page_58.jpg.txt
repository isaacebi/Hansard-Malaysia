DR. 7.10.2022 52

Kepada Ahli-ahli Yang Berhormat saya menyeru, marilah sama mendukung
bajet ini. Di bawahnya berteduh impian, terpancar harapan lebih 32 juta rakyat
Malaysia. Itulah natijahnya, itulah momennya, inilah Bajet 2023. Kepada-Mu Ya
Allah, kami tawakal dan berdoa. Semoga Keluarga Malaysia, makmur bersama.

Tuan Yang di-Pertua, saya mohon mencadangkan. Wabillahitaufik
walhidayah wassalamualaikum warahmatullahi wabarakatuh. [Tepuk]

Tuan Yang di-Pertua: Terima kasih Yang Berhormat Menteri Kewangan.
Ada sesiapa menyokong?

Menteri Kanan Kerja Raya [Dato’ Sri Haji Fadillah bin Yusof]: Tuan Yang
di-Pertua, saya mohon menyokong.

Tuan Yang di-Pertua: Terima kasih Yang Berhormat Menteri Kanan.

USUL
ANGGARAN PEMBANGUNAN 2023

Menteri Kewangan [Datuk Seri Utama Tengku Zafrul bin Tengku Abdul
Aziz]: Tuan Yang di-Pertua, saya mohon mencadangkan bahawa Usul di atas nama
saya di dalam Aturan Urusan Mesyuarat yang berbunyi;

“Bahawa Dewan ini, mengikut subseksyen 4(3) Akta
Kumpulan Wang Pembangunan 1966 [Akta 406], membuat ketetapan
iaitu suatu jumlah wang sebanyak tidak lebih dari sembilan puluh
tujuh_bilion ringgit (RM97,000,000,000) dibelanjakan daripada
Kumpulan Wang Pembangunan bagi tahun 2023, dan bagi tujuan dan
butiran Perbelanjaan Pembangunan yang dinyatakan di bawah
Maksud Pembangunan atau (“P”) dalam senarai Anggaran
Perbelanjaan Persekutuan 2023, yang dibentangkan sebagai Kertas
Perintah 36 Tahun 2022, adalah diuntukkan di bawah Maksud-
maksud yang berkenaan jumlah-jumlah yang bersetentangan dengan
butiran-butiran itu di ruangan enam dan tujuh senarai tersebut,
diserahkan kepada Jawatankuasa sebuah-buah Majlis.”

Tuan Yang di-Pertua: Ada sesiapa yang menyokong?

Menteri Perdagangan Dalam Negeri dan Hal Ehwal Pengguna [Dato Sri
Alexander Nanta Linggi]: Tuan Yang di-Pertua, saya mohon menyokong.

Tuan Yang di-Pertua: Ahli-ahli Yang Berhormat, mengikut peruntukan
Peraturan Mesyuarat 66(3), perbahasan di atas usul-usul bagi Bacaan Kali Yang
Kedua atas Rang Undang-undang Perbekalan 2023, dan Usul Anggaran
Perbelanjaan Pembangunan 2023, hendaklah ditangguhkan kepada suatu tarikh
yang tidak kurang daripada dua hari, setelah usul-usul tersebut dicadangkan, dan

disokong.
