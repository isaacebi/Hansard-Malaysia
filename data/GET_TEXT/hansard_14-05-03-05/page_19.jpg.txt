DR. 7.10.2022 13

dengan menawarkan 50,000 peluang kerjaya secara kontrak merangkumi 15,000
dalam sektor awam dan 35,000 melalui GLC. Tempoh perkhidmatan MySTEP sektor
awam juga akan dilanjutkan sehingga 31 Disember 2023. Sukacita juga, diumumkan
bermula tahun 2023, gaji MySTEP akan dinaikkan sebanyak RM100 iaitu antara
RM1,500 hingga RM2,100 berbanding RM1,400 hingga RM2,000.

Keluarga Malaysia akan terus disediakan dengan peluang mengikuti pelbagai
program peningkatan kemahiran dan latihan bagi mempersiapkan diri memenuhi
kehendak pasaran kerja. HRD Corp akan menyediakan sejumlah RM750 juta untuk
memberi latihan kemahiran kepada lebih 800,000 pekerja bagi meningkatkan
produktiviti dan peluang pendapatan.

Sebagai usaha melahirkan bakat baharu, Suruhanjaya Sekuriti dengan
kerjasama Dana Pembangunan Pasaran Modal akan menubuhkan Dana Inovasi
Digital (DIGID) melibatkan RM30 juta bagi meningkatkan kebolehpasaran 9,000
graduan dalam pasaran modal. Selain itu, RM20 juta juga disediakan bagi
melaksanakan Program Usahawan Siswazah (PUSh) untuk memanfaatkan 1,000
graduan menceburi bidang keusahawanan.

Tuan Yang di-Pertua, pendidikan ialah pelaburan terbaik bagi membina masa
depan negara yang cerah. Kementerian Pendidikan Malaysia akan terus menerima
peruntukan terbesar iaitu RM55.6 bilion berbanding RM52.6 bilion. [Dewan tepuk]
Bantuan Awal Persekolahan selama ini telah meringankan beban ibu bapa
berpendapatan RM3,000 ke bawah untuk menyediakan kelengkapan sekolah anak-
anak. Bermula tahun ini, Bantuan Awal Persekolahan (BAP) telah dinaikkan kepada
RM150 berbanding RM100.

Bagi tahun hadapan 2023, sukacita diumumkan Bantuan Awal Persekolahan
akan diberikan kepada semua murid tanpa mengira had pendapatan ibu bapanya.
Sebagai contoh, jika sebuah keluarga mempunyai tiga orang anak bersekolah, maka
mereka layak menerima BAP sebanyak RM450. /nsya-Allah, bantuan ini akan
disalurkan pada Januari 2023 dan diharap dapat meringankan beban ibu bapa yang
menyara anak-anak bersekolah. Peruntukan disediakan untuk BAP ini adalah
sebanyak RM825 juta iaitu jauh melebihi peruntukan tahun ini sebanyak RM450 juta.

Rancangan Makanan Tambahan (RMT) telah dilaksanakan sejak tahun
1979, bagi memastikan murid dari keluarga susah mendapat khasiat makanan yang
diperlukan. Seperti saya umumkan semasa Bajet 2022, kerajaan telah menambah
baik RMT dengan menyediakan bekalan susu pada setiap hari persekolahan anak-
anak. Bagi terus menambah baik program ini, kerajaan akan menaikkan kadar

makanan bermasak RMT daripada RM2.50 kepada RM3.50 untuk Semenanjung dan
