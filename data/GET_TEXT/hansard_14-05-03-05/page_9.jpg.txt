DR. 7.10.2022 3

Bermula dengan penguncupan 4.5 peratus pada suku ketiga 2021, ekonomi
negara telah kembali berkembang 3.6 peratus bagi suku keempat 2021, terus
mengukuhkan lima peratus pada suku pertama 2022 dan kini melonjak 8.9 peratus
bagi suku kedua 2022. Pertumbuhan suku kedua tahun ini merupakan pencapaian
terbaik di Asia Tenggara.

Momentum pertumbuhan ekonomi dijangka berterusan malah_ lebih
mengukuh bagi suku ketiga 2022. Insya-Allah ekonomi negara dijangka berkembang
lebih baik daripada unjuran Mac lalu antara 5.3 peratus hingga 6.3 peratus dengan
indikator ekonomi yang terus menyokong trend pertumbuhan, kerajaan menyemak
semula unjuran KDNK 2022 kepada antara 6.5 peratus hingga 7 peratus.

Pemulihan tahun 2022 bukanlah semata-mata tentang KDNK sahaja, malah
kehidupan rakyat juga telah bertambah baik. Kadar pengangguran telah menurun
untuk 12 bulan berturut-turut iaitu daripada 4.8 peratus pada Julai 2021, menurun
kepada 3.7 peratus pada Julai 2022. Dengan hanya setahun, kerajaan berjaya
kembalikan pasaran buruh ke tahap guna tenaga penuh.

Keyakinan pengguna juga telah kembali pulih apabila nilai jualan dagangan
borong dan runcit bagi Julai 2022 telah melonjak kepada 41 peratus berbanding Julai
2021. Bagi tujuh bulan pertama, nilai keseluruhan perdagangan borong dan runcit
mencecah RM882 bilion iaitu 20 peratus lebih tinggi berbanding tempoh sama pada
tahun 2021.

Pun begitu, pemulihan ekonomi yang terus mengukuh ini tetap tidak
terkecuali daripada berdepan ketidaktentuan. Ekoran perkembangan global, kadar
inflasi negara telah meningkat daripada 2.3 peratus pada Januari 2022 kepada 4.7
peratus pada Ogos 2022. Jika tidak kerana bantuan dan subsidi kerajaan sebanyak
RM/7.7 bilion, kadar inflasi Malaysia sepatutnya akan lebih tinggi dan boleh
mencecah sehingga 10 peratus.

1610

Ekoran kadar inflasi tinggi yang dihadapi negara-negara lain terutamanya
Amerika Syarikat yang mencecah lapan peratus, dasar monetari mereka telah
diketatkan secara agresif dengan kadar faedah dinaikkan sebanyak 300 mata asas
tahun ini. Ini bermakna dengan trend negara-negara asing mengetatkan dasar
monetari mereka, dijangkakan dunia bakal menghadapi kelembapan ekonomi
menjelang tahun 2023.

Tuan Yang di-Pertua, tinjauan ekonomi dunia bagi tahun 2023 akan semakin
tidak menentu dan mencabar susulan konflik geopolitik, tekanan inflasi global, dasar
monetari yang mengetat dan prospek pertumbuhan ekonomi yang lemah. Pada

Januari 2022, Tabung Kewangan Antarabangsa (IMF) mengunjurkan kadar
