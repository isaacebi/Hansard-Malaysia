DR. 7.10.2022 41

ekosistem startup dengan agensi kerajaan bagi mencari penyelesaian berasaskan
teknologi kepada isu utama yang dihadapi agensi kerajaan.

Malaysia telah melancarkan DE Rantau bagi mempromosi mobiliti profesional
digital yang menyokong gaya hidup nomad. Bagi tahun 2023, DE Rantau akan
menyediakan enam lokasi baharu melibatkan 2,000 Penginapan Sewa Pendek yang
diperakui sebagai Hab Nomad Digital. Tahun hadapan, DE Rantau dijangka
memanfaatkan 120 buah syarikat pemula dan akan menyumbang lebih RM180 juta
kepada ekonomi.

Taman Teknologi MRANTI kini dalam proses transformasi untuk menjadi hab
inovasi bertaraf dunia dengan kluster seperti teknologi kesihatan dan pembuatan
pintar. Bagi memulakan transformasi ini, kKerajaan menyediakan peruntukan awal
RM18 juta. Di samping itu, MRANTI juga akan menerajui usaha selaku badan
pengiktirafan barangan, perkhidmatan dan teknologi hasil R&D tempatan yang
kemudiannya akan diberi keutamaan dalam perolehan kerajaan.

Tuan Yang di-Pertua, secara keseluruhan sektor agrikomoditi menyumbang
RM20.4 bilion kepada KDNK suku kedua 2022. Bagi tahun 2023, kerajaan
memperuntukkan RM2.6 bilion kepada FELDA, FELCRA dan RISDA sebagai antara
agensi utama yang mengawal selia aktiviti komoditi. Dasar Agrikomoditi Negara 2030
menyasarkan kawasan bertanam getah sekurang-kurangnya 1.1 juta hektar
menjelang 2030. Bagi mencapai sasaran ini, sejumlah RM315 juta disediakan untuk
melaksanakan Program Pembangunan Kawasan Bertanam Getah Pekebun Kecil
bagi menggantikan pokok getah tua yang tidak lagi berhasil untuk manfaat 387,000
orang pekebun kecil.

Selain itu, Program Pembangunan Semula Hasil Baharu turut dilaksanakan
bagi menggalakkan pekebun kecil meneroka pendapatan baharu selain getah seperti
tanaman makanan jangka pendek dengan peruntukan RM40 juta.

Bagi Program Pensijilan Minyak Sawit Mampan Malaysia (MSPO) telah
berjaya meliputi 98 peratus kawasan penanaman sawit. Kerajaan menyediakan
RM70 juta bagi terus menambah baik tahap kelestarian industri sawit, termasuk
menggalakkan kitaran semula bahan sisa sawit. Kerajaan juga akan mempergiat
usaha mempromosi dan Kempen Menangani Antiminyak Sawit di peringkat global.

Levi pekerja asing pelbagai peringkat atau multi-tiered levy disasarkan untuk
dilaksanakan menjelang 2023. Melalui pendekatan tersebut, syarikat dengan
bilangan pekerja asing tinggi seperti sektor perladangan dan pembinaan akan
dikenakan kadar levi lebih tinggi. kerajaan bercadang menyalur semula hasil levi

tambahan untuk menyokong majikan membiayai inisiatif automasi. Dengan itu, dasar
