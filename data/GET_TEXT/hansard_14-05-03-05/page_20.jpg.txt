DR. 7.10.2022 14

RM3 kepada RM4 bagi Sabah, Sarawak dan Labuan. Kenaikan kadar ini akan
berkuat kuasa pada bulan ini juga.

Sejumlah RM777 juta disediakan iaitu peningkatan signifikan berbanding
RM280 juta pada tahun 2020 atas perluasan penerima kenaikan kadar dan
penyediaan bekalan susu setiap hari. Dengan itu, lebih 800,000 murid serta 7,300
pengusaha makanan dan pembekal susu tempatan akan menerima manfaat
daripada penambahbaikan ini.

Bagi tahun hadapan, sejumlah RM2.3  bilion diperuntukkan untuk
menyediakan ruang pembelajaran yang kondusif dan selamat buat murid-murid
sekolah. Ini merupakan peningkatan ketara berbanding peruntukan RM1.7 bilion
bagi tahun ini. Daripada jumlah tersebut, RM1.1 bilion disediakan untuk kerja-kerja
penyelenggaraan dan pembaikan sekolah merangkumi sekolah kebangsaan,
sekolah jenis kebangsaan Cina dan Tamil serta sekolah agama.

Sejumlah RM1.2 bilion pula disediakan untuk menaik taraf infrastruktur
sekolah daif terutamanya bagi menggantikan bangunan kayu lama untuk keselesaan
khususnya anak-anak di Sabah dan Sarawak dengan melibatkan 123 projek di
Sabah dan 182 projek di Sarawak. Bagi memenuhi keperluan penduduk setempat,
kerajaan pada tahun 2023 akan mula membina lima buah sekolah baharu dengan
kos RM430 juta melibatkan SMK Nabalu Sabah, SMK Dudong Sarawak, SK Paya
Dusun Terengganu, SK Cyberjaya 2 dan SMK Denai Alam, Selangor.

Tuan Yang di-Pertua, pencapaian pendidikan tinggi negara terus
membanggakan pada mata global. Bagi tahun hadapan, Kementerian Pengajian
Tinggi akan diperuntukkan sejumlah RM15.1 bilion. Kerajaan komited untuk
memastikan anak-anak Keluarga Malaysia meneruskan pengajian hingga ke menara
gading. Secara keseluruhan, RM3.8 bilion disediakan sebagai biasiswa dan
pinjaman pendidikan bagi manfaat anak bangsa.

Atas keprihatinan Yang Amat Berhormat Perdana Menteri, Elaun Sara Hidup
bagi pelajar MARA dan PETRONAS telah dinaikkan. Sebagai tambahan, sukacita
diumumkan kadar Elaun Sara Hidup tajaan JPA bagi pelajar dan pegawai dalam
negara akan diseragamkan dan dinaikkan sebanyak RM100 sebulan bagi semua
peringkat pengajian menjadikan Elaun Sara Hidup tajaan JPA antara RM730 hingga
RM980 sebulan.

1640

Kemudahan pendidikan buat anak-anak bumiputera khususnya dari keluarga
susah akan terus diberi perhatian. Tahun hadapan, sebahagian besar daripada
peruntukan RM6.6 bilion kepada MARA, Yayasan Peneraju dan UiTM adalah untuk

menyediakan bumiputera dengan akses pinjaman pendidikan serta peluang
