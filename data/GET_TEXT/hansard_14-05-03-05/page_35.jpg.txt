DR. 7.10.2022 29

Sejak tahun 2019, MySalam telah meluluskan tuntutan berkaitan penyakit
kritikal dan hospitaliti berjumlah RM734 juta kepada 1.5 juta orang individu B40. Ini
termasuk 500,000 individu yang menerima pampasan disebabkan COVID-19
dengan nilai keseluruhan RM330 juta. Kerajaan berhasrat untuk meneruskan
pelaksanaan MySalam kepada penerima BKM sepanjang tahun 2023. Skim ini akan
diteruskan dengan membuka kepada syarikat insurans dan takaful untuk bersama-
sama memastikan kesinambungan MySalam.

Baucar Perlindungan Tenang telah memanfaatkan lebih tiga juta orang
penerima BKM akan diteruskan melalui kaedah perkongsian kos. la turut diperluas
kepada pembelian produk perlindungan bencana banjir untuk rumah kediaman.

Kumpulan Wang Amanah Negara berdasarkan Akta KWAN 1988 diwujudkan
dengan mandat untuk menjana semua pendapatan berterusan demi faedah negara
dan generasi akan datang. Selaras dengan tujuan tersebut, kerajaan telah
memperuntukkan sehingga RM6 bilion untuk vaksin COVID-19. Setakat 30
September 2022, sebanyak RM5 bilion telah pun dibelanjakan untuk Program
Imunisasi COVID-19 Kebangsaan. Kerajaan ingin memberi jaminan, bahawa
peruntukan stok vaksin masih mencukupi bagi mereka yang ingin mendapatkan
vaksin dos tambahan pada tahun 2023.

Kerajaan komited untuk menambah semula dana KWAN apabila krisis
berakhir dan tertakluk kepada kedudukan kewangan yang mengizinkan. Selaras
dengan itu, PETRONAS bercadang untuk menyumbangkan sebanyak RM2 bilion ke
dalam KWAN pada tahun 2023. Kerajaan menyeru lebih banyak entiti menyumbang
ke dalam KWAN bagi manfaat negara di hari muka.

Tuan Yang di-Pertua, kerajaan terus memperkukuhkan ketenteraman awam
dan keselamatan negara dengan KDN dan MINDEF diperuntukkan sebanyak
RM18.3 bilion dan RM17.4 bilion. Tahun 2023, usaha utama kerajaan adalah untuk
melaksanakan;

(i) pembelian dan penyelenggaraan aset ATM bagi meningkatkan

kesiagaan pertahanan dengan peruntukan hampir RM4 bilion;
(ii) pembelian dan _ penyelenggaraan aset PDRM bagi
meningkatkan keselamatan dalam negeri dengan peruntukan
RM431 juta;

(iii) penyelenggaraan semua kapal dan bot APMM_ bagi
memastikan keselamatan kawasan maritim negara dengan
peruntukan RM485 juta;
