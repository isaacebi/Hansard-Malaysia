DR. 7.10.2022 7

pendigitalan. Diharapkan usaha ini dapat meningkatkan pendapatan isi rumah miskin
tegar supaya melepasi pendapatan garis kemiskinan makanan.

Tuan Yang di-Pertua, kerajaan ini tidak pernah melupakan isi rumah
kumpulan pertengahan. Kerajaan sentiasa berusaha untuk menambah pendapatan
boleh guna yang boleh dimanfaatkan oleh golongan M40. Kepada hampir 1 juta
pembayar cukai, kerajaan ingin maklumkan satu khabar gembira. Sukacita
diumumkan kadar cukai pendapatan individu bermastautin dikurangkan dua mata
peratusan bagi banjaran pendapatan bercukai antara lebih RM50,000 sehingga
RM100,000 iaitu;

(i) banjaran pendapatan bercukai lebih RM50,000 hingga

RM70,000, kadarnya diturunkan daripada 13 peratus kepada
11 peratus; dan
(ii) banjaran pendapatan bercukai lebih RM70,000_ hingga
RM100,000 kadarnya diturunkan daripada 21 peratus kepada
19 peratus. [Tepuk]
1620

Pada masa yang sama, banjaran pendapatan bercukai lebih RM250,000
sehingga RM400,000 akan digabungkan dengan banjaran lebih RM400,000
sehingga RM600,000 dan dikenakan kadar cukai 25 peratus.

Dengan layanan khas cukai pendapatan ini, penjimatan cukai kepada
kumpulan pertengahan adalah sehingga RM1,000 dan untuk kumpulan teratas
adalah sehingga RM250. Ini bermakna, dianggarkan RM800 juta tersedia sebagai
lebihan pendapatan yang boleh dibelanjakan oleh rakyat.

Bagi membudayakan pembayaran tanpa tunai (cashless), inisiatif e-Pemula
M40 akan dilaksanakan iaitu tawaran kredit e-dompet sebanyak RM100 kepada
kumpulan M40 berpendapatan tahunan di bawah pendapatan RM100,000.
Dianggarkan, seramai lapan orang individu layak menuntut kredit dengan peruntukan
disediakan RM800 juta.

Tuan Yang di-Pertua, wanita ialah anugerah. Mereka bukan sahaja membina
keluarga sakinah malah turut segandingan memakmurkan negara. Bagi memastikan
dasar yang direncanakan mengambil kira kepentingan gender, Gender Focal Team
akan diwujudkan di setiap kementerian dan agensi. [Tepuk]

Kita semua di dalam Dewan yang mulia ini telah menjadi saksi kepada
lulusnya Rang Undang-undang Antigangguan Seksual 2021. Komitmen tegas ini
adalah untuk menoktahkan segala bentuk gangguan seksual di samping

meningkatkan kesedaran semua agar tindakan ini tidak lagi dinormalisasi. Bagi
