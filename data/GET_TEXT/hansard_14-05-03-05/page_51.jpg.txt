DR. 7.10.2022 45

Industri halal Malaysia diunjur dalam RMK-12 akan menyumbang 8.1 peratus
kepada KDNK dan menjana RM56 bilion pendapatan eksport menjelang tahun 2025.
Untuk menyemarakkan pembangunan industri halal, RM92 juta disediakan
antaranya untuk:

(i) meneruskan Projek Pembangunan Pusat Hab Halal Tanjung

Manis, Sarawak yang dijangka siap pada tahun depan dengan
peruntukan RMS59 juta;

(ii) melaksanakan Program Malaysia Services and Halal Global
bagi mempromosi produk halal di pasaran global dengan
peruntukan RM8 juta;

(iii) melaksanakan_inisiatif pembangunan industri halal bagi
meningkatkan pematuhan pensijilan halal dan mengadaptasi
inovasi halal dengan peruntukan RM6.5 juta; dan

(iv) memperkenalkan Wakaf Halal PKS OKU bagi melaksanakan
program onboarding kepada OKU yang ingin menceburi
bidang perniagaan halal dengan peruntukan RM2.5 juta.

[Minum air]

Tuan Yang di-Pertua, bagi memastikan kesejahteraan rakyat luar bandar,
kemudahan infrastruktur akan terus ditambah baik. Bagi tahun 2023, sejumlah
RM2.55 bilion disediakan dengan tumpuan kepada Sabah dan Sarawak untuk
melaksanakan projek berikut:

(i) Projek Jalan Luar Bandar dan Jalan Perhubungan Desa

hampir 500 kilometer berjumlah RM1.5 bilion untuk manfaat
lebih 110 ribu orang penduduk antaranya dari Kampung
Orang Asli Bawong, Kuala Kangsar ke Rancangan
Penempatan Semula Kemar, Perak;

(ii) Projek Bekalan Elektrik Luar Bandar dengan peruntukan
sebanyak RM472 juta untuk memanfaatkan penghuni 2,100
buah rumah;

(iii) Projek Bekalan Air Luar Bandar dan Bekalan Air Alternatif
berjumlah RM381 juta bagi manfaat penghuni 4,800 buah
rumah antaranya di Ladang RISDA Palong di Jempol, Negeri
Sembilan;

(iv) Projek Lampu Jalan Kampung melalui pemasangan baharu
6,800 unit lampu dan penyelenggaraan dengan peruntukan
sebanyak RM123 juta; dan
