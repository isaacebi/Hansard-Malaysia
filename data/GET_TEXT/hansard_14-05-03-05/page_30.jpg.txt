DR. 7.10.2022 24

disediakan untuk insentif penganjuran program pelancongan termasuk acara sukan
antarabangsa.

Selain itu ia turut disediakan bagi menggalakkan perkhidmatan penerbangan
charter terutamanya dari Timur Tengah dan Asia Timur. Kerajaan bersama Malaysia
Airport Holdings Berhad dan syarikat penerbangan antarabangsa akan
mengusahakan laluan penerbangan terus baharu destinasi antarabangsa seperti
dari Asia Barat dan Timur Tengah ke Malaysia termasuk ke Lapangan Terbang
Antarabangsa Kota Kinabalu dan Pulau Pinang.

Segmen ekopelancongan telah menjadi antara tarikan pelancong asing di
Malaysia. Ini termasuklah The Habitat, Bukit Bendera yang berjaya menjadi destinasi
tumpuan pelancong. Tahun hadapan sebanyak RM10 juta disediakan melalui usaha
sama dengan jaringan pengusaha ekopelancongan bagi:

(i) menaik taraf tarikan ekopelancongan di Gua Kelam, Perlis;

(ii) merintis usaha pengurusan sisa pepejal mampan di Pulau

Perhentian, Terengganu; dan
(iii) mempergiat aktiviti-aktiviti di Taman Pertanian Jubli Perak
Sultan Ahmad Shah di Kuantan, Pahang.

Bagi menggalakkan Keluarga Malaysia melancong di destinasi pilihan dalam
negara, kerajaan akan memperuntukkan RM25 juta bagi menyediakan insentif
kepada rakyat dalam bentuk diskaun, baucar dan rebat bagi penginapan, pakej
pelancongan, kraf tangan dan karya seni sehingga RM100.

Hotel di Malaysia wajar memainkan peranan untuk memaparkan kraf tangan
hasil pengusaha tempatan kepada pelancong. Hotel One and Only Desaru Coast
Resort milik Khazanah Nasional Berhad merupakan hotel yang memaparkan 100
peratus hiasan daripada kraf tangan Malaysia. Bagi menggalakkan lagi sektor
pelancongan mengutamakan kraf tangan tempatan, kerajaan mencadangkan
potongan cukai khas kepada hotel yang membeli produk kraf tangan tempatan
dengan kos pembelian sehingga RM500,000.

Sokongan berterusan kepada pengusaha industri pelancongan adalah amat
penting. Wan Muhamad Ihsan yang membuka hotel kontena di Pulau Pangkor
misalnya telah mendapat manfaat daripada pembiayaan pelancongan kerajaan
untuk mengekalkan pekerja beliau semasa tempoh pandemik.

Bagi membantu pengusaha pelancongan, kerajaan bercadang untuk
melaksanakan inisiatif berikut;

(i) Pembiayaan pelancongan Bank Negara Malaysia dengan dana

RM500 juta termasuk meningkatkan had pembiayaan
maksimum daripada RM300,000 kepada RM500,000;
