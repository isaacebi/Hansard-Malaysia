DR. 7.10.2022 40

Untuk menyokong hasrat ini, kKemudahan jaringan lebuh raya ke Pengerang
akan ditambah baik melalui pembinaan lorong memotong di Senai-Desaru
Expressway. Sebagai langkah tambahan, kerajaan juga bersetuju untuk
melaksanakan projek menaik taraf Lebuh Raya Utara Selatan di Senai Utara-
Pandan, Johor Bahru daripada empat lorong kepada enam lorong dengan kos
RM510 juta.

Bagi menyokong pembangunan syarikat tempatan berasaskan teknologi
yang berjaya seperti Aemulus Holdings Berhad, kerajaan menyediakan RM100 juta
di bawah Dana Pelaburan Strategik Tempatan. Kerajaan juga akan melanjutkan
potongan cukai sehingga RM1.5 juta ke atas perbelanjaan penyenaraian di Pasaran
ACE dan LEAP sehingga tahun taksiran 2025 di samping turut memperluas potongan
cukai meliputi kos penyenaraian syarikat berasaskan teknologi di Pasaran Utama
Bursa Malaysia.

Tuan Yang di-Pertua, aktiviti R&D diperuntukkan RM364 juta dan diterajui
dua kementerian utama iaitu Kementerian Pengajian Tinggi dan Kementerian Sains,
Teknologi dan Inovasi.

Selain itu, kerajaan menyediakan RM50 juta antaranya untuk;

(i) melaksanakan pembangunan dan pengkomersialan,
nanoteknologi di bawah NanoMalaysia Berhad dengan
peruntukan RM‘16 juta;

(ii) memacu inovasi perniagaan melalui skim insentif penyelidikan
bagi perusahaan dengan peruntukan RM65 juta;

(iii) menyediakan Dana Modal Teroka bagi membiayai melalui
suntikan ekuiti dalam syarikat berteknologi tinggi sektor E&E
dan tenaga boleh diperbaharui dengan ketersediaan dana
RM10 juta; dan

(iv) menjayakan Malaysia Techlympics 2023 bagi menyokong idea
inovasi dengan peruntukan RM7 juta.

Syarikat Cult Creative yang dimiliki oleh tiga usahawan wanita telah berjaya
menyediakan platform rangkaian yang memadankan bakat kreatif dengan bakal
majikan industri kreatif. Bagi membantu lebih banyak syarikat pemula berinovasi
berjaya di peringkat antarabangsa, Cradle Fund sebagai agensi penyelaras
ekosistem startup Malaysia akan disediakan peruntukan RM50 juta.

Ekosistem startup sewajarnya bukan sahaja untuk produk komersial semata-
mata tetapi juga dapat dimanfaatkan untuk menyelesaikan isu sosial dan

berkepentingan awam. Sehubungan itu, MyDigital akan menyelaras usaha di antara
