DR. 7.10.2022 47

Pertumbuhan ekonomi di utara akan terus dipacu melalui Projek Zon
Ekonomi Sempadan Khas (SBEZ), Delapan di Bukit Kayu Hitam, Kedah. Kerajaan
berhasrat untuk membangunkan hab lalu lintas digital dan pusat data alternatif bagi
rantau Asia Tenggara di kawasan seluas 200 ekar di SBEZ, DELAPAN. Tahun
hadapan, RM25 juta disediakan peruntukan menyediakan infrastruktur utama di
samping sektor swasta pula akan melabur aset perniagaan dengan potensi
pelaburan domestik sehingga RM4 bilion dan menyediakan lebih 600 peluang
pekerjaan.

Kerajaan  merancang untuk membangunkan' bandar-bandar yang
bersempadan dengan Thailand dan Kalimantan, di Indonesia antaranya di Bukit
Kayu Hitam Kedah, Kalabakan Sabah serta Tebedu dan Ba'kelalan, di Sarawak
dengan kos RM150 juta. Kerajaan bercadang untuk memulakan kerja awalan bagi
pembinaan jalan baharu dari Kalabakan Sabah ke Simanggaris Indonesia dan
menaik taraf Jalan Serian-Tebedu Sarawak ke sempadan Indonesia.

Tuan Yang di-Pertua, perolehan kerajaan memainkan peranan penting
sebagai pengganda tinggi kepada ekonomi. Untuk tahun 2023, kerajaan akan
menyediakan RM3.7 bilion bagi melaksanakan projek-projek kecil dan sederhana di
seluruh Malaysia.

Ini termasuklah RM500 juta yang dikhususkan kepada kontraktor kelas G1
hingga G4 antaranya bagi melaksanakan penyelenggaraan bagi jalan Persekutuan,
titi dan jambatan kecil, rumah ibadat serta infrastruktur yang rosak akibat banjir.

Bagi menyokong kontraktor bumiputera, kerajaan akan menyediakan
pembiayaan jangka pendek kepada kontraktor bumiputera yang terlibat dalam
bidang seperti elektrikal dan pembinaan melalui Skim Pembiayaan Kontrak Ekspres
(SPIKE) dengan dana RM20 juta.

Kerajaan juga akan melaksanakan inisiatif Kontraktornita bagi menyokong
penyertaan lebih ramai kontraktor wanita bumiputera dalam perolehan kerajaan.
Sebanyak RM50 juta nilai projek-projek kecil akan dikhususkan kepada kontraktor
wanita kelas G1 hingga G4.

Tuan Yang di-Pertua, di bawah Projek Jalinan Digital Negara (JENDELA)
Fasa 2, kerajaan akan menyediakan 100 peratus liputan internet di kawasan
berpenduduk dan menyediakan liputan gentian optik kepada 9 juta premis di seluruh
negara menjelang 2025.

Inisiatif ini melibatkan jumlah pelaburan sebanyak RM8 bilion termasuk
sumbangan pihak industri. Bagi tahun 2023, inisiaitif JENDELA akan disediakan
RM700 juta untuk melaksanakan ketersambungan digital di 47 kawasan

perindustrian dan hampir 3,700 buah sekolah.
