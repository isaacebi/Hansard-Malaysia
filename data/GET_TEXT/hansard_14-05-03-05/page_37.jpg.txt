DR. 7.10.2022 31

SSL, di samping menggalakkan penggunaan teknologi dalam sektor pertanian,
inisiatif berikut akan dilaksanakan;

(i) Skim Pembiayaan Agrofood BNM pada kadar 3.5 peratus untuk
pengusaha agromakanan meningkatkan produktiviti
pengeluaran disediakan dana RM 1 bilion;

(ii) program Pelaburan Agrovest oleh Agrobank antaranya bagi
menyediakan dana permulaan kepada _ syarikat pemula
pertanian berteknologi moden dengan dana RM250 juta;

01720

(iii) pelaburan RM200 juta oleh Khazanah di bawah Dana Impak
dengan fokus untuk meningkatkan pendapatan dan produktiviti
pekebun kecil;

(iv) program Digital AgTech di bawah MDEC akan diperluas ke 264
Pertubuhan Peladang Kawasan di seluruh negara dengan
peruntukan RM20 juta bagi melatih lebih ramai pekebun kecil
beradaptasi dengan teknologi digital; dan

(v) program Pembasmian Kemiskinan Tegar Keluarga Malaysia
yang dirancang turut memberi fokus kepada galakan tanaman
makanan rendah SSL seperti cili, halia dan kobis dalam
kalangan isi rumah terpilih.

Saya semasa Jelajah Bajet di Johor sempat melawat ladang FOLO, sebuah
ladang organik yang menukar sisa makanan dari hotel menjadi kompos organik yang
kemudiannya digunakan sebagai baja untuk tanaman pelbagai jenis sayur-sayuran.
Di samping itu, terdapat pengusaha memproses sisa pertanian untuk hasilkan
makanan ternakan dengan menggunakan black soldier fly. Bagi menyokong usaha
pertanian lestari, RM56 juta diperuntukkan kepada MAFI untuk pelbagai inisiatif
seperti pembangunan kelestarian agromakanan.

Selain itu, tempoh galakan cukai bagi projek pengeluaran bahan makanan
akan dilanjutkan sehingga akhir tahun 2025 dengan skop galakan juga diperluas
untuk turut merangkumi projek pertanian moden berasaskan Controlled Environment
Agriculture.

Sebagai contoh konsep indoor vertical farming diusahakan Dr. Jayanthi dari
syarikat Boomgrow dengan menanam sayur dalam kontena kargo yang diubah suai
dan menggunakan lampu dengan sensor Internet of Things serta mengaplikasi
algoritma kecerdasan buatan (Al).

Bioteknologi mampu  meningkatkan  produktiviti pertanian  serta

membangunkan pendekatan pertanian yang lebih mesra alam. Dengan itu, kerajaan
