DR. 7.10.2022 22

agromakanan. Usaha ini turut disokong Program Pemerkasaan Rantaian Bekalan
Koperasi ke arah bekalan barangan makanan dan keperluan pengguna yang
konsisten dan pada harga yang lebih murah.

Tuan Yang di-Pertua, selain pembiayaan mikro, kerajaan juga menyediakan
pinjaman yang menyokong syarikat kecil dan sederhana. Melalui Bank Negara
Malaysia, RM10 bilion dana pinjaman disediakan antaranya untuk menggalakkan
aktiviti automasi dan pendigitalan PKS serta menyokong agenda sekuriti makanan
dan pemulihan sector pelancongan.

Kepada usahawan bumiputera, kerajaan melalui TERAJU dengan dana
RM135 juta akan menyediakan kemudahan pembiayaan sokongan antaranya di
bawah Dana Kemakmuran Bumiputera. Sejumlah RM200 juta juga disediakan di
bawah Perbadanan Usahawan Nasional Berhad (PUNB) bagi menyediakan
pembiayaan dan program pembangunan keusahawanan yang terlibat dalam sektor
peruncitan dan pengedaran perdagangan.

Akhir sekali, sebagai pelengkap kepada inisiatif pembiayaan, kerajaan
bercadang untuk melanjutkan pengecualian duti setem sebanyak 100 peratus ke
atas perjanjian penstrukturan dan penjadualan semula pinjaman atau pembiayaan
sehingga tahun 2024. [Menteri minum air]. Dua kali.

Tuan Yang di-Pertua, kerajaan turut menumpukan kepada pembiayaan bagi
projek-projek strategik melalui Bank Pembangunan Malaysia Berhad (BPMB).
Pelbagai dana pembiayaan akan disediakan dengan tawaran subsidi faedah 1.5
peratus setahun. Antaranya:

(i) Dana Pembiayaan Pembangunan Mampan bernilai RM1.5

billion untuk menyokong usaha merealisasi 17 matlamat
pembangunan mampan.

(ii) Dana Pembiayaan Infrastruktur Pelancongan berjumlah RM1

billion bagi memperkukuh momentum pemulihan § sektor
pelancongan termasuk pembiayaan untuk pemulihan hotel,
pembaharuan bandar serta pemuliharaan warisan; dan

(iii) Dana Pembiayaan Maritim dan Logistik sebanyak RM1 bilion

yang diperluas kepada industri sokongan bagi sektor minyak
dan gas serta sektor pembinaan dan pembaikan kapal.
01700

Kerajaan juga akan meneruskan Skim Pemulihan dan Sokongan Melalui

Ekuiti (RESET) dan Skim Modal Kerja di bawah Bank Pembangunan dengan dana

keseluruhan berjumlah RM1 bilion bagi memberi sokongan berbentuk suntikan ekuiti
