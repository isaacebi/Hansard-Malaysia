DR. 7.10.2022 43

Yik. [Tepuk] Tahniah kami ucapkan dan terima kasih kepada semua wira negara
yang telah mengharumkan nama Malaysia.

Melihatkan kepada pentingnya program latihan dan fasiliti sukan yang

terbaik, sejumlah RM332 juta disediakan antaranya:

(i) RM145 juta untuk menyelenggara, menaik taraf dan membina

kemudahan sukan di seluruh negara;

(ii) RM154 juta untuk menjayakan pembangunan ekosistem sukan

yang menyeluruh melalui pencarian bakat baharu, program
latihan, kelengkapan fasiliti sukan, hinggalah membawa negara
ke podium sukan antarabangsa;

(iii) RM20 juta bagi membuka peluang belia terlibat dalam sukan

permotoran di platform yang betul melalui pembangunan litar
drag;

(iv) RM13 juta untuk pembangunan e-sukan; dan

(v) potongan cukai bagi mereka yang menyumbang kepada NGO

yang terlibat dalam pembangunan sukan di peringkat akar
umbi. [Tepuk]

Kepada atlet para negara, kalian sentiasa memberi inspirasi. Kami turut
merakamkan ucapan tahniah kepada semua atlet para negara yang berjaya
menggenggam 36 emas di Sukan Para ASEAN. Bagi melahirkan lebih ramai atlet
para bertaraf antarabangsa, RM12 juta disediakan khusus untuk pembangunan
sukan OKU. [Tepuk] Kebajikan atlet akan terus terpelihara. Kerajaan akan
menyediakan peruntukan RM5 juta kepada Yayasan Kebajikan Atlet Kebangsaan
(YAKEB) untuk tahun 2023 dan selanjutnya. [Tepuk]

Hasil Tinjauan Kebangsaan Kesihatan dan Morbiditi menunjukkan satu
daripada dua orang dewasa mempunyai berat badan berlebihan. Kita juga kekal
juara sebagai negara paling obes di Asia Tenggara. Ini adalah satu isu kesihatan
awam yang perlu diambil berat. Kerajaan akan terus memupuk gaya hidup sihat
bagi mengurangkan risiko penyakit tidak berjangkit melalui Agenda Nasional
Malaysia Sihat dengan peruntukan RM15 juta.

Esok ialah Hari Sukan Negara. Jadi, kerajaan menyerulah seluruh Keluarga
Malaysia untuk luangkan sedikit masa beriadah demi memupuk gaya hidup lebih
sihat. Pada tahun hadapan, kerajaan menyediakan RM10 juta untuk meneruskan
Hari Sukan Negara dan Jelajah Fit Malaysia.

Tuan Yang di-Pertua, sungguhpun kita berhadapan dengan kekangan fiskal,
Kerajaan percaya melalui pembangunan infrastruktur, ia akan menyokong

pembangunan negara dengan lebih terangkum dan mengurangkan jurang di antara
