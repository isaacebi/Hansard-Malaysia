DR. 7.10.2022 18

My50 untuk manfaat hampir 180,000 pengguna. Ini bermakna, My50 sebenarnya
mensubsidi pengguna sehingga RM150 sebulan atau RM1,800 setahun.

Semasa Jelajah Bajet Yang Berhormat Sipitang ke Kelantan, JKR telah
memberi taklimat tentang feri mereka yang menyediakan khidmat pengangkutan
antara Pengkalan Kubor ke Tak Bai, Narathiwat, Thailand kepada 30,000 penduduk
Tumpat. Sejumlah RM9Q juta disediakan untuk JKR menggantikan feri sedia ada yang
berusia lebih 34 tahun. Khas untuk pemilik teksi individu pula, sukacita kerajaan
bersetuju memberi pengecualian cukai atau pun pengecualian duti eksais dan cukai
jualan bagi penjualan, pindah milik atau pelupusan teksi diperluas kepada teksi
eksklusif dan teksi lapangan terbang. [Minum air]

Tuan Yang di-Pertua, agenda memperkasa komuniti tumpuan akan
memfokuskan kepada pemberian bantuan, kemudahan infrastruktur dan program-
program sosioekonomi. Secara keseluruhan, masyarakat Orang Asli disediakan
RM305 juta iaitu meningkat berbanding RM274 juta tahun ini. Peruntukan ini
antaranya merangkumi program bantuan sosial, peningkatan taraf hidup serta
Pembangunan Bersepadu Perkampungan Orang Asli.

Bagi tahun hadapan, kerajaan akan melaksanakan Projek Tanam Semula
Ladang Orang Asli merangkumi kerja-kerja penanaman semula getah dan kelapa
sawit yang akan memanfaatkan lebih 2,100 Orang Asli antaranya di Kemaman
Terengganu, Bera, Pahang, dan Gua Musang, Kelantan. Kerajaan juga akan
mempergiat Program Pembangunan Usahawan Orang Asli bagi menyediakan
bantuan peralatan perniagaan dan bimbingan keusahawanan kepada 550 Orang
Asli.

Saudari Zainab Along, anak Orang Asli dari suku Jakun telah melanjutkan
pelajaran melalui kemudahan MARA, beliau berjaya merangkul Ijazah Sarjana Sains
Gunaan di University of Plymouth dan seterusnya menggenggam ljazah Doktor
Falsafah dalam bidang seni bina dari University of Newcastle.

1650

MARA kini menyediakan peluang tajaan kepada 10 orang anak Orang Asli
menyambung pengajian tinggi di luar negara. Tahun hadapan, bagi memberi
inspirasi kepada lebih ramai anak Orang Asli menyambung pengajian ke peringkat
lebih tinggi, yayasan di bawah syarikat berkaitan kerajaan (GLC) akan menaja
sekurang-kurangnya 10 orang anak Orang Asli untuk menyambung pelajaran di luar
negara. [Tepuk]

Tahun hadapan, hampir RM1 bilion disediakan khusus untuk kebajikan warga
emas iaitu peningkatan ketara berbanding RM580 juta pada tahun 2020. Ini berikutan

kenaikan kadar bantuan kebajikan warga emas dan peluasan kelayakan yang
