DR. 7.10.2022 49

Karbon Rendah untuk membantu syarikat PKS menerap amalan rendah karbon.
Melalui Dana Impak, Khazanah akan menyediakan RM150 juta bagi merancakkan
pembangunan projek mesra alam termasuk menyokong pasaran karbon dan
restorasi hutan terosot.

Selari dengan iltizam ini, GENTARI sebuah anak syarikat PETRONAS telah
ditubuhkan sebagai peneraju tenaga bersih. Sebagai permulaan, GENTARI komited
untuk memasang panel solar di kemudahan kerajaan dan komersial menjelang 2024
dengan kapasiti PV kumulatif tiga megawatt dan menyediakan 500 unit kemudahan
pengecasan EV di seluruh negara. Menyambut usaha yang sama, Tenaga Nasional
Berhad turut komited untuk memasang rooftop solar serta menyediakan kemudahan
pengecasan EV dengan pelaburan RM165 juta sehingga tahun 2025.

Selanjutnya, sebagai langkah berterusan menyokong penggunaan EV,
kerajaan bercadang untuk memberi:

(i) pengecualian duti import dan eksais ke atas EV jenis CBU

import dilanjutkan sehingga 31 Disember 2024;

(ii) pengecualian fi Approved Permit (AP) bagi pengimportan EV
sehingga 31 Disember 2023; dan [Tepuk]

(iii) pengilang peralatan pengecasan EV diberi pengecualian cukai
pendapatan 100 peratus ke atas pendapatan berkanun mulai
tahun taksiran 2023 hingga tahun taksiran 2032 dan Elaun
Cukai Pelaburan sebanyak 100 peratus.

Bagi menyokong usaha Pulau Tuba di Langkawi, Kedah sebagai pulau
rendah karbon pertama di Malaysia, kerajaan akan memberikan rebat jualan
sehingga RM4,000 kepada pengusaha motosikal sewa yang menggantikan
motosikal sedia ada kepada motosikal elektrik. [Tepuk] Kerajaan menyasarkan
pelaksanaan perolehan hijau kerajaan sebanyak 25 peratus menjelang tahun 2025.
Bagi menyokong hasrat ini, pelaksanaan perolehan hijau kerajaan akan diperluas
kepada kerajaan negeri dan PBT juga.

Program kitar semula produk plastik amat penting dalam memastikan
kelestarian alam sekitar. Bagi meningkatkan pengumpulan sisa plastik, pihak yang
membuat sumbangan atau penajaan peralatan Smart Al-Driven Reverse Vending
Machine layak mendapat potongan cukai pendapatan.

Kerajaan berhasrat memperkenalkan cukai karbon dan akan mengkaji
kebolehlaksanaan mekanisme penetapan harga karbon. Bagi menyokong
pelaksanaan mekanisme ini, kerajaan akan menyediakan RM10 juta secara geran
padanan untuk membantu penyediaan penilaian karbon bagi syarikat PKS serta

produk-produk berkaitan yang layak. [Minum air]
