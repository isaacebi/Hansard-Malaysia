DR. 7.10.2022 33

Bagi tahun hadapan, Agensi Pengurusan Bencana Negara (NADMA) akan
diperuntukkan sejumlah RM174 juta. Sebagai langkah persediaan _proaktif,
Kementerian Kewangan akan terus menyalurkan tambahan RM400 juta kepada
NADMA supaya bersiap siaga membantu dengan segera jika berlaku banjir pada
hujung tahun ini.

Bagi tahun 2023, kerajaan telah menyediakan peruntukan awal berjumlah
RM100 juta di bawah Tabung Bantuan Bencana Negara dan Kementerian Kewangan
bersedia untuk menambahkan peruntukannya mengikut keperluan.

Sebagai langkah persediaan Angkatan Tentera Malaysia menghadapi
sebarang bencana, dua buah hospital medan tambahan melibatkan kos RM47 juta
akan siap pada hujung tahun ini di Kluang, Johor dan Kota Kinabalu, Sabah. Sebagai
tambahan, sebanyak 50 unit ambulans juga akan ditempatkan di kem tentera, sedia
untuk dikerahkan untuk membantu jika berlaku bencana.

Kerajaan menyediakan RM20 juta di bawah Geran Pertubuhan Prihatin
Komuniti bagi manfaat 2,000 persatuan penduduk melaksanakan §aktiviti
kesukarelawanan. Antaranya termasuklah menyertai kursus kebombaan bagi
mempersiap diri sekiranya berdepan sebarang bencana seperti banjir dan kebakaran
di peringkat komuniti.

Tuan Yang di-Pertua, setiap hari, jenayah penipuan dalam talian atau online
scam menjadi isu global yang semakin serius dan Malaysia turut tidak terkecuali.
Langkah untuk membendung jenayah scam dengan segera penting termasuklah:-

(i) menubuhkan Pusat Respons Scam Kebangsaan (NSRC) yang
melibatkan usaha sama PDRM, BNM, MCMC serta NFCC dan
akan bekerjasama dengan institusi kewangan. Pusat ini akan
mula beroperasi bulan ini dan bertindak berdasarkan laporan
diterima untuk menyekat akaun serta mengambil tindakan ke
atas penjenayah;

(ii) memperketat langkah-langkah keselamatan untuk perbankan
internet oleh institusi perbankan untuk menghentikan
penggunaan one-time-password (OTP) yang berasaskan SMS
bagi transaksi berisiko tinggi;

(iii) menyediakan sebuah platform untuk orang ramai melaporkan
mana-mana akaun atau nombor yang disyaki digunakan oleh

penjenayah online scam; dan
