DR. 7.10.2022 10

daripada tiga bulan. Selain itu, insentif ini turut dipanjangkan kepada majikan yang
mengambil graduan TVET.

Malaysia sememangnya telah melahirkan ramai anak muda yang berjaya
dalam perniagaan. Ini termasuklah Arun Prasanth, usahawan muda yang
mengusahakan khidmat pembersihan rumah dan pejabat sejak 2018. Melalui
pinjaman di bawah BSN Mikro Belia sebanyak RM20,000, kini purata jualan tahunan
beliau telah mencecah RM200,000.

Bagi menggalakkan lebih ramai anak muda ini berniaga, sejumlah RM305
juta tersedia sebagai kemudahan pinjaman khusus untuk belia melalui SME Bank,
TEKUN, MARA, BSN dan Agrobank. Antaranya, Skim Penjaja Muda Keluarga
Malaysia di bawah BSN dengan dana RM50 juta akan menawarkan pinjaman
sehingga RM50,000 untuk 10,000 anak muda menjana pendapatan sendiri seperti
mengusahakan food truck.

Bagi membantu kumpulan B40 khususnya belia menjana pendapatan melalui
perkhidmatan membawa penumpang seperti teksi, bas dan e-hailing, kerajaan
bersetuju untuk menanggung bayaran bagi mendapatkan lesen teksi, bas dan e-
hailing di bawah program MyPSV. Selain itu, kerajaan turut bersetuju menanggung
bayaran ujian memandu untuk lesen motosikal kelas B2.

Tidak cukup dengan itu, bagi menggalakkan lagi belia bekerja, Skim TEKUN
Belia Mobilepreneur diteruskan dengan RM10 juta bagi membiayai modal anak muda
terlibat dalam perkhidmatan penghantaran menggunakan motosikal.

Pakej Remaja Keluarga Malaysia telah membantu belia untuk mendapatkan
pakej prabayar dengan tawaran langganan pelan data internet dengan hanya RM30
untuk tempoh tiga bulan. Bagi merapatkan jurang digital dalam kalangan belia di
samping melancarkan sesi pembelajaran pelajar, inisiatif ini dilanjutkan sehingga
April 2023.

“Melentur buluh biarlah dari rebungnya’. Inisiatif e-Pemula pada tahun ini
telah menawarkan kredit e-dompet berjumlah RM150 kepada belia. Atas komitmen
Yang Amat Berhormat Perdana Menteri untuk menambah baik program ini, e-
Pemula akan diteruskan dengan menaikkan jumlah kredit kepada RM200.../Tepuk]
untuk manfaat dua juta belia daripada 18 sehingga 20 tahun dan pelajar sepenuh
masa 21 tahun ke atas dengan peruntukan RM400 juta.

Tuan Yang di-Pertua, dalam memastikan kesejahteraan rakyat yang holistik,
agenda perlindungan sosial akan terus diberi perhatian serius. Sewaktu tahun 2020,
hanya segelintir gig riders dilindungi dan setelah kerajaan menyumbang kepada
caruman, kini lebih 260,000 dilindungi melalui Skim Keselamatan Sosial Pekerjaan
Sendiri (SKSPS) PERKESO.
