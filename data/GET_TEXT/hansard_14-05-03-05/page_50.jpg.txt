DR. 7.10.2022 44

wilayah. Bajet 2023 menyediakan peruntukan perbelanjaan pembangunan
sebanyak RM95 bilion iaitu yang terbesar pernah disediakan dan meningkat dengan
ketara berbanding peruntukan 2022 sebanyak RM75.6 bilion dan 2021 sebanyak
RM64 bilion.

01750

Daripada jumlah tersebut RM16.5_ bilion disediakan bagi sektor
pengangkutan melalui projek infrastruktur utama terutamanya Lebuh Raya Pan
Borneo, Landasan Kereta Api Berkembar Gemas-Johor Bahru, ECRL, RTS Link dan
Central Spine Roads. Insya-Allah, jajaran Pan Borneo di negeri Sarawak dijangka
siap sepenuhnya untuk manfaat rakyat Sarawak dan Pan Borneo negeri Sabah pula
akan siap menjelang tahun 2024.

Bagi meningkatkan kualiti penyampaian serta menyediakan persekitaran
yang kondusif, kerajaan turut mengutamakan keperluan penambahbaikan dan
penyelenggaraan aset termasuk jalan raya Persekutuan serta bangunan kerajaan
dengan peruntukan RM11.4 bilion.

Kini Projek MRT2 Fasa 2 melibatkan Stesen Kampung Batu ke Putrajaya
Sentral telah hampir siap dan dijangka mula beroperasi pada Januari 2023 untuk
manfaat penduduk Lembah Klang.

Berhubung Projek MRT3 pula, ia merupakan komitmen_ kerajaan
melengkapkan rangkaian rel Kuala Lumpur dengan jajaran sepanjang 50.8 kilometer.
MRT3 Fasa 1 dijangka siap pada tahun 2028. Manakala Fasa 2 pada tahun 2030.
Projek ini melibatkan kos RM50.2 bilion dengan unjuran perbelanjaan tahun 2023
sebanyak RM3.3 bilion.

Tuan Yang di-Pertua, demi sejahtera Keluarga Malaysia, Bajet 2023
menyokong pembangunan yang inklusif. Semestinya, agenda memartabatkan
syariat Islam akan terus diutamakan. Di bawah Jabatan Perdana Menteri sejumlah
RM1.5 bilion disediakan bagi kelulusan dan pembangunan hal ehwal Islam. Bagi
tahun 2023, kerajaan menyediakan RM150 juta untuk menyelenggara fasiliti
pendidikan di bawah selian JAKIM. Antaranya Sekolah Agama Rakyat, sekolah tahfiz
dan institut pondok berdaftar. [Tepuk]

Setiap tahun, kerajaan menyediakan hampir RM700 juta sebagai bayaran
elaun bulanan kepada imam, guru KAFA dan guru Takmir. Mereka berperanan besar
dalam mendidik anak-anak kita dan mengimarah Islam di peringkat komuniti. Maka,
kerajaan bersetuju untuk memberikan bayaran khas one-off RM500 kepada guru
KAFA, guru takmir, imam, bilal, siak, noja dan marbut. [Tepuk] Seramai 72 ribu orang

akan menerima manfaat.
