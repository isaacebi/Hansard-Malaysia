DR. 7.10.2022 21

Sebagai komitmen kerajaan untuk menyokong dan memperkasa PMKS,
sukacita diumumkan, mulai tahun taksiran 2023, kadar cukai PMKS ke atas
pendapatan bercukai bagi 100 ribu pertama dikurangkan daripada 17 peratus
kepada 15 peratus. Pengurangan ini dijangka memberi penjimatan sehingga
RM2,000 kepada 150 ribu pembayar cukai PMKS.

Selain itu, sebagai usaha membantu khususnya penjaja kecil berniaga,
sukacita diumumkan, kerajaan akan memberikan geran one-off sebanyak RM1,000
kepada semua syarikat PMKS berdaftar dan juga pemandu teksi berdaftar.
Dijangkakan sebanyak 1 juta perniagaan akan menerima manfaat daripada
pemberian ini dengan peruntukan keseluruhan RM1 bilion.

Dengan iltizam merancakkan lagi aktiviti perniagaan, Semarak Niaga 2023
ditambah baik dengan nilai keseluruhan berjumlah RM45 bilion berbanding RM40
bilion yang diumumkan bagi tahun 2022. Nilai ini merangkumi pinjaman langsung,
pembiayaan alternatif dan jaminan pembiayaan. Bagi tahun hadapan, sejumlah
RM1.7 bilion daripadanya tersedia sebagai dana pinjaman mikro dan kemudahan
perniagaan untuk manfaat peniaga kecil. Antaranya termasuklah:

(i) pinjaman mikro BSN dengan ketersediaan dana RM950 juta.

Ini termasuk RM350 juta untuk Skim Penjaja Kecil Keluarga
Malaysia dengan RM150 juta dikhususkan untuk peniaga
bumiputera;

(ii) skim pinjaman kepada pengusaha kecil di bawah TEKUN
khusus untuk bumiputera, wanita, belia dan sektor tidak formal
dengan peruntukan RM300 juta;

(iii) kemudahan pinjaman perniagaan khusus kepada kaum Cina
dengan ketersediaan dana RM200 juta dan kadar faedah
serendah empat peratus;

(iv) kemudahan pinjaman mikro di bawah Skim Pembiayaan
Usahawan Masyarakat India (SPUMI) disediakan dana RM25
juta. Selain itu, RM100 juta juga disediakan bawah MITRA
antaranya bagi pembangunan usahawan kaum India; dan

(v) program kewangan sosial iTEKAD disediakan RM10 juta dan
turut dipadankan bersama dana institusi kKewangan melalui
sumbangan zakat dan wakaf tunai.

Sumbangan koperasi dalam sejarah 100 tahun di Malaysia telah membantu

ahlinya menyumbang kepada pembangunan negara. Tahun hadapan, RM100 juta
diperuntukkan untuk Tabung Modal Pusingan Suruhanjaya Koperasi Malaysia bagi

menyediakan pembiayaan untuk membantu koperasi mengembangkan industri
