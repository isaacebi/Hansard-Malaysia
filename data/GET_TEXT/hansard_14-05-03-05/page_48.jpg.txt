DR. 7.10.2022 42

ini memberi insentif dan membantu majikan mengurangkan kebergantungan kepada
pekerja asing.

Dalam menggalakkan penghasilan dan pembelian barangan dan
perkhidmatan tempatan, kerajaan akan;

(i) mempergiat usaha pendigitalan dan automasi antaranya

melalui galakan aktiviti e-dagang di bawah MATRADE, MARA
dan MDEC dengan peruntukan RM59 juta;

(ii) memperkasa usahawan francais di bawah Program
Pembangunan Kapasiti Vendor 2.0 dan Geran Penyelidikan
dan Pengkomersialan Vendor 2.0 dengan peruntukan RM15
juta; dan

(iii) menggalakkan pembelian produk buatan tempatan melalui
Kempen Beli Barangan Buatan Malaysia dengan peruntukan
RM10 juta.

Tuan Yang di-Pertua, penerbitan filem berunsur patriotik sentiasa menambat
hati rakyat. Bermula dengan karya seni Sarjan Hassan dan Leftenan Adnan yang
digarap hebat, hinggalah ke filem Ola Bola dan Mat Kilau, semuanya memberi impak
dalam mencambahkan benih cinta rakyat kepada negara. Kejayaan Mat Kilau
dengan kutipan tertinggi dalam sejarah pastinya mendorong lebih ramai pengkarya
menerbitkan filem seperti ini. Maka, kerajaan akan menyediakan RM5O juta sebagai
Dana Penerbitan Filem Kenegaraan (DEKAN) bagi memacu industri kreatif
tempatan. [Tepuk]

Kerajaan juga menyediakan Dana Kandungan Digital berjumlah RM102 juta
bagi memasarkan produk penggiat seni dan menggalakkan penghasilan lebih
banyak karya kreatif dan malar segar. Bagi menyokong penggiat industri mencipta
kandungan kreatif berkualiti tinggi, sumbangan kepada Tabung Komuniti Filem dan
Pembangunan Filem Kenegaraan di bawah FINAS akan diberi potongan cukai.
Kerajaan juga bersetuju mengecualikan duti import dan cukai jualan ke atas
peralatan studio dan produksi penggambaran.

Malaysia amat kaya dengan seni dan budaya. Bagi mengelakkan khazanah
seni menjadi lapuk dan ditelan zaman apabila tiada lagi anak bangsa mewarisinya,
kerajaan akan mempergiat Program Merakyatkan Seni, Budaya dan Warisan di
peringkat akar umbi dengan peruntukan RM25 juta.

Tuan Yang di-Pertua, tahun ini telah memahat sejarah sukan yang amat
membanggakan. Jalur Gemilang berkibar megah di seluruh dunia. Kejayaan paling
besar pastinya pengakhiran 45 tahun untuk bergelar juara di Kejohanan Badminton

Dunia melalui pasangan beregu lelaki nombor satu negara, Aaron Chia — Soh Wooi
