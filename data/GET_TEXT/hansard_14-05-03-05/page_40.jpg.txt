DR. 7.10.2022 34

(iv) memperhebat tahap kesedaran literasi kewangan dan digital
pengguna demi mengurangkan risiko menjadi mangsa

penipuan.

Dalam masa yang sama, kerajaan akan terus memperkasa CyberSecurity
Malaysia dengan peruntukan RM73 juta antaranya bagi mengukuhkan pemantauan,
pengesanan dan pelaporan ancaman siber termasuk membina keupayaan sistem
forensik siber.

Bagi melindungi pengguna kredit di samping memupuk pasaran kredit
pengguna yang adil dan teratur, kerajaan komited untuk membentangkan Rang
Undang-undang Kredit Pengguna pada suku kedua 2023. Melalui usaha ini, sebuah
pihak berkuasa amalan bebas yang baharu iaitu Lembaga Pemantauan Kredit
Pengguna akan ditubuhkan di bawah Kementerian Kewangan bagi mengawal selia
semua aktiviti berkaitan kredit pengguna. [Minum air]

Tuan Yang di-Pertua, kerajaan akan terus menambah baik dan meningkatkan
kecekapan penyampaian perkhidmatan dan kesejahteraan Keluarga Malaysia dan
negara seluruhnya.

Pelan Induk Kerjasama Awam Swasta 2023-2032 akan dilancarkan bagi
memperkenalkan model PPP baharu yang mampu memacu projek infrastruktur
berdasarkan user pay seperti lebuh raya dan in-kind payment seperti landswap.
Sehubungan dengan itu, sebanyak RM250 juta Dana Mudah Cara Infrastruktur
disediakan untuk menyokong pelaksanaan projek PPP berimpak tinggi dalam sektor
infrastruktur, sosial dan keselamatan.

Tuan Yang di-Pertua, GLC dan GLIC akan terus memainkan peranan sebagai
nadi penggerak ekonomi negara dan komited untuk membuat pelaburan sehingga
RM50 bilion bagi tahun 2023. Antaranya:-

(i) melabur dalam modal teroka bagi menyokong syarikat pemula

dan usahawan sehingga RM1.3 bilion;

(ii) menumpukan kepada _ projek-projek __sekuriti makanan
sebanyak RM1.35 bilion;

(iii) mendorong agenda kelestarian dengan _ pelancaran
sustainability framework serta menetapkan sasaran untuk
mencapai portfolio fully ESG-compliant dan operasi karbon
neutral;

(iv) membuat perolehan hijau sehingga RM330 juta di samping
menyediakan infrastruktur EV; dan

(v) membuat pelaburan langsung domestik sehingga RM45 bilion.
