DR. 7.10.2022 26

Dengan jangkaan kutipan hasil RM272.6 bilion defisit fiskal 2023 diunjurkan
berkurang kepada 5.5 peratus KDNK berbanding 5.8 peratus pada tahun 2022.
Berteraskan Rangka Kerja Fiskal Jangka Sederhana, paras defisit bagi 2023 hingga
2025 dijangka terus berkurang kepada purata 4.4 peratus berbanding KDNK.
Kerajaan akan terus mempergiat usaha menambah baik kedudukan kewangan
dalam tempoh jangka sederhana bagi mencapai sasaran defisit 3.5 peratus daripada
KDNK seperti yang disasarkan dalam RMKe-12.

Seperti yang diumumkan pada Bajet 2022, kerajaan bercadang
memperkenalkan Akta Tanggungjawab Fiskal (Fiscal Responsibility Act) (FRA) bagi
meningkatkan ketelusan dan akauntabiliti pengurusan fiskal negara. Pelbagai sesi
libat urus diadakan untuk memastikan penggubalan FRA yang komprehensif dan
memenuhi matlamat membina semula daya tahan fiskal negara dalam menghadapi
sebarang cabaran yang mendatang. /nsya-Allah, sukacita saya maklumkan bahawa,
sekiranya tiada aral, Rang Undang-undang Tanggungjawab Fiskal 2022 akan
dibentangkan pada mesyuarat ini juga.

Tuan Yang di-Pertua, sungguhpun dalam ketidaktentuan ekonomi, kerajaan
tetap perlu memastikan sumber hasil yang mampan bagi membiayai perbelanjaan
negara. Bagi meningkatkan kecekapan pentadbiran cukai, kerajaan sedang
melaksanakan dua inisiatif seperti berikut;

(i) e-Invois yang dilaksanakan oleh LHDN secara berperingkat

mulai tahun 2023 dengan pembangunan sistem dan projek
rintis bersama pembayar cukai terpilih; dan

(ii) Tax Identification Number (TIN) telah dilaksanakan bagi

memperluas asas cukai. Mulai 2023, individu warganegara dan
pemastautin tetap yang mencapai umur 18 tahun akan
diberikan TIN secara automatik dan penggunaan TIN ini
diwajibkan bagi semua penyeteman dokumen dan surat cara.

Bagi membolehkan Malaysia meluaskan asas cukai di samping terus
kompetitif dalam usaha menarik pelaburan langsung asing, kerajaan akan
memperkenalkan kadar cukai efektif minimum di peringkat global seperti yang
disarankan di bawah Pillar 2 Pelan Tindakan BEPS 1 dan bercadang melaksanakan
Qualified Domestic Minimum Top-up Tax setelah kajian lanjut dibuat dan disasarkan
pada tahun 2024.

Tuan Yang di-Pertua, kerajaan akan terus menangani ketirisan hasil. Strategi
membasmi aktiviti penyeludupan rokok dan minuman keras yang sedang dijalankan

melalui Multi-Agency Task Force akan terus digiatkan dengan langkah berikut:
