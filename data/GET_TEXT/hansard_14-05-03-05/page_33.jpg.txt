DR. 7.10.2022 27

(i) memperketat kawalan import rokok dan produk minuman keras

melalui tempat pendaratan sah termasuk jeti persendirian;
01710

(ii) mengehadkan aktiviti transhipment produk minuman keras
daripada pelabuhan tertentu sahaja;

(iii) menjadikan Kompleks Imigresen, Kastam, Kuarantin dan
Keselamatan Bukit Kayu Hitam sebagai single exit point bagi
wilayah utara; dan

(iv) menyediakan ganjaran khas bagi memperkasa_ usaha
membanteras penyeludupan rokok dan minuman keras.

Selain ketirisan hasil, kerajaan akan melaksanakan pembaharuan
komprehensif yang menangani ketirisan subsidi barangan keperluan. Antara
tumpuan utama adalah untuk memastikan petrol bersubsidi dimanfaatkan rakyat dan
tidak kepada bukan warganegara. Memastikan diesel bersubsidi dinikmati pemandu
kenderaan dan tidak terseludup ke premis perniagaan ataupun ke luar negara serta
memastikan minyak masak dan LPG bersubsidi sampai ke isi rumah miskin dan
kuotanya tidak dihabiskan oleh peniaga.

Tuan Yang di-Pertua, demi kesejahteraan Keluarga Malaysia, Bajet 2023
akan mengutamakan usaha membina daya tahan negara daripada sebarang kejutan
masa hadapan. Menurut data Bank Dunia jumlah perbelanjaan perkhidmatan
kesihatan di Malaysia adalah setara dengan negara jiran yang lain iaitu sekitar empat
peratus kepada KDNK. Tahun hadapan Kementerian Kesihatan diperuntukkan
RM36.1 bilion berbanding RM32.4 bilion tahun ini iaitu antara peningkatan terbesar
di kalangan kementerian.

Sungguh pun kita dalam fasa peralihan ke endemik, COVID-19 masih
bersama kita. Dalam mengharungi kehidupan mendatang, kerajaan akan terus
memantapkan kapasiti perkhidmatan kesihatan awam. Sejumlah RM4.9 bilion
disediakan bagi menampung perolehan seperti ubat, reagen, vaksin dan bahan guna
habis iaitu meningkat 12 peratus berbanding tahun 2022.

Keutamaan tahun hadapan adalah untuk membaik pulih fasiliti termasuk klinik
yang usang. Kerajaan menyediakan RM420 juta untuk pembaikan hospital dan klinik
daif serta penggantian peralatan usang dengan keutamaan diberikan kepada fasiliti
kesihatan pedalaman Sabah dan Sarawak.

Tahun hadapan beberapa projek pembinaan hospital, klinik dan fasiliti baharu
akan dilaksanakan termasuk perolehan peralatan dengan kos hampir RM1.8 bilion.
Antaranya Hospital Maran di Pahang dengan kos RM350 juta, bangunan blok wanita

dan kanak-kanak di Hospital Melaka serta lima buah klinik kesihatan baharu seperti
