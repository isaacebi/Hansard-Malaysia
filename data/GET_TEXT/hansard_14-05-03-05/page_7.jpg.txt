DR. 7.10.2022 1

MALAYSIA
DEWAN RAKYAT
PARLIMEN KEEMPAT BELAS
PENGGAL KELIMA
MESYUARAT KETIGA
Jumaat, 7 Oktober 2022
Mesyuarat dimulakan pada pukul 4.00 petang
DOA

[Tuan Yang di-Pertua mempengerusikan Mesyuarat]

RANG UNDANG-UNDANG
RANG UNDANG-UNDANG PERBEKALAN 2023
Bacaan Kali Yang Kedua

Tuan Yang di-Pertua: Assalamualaikum warahmatullahi wabarakatuh.
Salam sejahtera dan selamat petang. Yang Berhormat Menteri Kewangan

dipersilakan.

4.04 ptg.

Menteri Kewangan [Datuk Seri Utama Tengku Zafrul bin Tengku Abdul
Aziz]: Tuan Yang di-Pertua, saya mohon mencadangkan supaya rang undang-
undang bernama “Suatu Akta bagi menggunakan sejumlah wang daripada
Kumpulan Wang Disatukan untuk perkhidmatan bagi tahun 2023 dan bagi
memperuntukkan jumlah wang itu untuk perkhidmatan bagi tahun itu” dibaca bagi
kali kedua sekarang.

Tuan Yang di-Pertua: Silakan Yang Berhormat.

Datuk Seri Utama Tengku Zafrul bin Tengku Abdul Aziz: Bismillahi
Rahmani Rahim. Berpegang teguh pada janji Allah Yang Maha Esa dan pada setiap
usaha yang dibina, moga-moga ini adalah yang terbaik untuk Malaysia.

Tuan Yang di-Pertua: Amin.

Datuk Seri Utama Tengku Zafrul bin Tengku Abdul Aziz: Sesungguhnya
hanya Allah pemilik segala kurnia lagi sebaik-baik perancang. Tuan Yang di-Pertua,
Ahli-ahli Dewan yang mulia serta buat kerabat Keluarga Malaysia di seluruh negara
yang sedang tekun mengikuti pembentangan ini, Assalamualaikum warahmatullahi
wabarakatuh salam sejahtera, salam kemakmuran untuk semua, salam Keluarga

Malaysia.
