DR. 7.10.2022 6

terus menerima BKM masing-masing sebanyak RM600 dan RM350 bergantung
kepada had pendapatan tertentu.

Tahun 2023 bantuan tambahan RM500 kepada ibu atau bapa tunggal yang
mempunyai anak tanggungan akan diteruskan. Ini bermakna ibu atau bapa tunggal
layak menerima bantuan maksimum sehingga RM3,000. Kadar BKM maksimum ini
meningkat berbanding RM2,500 tahun ini.

Misalnya, pasangan Firdaus dan Nor Aliza daripada Pasir Gudang yang
mempunyai lima orang cahaya mata telah menerima BKM sebanyak RM2,000 tahun
ini. Tahun hadapan mereka layak menerima BKM RM2,500. Ling Mee Hoon pula
seorang ibu tunggal dari Sitiawan yang membesarkan tiga orang anak mendapat
BKM RM1,300 tahun ini dan layak menerima RM1,500 pada tahun 2023.

Bantuan Keluarga Malaysia 2023 akan memberi manfaat kepada 8.7 juta
orang penerima, peruntukannya RM/7.8 bilion. BKM 2023 adalah bantuan
komprehensif yang ditambah baik dengan ketara jika dibandingkan Bantuan Sara
Hidup 2020 dengan lima juta penerima dengan peruntukan RM5 bilion.

Atas keprihatinan kerajaan kepada golongan susah dan B40, bantuan tunai
di bawah JKM dan BKM untuk tahun 2023 akan melebihi RM10 bilion. Diharap
bantuan ini dapat menghela nafas lega para penerima dan digunakan sebaiknya
mengikut keperluan masing-masing.

Mengambil ibrah firman Allah S.W.T dalam surah Ar-Ra’ad ayat 11,
“Sesungguhnya Allah tidak akan mengubah nasib sesuatu kaum melainkan kaum itu
sendiri yang mengubah apa yang ada pada diri mereka”. Sungguhpun bantuan tunai
adalah amat penting untuk kegunaan masa sekarang tetapi hanya dengan
pendapatan tetap sahaja yang boleh mengubah isi rumah ke arah kehidupan yang
lebih selesa.

Kerajaan berhasrat untuk membasmi kemiskinan tegar menjelang 2025. Ini
akan ditangani secara holistik melalui pendekatan whole-of-nation. Program
Pembasmian Kemiskinan Tegar Keluarga Malaysia telah dimulakan pada tahun ini
dengan peruntukan hanya RM150 juta. Untuk tahun 2023 bagi menyegerakan
agenda membasmi kemiskinan tegar, RM1 bilion disediakan iaitu RM750 juta
peruntukan kerajaan di samping program tanggungjawab sosial korporat oleh GLC
bernilai RM250 juta.

Program ini akan menyediakan peluang ekonomi kepada lebih 50,000 isi
rumah miskin tegar bagi meningkatkan pendapatannya. Antaranya menerusi projek
pertanian serta keusahawanan produk dan perkhidmatan. Bantuan yang diberikan

termasuklah latihan, modal permulaan, insentif pertanian, pemasaran dan
