DR. 19.7.2022 86

jelapang padi seperti Terengganu, Kelantan, Perlis dan lain-lain? Saya juga difahamkan bahawa
kerajaan menyasarkan sekurang-kurangnya 5,000 hektar tanah akan digunakan untuk program
tersebut. Oleh itu, sehingga kini, berapakah keluasan tanah yang telah berjaya dimanfaatkan
melalui program ini?

Sekian, Tuan Yang di-Pertua, saya mohon menyokong.

Tuan Yang di-Pertua: Terima kasih Yang Berhormat Setiu. Yang Berhormat Kubang

Pasu.

4.11 ptg.

Dato’ Wira Haji Amiruddin bin Haji Hamzah [Kubang Pasu]: Terima kasih Tuan Yang
di-Pertua kerana mengizinkan saya untuk turut berbahas peringkat dasar rang undang-undang
yang kita bincangkan pada hari ini.

Melihat kepada kuasa yang saya kira sangat besar kepada Ketua Pengarah ini,
antaranya kalau saya hendak sebut- saya minta maaf, Tuan Yang di-Pertua, dengan izin ya.
Saya cari teks yang bahasa Melayunya tak jumpa. Ada yang bahasa Inggeris sahaja sini.

Antara duty and functions Director General ini ialah “Conserve and maintain adequate
supply of padi and rice”. Eh! Tidak kecil kerja itu.

Kedua, “Ensure a fair and stable price of padi for farmers”. Juga suatu kerja yang sangat
besar.

“Ensure a fair and stable price of rice for consumers.” Untuk pengguna-pengguna juga
pastikan harga itu baik.

“Ensure sufficient supply of rice to meet all emergencies.” Juga satu kerja yang sangat
besar.

Dan “Making recommendations to the Government on policies designed to promote and
development of the padi and rice industries and, where approved by the Government to
coordinate and assist in the implementation of the same”.

Jadi, kerjanya sangat besar. Jadi, kalau dilihat inilah tugas yang perlu ditanggung oleh
Ketua Pengarah di bahagian beras dan padi ini, saya kira wajar kita boleh pertimbangkan seorang
Timbalan Ketua Pengarah tetapi tidaklah beberapa orang atau, “Apa-apa bilangan pegawai
awam menjadi Timbalan Ketua Pengarah’. Saya rasa kalau setakat seorang itu, saya ingat
okeylah kot. Tidak perlu ada beberapa pula Timbalan Ketua Pengarah untuk melakukan kerja
yang saya kira sangat besar.

Keduanya, apabila kerjanya ini besar dan melibatkan petani padi, pengilang beras,
pengilang padi dan beras, kemudian diswitching channel yang ada sampailah kepada
consumers, saya minta supaya segala polisi yang hendak dijalankan ini pastikanlah kita consult
stakeholders ini sebaik mungkin.

Saya ingat usaha untuk membuat padi dalam skala yang besar, estet padi dalam skala
yang besar yang dibangkitkan oleh Yang Berhormat Pokok Sena dan dibangkitkan juga oleh
Yang Berhormat Sik tadi, saya ingat sangat wajar tetapi dalam polisi itu biarlah yang akhirnya
