DR. 19.7.2022 112

Akan tetapi setakat ini program SMART SBB ini telah pun berjaya melibatkan lebih daripada
4,000 orang pesawah dan dengan keluasan lebih daripada 11,000 hektar tanah sawah setakat
ini.

Tuan Chan Ming Kai [Alor Setar]: Yang Berhormat Menteri.

Datuk Seri Dr. Ronald Kiandee: Kerjasama ini melibatkan sembilan buah negeri
termasuk negeri Sabah dan Sarawak di sebelah sana. Jadi, ia merupakan satu konsep yang kini
mulai dilihat sebagai the concept untuk ‘mengestetkan’ ladang pengurusan tanah sawah di
negara kita.

Dato’ Mahfuz bin Haji Omar [Pokok Sena]: Okey.

Datuk Seri Dr. Ronald Kiandee: la bukan dengan paksaan kerana melihat benefit...

Dato’ Mahfuz bin Haji Omar [Pokok Sena]: Ya, okey.

Datuk Seri Dr. Ronald Kiandee: Sekejap, sekejap. Benefit yang telah pun ditunjukkan
melalui dua musim, ada yang tiga musim, pengurusan sawah melalui konsep SMART SBB ini di
Selangor dan Perak. Jadi, hasil daripada penglibatan pesawah dalam konsep SMART SBB ini,
mereka berjaya meningkatkan purata hasil padi daripada 3.5 metrik tan kepada lebih 8 metrik
tan, dua musim yang dilakukan di negeri Selangor dan Perak. Oleh sebab itu konsep ini kini mulai
diterima oleh sebahagian besar daripada pesawah-pesawah negara kita. Ya, Yang Berhormat
Pokok Sena.

Dato’ Mahfuz bin Haji Omar [Pokok Sena]: Baik. Tuan Yang di-Pertua, oleh sebab
Yang Berhormat Menteri kata tadi bahawa ini bukan paksaan kan? Jadi bermakna bahawa
kerajaan boleh menerima konsep bahawa petani-petani juga boleh menyertai usahawan-
usahawan ini, maknanya kerajaan juga mesti membantu usahawan-usahawan ini supaya mereka
juga mampu berdiri seperti mana SMART SBB dan malah mengatasi SMART SBB.

Datuk Seri Dr. Ronald Kiandee: Ya, kita buat. Oleh sebab itu di kalangan syarikat
peneraju ini ada syarikat GLC, ada pemain industri, ada lembaga zakat dari Kedah juga terlibat
sebagai syarikat peneraju. Setakat ini lebih daripada 20 buah syarikat yang telah dilantik sebagai
peneraju untuk program SMART SBB ini. Pelbagai syarikat, jadi kalau ada individu seperti yang
dicadangkan dikatakan oleh Yang Berhormat Pokok Sena boleh datang untuk berbincang
dengan kita untuk menjadi syarikat peneraju.

Akan tetapi tentulah kementerian akan melihat bahawa syarikat peneraju ini mesti—
adalah syarikat yang berkecimpung dalam industri padi beras. Kita tidak mahu ada syarikat A, B
dan C, yang tidak ada pengalaman, yang bukan pemain industri yang sedia ada, kelak program
SMART SBB akan menjadi salah satu lagi program yang dibuat sebelum ini yang tidak mencapai
matlamat yang disasarkan.

Tuan Sim Tze Tzin [Bayan Baru]: Yang Berhormat Menteri, sedikit.

Tuan Chan Ming Kai [Alor Setar]: Minta laluan.

Tuan Ahmad Tarmizi bin Sulaiman [Sik]: Yang Berhormat Menteri, Sik sedikit.

Datuk Seri Dr. Ronald Kiandee: Ya.
