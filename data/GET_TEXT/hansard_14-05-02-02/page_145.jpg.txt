DR. 19.7.2022 139

Terakhir Tuan Yang di-Pertua, saya sendiri akan membuat satu usul di peringkat
jawatankuasa nanti bagi kita membantu pihak kementerian menambah baik rang undang-undang
kita ini knhususnya dalam usul untuk tambahan di bawah fasal 7 berkaitan Akta Had Masa yang
akan terpakai bagi prosiding tribunal dan juga usul berkaitan tambahan di bawah fasal 13, iaitu
hak untuk mangsa atau pemangsa itu mereka dapat diwakili oleh peguam bela dan peguam cara
untuk mengadili dalam proses tribunal nanti dan akan diperhalusi lagi dalam perbahasan
peringkat jawatankuasa nanti.

Tuan Yang di-Pertua, sekian terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang Berhormat

Sik. Seterusnya saya jemput Yang Berhormat Kulai. Lima minit.

7.14 mlm.

Puan Teo Nie Ching [Kulai]: Terima kasih Tuan Yang di-Pertua kerana memberi saya
peluang untuk membahas Rang Undang-undang Antigangguan Seksual 2021. Saya amat
menghargai usaha kementerian untuk membentang rang undang-undang ini. Akan tetapi saya
perlu cakap bahawa sepanjang saya dipilih sebagai seorang Ahli Parlimen pada tahun 2008.
Sampai sekarang ialah 14 tahun. Sudah banyak kali kami nampak bahawa Ahli-ahli Yang
Berhormat yang duduk dalam Dewan ini membuat kenyataan yang seksis. Kebanyakan masa
Ahli-ahli Parlimen yang membuat kenyataan seksis itu merupakan Ahli-ahli Parlimen yang sama.
Saya tidak berani cakap di sini bahawa antara mereka termasuklah Ahli Parlimen Kinabatangan,
Ahli Parlimen Baling dan Ahli Parlimen Pasir Salak.

Saya hendak tahu ialah selepas Rang Undang-undang Antigangguan Seksual ini
diluluskan, adakah kami akan nampak perbezaan berlaku dalam Dewan Rakyat ini? Itu isu yang
sangat penting. Sekarang kami wujudkan satu tribunal. Akan tetapi saya hendak tahu di sini
selepas kita wujudkan tribunal tersebut, kalau dalam Dewan Rakyat ini masih ada Ahli Parlimen
yang buat kenyataan seksis, bolehkah kita bawa mereka pergi ke tribunal? Ataupun mereka akan
terus menikmati imuniti bahawa apa kenyataan yang dibuat dalam Dewan ini tidak boleh dibawa
keluar Dewan. Itu soalan pertama yang saya hendak tanya dan menuju kepada Menteri KPWKM.

Kedua saya hendak cakap di sini, apabila Ahli Parlimen yang sama kerap buat kenyataan
seksis, ini tunjuk apa? Ini memang menunjukkan bahawa pertama, Ahli Parlimen itu bermasalah.
Akan tetapi yang lagi penting adalah ini menunjukkan bahawa institusi ini Dewan Rakyat ini telah
gagal dalam tanggungjawab mereka untuk mempertahankan maruah Ahli Parlimen wanita. Itu
sebab Ahli-ahli Parlimen tersebut boleh berulang kali buat kenyataan seksis. Ahli-ahli Parlimen
yang sama selalu buat kenyataan-kenyataan yang seksis, termasuklah tiga orang yang saya
sebut tersebut.

Saya hendak cakap bahawa pengerusi ataupun Tuan Yang di-Pertua Dewan Rakyat ini
sebenarnya dalam tempoh masa 14 tahun, bukan sangat panjang, tetapi apabila ada Ahli

Parlimen yang tidak tukar sikap mereka, ini menunjukkan bahawa Dewan Rakyat ini terutamanya
