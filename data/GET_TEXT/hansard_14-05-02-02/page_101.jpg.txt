DR. 19.7.2022 95

4.43 ptg.

Tuan Chan Foong Hin [Kota Kinabalu]: Ya, terima kasih kepada Tuan Yang di-Pertua.
So, hari ini saya datang panggil sini untuk berdebat untuk Rang Undang-undang Akta Kawalan
Padi dan Beras 1994 dan pindaannya. Memang saya tiada masalah untuk pindaan kerana
mengambil kira industri yang semakin dinamik, pindaan tertentu perlu dibuat untuk memastikan
peraturan terus relevan dan fungsi penguat kuasa cepat diperkukuhkan.

Namun, sebelum kita hendak mengadakan untuk memperkukuhkan penguat kuasa, kita
juga kena faham dengan rintihan atau masalah yang dihadapi oleh pesawah-pesawah kita. Salah
satu NGO, Pertubuhan Persaudaraan Pesawah Malaysia atau dengan short form PeSAWAH.
Mereka sering mengatakan banyak masalah dan telah dikemukakan melalui memorandum pada
bulan Mac yang lalu kepada MAFI tetapi apakah status terhadap kesemua rayuan mereka.
Seperti yang apa yang mereka katakan ini, antaranya untuk bantuan wang ehsan sementara
menunggu padi dituai yang pernah diterima sebelum ini oleh pesawah, dikembalikan semula.

Penetapan potongan pemutuan padi melalui potongan pemutusan sebenar dengan had
tidak melebihi 17 peratus dan kawal seliaan pegawai-pegawai penguat kuasa daripada pihak
kerajaan. Wujudkan tiga gred harga padi iaitu harga minimum terjamin yang berbeza bagi padi
gred ‘A’, ‘B’ dan ‘C’. Bajet infrastruktur dan penyelenggaraan yang akan dipotong dalam
belanjawan sebelum ini dikembalikan semula dan penetapan jadual pengairan yang dinamik
dibuat secara bersama. Perkasakan unit lapangan kawalan penyakit dan rosak serta agronomik
tanah dengan mengambil lebih banyak pegawai di satu-satu kawasan supaya unit ini berfungsi
dengan lebih baik.

Penstrukturan semula pentadbiran agensi dalam industri padi dan beras dengan
menubuhkan semula sebuah agensi atau entiti kerajaan iaitu Lembaga Padi dan Beras Negara.
Batalkan konsesi BERNAS sebagai pengimport tunggal dan LKPN diberikan tanggungjawab
mengimport beras dan membekalkan kepada pemborong tempatan.

Utamakan beras tempatan dalam penyediaan beras stockpile negara. Mewujudkan kuota
pembelian padi oleh kilang-kilang beras berdasarkan kapasiti breakeven kilang masing-masing.
Kerajaan Persekutuan menghalang pertukaran syarat guna dana pertanian padi kepada status
lain yang kini dilihat sering dilakukan oleh kerajaan negeri.

Ini adalah antara rayuan daripada pesawah ini. Selepas ini saya hendak masuk kepada
satu isu untuk menceritakan untuk keselamatan makanan. Ini food security ini, kita tidak lari
daripada membincangkan tiga perkara utama iaitu:

(i) kecukupan makanan;

(ii) mudah didapati pada setiap masa; dan

(iii) selamat untuk dimakan.

Ini ada satu parameter yang SSL ini- tahap daya diri yang sering kali kita dikatakan
Malaysia mempunyai SSL ternakan ayam yang melebihi 100 peratus, telur pun lebih daripada
100 peratus. Namun, SSL untuk padi untuk peringkat kebangsaan cuma 63 peratus. Akan tetapi,
