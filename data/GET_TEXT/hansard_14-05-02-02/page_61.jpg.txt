DR. 19.7.2022 55

selain Daerah Mersing di Johor yang dimasukkan dalam ECER ini. Food security- keselamatan
jaminan makanan ini merupakan satu perkara yang sangat penting. Kita perlu banyak lagi ayam,
kambing, lembu, makanan ayam, makanan haiwan. Kita perlu ada agrofood industry, kelapa,
fertigasi sayuran misalnya, jadikan kawasan sebagai agropelancongan. Ini semua antara
cadangan-cadangan yang mereka nyatakan.

ECER ini Tuan Yang di-Pertua, keluasannya amat luas, lebih daripada separuh.
Sebanyak 54 peratus dari kawasan Semenanjung Malaysia ini berada dalam ECER, empat buah
negeri, empat orang Menteri Besar. Itu sebab Majlis ECER ini pengerusinya Yang Amat
Berhormat Perdana Menteri sendiri, ada empat orang Menteri Besar terlibat dan Menteri
Kewangan terlibat, Menteri EPU, Yang Berhormat Jeli, KSN terlibat. Jadi, ia bukan satu perkara
yang kecil. la satu usaha pembangunan yang cukup besar.

Sebagai contoh, di Daerah Mersing ada Lembah Tenusu Jemaluang dalam projek
ECER- bagaimana 5.1 juta liter susu akan dikeluarkan. Ini meningkatkan pengeluaran susu
negara sebanyak 11 peratus. Ini apabila saya sebut bahawa apabila dimasukkan Daerah
Segamat ini, yang penting kita bangunkan kawasan-kawasan pertanian untuk menjadi kawasan
ternakan moden misalnya, supaya kita tidak lagi menghadapi masalah food security ini.

Selain daripada itu, berikan peluang-peluang pekerjaan baharu kepada penduduk
tempatan. Bukan apabila kita terlibat dalam pelaburan-pelaburan contoh sektor gas, petroleum,
pembangunan tanah, tenaga diperbaharui ini kita memberi pekerjaan kepada pendatang asing
pula ataupun pekerja asing. Paling penting ialah pekerjaan-pekerjaan itu dengan gaji yang tinggi
patut kita berikan kepada anak-anak tempatan di kawasan empat buah negeri itu.

Jadi, itu satu lagi wishlist mereka. Baru-baru ini angka pada tahun 2021 misalnya, RM13
bilion pelaburan ECER ini. Kita pun hendak tahu RM13 bilion ini di negeri mana yang diperoleh?
Sama ada Pahang, Terengganu, Kelantan dan Johor- berapa bilion pecahan RM13 bilion itu
untuk negeri-negeri yang berkaitan?

Ada 10,600 peluang pekerjaan. Kita hendak tahu berapa banyak pada anak tempatan,
dan ada 570 peluang keusahawanan. Itu yang dilaporkan oleh ECER- bahawa 570 peluang
keusahawanan daripada lebih kurang 4 juta orang penduduk itu kecil. Jangan kita anggap 570
peluang keusahawanan itu besar.

Bagaimana kita hendak mewujudkan hasrat ECER iaitu entrepreneur ECER untuk
bangsa usahawan, peniaga B40 dan belia, adakah tercapai hanya dengan memberikan 570
peluang keusahawanan. Patut diberi 5,700 peluang keusahawanan barulah angkanya itu besar.

Jadi, harapan kita ialah supaya selesaikan masalah banjir. Jadikan kawasan Segamat
itu sebagai agenda jaminan bekalan makanan, food security dan berikan peluang-peluang
pekerjaan baharu kepada penduduk tempatan, bukan kepada pekerja asing.

Saya dengan ini menyokong pindaan agar Segamat iaitu Parlimen Sekijang, Segamat
dan Labis dimasukkan dalam ECER. Terima kasih.

Tuan Yang di-Pertua: Terima kasih Yang Berhormat Pontian. Yang Berhormat Jerantut.
Silakan.
