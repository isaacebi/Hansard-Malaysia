DR. 19.7.2022 146

one part ya. Akan tetapi kalau di negara Kenya contohnya mereka melakukan intervensi di
sekolah-sekolah kerana itulah bila berlaku kes-kes ataupun aduan yang dibangkitkan menerusi
period spot check dan sebagainya. Ini peluang besar sebenarnya ya. Peluang kepada semua
kita yang merupakan sama ada ibu ataupun mereka yang berdampingan dengan anak-anak,
sesiapa pun. The children are our future.

Jadi kita hendak bangkitkan kesedaran ini supaya kita boleh melahirkan suasana yang
lebih cakna, menghormati wanita, menghormati dan memberikan makna kepada bagaimana kita
memberi maruah ya kepada satu sama lain. Jadi saya berharap Yang Berhormat Menteri dan
juga Yang Berhormat Timbalan Menteri, ini merupakan antara rang undang-undang yang
terpenting. Saya berharap seluruh Kabinet, semua Ahli Parlimen mengarusperdanakan terhadap
agenda ini. Kalau Kementerian Wanita sahaja sentiasa dipaksa untuk membawa secara
keseorangan, tidak mungkin kita dapat ke mana-mana.

Jadi kalau Ahli Parlimen wanita pun sudah bersatu dalam bab ini. Lebih-lebih lagi penting
kita mahukan segala agenda untuk memartabatkan wanita, lebih-lebih lagi rang undang-undang
anti gangguan seksual ini yang mengambil kira keperluan dan memenuhi segmen-segmen yang
mungkin tidak lagi dilengkapi menerusi draf awal ini sebelum the regulations are introduced dapat
dibawa oleh semua Menteri dan juga Ahli-ahli Parlimen termasuk juga Yang Berhormat Baling.
Ini kerana pada saya ini bukan untuk menuding jari. Actually pada saya, kitalah kena berlapang
dada, kita kena ambil tanggungjawab ini dengan baik. Ini peluang yang sangat besar.

Saya mahu mengatakan bahawa apa pun apabila nampak terletak atas meja selepas
penglibatan libat urus. Ini merupakan satu kejayaan kita bersama. Jadi kita ambil dengan
semangat itu. Hanya nak tak nak apabila berlaku kes yang berlangsung di luar, kita kena sama-
sama bangkitkan dengan penegasan untuk menolak segala elemen gangguan seksual. Terima
kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang Berhormat
Permatang Pauh. Pembahas terakhir pada petang ini dan akan disambung esok. Ahli-ahli Yang
Berhormat, Mesyuarat Dewan hari ini ditangguhkan sehingga jam 10 pagi esok, Rabu, 20 Julai
2022. Terima kasih Ahli-ahli Yang Berhormat.

[Dewan ditangguhkan pada pukul 7.34 malam]
