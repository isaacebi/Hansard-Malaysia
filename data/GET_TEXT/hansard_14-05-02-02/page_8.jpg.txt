DR. 19.7.2022 2

syarat dalam MoU tersebut yang ditandatangani di antara Malaysia dan Indonesia ialah
berkenaan dengan pemansuhan sistem MAID Online yang dilaksanakan oleh Kerajaan Malaysia.

Adakah itu satu syarat yang telah pun dipersetujui oleh kedua-dua pihak? Kalau itu
merupakan salah satu syarat, adakah Kerajaan Malaysia mengambil langkah untuk
memansuhkan sistem tersebut sebab apa yang didakwa oleh pihak Indonesia ialah kita masih
menggunakan sistem tersebut walaupun syarat yang telah dipersetujui dalam MoU ialah
pemansuhan sistem tersebut. Terima kasih.

Timbalan Yang di-Pertua [Dato’ Mohd Rashid Hasnon]: Sila Menteri.

Datuk Seri Saravanan a/| Murugan: Tuan Yang di-Pertua, kebetulannya tiada sebarang
syarat untuk memansuhkan sistem yang sedia ada. Apa yang telah dinyatakan dalam MoU
adalah menggunakan sistem yang sedia ada di Indonesia untuk pengambilan pekerja asing. Akan
tetapi ia tidak mensyaratkan kita akan memansuhkan sistem yang kita ada.

Semalam kita telah adakan perbincangan dengan pihak Indonesia dan bersetuju supaya
kita akan integrasikan sistem yang sedia ada dengan KDN dan sistem iaitu yang dicadangkan
oleh Indonesia.

Timbalan Yang di-Pertua [Dato’ Mohd Rashid Hasnon]: Baik. Saya jemput soalan
tambahan yang kedua. Sebelah sini saya jemput Yang Berhormat Tebrau.

Tuan Steven Choong Shiau Yoon [Tebrau]: Terima kasih Tuan Yang di-Pertua. Soalan
tambahan saya, masalah ini apa kesan kepada sektor-sektor yang berkenaan yang memerlukan
pekerja asing datang dari Indonesia. Apakah kesannya serta jangka masa yang akan selesaikan
masalah ini? Ini supaya rakyat tahu masalah ini dapat diselesaikan secepat mungkin. Terima
kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat Menteri
menjawab.

Datuk Seri Saravanan a/l Murugan: Tuan Yang di-Pertua, memang kita perlukan
pekerja asing dengan kadar yang segera. Apabila kita mengadakan perbincangan dengan pihak
Indonesia, mereka cadangkan gunakan One Channel System yang sedia ada di Indonesia
supaya — Buat masa ini kita gunakan melalui KDN, kita gunakan sistem MAID Online yang
Indonesia berpendapat mereka tiada pengetahuan.

Pekerja asing dari Indonesia masuk sebagai pelancong dan akhirnya dikeluarkan permit
oleh Malaysia. Maka mereka tiada maklumat pekerja mereka masuk ke dalam negara kita. Maka,
dengan adanya One Channel System dari Indonesia, mereka sempat memantau. Semalam
dalam perbincangan dengan KDN kita telah bersetuju daripada segi dasar untuk
mengintegrasikan sistem sedia ada dengan KDN iaitu Maid Online dengan yang dicadangkan
oleh pihak Indonesia supaya kedua-dua negara akan ada maklumat.

Daripada segi kesan, memang kita perlukan pekerja asing dengan kadar yang segera
dan kita pun telah mencadangkan apa yang dibincangkan antara Kementerian Sumber Manusia
dan KDN kepada Duta Indonesia. Saya percaya dan yakin perkara ini akan diselesaikan dalam
masa yang terdekat.
