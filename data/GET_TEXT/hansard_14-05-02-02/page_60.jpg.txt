DR. 19.7.2022 54

Berikutnya, saya juga ingin bertanya- statistik jumlah pelaburan swasta yang telah
direalisasikan sehingga Jun 2022 di negeri Kelantan selepas daripada Pakej Insentif Percukaian
Khas untuk pelaburan di negeri Kelantan dilaksanakan oleh ECERDC setelah diluluskan oleh
Kementerian Kewangan. la pakej yang cukup baik dengan mengecualikan cukai kepada projek-
projek ataupun pihak-pihak tertentu. Akan tetapi, setakat manakah ia berjaya untuk menarik
pelabur luar datang ke Kelantan ini?

Begitu juga dengan LPT3. Kami telah pun begitu kagum ataupun rasa begitu bersyukur
apabila projek LPT3 ini dikatakan akan dibuat daripada Gemuruh, Terengganu sehingga ke
Pengkalan Kubor, Tumpat. Akan tetapi ia dimaklumkan bahawa mengikut Pekeliling
Perbendaharaan Malaysia yang telah pun dikeluarkan baru-baru ini, saya mendapat khabar
bahawa ia akan ditangguhkan kerana ia termasuk dalam projek-projek penjimatan. Jadi, saya
khuatir, penangguhan projek ini yang baharu selesai daripada fasa kajian, akan membantutkan
pula pembangunan ekonomi negeri Kelantan.

Soalan saya, setakat mana ia ditangguhkan, dan setakat manakah ia dilaksanakan oleh
pihak kerajaan pada hari ini? Bagaimanakah misi kerajaan untuk menyelesaikan projek
pembinaan LPT3 ini? Saya mohon menyokong pindaan yang dicadangkan. Terima kasih Tuan
Yang di-Pertua.

Tuan Yang di-Pertua: Terima kasih Yang Berhormat Pasir Mas.

Yang Berhormat Kepong tidak ada. Yang Berhormat Pontian. Silakan.

12.44 tgh.

Datuk Seri Haji Ahmad bin Haji Maslan [Pontian]: Terima kasih Tuan Yang di-Pertua.
Ringkas sangat tadi Yang Berhormat Timbalan Menteri, lebih kurang seminit dua sahaja beliau
membentangkan. Kita pun tidak tahu, apa rasionalnya, tetapi saya ingin membantu sedikit
sebanyak memberikan pandangan.

ECER ini apabila terlibat Sekijang, Segamat dan Labis. Itu merupakan tiga Parlimen
dalam kawasan ECER. Daerah Segamat ada tiga Parlimen ini, maka akan bertambah 197,762
lagi penduduk yang kawasannya terdiri daripada sawit dan getah kebanyakannya. Ada antara
senarai wishlist yang saya sempat hubungi teman-teman saya di tiga Parlimen itu. Perkara
pertama Tuan Yang di-Pertua, apabila Segamat dimasukkan dalam ECER ini, mereka meminta
supaya diselesaikan antara masalah utama Daerah Segamat iaitu banjir.

Apabila musim hujan sahaja, kawasan pertama di negeri Johor yang dilanda banjir ialah
Daerah Segamat. Oleh itu, Yang Berhormat Timbalan Menteri perkara pokok utama ialah
selesaikan masalah banjir dengan peruntukan yang cukup. Saya juga melawat kawasan-
kawasan itu pada awal tahun ini, bagaimana sukarnya kehidupan mereka. Ada satu buah
kampung itu, seluruh kampung nampak bumbung sahaja kerana diliputi oleh air banjir. Itu wishlist
mereka yang pertama.

Kedua, ialah mereka ingin mohon bangunkan kawasan-kawasan pertanian bagi
melengkapkan agenda jaminan bekalan makanan untuk Daerah Segamat selaku daerah baharu
