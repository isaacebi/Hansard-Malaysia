DR. 19.7.2022 106

beras hanya mencukupi memenuhi keperluan negara selama sebulan sahaja. Berbanding
dengan Singapura yang mempunyai simpanan selama tiga bulan.
01720

Simpanan beras Malaysia adalah terlalu rendah. Hari ini pengumpulan stok beras di
Malaysia bergantung semata-mata kepada BERNAS. BERNAS adalah syarikat swasta yang
berorientasikan keuntungan dan syarikat tidak ada kepentingan untuk menambah stok kerana
wang tunai akan dikunci dalam stok.

Tuan Yang di-Pertua, memandangkan keadaan yang kritikal, kerajaan mesti bertindak
menguatkuasakan peratusan minimum stok simpanan yang tidak boleh kurang daripada 20
peratus daripada keperluan negara atau bekalan dua bulan. Peniaga-peniaga beras harus
dibenarkan mengimport beras dan mendapatkan bekalan mereka sendiri dari negara-negara
berbeza secara bebas dengan persaingan dan lebih banyak sumber bekalan kuantum kenaikan
harga beras import tidak lagi ditentukan oleh BERNAS sahaja. Dan pengguna akan kurang
terjejas dengan kenaikan harga di pasaran dunia.

Sehubungan dengan merancakkan pengeluaran beras tempatan, dua soalan menjadi
pertanyaan orang ramai. Pertama, mengenai soalan subsidi. Pada tahun 2021, subsidi
diperuntukkan Kementerian Pertanian dan Industri Makanan kepada petani adalah sebanyak
RM1.53 bilion. Mengapa subsidi dengan sejumlah begitu besar ini harus diuruskan oleh BERNAS.
sebuah syarikat swasta dan bukan disalurkan terus kepada petani melalui agensi kerajaan?
BERNAS sebagai sebuah syarikat swasta di mana letaknya mekanisme untuk kerajaan
memantau prestasi mereka dan memastikan tiada leakages ataupun ketirisan dalam proses
penyaluran subsidi.

Soalan kedua, sejauh manakah BERNAS telah menyumbang kepada pembangunan
sektor industri padi dan beras selepas BERNAS diswastakan dan diberikan monopoli
pengimportan beras? Tuan Yang di-Pertua, keuntungan BERNAS pada tahun 2012 adalah
sebanyak RM164 juta. Sejak delisting BERNAS pada tahun 2014, hanya sedikit maklumat yang
dapat diketahui orang awam tentang syarikat ini.

Saya ingin tahu berapa peratusan keuntungan BERNAS disalurkan kembali kepada
sektor pertanian, sektor penanaman padi untuk memodenkan aktiviti penanaman padi
meningkatkan hasil padi dan membantu golongan petani? Minta Yang Berhormat Menteri
menjawab. Sekian, terima kasih.

Tuan Yang di-Pertua: Terima kasih Yang Berhormat Wangsa Maju. Akhir sekali, Yang
Berhormat Pulai. Silakan.

5.23 ptg.

Datuk Seri Haji Salahuddin bin Ayub [Pulai]: Terima kasih Tuan Yang di-Pertua. Juga
terima kasih pada Menteri MAFI yang hadir pada petang ini. Saya sekadar untuk mungkin hendak
update sedikit kerana saya dahulu pernah menerajui kementerian ini. Tentang self-sufficient level
(SSL) dalam beras kita di pasaran, dahulu kita mendapat petunjuk bahawa kita hanya mampu
