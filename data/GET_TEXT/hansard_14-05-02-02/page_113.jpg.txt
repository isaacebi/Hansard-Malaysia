DR. 19.7.2022 107

bertahan sekiranya berlaku sesuatu dalam negara kita hanya 22 hari. Itu pada tahun 2019
sewaktu tahun 2020 dan mungkin hari ini ada fakta baharu yang boleh kita kongsi bersama sekira
berlakunya kecemasan. Berapa harikah boleh kita bertahan? Sedangkan saya juga mendapat
maklumat negara China sebagai contoh mereka bertahan sehingga 11 bulan, Singapura enam
bulan, Thailand mungkin tiga atau empat bulan.

Jadi, kebergantungan kita pada beras import itu saya faham. Kita masih bergantung pada
kadar 30 peratus. Daripada segi kecukupan ataupun SSL kita, kita hanya produce lebih kurang
70 peratus beras tempatan. Jadi kalau ada info baharu, harap kita boleh kongsi bersama tentang
berapa harikah kita boleh bertahan dengan beras yang ada dikatakan the iron stockpile dengan
beras yang ada di pasaran? Itu yang pertama.

Kedua, Tuan Yang di-Pertua, saya juga ingin mendapatkan maklumat. Adakah kalau
boleh dikongsi bersama, berapakah peratusan kejayaan NAFAS? Apa yang saya teliti, Yang
Berhormat Menteri telah memperjelaskan NAFAS dicadangkan untuk menjadi satu badan
tunggal. Akan tetapi antara agensi yang boleh replace Jabatan Pertanian yang suatu waktu
dahulu kita lihat amat terjamin daripada segi mutu padi benih. Tadi Yang Berhormat Menteri telah
membuat kenyataan tahun lepas tidak silap saya bahawa NAFAS akan diberikan segala bantuan
ataupun fo facilitate NAFAS untuk menjadi salah satu agensi untuk mengeluarkan padi benih
yang bermutu.

Saya faham bahawa sebelum ini kita telah mengagihkan kepada lebih kurang tujuh
ataupun lapan syarikat tetapi waktu itu kita menghadapi masalah. Ada masalah kelewatan kita
benih padi sampai. Ini ongoing process. Saya tidak boleh menafikan ada masalah yang tidak
boleh kita selesaikan overnight.

Akan tetapi kita perlu ada satu perancangan yang saya akui 22 bulan menerajui
kementerian tidak cukup. Maka Yang Berhormat mengambil alih sekarang ini. So, kalau ada
progress yang ingin mendapat maklumat adakah NAFAS telah memulakan— ada ladang benih
yang mencukupi. Siapakah players yang membantu menjadikan NAFAS sebagai satu-satunya
pembekal benih padi yang bermutu?

Ketiga Tuan Yang di-Pertua, saya juga faham tentang ini isu sekuriti makanan dan
negara kita tertinggal, Tuan Yang di-Pertua. Maybe 30 years behind times daripada segi
bercakap tentang food security. Kita faham negara telah fokus kepada industri 30 tahun yang
lalu. Sekarang ini lah semua orang bercakap tentang food security hingga menjadikan Malaysia
jangan ketinggalan dalam negara yang kita boleh jamin memberikan bahan makanan yang
cukup. Akan tetapi ia tidak boleh dilakukan selama satu hari. Itu saya faham.

Oleh itu, sebagai contoh jelapang padi kita, Tuan Yang di-Pertua. la tidak diwartakan
kerana itu adalah bidang kuasa kerajaan negeri. Sebab itu kami mencadangkan dahulu supaya
ada satu konsep /and, dengan izin land consolidation. Tanah-tanah petani yang kecil-kecil itu,
ada yang satu relung, dua relung, kata orang utara. Mungkin satu hektar, dua atau tiga hektar
yang kecil-kecil ini, kita cuba dahulu untuk berbincang dengan petani-petani ini supaya kita boleh
wujudkan estet padi. Kita boleh wujudkan tanah-tanah yang boleh diurus.
