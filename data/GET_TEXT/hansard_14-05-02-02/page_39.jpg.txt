DR. 19.7.2022 33

Stadium Nasional Bukit Jalil yang meliputi kerja-kerja penukaran rumput, kerja-kerja elektrikal

dan mekanikal.'

Kementerian bercadang untuk melaksanakan kerja-kerja menaik taraf secara tender
terbuka. Manakala, pembaikan padang akan dilaksanakan ataupun dicadangkan dilaksanakan
secara rundingan terus tertakluk kepada kelulusan Kementerian Kewangan.

Pada masa ini, pihak PSM telah pun mengambil tindakan untuk menutup Stadium
Nasional Bukit Jalil mulai 15 Jun 2022 bagi pelaksanaan kerja-kerja baik pulih fasiliti secara
berperingkat. Penutupan ini tidak melibatkan keseluruhan Stadium Nasional Bukit Jalil tetapi
hanya kawasan-kawasan yang terlibat dengan kerja-kerja membaik pulih sahaja. Sekian, terima
kasih.

Tuan Ramkarpal Singh a/l Karpal Singh [Bukit Gelugor]: Terima kasih Yang
Berhormat Timbalan Menteri. Ini adalah satu persoalan yang agak serius oleh kerana kita semua
tahu bahawa AFC tersebut telah pun menyatakan bahawa kemungkinan mereka tidak akan
memberi peluang kepada permainan bola di Bukit Jalil disebabkan kualiti padangnya. Legenda
bola sepak yang kita kenali, Santokh Singh pernah berkata - saya quote Tuan Yang di-Pertua
dalam bahasa Inggeris. “Why waste money on equipments? | think some of them — the stadium
staff don’t even know how to handle the equipment. It’s better to buy some cows and get them to
graze there. They can do a better job”.

Ini merupakan satu perkara yang serius kerana stadium kami merupakan ataupun
melibatkan imej negara kami kepada dunia. Sekiranya kita tidak mengambil tindakan segera, ini
akan memburukkan imej bola sepak di negara ini. Tadi Yang Berhormat Timbalan Menteri telah
pun menyatakan bahawa kerja penaiktarafan akan dibuat dalam tahun depan, bulan Mac bermula
kalau tidak silap saya. From now until then, what are the steps that are going to be taken dengan
izin Tuan Yang di-Pertua untuk mengelakkan perkara seperti ini berlaku sekali lagi? Terima kasih.

Dato’ Sri Ti Lian Ker: Sememangnya kementerian telah pun mengambil tindakan dan
langkah-langkah untuk menaik taraf dan membaiki kemudahan-kemudahan yang sedia ada
dalam stadium. Kalau kita tengok lima tahun yang lepas, tahun 2017, pada masa itu padang
ditukar untuk SEA Games. Jadi, daripada segi jadual dan tempoh masa, memang kementerian
telah bersedia untuk menaik taraf. Lagipun dalam dua tahun yang lepas semasa pandemik
COVID-19, tiada perlawanan, penggunaan dan sebagainya. Jadi proses telah diambil dan to
quote, “We can only be wiser after the event’.

Apa yang berlaku ialah insiden air bertakung di padang stadium nasional di mana ia tidak
melibatkan- pihak perbadanan pun telah menasihatkan bahawa perlawanan yang dijadualkan
dilambatkan ataupun dilewatkan. Memang lumrah berlaku tetapi oleh kerana penganjur ingin
teruskan dan kerana masalah air bertakung- ia tidak melibatkan kakitangan PSM, ia melibatkan

pekerja-pekerja FAM sendiri. Jadi, ini telah pun dijelaskan dan saya rasa Yang Berhormat pun

1 Bindaan oleh Menteri Belia dan Sukan (YB. Dato’ Seri Ahmad Faizal bin Dato’ Azumu) melalui surat bertarikh 21 Julai 2022
