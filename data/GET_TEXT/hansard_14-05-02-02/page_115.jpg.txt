DR. 19.7.2022 109

bekalan makanan dan sekuriti makanan adalah concern yang lebih besar yang hendak dibawa
oleh Ahli-ahli Parlimen pada petang ini.

Kita di kementerian dan kerajaan memang amat prihatin tentang bekalan dan sekuriti
makanan negara. Bila bercakap tentang sekuriti makanan negara ini, Tuan Yang di-Pertua, ada
empat dimensi yang harus kita linhat secara menyeluruh seperti pengistilahan yang dibuat oleh
FAO United Nations iaitu soal ketersediaan, availability, soal akses, soal safety dan nutrisi dan
juga soal natural resources dan kemapanan, sustainability.

Jadi, ini merupakan empat aspek yang dilihat dalam mengolah perdebatan tentang
sekuriti makanan negara. MAFI adalah dipertanggungjawabkan untuk dimensi yang pertama itu
iaitu availability of food. Sebab itu MAFI mengambil langkah dan tindakan untuk memastikan
bekalan makanan negara ini sentiasa tersedia, ada ketersediaan tentang bekalan negara.

Akan tetapi, kita tak boleh lari daripada menerima hakikat bahawa pada era ini, kos input
makanan meningkat. Kesan-kesan daripada pandemik dan PKP, penutupan sempadan kini mula
dirasai secara ketara oleh industri agromakanan. Kos input telah meningkat dan sekarang ini
ditambah buruk lagi oleh konflik geopolitik yang sedang berlaku di Ukraine yang menyebabkan
kos pengangkutan, logistik, pengeluaran dan input produk makanan, tanaman, ternakan dan
sebagainya kini meningkat sedemikian rupa. Sebab itu negara kita adalah antara negara yang
berhadapan dengan kos pengeluaran bahan makanan yang meningkat pada ketika ini.

Namun, saya ingin katakan bahawa kerajaan mengambil tindakan dan langkah untuk
memastikan kesan daripada kenaikan kos input ini dapat diminimumkan dan kesannya kepada
rakyat Malaysia merupakan kesan yang minimum.

Sebab itu, pelbagai bentuk subsidi dikeluarkan, diolah oleh kerajaan termasuk subsidi
yang tak pernah dibuat iaitu subsidi ayam, subsidi telur yang dalam tempoh enam bulan ini akan
memberi kesan RM1.2 bilion kepada kerajaan bagi memastikan harga ayam dan harga telur di
pasaran untuk pengguna rakyat Malaysia adalah pada kadar yang minimum impak kenaikan
kosnya.

Jadi, Tuan Yang di-Pertua, sebab itu pelbagai langkah yang diambil oleh kerajaan untuk
meningkatkan SSL padi beras, contohnya. Sebab itu pendekatan baharu yang dibuat, Smart
Sawah Berskala Besar atau pun SMART SBB semata-mata adalah untuk memastikan dalam
keluasan tanah yang ada, gandingan pengurusan dan penglibatan pihak swasta dan pihak
berkepentingan dapat meningkatkan SSL negara, meningkatkan pengeluaran beras padi negara
daripada 3.5 metrik tan per hektar puratanya pada ketika ini kepada 7.0 metrik tan dalam tempoh
10 tahun akan datang.

Dengan meningkatkan SSL ini, kita akan dapat mengurangkan kebergantungan kepada
30 peratus import beras yang ketika ini masih lagi ditanggung oleh kerajaan iaitu bekalan dari
luar negara sebanyak 30 peratus daripada keperluan negara.

Konsep SMART SBB merupakan satu konsep yang diolah melalui beberapa pendekatan

sebelum ini. Ada berbagai-bagai-bagai pendekatan ladang- estet sawah yang dibuat sebelum ini.
