DR. 19.7.2022 93

Jika bekalan baja tidak diuruskan dengan baik, bagaimana kita hendak mendapat hasil
mengikut sasaran yang ditetapbkan dan bagaimana kawalan boleh dilaksanakan. Hasrat Menteri
Besar Kedah juga untuk melaksanakan tanaman padi empat kali setahun yang boleh
meningkatkan ekonomi rakyat tempatan juga boleh terbantut sekiranya pengurusan baja tidak
dilaksanakan dengan lebih berkesan.

Kedua, saya ingin memohon Kementerian Pertanian dan Industri Makanan Malaysia
untuk memberi kebenaran khusus dengan menjadikan Lembaga Kemajuan Pertanian Muda iaitu
MADA sebagai pengeluar benih tunggal utama di Kedah. MADA perlu menghasilkan benih padi
keluaran sendiri untuk kawalan yang sistematik.

Ketiga, kerajaan juga perlu melihat ataupun mengambil tindakan segera untuk mengatasi
masalah kenaikan melampau harga input pertanian, racun dan baja. Selain itu bagi mengimbangi
kos input, subsidi pengeluaran padi mentah mesti dinaikkan daripada RM360 satu tan metrik
kepada RM500 satu tan metrik. Setiap kali persidangan, inilah yang dicadangkan. Moga-moga
mendapat perhatian daripada kerajaan. Difahamkan selama ini pesawah terpaksa menanggung
kos bersawah yang naik berkali-kali ganda setiap tahun. Namun jumlah subsidi yang diterima
mereka masih di tahap yang sama.

Keempat dan yang terakhir berkaitan harga siling benih padi yang dilaporkan pengilang
menjual di pasaran gelap sehingga harga bagi 20 kilogram boleh mencecah sehingga RM68
sedangkan harga siling yang ditetapkan adalah RM35. Pemantauan yang lebih tegas perlu
dilaksanakan terhadap pengilang beras kerana terdapat dakwaan kegiatan ini dilakukan oleh
pengilang beras demi meraih keuntungan berlipat kali ganda berbanding menjualnya kepada
agensi yang membekalkannya kepada petani.

Kompaun sebanyak RM15,000 mengikut seksyen 22(1) Akta Kawalan Padi dan Beras
wajar dinaikkan ke satu jumlah yang lebih tinggi dan dilihat wajar dikenakan kepada pengilang
yang terlibat dengan aktiviti tidak bermoral dan menyusahkan semua pihak ini agar kejadian yang
sama tidak berulang di masa hadapan. Kawalan ke atas anak benih padi dapat dilakukan dengan
lebih baik dan semua petani dapat membeli dengan harga siling yang sudah ditetapkan serta
mengurangkan tekanan yang terpaksa ditanggung oleh para petani. Saya dengan ini menyokong
penuh Rang Undang-undang Kawalan Padi dan Beras (Pindaan) 2022. Sekian, terima kasih.

Tuan Yang di-Pertua: Terima kasih Yang Berhormat Jerai. Yang Berhormat Kulim-

Bandar Baharu. Yang Berhormat Bachok, silakan.

01640
4.40 ptg.

Tuan Nik Mohamad Abduh bin Nik Abdul Aziz [Bachok]: Bismillahi Rahmani Rahim...
[Membaca selawat] Terima kasih Tuan Yang di-Pertua untuk beri saya peluang bahaskan Rang
Undang-undang Kawalan Padi dan Beras (Pindaan) 2022.

Kita ada 300 ribu orang pesawah padi yang terlibat secara langsung dalam menyumbang
kepada keselamatan dan jaminan makanan utama negara kita. Sudah pasti kita tidak boleh
