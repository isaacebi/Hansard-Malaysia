DR. 19.7.2022 130

Akhir sekali adalah untuk mengatasi kes gangguan seksual ini, kita perlukan iltizam politik
yang kuat. Saya hendak bagi contoh pengalaman saya mengendalikan kes gangguan seksual
di Hospital Sungai Buloh bersama mantan Menteri Kesihatan iaitu Datuk Seri Dr. Haji Dzulkefly
bin Ahmad yang duduk di tepi saya di sini. Apabila kita mengendalikan kes tersebut dan Menteri
sendiri menghadi pelbagai mesyuarat bersama mantan Timbalan Perdana Menteri pada masa
itu Dato’ Seri Dr. Wan Azizah Wan Ismail dan masa dan perhatian yang diberikan oleh dua orang
Menteri ini untuk mengatasi kes gangguan seksual di Hospital Sungai Buloh memang first class.
Mereka mengambil berat dan mereka mempunyai iltizam politik untuk memastikan ada follow
through sehingga tindakan tatatertib dilakukan terhadap orang yang melakukan gangguan
seksual ini.

Kalau kita bandingkan dengan kes pelajar Ain di sekolah yang telah keluar dalam berita
sampai pergi ke mahkamah, banyak isu yang datang. Kita tidak lihat iltizam politik ataupun azam
politik yang kuat daripada Menteri yang terlibat. Jadi kalau Menteri sendiri tidak terlibat secara
proaktif untuk membantu, ia akan menghantar satu signal yang tidak positif kepada pengadu
ataupun mangsa lain di luar yang sedang berfikir sama ada hendak buat aduan atau tidak. Kalau
mereka lihat satu mangsa dihukum, mereka tidak akan berani mengambil tindakan selanjutnya.
Jadi, iltizam politik sangat penting.

Berdasarkan pengalaman tersebut juga, saya lihat kalau kementerian akan menggubal
peraturan, saya rasa perlu wujudnya juga khidmat kaunseling untuk pengadu. Sebelum kita
mengambil tindakan tatatertib dan tindakan untuk kes Hospital Sungai Buloh, pelbagai mesyuarat
diadakan bersama pengadu untuk menjelaskan hak mereka kepada mereka dan ramai
sebenarnya dalam keadaan tersebut mereka takut, mereka khuatir, mereka risau, mereka tidak
berani untuk membuat aduan dan mereka perlukan banyak nasihat ataupun didikan mengenai
hak mereka. Kalau mereka hendak membuat laporan polis, apa yang akan terjadi. Kalau mereka
hendak pergi ke Tribunal, apa yang akan terjadi. Saya rasa KPWKM perlu wujudkan satu unit
memberi kaunseling kepada yang terlibat dalam kes gangguan ini.

Satu lagi untuk peraturan, saya rasa ada pentingnya untuk kita gubalkan satu garis
panduan untuk pihak media. Kalau kita ada mangsa gangguan seksual yang sangat muda dan
mereka mempunyai masa hadapan yang panjang, kadang-kadang laporan media yang
mendedahkan banyak butiran spesifik sehingga mereka rasa tidak apalah kita tidak hendak buat
aduan, saya hendak lindungi diri saya sendiri dan saya juga ada melihat mangsa yang
mempunyai isu kesihatan mental selepas ini. Saya rasa khidmat kaunseling dan garis panduan
untuk media, membantu media cara untuk membuat laporan kes-kes gangguan seksual sangat
penting.

Akhir sekali harapan saya dengan adanya akta baharu ini semua institusi kerajaan
termasuk penjawat awam seperti Polis Diraja Malaysia, cikgu sekolah dan semua lapisan
masyarakat akan mengambil serius dan mempunyai mindset baharu, mindset switch dalam
pengendalian kes gangguan seksual. Mereka akan lihat bahawa isu ini bukan sahaja mangsa
wanita, tetapi lelaki juga boleh menjadi mangsa gangguan seksual. Saya rasa kesedaran masih
