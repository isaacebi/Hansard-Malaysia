DR. 19.7.2022 38

Satu lagi terakhir Tuan Yang di-Pertua, pegawai-pegawai kementerian macam
kenyataan Pengarah KPDNHEP Melaka, harga telur naik kurangkan makan telur. Saya ingat
Yang Berhormat Menteri tolong nasihatkan pegawai-pegawai ini supaya kena sensitif sedikit
kepada hal-hal yang berkait dengan perut rakyat ini. Terima kasih.

Dato’ Rosol bin Wahid: Terima kasih sahabat saya daripada Hang Tuah Jaya. Berkaitan
dengan tiada koordinasi itu saya rasa ini mungkin berlaku di Hang Tuah Jaya sahaja. Ini adalah
disebabkan di tempat lain, setakat ini a/hamdulillah. Kita berterima kasih kepada Yang Berhormat
Rasah contohnya yang bukan sahaja bersama kita dan memberi pula bantuan untuk
meringankan beban yang dialami oleh masyarakat setempat yang mana dia juga pengundi
ataupun rakyat kita.

Kita mengalu-alukan mana-mana lagi Yang Berhormat untuk bersama kita. Keluarkan
sedikit peruntukan untuk kurangkan sedikit harga. Contohnya kalau harga daging lembu, satu
kilogram RM35 mungkin Yang Berhormat boleh subsidi RM5. Kurangkan jadi RM30. Itu jawapan
saya.

Berkaitan dengan pegawai, insya-Allah kita akan ambil tindakan.

Dato’ Mahfuz bin Haji Omar [Pokok Sena]: Saya ingat kalau kurangkan Jemaah
Menteri, boleh gunakan peruntukan itu untuk...

Tuan Yang di-Pertua: Yang Berhormat Pokok Sena, tolong.

Datuk Seri Panglima Wilfred Madius Tangau [Tuaran]: Tuan Yang di-Pertua, dia
jawab dengan soalan Tuaran juga tadi. Patut Tuaran diberi soalan tambahan.

Tuan Yang di-Pertua: Yang Berhormat Tuaran...

Datuk Seri Panglima Wilfred Madius Tangau [Tuaran]: Dia ada sebut salah satu
soalan...

Tuan Yang di-Pertua: Yang Berhormat Tuaran, saya baru hendak cakap benda itu. Bagi
peluang kepada saya. Oleh kerana soalan ini dijawab bersama Yang Berhormat Tuaran, saya
hendak bagi Yang Berhormat Tuaran soalan tambahan yang terakhir.

Datuk Seri Panglima Wilfred Madius Tangau [Tuaran]: Terima kasih Tuan Yang di-
Pertua.

Tuan Yang di-Pertua: Don’t pre-empt me.

Datuk Seri Panglima Wilfred Madius Tangau [Tuaran]: Terima kasih. Soalan saya
begini sahaja. Dahulu biasanya di Kabinet sudah ada Jawatankuasa Kos Sara Hidup yang
dipengerusikan oleh Yang Berhormat Timbalan Perdana Menteri. Sekarang tidak ada Timbalan
Perdana Menteri. Saya bertanya kepada Yang Berhormat adakah ini memberi masalah kepada
kementerian untuk menjalankan tugas. Itu pertama.

Kedua, sekarang ini pengerusi Jihad itu adalah Kementerian Komunikasi dan Multimedia.
Adakah Yang Berhormat berpendapat sepatutnya pengerusi itu adalah kementerian Yang
Berhormat supaya lebih berkesan? Itu soalan saya. Terima kasih.

Dato’ Rosol bin Wahid: Terima kasih sahabat saya Yang Berhormat Tuaran. Berkaitan

dengan kos sara hidup (NACCOL) bagaimana yang dijelaskan oleh Yang Amat Berhormat
