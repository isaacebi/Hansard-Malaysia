DR. 19.7.2022 31

masalah lockdown di negara China, masalah geopolitik dunia dan sebagainya, dunia memang
mengalami masalah kekurangan ubat-ubatan dan Malaysia tidak terkecuali.

Saya telah mengadakan sesi libat urus bersama dengan persatuan-persatuan
perubatan, bersama dengan persatuan-persatuan farmasi dan juga bersama dengan pengeluar-
pengeluar ubat-ubatan dan farmaseutikal pada hari Khamis yang lepas. Antara lain, kita dapati
bahawa di fasiliti kesihatan swasta terutamanya, di klinik-klinik GP dan juga dikomuniti farmasi
ataupun pharmacy communities, terdapat kekurangan terutamanya ubat-ubatan untuk selesema,
demam dan batuk (common flu, fever and cough medicine), dengan izin.

Oleh yang demikian, saya telah membuat keputusan bahawa stok penimbal ataupun
stockpile kerajaan akan diberi, release kepada fasiliti kesihatan swasta untuk menampung
kekurangan yang dihadapi sekarang ini.

So, sebagai contoh, Persatuan Hospital Swasta Malaysia (APHM) akan bermesyuarat
dengan bahagian farmasi atau pun Program Perkhidmatan Farmasi KKM dan juga dengan
Pharmaniaga iaitu syarikat yang mengendalikan stok penimbal kerajaan, untuk memberitahu
apakah ubat-ubatan yang diperlukan.

Contohnya, cough, cold medicine, certain antibiotics ada shortage petang ini. Selepas
kita menerima senarai daripada APHM, kemudiannya daripada Persatuan Perubatan Malaysia
iaitu klinik-klinik swasta GP dan sebagainya. Kita akan dapat release sebahagian daripada
stockpile kita untuk pembelian daripada sektor swasta.

Saya percaya permintaan yang tinggi ini juga disebabkan peningkatan segi kes-kes
influenza yang bermusim, yang sedang berlangsung pada waktu ini. Saya telah terima jaminan
daripada pengeluar-pengeluar ubat-ubatan bahawa stok ini akan mula meningkat apabila kita
dapat import lebih banyak lagi active pharmaceutical ingredients bermula pada bulan depan.

Jadi, dalam masa yang kita menunggu sehingga bekalan ini dapat ditingkatkan lagi, kita
akan dahulukan stok penimbal Kerajaan Persekutuan supaya ubat-ubatan yang agak
kekurangan ini dapat ditampung melalui Federal stockpile kita. Terima kasih.

Dr. Kelvin Yii Lee Wuen [Bandar Kuching]: Boleh tambah soalan?

Tuan Yang di-Pertua: Maaf, sebelah sini. Yang Berhormat Jerai, silakan.

Tuan Sabri bin Azit [Jerai]: Terima kasih Tuan Yang di-Pertua. Soalan saya ialah
adakah Kementerian Kesihatan bercadang untuk mengetatkan semula SOP bagi mengurangkan
bilangan kes COVID-19 yang semakin meningkat pada masa kini, terutama di tempat tumpuan
orang ramai? Sekian.

Tuan Khairy Jamaluddin Abu Bakar: Yang Berhormat, sejak bulan April kita tidak lagi
keluarkan apa-apa notis kompaun atas kesalahan SOP, selaras dengan negara kita memasuki
fasa peralihan ke endemik. Kita lebih kepada penerangan, pendidikan dan penguatkuasaan yang
bersifat pendidikan atau pun educational enforcement dan reminder. Ada beberapa sebab.

Pertamanya, kita berpendapat bahawa dalam tahun ketiga pandemik ini, tak perlu lagilah

kita menghukum melalui kompaun dan sebagainya mereka yang tidak mematuhi. Kedua,
