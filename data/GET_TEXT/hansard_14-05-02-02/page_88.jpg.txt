DR. 19.7.2022 82

ada had bilangan yang boleh diberikan kepada Yang Berhormat Menteri untuk melantik sejumlah
bilangan timbalan ketua-ketua pengarah.

Ini suatu yang sangat malang bagi saya sedangkan kita memerlukan kepada pengurusan
yang lebih berjimat sedangkan baru-baru ini ada keluar pekeliling daripada Kementerian
Kewangan untuk penjimatan. Jadi, ini harus diambil perhatian.

Ini adalah sebab bagi saya bahawa tugas Ketua Pengarah ialah sepertimana disebut
dalam akta ibu ialah untuk memastikan harga padi yang adil dan stabil untuk para petani.
Sedangkan kalau kita lihat dalam hal ini, pengurusan padi kita dalam negara kita sekarang ini
tidak melihat kepada kepentingan untuk mengangkat petani kita ini menjadi petani yang lebih
baik dengan mendapat sumber pendapatan yang lebih besar daripada yang ada. Ini adalah
kerana bergantung kepada kedudukan harga dan juga subsidi. Harga yang sudah tidak pernah
naik sejak berapa lama, kemudian subsidi yang diperolehi oleh petani pun tidak mencukupi untuk
membantu meningkatkan kedudukan mereka.

Seperti mana yang disebut oleh rakan saya tadi dari Bayan Baru. Ini bermakna petani ini
dia tergolong dalam golongan B40. Ini bermakna bahawa ini agak satu benda yang agak
menyukarkan kita. Kalau dia hendak jual goreng pisang pun dia tidak boleh beli minyak masak
yang paket, kata Yang Amat Berhormat Perdana Menteri semalam untuk hendak menambahkan
pendapatan. Bagaimana untuk dia hendak menambahkan pendapatan selain daripada petani
padi untuk dia mencari sumber-sumber pendapatan yang lain melalui perniagaan kecil seperti
mana goreng pisang sedangkan dia terpaksa membeli minyak masak yang lebih mahal daripada
itu.

Oleh sebab itu saya minta supaya pihak kerajaan melihat kembali apa usaha-usaha yang

boleh dilakukan untuk mengangkat petani-petani ini.

[Tuan Yang di-Pertua mempengerusikan Mesyuarat]

Bagi saya bahawa satu perkara yang hendak dapat saya penjelasan daripada Yang
Berhormat Menteri. Dalam Mesyuarat Agung NAFAS pada November yang lalu, 2021, Mesyuarat
Agung NAFAS telah sebulat suara menerima usul perwakilan dari Kedah untuk menolak estet
padi ini.
= 1600

Mereka menolak Projek Smart Sawah Berskala Besar (SMART SBB). Jadi, saya tidak
tahu apakah NAFAS telah mengambil tindakan untuk memanjangkan perkara ini kepada pihak
kerajaan dan ini menunjukkan seolah-olahnya kerajaan tidak berbincang dan berunding dengan
petani-petani sebenarnya sehingga menyebabkan mereka tidak boleh menerima projek Projek
Smart Sawah Berskala Besar (SMART SBB).

Saya melihat bahawa sekarang ini— saya pun boleh bersetuju dengan pendapat mereka
bahawa tidak ada keperluan kepada Projek Smart Sawah Berskala Besar (SMART SBB) ini
kerana kita perlu melihat kepada bagaimana untuk mengangkat usahawan-usahawan petani
