DR. 19.7.2022 52

kerana faktor kewangan dan sebagainya dan apatah lagi dengan imej Malaysia yang begitu
buruk.

Ini diakui sendiri dalam—saya membaca dalam website MIDA sendiri mendedahkan
betapa Malaysia mula ketinggalan dibandingkan dengan negara seperti Vietnam dan
sebagainya. Jadi bagaimana kah kita hendak mengatasi masalah itu? Oleh sebab kita tahu
bahawa masalah pelaburan ini ada kaitan dengan masalah perception, masalah persepsi.

Apa sahaja yang berlaku di Malaysia ini termasuk apa yang berlaku di dalam Dewan
Rakyat akan dilihat oleh para pelabur dan mereka mula membuat suatu keputusan untuk sama
ada mereka hendak meneruskan atau tidak apabila mereka melihat tidak berlakunya kestabilan
politik sebagai contoh.

Apabila berlaku political instability mereka akan merasakan bahawa tidak sewajarnya
mereka membazirkan wang mereka untuk melabur di Malaysia. Jadi, saya ingin bertanya kepada
pihak kerajaan, adakah kerajaan membuat satu kajian yang terperinci apakah kesan kepada isu
1MDB, sebagai contoh terhadap iklim pelaburan di Malaysia?

Kedua, dalam pembangunan ini kita tahu ada satu pembangunan ini ialah untuk
membina ECRL ataupun landasan kereta api yang kita tahu telah menelan belanja yang begitu
mahal hingga berbilion yang telah pun dikritik oleh pakar ekonomi seperti Profesor Jomo yang
mendedahkan bahawa ini adalah satu perkara yang dalam bahasa Inggeris disaster, satu yang
malapetaka.

Saya ingin bertanya kepada pihak Menteri berapakah jumlah kalau sekiranya kita
teruskan projek ini, adakah kita hendak teruskan atau tidak, saya tidak pasti. Adakah kerajaan
ada kena membayar ganti rugi kepada pihak Kerajaan China atas kelewatan dan sebagainya.
Kalau ada, berapakah jumlahnya? Kalau tidak ada, apa yang telah dilakukan untuk membolehkan
untuk kita tidak perlu bayar ganti rugi.

Sebagai terakhirnya, dalam tahun 2018 hingga tahun 2025 dikatakan mereka hendak
masuk ke dalam satu fasa iaitu fasa lonjakan untuk membangunkan lebih rancak lagi
pembangunan wilayah timur ini. Saya hendak tanya kepada pihak kerajaan, dalam keadaan
berlakunya pandemik COVID-19 ini, bagaimanakah kerajaan boleh melonjakkan lagi pelaburan
ataupun pembangunan itu dengan lebih pesat lagi? Sekian, terima kasih.

Tuan Yang di-Pertua: Terima kasih Yang Berhormat Sepang. Seterusnya Yang

Berhormat Pasir Mas, lima minit Yang Berhormat.

12.38 tgh.

Tuan Ahmad Fadhli bin Shaari [Pasir Mas]: Bismillahi Rahmani Rahim,
Assalamualaikum warahmatullahi wabarakatuh. Terima kasih Tuan Yang di-Pertua memberikan
peluang kepada saya mengambil bahagian dalam perbahasan rang undang-undang ini.

Saya dimaklumkan bahawa Majlis Pembangunan Wilayah Ekonomi Pantai Timur
(ECERDC) akan memberikan tumpuan kepada beberapa sektor khususnya pelancongan di
Kelantan bagi meningkatkan taraf hidup rakyat dan membasmi kemiskinan. Sebagai Abhli
