DR. 19.7.2022 142

Puan Teo Nie Ching [Kulai]: Dua, two roles doesn’t make a right, Yang Berhormat.

Datuk Seri Panglima Abdul Azeez bin Abdul Rahim [Baling]: Kita diam-diam. Yang
buat provokasi, itulah cerita dia. Cuba jangan provokasi.

Puan Teo Nie Ching [Kulai]: Sila duduk. Ini floor saya. Okay, sila duduk, ini floor saya.

Puan Kasthuriraani a/p Patto [Batu Kawan]: Tuan Yang di-Pertua, [Tidak jelas]...

Puan Teo Nie Ching [Kulai]: Silalah hormati wanita apabila...

[Pembesar suara dimatikan]

Timbalan Yang di-Pertua [Dato’ Mohd Rashid Hasnon]: Baik. Yang Berhormat Kulai,
masa sudah tamat.

01920

Puan Teo Nie Ching [Kulai]: Tuan Yang di-Pertua, dia ganggu saya. Yang Berhormat
Baling yang ganggu saya.

Timbalan Yang di-Pertua [Dato' Mohd Rashid Hasnon]: 30 saat.

Puan Teo Nie Ching [Kulai]: Point kedua. Betul, boleh. Point yang kedua saya hendak
bangkitkan di sini adalah kita ada fasal 24 dan fasal 25 di mana kita lantik KSU sebagai pentadbir
dan pelbagai fungsi telah diletakkan terhadap mereka termasuklah merumuskan dasar atau
mengeluarkan garis panduan berhubung dengan pencegahan dan kesedaran tentang gangguan
seksual.

Saya hendak bertanya di sini, bukan salah untuk kita masukkan fasal tersebut dalam
rang undang-undang ini tetapi bukankah selama ini sejaklah kewujudan kementerian ini, itu
merupakan tanggungjawab dan key-bussines kementerian ini. Jadi, saya hendak tanya apabila
kita berlaku seorang pelajar di sekolah menghadapi—ada seorang guru yang buat gurauan
tentang rogol, mana suara Kementerian Pembangunan Wanita, Keluarga dan Masyarakat?

Apabila ada mahasiswa-mahasiswi yang buat aduan bahawa mereka menghadapi
gangguan seksual daripada profesor mereka, manalah suara Yang Berhormat Menteri KPWKM?
Apabila berlakulah period spot check di hostel di sekolah? Saya hendak tanya di manalah suara
Yang Berhormat Menteri KPWKM kita?

Kalau pada—untuk insiden-insiden seperti ini yang berlaku pada tahun yang lalu tetapi
kita tidak nampak satu pendirian yang tegas datang daripada Yang Berhormat Menteri KPWKM.
Saya hendak tanya memang bergunakah selepas lulusnya rang undang-undang ini —memang
tidak akan nampak satu perbezaan tukaran sikap daripada Yang Berhormat Menteri dan juga
kementerian beliau.

Timbalan Yang di-Pertua [Dato' Mohd Rashid Hasnon]: Terima kasih.

Puan Teo Nie Ching [Kulai]: Itu saya rasa soalan yang sangat penting. Apa yang kami
perlukan pada hari ini bukan satu rang undang-undang sahaja, tetapi kita perlu nampak satu
pendirian satu sikap yang cukup tegas daripada Yang Berhormat Menteri KPWKM. Sekian
sahaja, terima kasih.

Timbalan Yang di-Pertua [Dato' Mohd Rashid Hasnon]: Baik, terima kasih Yang

Berhormat Kulai. Seterusnya saya jemput Yang Berhormat Kuala Krai.
