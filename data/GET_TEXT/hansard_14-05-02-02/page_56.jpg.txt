DR. 19.7.2022 50

Tuan Abdul Latiff bin Abdul Rahman [Kuala Krai]: Bismillahi Rahmani Rahim.
Alhamdulillah wassalatu wassalamu ala Rasulillah wa aalihi wasahibi wa man walaah. Terima
kasih, Tuan Yang di-Pertua atas peluang yang telah diberikan kepada saya dan kesempatan ini
untuk turut sama mengambil bahagian dalam perbahasan Rang Undang-undang Majlis
Pembangunan Wilayah Ekonomi Pantai Timur (Pindaan) 2022, Kawalan Bekalan (Pindaan) 2022

“Kementerian Hal Ehwal Ekonomi”.

01230

Tujuan pindaan adalah memasukkan Daerah Segamat, Johor ke dalam Wilayah
Ekonomi Pantai Timur.

Tuan Yang di-Pertua, negeri Kelantan merupakan sebahagian daripada Wilayah
Ekonomi Pantai Timur (ECER) selain daripada Terengganu, Pahang dan Daerah Mersing.
Dengan kemasukan Daerah Segamat sebagai sebahagian daripada Wilayah Ekonomi Pantai
Timur (ECER), saya yakin kerajaan mempunyai perancangan yang tepat untuk memberi manfaat
yang besar kepada rakyat terbanyak. Ucapan terima kasih kepada kerajaan yang telah
melaksanakan projek-projek di bawah Wilayah Ekonomi Pantai Timur di negeri Kelantan yang
tentunya memberi manfaat pembangunan yang sangat besar kepada seluruh rakyat Kelantan.

Tuan Yang di-Pertua, kerajaan negeri telah memberi kerjasama yang sepenuhnya
kepada Kerajaan Pusat dalam melaksanakan projek-projek di bawah Wilayah Ekonomi Pantai
Timur ini dalam membangunkan negeri Kelantan. Saya ingin menanyakan berapakah projek
Wilayah Ekonomi Pantai Timur (ECER) yang telah dilaksanakan di negeri Kelantan dan
berapakah projek yang sudah siap, yang sedang dilaksanakan dan yang belum dilaksanakan lagi
mengikut perancangan pihak ECER?

Saya juga ingin menanyakan pihak kerajaan berkaitan Projek Agropolitan Kelantan
Selatan di Gua Musang, ekopelancongan Lanchang, Kuala Lipis, Gua Musang, Kuala Krai,
pelancongan Tanah Tinggi Pos Sigar, pembangunan industri kelah di Bachok. Apakah status
terkini projek-projek ini? Adakah projek-projek yang dilaksanakan ini menepati hasrat dan
perancangan asalnya? Saya risau seandainya projek-projek yang baik ini akan menjadi gajah
putih selepas siap nanti.

Misalnya projek hab halal di Pasir Mas, apakah status terkini projek tersebut? Kajian
kebolehlaksanaan perlu dibuat dengan lebih efektif agar projek-projek yang dilaksanakan dapat
memberi impak yang berterusan kepada rakyat. Saya juga berharap projek-projek yang
dilaksanakan juga perlu mengambil kira aspek pengurusan dan penyelenggaraan selepas projek
siap bagi memastikan kelangsungan dan sustainability agar impaknya menjadi lebih berkesan.

Misalnya Laman Warisan Kampung Laut. Saya mendapat maklumat walaupun sudah
dibuka ia kurang mendapat sambutan yang menggalakkan daripada pengunjung. Lebih
memeritkan ramai yang tidak mengetahui tentang Laman Warisan Kampung Laut ini. Saya
berharap promosi lebih baik dapat dibuat oleh pihak Kerajaan Pusat dan juga kerajaan negeri.
Tentunya peluang pekerjaan kepada penduduk setempat perlu diambil kira. Berapakah peluang
