DR. 19.7.2022 81

manakala Malaysia hanya meningkat dua kali ganda sahaja ke 2.97 tan per hektar. Mungkin
cuaca berbeza anda kata.

Sekarang kita banding Indonesia dengan Vietnam pula. Rice seal Indonesia dan Vietnam
adalah 1.11 tan per hektar dan 1.26 tan per hektar pada tahun 1961. Lebih rendah daripada kita.
Akan tetapi pada tahun 2018 rice seal mereka meningkat hampir empat kali ganda ke sekitar
empat tan per hektar. Rice seai mereka sekarang adalah 40 peratus lebih tinggi daripada
Malaysia.

Negara jiran kita meningkat empat kali ganda produktiviti mereka. Kenapa kita hanya dua
kali ganda? Tuan Yang di-Pertua, we need to ask the hard question today. Why? Adakah tanah
Malaysia kurang subur dari Indonesia dan Vietnam? Adakah cuaca kita kurang baik? Ataupun
kita telah pun jauh tertinggal? Kalau kita telah jauh tertinggal, kita perlu memandang isu ini
dengan serius...

Dato’ Ramli bin Dato’ Mohd Nor [Cameron Highlands]: Yang Berhormat Bakri, sila
gulung.

Puan Yeo Bee Yin [Bakri]: ...Dan kita perlu bekerja semula. Satu minit lagi. Kita harus
membangunkan variety padi yang baharu dengan potensi hasil serta resillient perosak dan
perubahan iklim yang lebih tinggi. Kita juga harus mengurangkan kerugian selepas tuaian padi
dan menggalakkan R&D yang boleh dikomersilkan untuk proses menambah baik kualiti beras
bagi meningkatkan keuntungan pesawah dan banyak lagi.

Kerajaan telah meletakkan sasaran untuk meningkatkan SSR beras negara ke 75
peratus menjelang tahun 2025 dalam Rancangan Malaysia Ke-12. Bakriingin tahu, apakah status
sekarang dan apakah rancangan Kerajaan Malaysia pada jangka masa panjang. Bakri berharap
bahawa Malaysia akan mencapai 100 peratus self-sufficient dalam bekalan makanan yang paling
basic di negara kita iaitu nasi satu hari nanti.

Dato’ Ramli bin Dato’ Mohd Nor [Cameron Highlands]: Yang Berhormat Bakri.

Puan Yeo Bee Yin [Bakri]: Apakah pandangan kementerian dan juga rancangan MAFI
terhadap self-sufficiency untuk beras.

Dato’ Ramli bin Dato’ Mohd Nor [Cameron Highlands]: Yang Berhormat Bakri.

Puan Yeo Bee Yin [Bakri]: Itu sahaja yang saya hendak bangkitkan. Terima kasih.

Dato’ Ramli bin Dato’ Mohd Nor [Cameron Highlands]: Terima kasih. Berikutnya
dipersila Yang Berhormat Baling. Yang Berhormat Baling satu, dua, tiga. Tidak ada. Kita move

ke Yang Berhormat Pokok Sena.

3.57 ptg.

Dato’ Mahfuz bin Haji Omar [Pokok Sena]: Terima kasih Tuan Yang di-Pertua.
Pertama, saya hendak sentuh sedikit berkaitan dengan akta ini. Ada satu dalam seksyen 2 dan
3 memberikan kuasa kepada Yang Berhormat Menteri untuk melantik apa-apa bilangan timbalan
ketua pengarah. Saya fikir bahawa seharusnya kena disebut berapa sebenarnya timbalan ketua
pengarah yang diperlukan? Kalau dilihat seperti yang terkandung dalam akta ini seolah-olah tidak
