DR. 19.7.2022 80

Puan Yeo Bee Yin [Bakri]: Terima kasih Tuan Yang di-Pertua kerana izin Bakri
mengambil bahagian dalam perbahasan dasar pindaan Akta Kawalan Padi dan Beras 1994. Kita
sentiasa bangga bahawa Malaysia diberi keistimewaan Tuhan dengan alam semula jadi yang
baik, tanah kita subur. Akan tetapi Malaysia telah menjadi nett importer of food sekian lama,
dengan izin.

Pada tahun 2020 jumlah nilai import makanan Malaysia adalah RM55.5 bilion berbanding
dengan eksport RM33.8 bilion dengan defisit perdagangan makanan RM21.7 bilion. Untuk 10
tahun dari tahun 2010 sehingga tahun 2020 defisit perdagangan Malaysia mencecah RM186
bilion. Kita perlu mula berfikir apa telah terjadi. Kenapa negara subur seperti Malaysia menjadi
nett importer makanan? Krisis inflasi makanan baru-baru ini harus menjadi wake-up call kepada
kita dan juga kepada kerajaan bahawa Malaysia perlu ada strategi dan yang paling penting
political will untuk melaksanakan strategi tersebut untuk menjamin keselamatan makanan
negara.

Tuan Yang di-Pertua, hari ini kita bincang beras. Nasi ialah staple food rakyat Malaysia.
Hampir setiap rakyat Malaysia makan nasi setiap hari. Akan tetapi Jabatan Statistik Negara telah
menunjukkan self-sufficiency ratio (SSR) ataupun kadar sara diri beras Malaysia hanya adalah
dalam lingkungan 60 hingga 70 peratus. Self sufficiency ratio adalah indikator yang digunakan
oleh Food and Agriculture Organization United Nations (FAO) untuk menilai sejauh mana
pengeluaran komoditi pertanian dalam memenuhi permintaan domestik.

Jika mencecah 100 atau lebih menunjukkan pengeluaran lebih daripada permintaan. Jika
sebaliknya kita perlu import pertanian komoditi itu. Untuk beras SSR Malaysia hanya pada kadar
purata 63 peratus untuk tahun 2016 hingga tahun 2020. Mungkin Yang Berhormat sekalian kata
bahawa tanah ini kita guna untuk industri dan tidak guna untuk menanam padi.

Saya hendak ambil satu statistik daripada our world in data dengan yang menggunakan
sumber data daripada FAO yang berkenaan dengan rice seal yang dibangkitkan oleh Yang
Berhormat Sik. Saya telah membuat satu analisis daripada data tersebut. Saya mendapati
bahawa walaupun dengan tanah yang kita gunakan untuk menanam padi sekarang rice seal iaitu
pengeluaran beras dalam tan per hektar tanah di Malaysia adalah rendah. Saya telah membuat
perbandingan rice seal Malaysia dengan negara-negara ASEAN kecuali Singapura yang tiada
padi dengan China, Korea Selatan dan juga Jepun untuk tahun 1961 sehingga 2018.

Antara sebelas buah negara yang saya buat perbandingan, Malaysia terletak di tangga
ketiga pada tahun 1961. Akan tetapi jatuh ke tangga kelpaan daripada 11 buah negara pada
tahun 2018. Negara-negara jiran kita telah meningkat produktiviti tanam mereka dalam penanam
padi. Malaysia ada peningkatan tetapi kadar peningkatan kita sangat rendah kalau kita banding
dengan negara-negara jiran.

Saya bagi satu contoh. Rice seal negara China pada tahun 1961 adalah satu tan per
hektar berbanding dengan Malaysia lebih tinggi pada masa itu iaitu 1.14 tan per hektar. Akan

tetapi pada tahun 2018, rice seal China telah meningkat lima kali ganda, 5.37 tan per hektar
