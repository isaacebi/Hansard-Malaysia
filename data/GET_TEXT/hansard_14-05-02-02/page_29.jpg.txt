DR. 19.7.2022 23
4. Tuan William Leong Jee Keen [Selayang] minta Menteri Perumahan dan Kerajaan
Tempatan menyatakan:

(a) rancangan-rancangan untuk membina incinerator sisa kepada tenaga
di negara ini; dan

(b) langkah-langkah untuk memastikan pembinaan dan teknologi sisa loji
rawatan tenaga tidak membahayakan kesihatan dan alam sekitar.

Menteri Perumahan dan Kerajaan Tempatan [Dato’ Sri Reezal Merican bin Naina
Merican]: Bismillahi Rahmani Rahim. Terima kasih Tuan Yang di-Pertua. Ahli Yang Berhormat,
sebelum saya menjawab terus kepada soalan yang telah pun diajukan, izinkan saya untuk
memberi sedikit gambaran umum berkenaan senario pengurusan sisa pepejal di Malaysia ketika
ini.

Untuk makluman Yang Berhormat, pada tahun 2021, Malaysia menjanakan sebanyak
38,206 tan sisa pepejal sehari dan jumlah ini diunjurkan meningkat kepada 39 ribu tan sehari
pada tahun 2025. Daripada jumlah janaan tersebut, sebanyak 31.52 peratus telah dikitar semula
dan selebihnya dilupuskan di tapak pelupusan incinerator dan juga lain-lain kaedah pelupusan.

Bagi mengatasi peningkatan janaan sisa pepejal ini secara holistik, kerajaan_kini
menumpukan usaha untuk mempercepatkan peralihan daripada konsep pengurusan sisa pepejal
secara ekonomi linear kepada secara ekonomi kitaran sebagaimana yang telah digariskan dalam
Bab 8, RMKe-12.

Usaha ini meliputi dua prinsip utama. Pertama, untuk mengurangkan kebergantungan
kepada tapak pelupusan ataupun, dengan izin, zero waste to landfill. Melalui penerokaan
teknologi-teknologi yang terkini dan pembangunan industri hiliran bagi memproses sisa pepejal.

Kedua, adalah bagi mengurangkan perbelanjaan kerajaan atau reducing government
expenditure melalui pembangunan model perniagaan berasaskan ekonomi kitaran.

Untuk makluman Yang Berhormat, pelaksanaan pembinaan Loji Rawatan Termal atau
pun waste to energy merupakan perancangan Kementerian Perumahan dan Kerajaan Tempatan
di negeri yang menguatkuasakan Akta Pengurusan Sisa Pepejal dan Pembersihan Awam tahun
2007 ataupun Akta 672.

Seiring dengan perkembangan teknologi rawatan sisa pepejal berasaskan ekonomi
kitaran, pembinaan fasiliti rawatan sisa pepejal oleh KPKT tidak terhad kepada teknologi
incinerator sahaja tetapi boleh juga menggunakan teknologi-teknologi lain yang bersesuaian
seperti:

(i) Materials Recovery Facility (MRF);

(ii) Anaerobic Digester (AD); dan

(iii) Mechanical and Biological Treatment (MBT).

Pada masa ini, terdapat sebuah Projek Integrated Waste Treatment Facility iaitu di
Ladang Tanah Merah, Negeri Sembilan yang sudah pun selesai pembinaan dan sedang

menjalani proses pengujian dan pentauliahan ataupun testing and commissioning dan terdapat
