DR. 19.7.2022 5

(i) penganjuran bengkel bagi mengetengahkan, dan memperkenalkan

warisan negara kepada segenap lapisan masyarakat;

(ii) kerjasama_ strategik dengan penggiat industri seperti permainan

tradisional dan gastronomi; dan

(iii) penganjuran program berbentuk persembahan, pameran, karnival dan

demonstrasi.

Usaha-usaha ini membantu dalam mengangkat aset-aset warisan seni budaya yang
bersesuaian untuk diiktiraf, bukan sahaja di peringkat kebangsaan, malah juga antarabangsa
selaras dengan Dasar Kebudayaan Negara iaitu DAKEN 2021 yang diterajui oleh Kementerian
Seni dan Budaya. Berhubung warisan tidak ketara seperti yang diajukan oleh Yang Berhormat
Kuala Krai, dimaklumkan bahawa sehingga kini sejumlah 529 warisan tidak ketara telah
diwartakan di bawah Akta Warisan Kebangsaan 2005 [Akta 645]. Ini berjaya dilakukan, antaranya
hasil daripada kesedaran masyarakat yang membantu dalam penyelidikan dan inventori bagi
tujuan perlindungan.

Di peringkat antarabangsa pula, sebanyak enam elemen warisan tidak ketara dari
Malaysia yang telah mendapat pengiktirafan UNESCO berdasarkan prinsip-prinsip 2003, dengan
izin, Convention for The Safeguarding of The Intangible Cultural Heritage of Humanity. Warisan
tidak ketara tersebut adalah seperti makyung, dondang sayang, silat, upacara wangkang yang
diangkat bersama dengan negara China, pantun yang diangkat bersama dengan Indonesia dan
songket dan kita akan terus mengenal pasti elemen-elemen warisan tidak ketara negara yang
boleh diketengahkan dan disenaraikan pada masa hadapan.

Menyentuh tentang UNESCO, sukacita saya nyatakan, hendak kongsi. Baru-baru ini
Malaysia menerusi MOTAC telah melakar satu lagi catatan sejarah yang amat membanggakan
di peringkat antarabangsa apabila julung kalinya terpilih menduduki kerusi UNESCO
Intergovernmental Committee for the Safeguarding of the Intangible Cultural Heritage (\GCICH)
untuk sesi 2022 hingga 2026. Malaysia menang bertanding dalam kumpulan negara Asia Pasifik
dengan meraih 110 undi daripada 132 undi keseluruhannya.

Panjang juga jawapan saya, Yang Berhormat. Nanti saya bagi secara keseluruhan.
Hendak teruskan ataupun boleh...

Timbalan Yang di-Pertua [Dato' Mohd Rashid Hasnon]: Minta soalan tambahan.

Dato’ Sri Hajah Nancy Shukri: Okey, terima kasih.

Timbalan Yang di-Pertua [Dato' Mohd Rashid Hasnon]: Sila Yang Berhormat Kuala
Krai, soalan tambahan, 30 saat.

Tuan Abdul Latiff bin Abdul Rahman [Kuala Krai]: Terima kasih Yang Berhormat
Menteri atas jawapan yang telah pun diberikan. Soalan tambahan saya ialah, apakah cabaran
yang dihadapi dalam terus memastikan warisan negara sama ada warisan ketara atau warisan
tidak ketara agar terus segar diketahui kekal terpelihara, dilestarikan dan dijiwai oleh rakyat
Malaysia? Sebagai contoh, di Kuala Krai terdapat sebuah jambatan iaitu Jambatan Sultan Ismail

yang telah pun berusia hampir 100 tahun yang telah diangkat sebagai tapak warisan kebangsaan
