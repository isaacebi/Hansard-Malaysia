DR. 19.7.2022 62

Dato’ Ramli bin Dato’ Mohd Nor [Cameron Highlands]: Terima kasih Yang Berhormat

Kulim-Bandar Baharu. Dipersilakan pembahas berikutnya Yang Berhormat Kuantan.

2.40 ptg.

Puan Fuziah binti Salleh [Kuantan]: Terima kasih Tuan Yang di-Pertua. Bismillahi
Rahmani Rahim. Assalamualaikum warahmatullahi wabarakatuh dan selamat petang. Tuan Yang
di-Pertua, Akta Majlis Pembangunan Wilayah Ekonomi Pantai Timur diluluskan pada tahun 2008.
Ini bermaksud sudah 14 tahun akta ini diluluskan.

Namun, saya ingin bertanya kepada Yang Berhormat Menteri, setakat mana majlis ini
mengingatkan dirinya berkenaan dengan fungsi dan objektif kerana antara objektif majlis ini ialah
untuk memastikan pembangunan itu mampan dan memastikan bahawa Wilayah Ekonomi Pantai
Timur ini bertarah dunia. Apa yang berlaku pada tahun 2014 memang bertaraf dunia betullah
Kuantan jadi Marikh. Jadi planet Marikh. Merah. Jadi, mengajak tidak payah pergi planet Marikh
datang Kuantan sahaja tengok macam mana bauksit memerahkan bumi Kuantan. Itu mampan
dan itu pembangunan.

Tuan Yang di-Pertua, saya juga ingin bercakap berkenaan dengan fungsi Majlis iaitu
untuk memastikan bahawa ia membangunkan ekonomi seperti pelancongan ekonomi industri di
kawasan Pantai Timur. Kita di Kuantan dahulu lapangan kapal terbang di Kuantan itu ada
penerbangan ke Pulau Pinang, penerbangan ke Singapura, penerbangan ke Kuala Lumpur.
Akan tetapi pada hari ini penerbangan pun hendak dapat satu hari sekali pun susah. Kadang-
kadang hendak pergi KL mesyuarat pun, penerbangan itu dicance/ terpaksa ambil jalan laluan
darat. Tiga jam hendak pergi mesyuarat. Satu jam, dua jam, balik lagi tiga jam. Bagaimanakah
kita hendak membangunkan pelancongan di kawasan Kuantan itu?

Oleh sebab, kalau orang pelancong hendak datang mereka pelancong antarabangsa
kalau dari Pulau Pinang tidak akan pergi ke Kuantan sebab tidak ada connectivity, tidak ada
penerbangan. Pelancong dari Singapura pun tidak boleh datang sebab tidak ada penerbangan.
Kemudian, hendak ikut laluan darat memanglah mereka tidak akan pergi ke Pantai Timur. Jadi,
tinggallah pelancong tempatan. Jadi, ini satu faktor yang seharusnya difikir dan dibincang oleh—
inilah dia fungsi majlis ya untuk membuat perancangan bagaimana hendak membangunkan
ekonomi itu.

Saya sambung kepada apa yang Kulim-Bandar Baharu kata dia bukan setakat hendak
bagi projek, dia bukan setakat hendak buat jalan, dia bukan setakat hendak buat ECRL, hendak
bagi projek kepada siapa. Akan tetapi bagaimana ia boleh memanfaatkan kawasan setempat
koridor Pantai Timur itu sendiri.

Seterusnya, berkenaan dengan pembangunan industri. Di Kuantan kita ada deep sea
port, kita ada Gebeng Industrial Park dan kita juga ada MCKIP. Tuan Yang di-Pertua, saya ingin
memaklumkan bahawa kita ada masalah besar di Gebeng berkenaan dengan bekalan air.
