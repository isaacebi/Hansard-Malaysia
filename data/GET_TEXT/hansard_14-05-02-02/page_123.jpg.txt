DR. 19.7.2022 117

[Dato' Ramli bin Dato' Mohd Nor (Cameron Highlands) mempengerusikan
Jawatankuasa]

Fasal-fasal 1 hingga 4 -

Datuk Wira Dr. Mohd. Hatta bin Md. Ramli [Lumut]: Lumut.

Tuan Pengerusi [Dato' Ramli bin Dato' Mohd Nor (Cameron Highlands)]: Ya, sila.

5.57 ptg.

Dato’ Mahfuz bin Haji Omar [Pokok Sena]: Ya. Terima kasih Tuan Pengerusi. Saya
hendak menyentuh tadi tidak dapat satu jawapan berkaitan dengan seksyen 2 dan 3 khususnya
berkaitan dengan Menteri diberikan kuasa untuk melantik apa-apa bilangan Timbalan Ketua
Pengarah. Jadi, saya hendak dapatkan satu penjelasan apakah kementerian ini akan berbincang
dengan JPA sebab bagi saya JPA sudah tentulah yang mengetahui tentang jumlah bilangan yang
sepatutnya dengan bidang tugas kerja yang ada di satu-satu jabatan. Akan tetapi bila kita
letakkan apa-apa bilangan ini seolah-olahnya macam satu benda yang terlalu besar.

Sebab bagi saya bahawa dalam konteks hari ini macam saya sebutkan tadi bila pekeliling
Kementerian Kewangan keluar untuk berjimat dan sebagainya sepatutnya kita harus melihat
kepada jentera yang kecil tetapi mampu untuk buat kerja yang besar. Maknanya bilangan yang
kecil tetapi punya otak yang besar. Jangan macam Kabinet, Kabinet besar tetapi otak kecil.

Tuan Pengerusi [Dato' Ramli bin Dato' Mohd Nor (Cameron Highlands)]: Yang
Berhormat.

Dato’ Mahfuz bin Haji Omar [Pokok Sena]: Jadi, kita tidak mampu keluar daripada
krisis yang berlaku seolah-olah negara kita sedang berlaku kerajaan seperti kapal hanyut.

Tuan Pengerusi [Dato' Ramli bin Dato' Mohd Nor (Cameron Highlands)]: Yang
Berhormat.

Dato’ Mahfuz bin Haji Omar [Pokok Sena]: Kapal hanyut dia hanyut sahaja.

Tuan Ahmad Tarmizi bin Sulaiman [Sik]: Hanyut macam Yang Berhormat Pokok Sena
jugalah.

Dato’ Mahfuz bin Haji Omar [Pokok Sena]: Macam kapal terbang, pilot yang sudah
pengsan.

Tuan Pengerusi [Dato' Ramli bin Dato' Mohd Nor (Cameron Highlands)]: Yang
Berhormat.

Dato’ Mahfuz bin Haji Omar [Pokok Sena]: Pilot yang sudah pengsan.

Tuan Pengerusi [Dato' Ramli bin Dato' Mohd Nor (Cameron Highlands)]: Yang
Berhormat.

Dato’ Mahfuz bin Haji Omar [Pokok Sena]: Pilot sudah pengsan.

Timbalan Menteri Kesihatan | [Dato’ Dr. Haji Noor Azmi bin Ghazali]: Yang bercakap

itu otak besar itu.
