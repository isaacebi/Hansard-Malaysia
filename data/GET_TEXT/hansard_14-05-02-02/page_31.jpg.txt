DR. 19.7.2022 25

Dato’ Sri Reezal Merican bin Naina Merican: Terima kasih Yang Berhormat. Saya
hendak memberi sedikit latar belakang kepada projek yang ditanyakan oleh Yang Berhormat.

Projek ini sebenarnya bermula pada tahun 2017. Pada asalnya ia perlu dibina di Lembah
Beringin dan kemudiannya disebabkan oleh bantahan orang awam maka ia akhirnya telah pun
diusulkan di dalam Mesyuarat Jemaah Menteri pada tahun 2020 untuk dipindahkan ke negeri
Selangor.

Pemindahan lokasi ini juga telah dipersetujui oleh Majlis Tindakan Ekonomi Selangor
pada 13 Ogos 2020 berkenaan dengan cadangan lokasi tersebut. Sebagaimana yang saya sebut
bahawa pemilihan syarikat ataupun mereka yang telah diberi untuk melaksanakan ini masih
tertakluk kepada some compliance that they have to fullfill ataupun condition precedent. Antara
yang paling utama ialah untuk mendapatkan penilaian alam sekitar secara keseluruhan dan juga
perlu mendapatkan kelulusan pihak berkuasa termasuk dalam pelan pembangunan kebenaran
merancang yang juga akan melihat aspek-aspek berkenaan.

Pada waktu ini, WTE Rawang masih lagi dalam proses untuk meneliti semua sebelum
dimuktamadkan perjanjian sehingga ia dapat comply keseluruhan syarat-syarat tersebut then
only perjanjian akan ditandatangani. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang Berhormat
Menteri. Soalan tambahan kedua. Saya jemput Yang Berhormat Beaufort.

Puan Yeo Bee Yin [Bakri]: Soalan tambahan.

Datuk Seri Panglima Hajah Azizah binti Mohd Dun [Beaufort]: Terima kasih kepada
Tuan Yang di-Pertua.

Datuk Seri Panglima Abdul Azeez bin Abdul Rahim [Baling]: Selepas ini Baling Tuan
Yang di-Pertua. Tolong.

Datuk Seri Panglima Hajah Azizah binti Mohd Dun [Beaufort]: Kita bercakap tentang
insinerator dan semua itu tetapi untuk kawasan di Daerah Beaufort yang sudah diluluskan sekian
lama melebihi lima tahun, rakyat di Kampung Muhibah itu yang cuma hanya beberapa meter
sahaja dari tapak pelupusan sampah yang sedia ada menderita setiap hari.

Sehingga sekarang belum lagi dilaksanakan walaupun kita sudah sediakan tapak yang
baharu. Sekiranya Yang Berhormat Menteri, sekiranya ini tidak sesuai disebabkan oleh masalah
yang lain-lain, yang mungkin ada bangkangan dan sebagainya daripada pihak-pihak tertentu
seperti EIA dan sebagainya.

Apakah cadangan kementerian untuk memastikan masalah yang sudah sekian lama ini
dapat diselesaikan dan rakyat saya di Kampung Muhibbah dan berdekatan itu tidak lagi
menikmati bau yang sangat dahsyat itu? Tadi bercakap tentang habuk ini bau yang setiap hari
mereka cium, bukannya wangi tetapi bau yang busuk sangat ini. Apakah tindakan kementerian
untuk memastikan perkara ini dapat diselesaikan dengan segera dan kita tidak menunggu lagi
another five years? Thank you very much.

Dato’ Sri Reezal Merican bin Naina Merican: Terima kasih kakak saya ini, garangnya
ini. [Ketawa] Cuma saya hendak maklumkan pelaksanaan WTE ini Yang Berhormat ialah di
