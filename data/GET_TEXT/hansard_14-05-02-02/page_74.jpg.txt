DR. 19.7.2022 68

menyelaraskan perkara ini ataupun perkara-perkara yang berkaitan dengan FDI ini diletakkan di
bawah MOF.

Jadi, berkenaan isu pelabur-pelabur yang berpindah ke Vietnam dan Filipina. Pembahas
kedua juga tidak membentangkan secara terperinci sejauh mana yang dikatakan peningkatan
pelaburan di negara-negara yang berkaitan berbanding dengan pelaburan di negara kita. Jadi,
perkara-perkara yang tidak di detail kan secara fakta ini saya beranggapan sebagai andaian yang
tidak berasas sama sekali.

Walau bagaimanapun, untuk makluman, untuk rekod bahawa EPU mempunyai beberapa
pendekatan dan sasaran seperti trade mission yang dibuat oleh Korea dan juga German, yang
telah mengumpulkan pelabuhan. Sejumlah lebih kurang RM5 bilion ringgit yang telah pun
ditandatangani — melalui MOU yang telah ditandatangani dengan pelabur-pelabur ataupun
prospek pelabur luar yang ingin melabur ke negara ini. Ini menunjukkan bahawa negara ini masih
lagi mempunyai tarikan pelaburan untuk pelabur-pelabur luar.

Walau bagaimanapun, soalan lain yang dibangkitkan oleh Yang Berhormat Sepang
sebentar berkenaan kesan 1MDB. Yang itu tidak memberikan kesan besar memandangkan
perkara itu sedang diuruskan dengan baik oleh sistem keadilan yang ada di negara ini. Adalah
terlalu awal untuk kita prejudicial berkaitan dengan kesan kes 1MDB ini.

Selanjutnya, pembahas yang ketiga, Yang Berhormat dari Pasir Mas sebentar tadi
berkenaan pendapatan isi rumah miskin. Saya ingin menjelaskan bahawa kerajaan melalui
program ECER ini telah mengetengahkan Program Agropolitan.

Agropolitan yang telah dibuat di beberapa buah tempat, contohnya di Kelantan ada
dibuat melalui program pertanian dan juga penanaman kelapa sawit, yang mana di Pekan telah
dibuat penternakan dan juga di Terengganu sekarang pertanian dan penternakan. Yang di
Pahang ini telah melibatkan seramai 370 orang peserta dan di Setiu juga seramai 85 orang dan
di Kelantan juga ada seramai lebih kurang 585.

Jadi, melalui Program Agropolitan ini, mereka yang mempunyai pendapatan miskin tegar
ditempatkan semula di kawasan pertanian secara berkelompok yang mana di dalam kawasan
tersebut mereka dapat hidup dengan selesa dan diberikan rumah dan juga mempunyai surau
untuk mereka menjalankan aktiviti sosial termasuklah premis-premis kedai yang disewa untuk
menjalankan aktiviti perniagaan. Yang ini telah berjaya melalui program-program pertanian dan
bimbingan yang telah diberikan kepada mereka ini, telah berjaya meningkatkan pendapatan
ataupun memberikan perolehan pendapatan sebanyak antara RM1,500 hingga RM2,700.

Ini menunjukkan bahawa Program Agropolitan ini telah berjaya memberikan kesan yang
sangat positif kepada para peserta sehingga mampu untuk menarik mereka ini keluar daripada
berada di bawah garis kemiskinan tegar seperti yang dialami oleh sesetengah daripada mereka.
Contoh-contoh Program Agropolitan ini satu perkara yang baik dan akan diguna pakai di
kawasan-kawasan lain yang berkaitan.

Jadi, EPU juga ada menjalankan program untuk membasmi kemiskinan yang dibuat

secara berperingkat di antara lokasi-lokasi yang telah dikenal pasti. Ini antara usaha-usaha
