DR. 19.7.2022 129

Dalam rang undang-undang ini juga, ada beberapa isu yang saya hendak bawah adalah
pertama, fasal 4 seperti lantikan untuk ahli tribunal yang “(c) tidak kurang daripada lima orang
anggota lain, sebagaimana yang ditentukan oleh Menteri, yang mempunyai pengetahuan
ataupun pengalaman praktikal dalam perkara yang berhubungan dengan gangguan seksual”.
Saya harap lantikan ini yang akan dibuat oleh Menteri tidak bersifat lantikan berpolitik dan
anggota yang akan dilantik mesti mempunyai kredibiliti yang tinggi dan mempunyai pengalaman
mengendalikan kes-kes seperti ini.

Satu lagi saya hendak katakan apa yang saya suka dalam rang undang-undang ini
adalah satu fasal 9(5), “Tribunal hendaklah menentukan aduan gangguan seksual berdasarkan
imbangan kebarangkalian” dan salah satu sebab kenapa mangsa tidak menggunakan Penal
Code kerana burden of proof itu terlalu tinggi. Jadi ini adalah bagus untuk mangsa-mangsa.
01840

Kemudiannya untuk fasal 14, semua pendengaran di hadapan Tribunal hendaklah
tertutup kepada orang awam. Ini juga bagus untuk melindungi aduan yang akan dibuat. Ramai
mangsa kadang-kadang mereka status berkahwin dan mereka khuatir impak kalau mereka
membuat aduan impak terhadap anak-anak mereka kalau media keluarkan laporan pelbagai.

Satu lagi yang suka adalah mengenai fasal 20 perintah kerana ini banyak pengadu
mereka hendak dan kerana gangguan seksual ini banyak berlaku di tempat kerja. Aduan
pengadu mereka tidak hendak tukar kerja tetapi apa yang mereka hendak:

(i) hanya mereka hendak satu tindakan memohon maaf (apology);
(ii) public apology;

(iii) untuk pampasan tidak melebihi RM250,000; dan

(iv) perintah yang difikirkan sesuai oleh Tribunal.

Jadi saya rasa setakat ini memang fasal-fasal ini menepati hasrat pengadu supaya
mereka mempunyai perlindungan melalui akta ini.

Beberapa perkara lain yang saya hendak sentuh. Bagi fasal 25 mengenai fungsi dan
kuasa pentadbir untuk mengeluarkan notis atau menggalakkan apa-apa notis yang berhubungan
dengan pencegahan atau kesedaran tentang gangguan seksual. Saya berharap notis yang akan
dikeluarkan tidak bersifat menghukum cara orang memakai pakaian mereka. Memang kita kerap
dengar atau lihat notis-notis di agensi yang berkata kalau berpakaian seperti ini tidak boleh
datang, ada banyak kes sekarang ini apabila mereka membuat laporan, pegawai penguat kuasa
tengok cara pemakaian mereka dan sepatutnya mereka mengambil tindakan terhadap aduan,
tetapi yang selalu terjadi adalah pengadu kena marah cara pemakaian mereka. Jadi, kita hendak
pastikan bahawa notis-notis ini tidak bersifat menghukum pengadu.

Untuk fasal 26, kuasa untuk membuat peraturan. Saya berharap Yang Berhormat Menteri
akan juga merujuk kepada jawatankuasa pilihan. Kita ada Ahli-ahli Parlimen, kita ada women’s
caucus dan isu ini bukan sahaja wanita tetapi Ahli Parlimen lelaki seperti Yang Berhormat
Lembah Pantai juga sangat mengambil berat kes-kes seperti ini. Kalau boleh libatkan mereka
lebih bagus.
