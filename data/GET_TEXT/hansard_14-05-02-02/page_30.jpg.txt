DR. 19.7.2022 24

tiga lagi Projek WTE iaitu di Rawang Selangor, Bukit Payung Johor dan Sungai Udang yang
sedang dalam proses untuk dimuktamadkan rundingan terma utama perjanjian konsesi.

Manakala, tiga buah lokasi lagi dalam perancangan masa hadapan KPKT iaitulah
Seelong di Johor, Semeling di Kedah dan Gebeng di Pahang.

01110

Fasiliti bersepadu di ketiga-tiga lokasi ini dijangka akan ditawarkan melalui tender terbuka
ataupun melalui RFP yang akan bermula tahun 2023 hingga tahun 2027. Untuk maklumat Ahli
Yang Berhormat, bagi memastikan pembinaan fasiliti bersepadu mengguna pengurusan sisa
pepejal tidak berisiko dan berbahaya kepada kesihatan penduduk, kementerian ini telah
menetapkan beberapa berikut.

Pertama, teknologi yang dicadangkan oleh petender hendaklah terbukti berkesan
pelaksanaannya di lapangan. Kedua, ia perlu mematuhi kesemua syarat dan keperluan di bawah
Akta Kualiti Alam Sekeliling [Akta 127] yang merangkumi keperluan syarat pelepasan gas dan
sisa larut resap terawat efluen.

Selain daripada itu Kajian Impak Alam Sekitar (EIA) perlu dijalankan bagi mengenal pasti
dan mengatasi isu-isu berkaitan pencemaran dan juga kacau ganggu kepada penduduk dan juga
alam sekitar. Sebagai contoh, gas-gas yang dihasilkan oleh loji insinerator (WTE) akan dirawat
oleh sistem air pollution control (APC) dan kualiti pelepasannya dipantau secara online oleh
Jabatan Alam Sekitar menggunakan Continuous Emission Monitoring Systems (CEMS) secara
real time.

Penggunaan alat APC yang terkini membolehkan pelepasan gas dioxin dan furan tidak
melepasi piawaian yang ditetapkan oleh JAS iaitu 0.7 nanogram toxicity equivalent per meter
cube. Di samping itu, pemasangan panel paparan awam maknanya awam boleh melihat dan
menyaksikan secara real time diwajibkan dipasang di loji WTE yang akan dibina bagi
memaparkan kualiti pelepasan awam semua secara telus kepada orang awam. Terima kasih.

Tuan William Leong Jee Keen [Selayang]: Kerajaan telah membuat keputusan untuk
memindah projek loji Waste-To-Energy daripada Taman Beringin, Kepong ke Rawang antara
beberapa kawasan yang telah dikatakan tadi oleh Yang Berhormat.

Lokasi baharu ini di Rawang berhampiran Kawasan Perindustrian KRI Rawang, Taman
Tun Teja dan Taman Pinggiran Pelangi dengan jarak masing-masing sejauh 1.4 kilometer, 1.5
kilometer dan dua kilometer dari tapak cadangan loji Waste-To-Energy. Yang Berhormat Menteri
telah katakan bahawa adanya gas-gas seperti dioxin dan furan yang menyebabkan penyakit
barah, juga ada abu di bawah (bottom ash) dan abu terbang (fly ash).

Soalan saya ialah bukan langkah-langkah mitigasi untuk mengurangkan risiko tetapi apa
alasan dan apa kriteria digunakan oleh kerajaan untuk memilih tapak loji berhampiran penduduk?
Bukankah lebih baik untuk mencegah daripada merawat supaya tidak mendedahkan penduduk-
penduduk kepada pencemaran dan risiko kepada mereka dan juga untuk menjaga keselamatan

dan kesihatan mereka. Apakah kriteria untuk memilih tempat-tempat loji ini?
