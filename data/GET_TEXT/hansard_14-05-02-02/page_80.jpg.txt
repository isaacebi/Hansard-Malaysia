DR. 19.7.2022 74

(xviii) Yang Berhormat Kuala Kedah;

(xix) | Yang Berhormat Permatang Pauh;

(xx) Yang Berhormat Alor Setar;

(xxi) | Yang Berhormat Wangsa Maju; dan

(xxii) | Yang Berhormat Pulai.

Dato’ Ramli bin Dato' Mohd Nor [Cameron Highlands]: Dimulakan, dipersilakan Yang

Berhormat Pasir Mas.

01530
3.30 ptg.

Tuan Ahmad Fadhli bin Shaari [Pasir Mas]: Terima kasih Tuan Yang di-Pertua.
Assalamualaikum warahmatullahi wabarakatuh. Bercakap tentang beras adalah merupakan kita
sedang bercakap tentang sumber makanan utama negara. Saya ingin merujuk kepada berita
pada bulan lepas, di mana sejumlah 61 pengilang beras di Kedah diberi amaran tidak terbabit
dalam kegiatan pasaran gelap menjual benih padi tidak sah bagi mengelak dikenakan tindakan
oleh pihak berkuasa.

Pejabat Kawalselia Padi dan Beras Negeri menyatakan bahawa pihaknya tidak menolak
kemungkinan ada pengilang beras terbabit dalam kegiatan salah itu berikutan mereka
mempunyai keupayaan dan peralatan dalam menghasilkan benih padi. Saya sangat khuatir Tuan
Yang di-Pertua, jika ada pengilang beras mengambil kesempatan menjual benih di pasaran gelap
kerana harganya boleh mencapai lebih RM40 bagi satu beg 20 kilogram berbanding benih padi
sah yang bersubsidi cuma RM35.

Soalan saya adalah, mengapakah masih wujud pengilang dalam bilangan yang besar
sehingga mencecah 61 buah pengilang di Kedah? Contohnya tanpa segan silu menjual benih
padi yang tidak sah. Sejauh manakah penguatkuasaan telah dibuat oleh pihak kementerian
terhadap pengilang dalam memastikan perkara ini tidak berulang lagi? Adakah kementerian juga
memantau harga benih di pasaran yang berkemungkinan dihasilkan dengan tidak sah demi
menjaga kepentingan rantaian pembekalan beras?

Persoalan berikutnya saya juga difahamkan bahawa berlaku ketidakadilan kepada
pesawah kerana harga beras dan padi tidak dinaikkan seiring dengan harga kos walaupun kos
bersawah naik berkali ganda setiap tahun. Bahkan pesawah padi menampung 100 peratus
kenaikan kos dan ia tidak termasuk faktor potongan pemutuan iaitu potongan untuk mendapatkan
berat bersih yang semakin tinggi oleh kilang beras. Dalam erti kata lain, beras di pasaran naik
harga jika kita beli tetapi padi yang dihasilkan oleh pesawah tidak dinaikkan harga menyebabkan
mereka berada di takuk yang sama.

Ini bermakna beras murah yang dinikmati rakyat negara ini sebenarnya ditanggung oleh
pesawah 100 peratus. Hal ini tidak berlaku kepada sayuran, ikan dan makanan lain yang
harganya naik apabila kos meningkat iaitu kenaikan kos ditanggung juga oleh pemborong dan
pengguna. la tidak bermaksud supaya kita menaikkan harga beras di pasaran tetapi kerajaan
