DR. 19.7.2022 84

Malaysia dan ini menunjukkan bahawa mereka berjaya dan saya sebut salah seorangnya ialah
anggota Jabatan Penjara di Pokok Sena. Dia berjaya, dia sendiri yang kumpul.

Jadi, apa salahnya kita berikan kepada syarikat-syarikat kecil seperti mereka ini untuk
mengusahakan, bukannya kita membawa kepada sekumpulan syarikat-syarikat besar. Jadi ini
antara yang harus dilihat kembali oleh pihak kerajaan supaya berbincang dengan kumpulan tani
sebab kalau tidak mereka tidak bawa usul sehingga usul itu diterima sebulat suara dalam
Mesyuarat Agung NAFAS pada November 2021.

Akhir sekali Tuan Yang di-Pertua, ada dalam akta ini dia memberikan kuasa kepada
ketua pengarah untuk mengenakan kompaun kepada mereka ini dan ini kebimbangan saya ialah
kuasa kompaun yang besar yang diberikan kepada ketua pengarah ini. Dia akan boleh membawa
kepada konflik kepentingan ataupun penyelewengan ataupun rasuah. Ini sangat dibimbangkan.

Saya melihat bahawa ini ekoran daripada apa kenyataan yang telah pun dibuat oleh
bekas KSN dalam mahkamah yang dia menyatakan, dia seolah-olahnya telah menutup bahawa
1MDB itu adalah bukan syarikat untuk kepentingan negara tetapi untuk dana politik UMNO dan
Barisan Nasional. Saya hendak sebut bahawa ini menunjukkan berlaku dalam peringkat sektor
perkhidmatan awam ini, pada pegawai-pegawai kedudukan tertinggi ini, boleh melakukan satu
eksploitasi yang akhirnya menyebabkan kerugian kepada negara kita.

Jadi, saya mohon penjelasan, di manakah kawalan terhadap peruntukan ini untuk
mengelak daripada berlakunya soal salah guna kuasa sehinggakan melepaskan mereka
sepatutnya didakwa di mahkamah tetapi sebaliknya hanya sekadar untuk diberikan kompaun dan
kompaun itu bukan boleh berlaku kata Yang Berhormat Bintulu kongkalikung. Terima kasih.

Tuan Yang di-Pertua: Terima kasih Yang Berhormat Pokok Sena. Silakan Yang

Berhormat Setiu.

4.05 ptg.

Tuan Shaharizukirnain bin Abd Kadir [Setiu]: Terima kasih Tuan Yang di-Pertua.
Assalamualaikum warahmatullahi wabarakatuh.

Bijirin merupakan antara makanan yang membekalkan sumber karbohidrat yang tinggi
dan lazimnya ia dijadikan makanan ruji di sesebuah tempat sebagaimana yang difirmankan oleh
Allah SWT di dalam Al-Quran menerusi peristiwa Nabi Yusuf a.s. yang mentafsirkan mimpi Raja
Mesir yang melihat dalam mimpinya tujuh ekor lembu yang gemuk dimakan oleh tujuh ekor lembu
yang kurus dan tujuh tangkai biji-bijian yang hijau serta tujuh tangkai lagi yang kering.

[Membaca sepotong ayat Al-Quran] Maksudnya, setelah ia berjumpa dengan Nabi Yusuf
berkata lah ia “Yusuf, wahai orang yang benar, tafsirkan kepada kami seorang mimpi melihat
tujuh ekor lembu yang gemuk dimakan oleh tujuh ekor lembu yang kurus dan tujuh tangkai biji-
bijian yang hijau serta tujuh tangkai lagi yang kering. Tafsirkanlah supaya aku kembali kepada
orang-orang mengutus ku itu semoga mereka dapat mengetahui tafsirannya’.

Tuan Yang di-Pertua, beras dan padi merupakan bahan makanan asasi kepada rakyat
Malaysia. Sektor pertanian, khususnya wajar dimantapkan sehabis baik bagi memastikan soal
