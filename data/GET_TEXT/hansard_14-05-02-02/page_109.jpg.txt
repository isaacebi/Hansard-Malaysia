DR. 19.7.2022 103

Saya rasa agak keliru sebenarnya, barangkali mungkin Yang Amat Berhormat Perdana
Menteri tidak berapa faham ekosistem dalam perniagaan beras ataupun padi ini. Sebenarnya
orang tengah ini wujud kerana bayangkan contohnya dalam Kedah, pemilik pesawah yang hanya
memiliki tanah bendang kurang daripada empat relung adalah hampir 28 peratus. Kurang
daripada empat relung maksudnya satu musim barangkali dia hanya dapat pendapatan sebanyak
RM6,000 sahaja untuk satu musim, empat bulan, tidak cukup.

Akhirnya terpaksa — mereka tidak mampu untuk menguruskan sendiri, sama ada sewa
traktor dan lori macam — akhirnya orang tengah yang boleh ambil kesempatan ini. Itu pun orang
tengah bukan dapat keuntungan daripada pesawah, tetapi daripada pengilang yang bagi komisen
tidak mengganggu harga bayaran tersebut.

Maka kita perlu memperbaik daripada sistem ini bukan semata-mata dengan guna cara
penguat kuasa apatah lagi kalau tidak tahu ataupun tidak sedar daripada ekosistem dia, saya
risau dia akan lagi merumitkan keadaan ini.

Maka saya berharap, /ast sekali, kalaulah kita kata mana-mana yang menjejaskan
bekalan ataupun pengedaran subsidi, maka kita kenakan denda, saya juga minta, kalaulah
begini, subsidi yang harus diuruskan oleh MAFI sendiri contohnya subsidi putar tanah sebanyak
RM80 yang setiap musim biasa sampai musim kedua, belum dapat musim pertama.

Adakah ini kita perlu kompaun kerajaan ataupun MADA yang lewat untuk sampaikan
subsidi? Bukan semata-mata hanya denda ataupun kompaun kepada petani sahaja. Kalaulah
agensi kerajaan yang buat silap, patutlah juga dikenakan denda supaya rantaian penghasilan
tersebut sempurna. Sekian, terima kasih.

Tuan Yang di-Pertua: Terima kasih. Sebelum Yang Berhormat Wangsa Maju, saya
hendak menjemput Yang Berhormat Baling dahulu, sebab Yang Berhormat Baling sebenarnya

nombor lima.

5.12 ptg.

Datuk Seri Panglima Abdul Azeez bin Abdul Rahim [Baling]: Terima kasih Tuan Yang
di-Pertua, terima kasih banyak-banyak bagi peluang kepada Baling. Assalamualaikum
warahmatullahi wabarakatuh. Yang Berhormat Menteri MAFI yang ada di dalam Dewan ini. saya
hendak menyatakan sesuatu perkara keluar sedikit sebelum saya hendak bahas, isu Gunung
Inas yang baru-baru ini telah dilanda tragedi bencana di kawasan saya 15 hari yang lalu.

Hal ini menyebabkan mata pencarian masyarakat di kampung, khususnya berkaitan
dengan pertanian apatah lagi hasil tanaman padi mereka lenyap 100 peratus di kawasan saya
dan tanaman-tanaman lain. Mereka juga, air— masyarakat berkaitan dengan sawah padi pun
tercemar dan saya harap Yang Berhormat Menteri boleh melihat sedikit, cari kaedah untuk
membantu kawasan kami dalam daerah Parlimen Baling khususnya kami yang berlandaskan
pertanian. Hampir 80 peratus rakyat Baling mencari makan melalui pertanian, terima kasih Yang

Berhormat Menteri.
