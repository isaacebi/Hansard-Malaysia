DR. 19.7.2022 39

Perdana Menteri kelmarin, bahawa NACCOL sekarang ini — dahulu dipengerusikan oleh
Timbalan Perdana Menteri, hari ini dipengerusikan sendiri oleh Yang Amat Berhormat Perdana
Menteri. Ini menunjukkan betapa prihatinnya kerajaan sekarang terhadap kos sara hidup ini.
Mesyuarat dahulu diadakan dua kali setahun, hari ini diadakan dua bulan sekali.
01200

Jadi, berkaitan dengan pelantikan Pengerusi Pasukan Khas Jihad Tangani Inflasi ini atau
pun jihad melawan inflasi ini, itu atas tanggungjawab Yang Amat Berhormat Perdana Menteri.
Jadi, kita memaklumkanlah. Kita memberi kerjasama yang sepenuhnya dan mengadakan
mesyuarat, sekarang ini ia tidak pernah gagal, seminggu sekali menunjukkan kita prihatin, kita
sensitif dan cakna berkaitan dengan kos sara hidup rakyat yang terkesan pada semua orang.
T20, B40 dan juga M40. Terima kasih Yang di-Pertua.

Datuk Seri Haji Shamsul Iskandar @ Yusre bin Haji Mohd Akin [Hang Tuah Jaya]:
Itu jawapan selamat itu.

Tuan Yang di-Pertua: Terima kasih. Yang Berhormat semua, sekarang tamatlah sesi
untuk waktu pertanyaan-pertanyaan bagi jawab lisan pada hari ini. Terima kasih kepada semua
Ahli Yang Berhormat. Usul Menteri, silakan.

[Sesi untuk Pertanyaan-pertanyaan bagi Jawab Lisan tamat]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

12.01 tgh.
Timbalan Menteri di Jabatan Perdana Menteri (Parlimen dan Undang-undang)
[Datuk Wira Hajah Mas Ermieyati binti Samsudin]: Tuan Yang di-Pertua,

“Mengikut Peraturan Mesyuarat 12(1), saya mohon mencadangkan
bahawa Mesyuarat pada hari ini tidak akan ditangguhkan sehingga jam 7.30
malam dan selepas itu Majlis Mesyuarat akan ditangguhkan sehingga jam 10
pagi, Rabu, 20 Julai 2022.”

Tuan Yang di-Pertua: Terima kasih. Ada yang menyokong?

Timbalan Menteri Wilayah Persekutuan [Datuk Seri Jalaluddin bin Alias]: Tuan Yang
di-Pertua, saya sokong.

Tuan Yang di-Pertua: Terima kasih Yang Berhormat Timbalan Menteri Wilayah
Persekutuan. Ahli-ahli Yang Berhormat, sekarang saya kemukakan masalah pada Majlis untuk
diputuskan. Masalahnya ialah usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

PEMAKLUMAN OLEH TUAN YANG DI-PERTUA
