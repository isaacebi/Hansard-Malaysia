DR. 19.7.2022 36

Jadi semua itu adalah rancangan-rancangan yang dibuat untuk memastikan semua
golongan. Tidak kira sama ada M40, T20 ataupun B40 terkesan. Ini adalah kerana ia memberi
kesan. Semuanya terkesan kerana masalah inflasi ini.

Sebagai tambahan Tuan Yang di-Pertua, kerajaan juga bercadang untuk
memperbanyakkan lagi Program Jualan Keluarga Malaysia. Dahulu kita buat berdasarkan
Parlimen. Akan datang ini berdasarkan DUN. Terima kasih kepada Ahli-ahli Parlimen yang
menyumbang untuk memberi subsidi ataupun jualah murah kepada program ini.

Terima kasih kepada sahabat-sahabat saya Yang Berhormat Rasah yang dikatakan
menyumbang dan ramai lagi sahabat kita daripada pasukan pembangkang yang membantu
untuk meringankan beban golongan yang terkesan kerana inflasi ini. Inilah yang kita harapkan
dalam negara menghadapi satu masalah yang sama-sama kita tanggung. Terima kasih Tuan
Yang di-Pertua.

Tuan Yang di-Pertua: Soalan pertama Yang Berhormat Tebrau dahulu.

Tuan Steven Choong Shiau Yoon [Tebrau]: Okey terima kasih atas jawapan yang
diberikan. Soalan tambahan saya adalah dengan langkah-langkah yang diambil, bolehkah Yang
Berhormat Timbalan Menteri memberi tahu apa kesannya selepas langkah-langkah ini sedang
dilakukan. Selepas apa Jawatankuasa Jihad yang dilakukan, apa kesannya untuk membetulkan
kenaikan harga barang? Terima kasih.

Dato’ Rosol bin Wahid: Terima kasih sahabat saya Yang Berhormat Tebrau. Antara
kesannya ialah kalau kita bandingkan antara kadar inflasi dengan Indeks Harga Pengeluar
(IHPR). Kajian daripada DOSM mengatakan bahawa Indeks Harga Pengeluar adalah sebanyak
11.2 peratus berbanding dengan Indeks Harga Pengguna 2.8 peratus. Ini bermakna kalau
sepatutnya kalau Indeks Harga Pengeluar itu tinggi indeks inflasi selamanya tinggi.

Akan tetapi oleh kerana ada intervensi kerajaan berkaitan dengan isu inflasi ini, di mana
dengan subsidi petrol, gas, subsidi minyak masak dan sebagainya maka ia masih kekal dengan
satu angka. 2.8 peratus. Itu apa yang saya difahamkan Tuan Yang di-Pertua. Terima kasih.

Datuk Seri Panglima Wilfred Madius Tangau [Tuaran]: Tuaran dahulu.

Datuk Seri Haji Shamsul Iskandar @ Yusre bin Haji Mohd Akin [Hang Tuah Jaya]:
Hang Tuah Jaya.

Tuan Yang di-Pertua: Yang Berhormat Rasah.

Tuan Cha Kee Chin [Rasah]: Terima kasih Tuan Yang di-Pertua atas peluang yang
diberikan. Saya telah meneliti jawapan daripada Yang Berhormat Timbalan Menteri ketika
menjawab soalan asal dan juga soalan tambahan tadi. Saya bersetuju dengan Yang Berhormat
Timbalan Menteri bahawa B40 hari ini bukan B40 lagi. Dua minggu dahulu saya bersama Yang
Berhormat Menteri. Beliau sendiri mengakui bahawa B40 mungkin sudah jadi B60.

Cuma saya nampak langkah yang perlu dilaksanakan. Ini saya sudah ulang depan Yang
Berhormat Menteri dua kali sebelum ni dalam dua minggu yang lepas. Hari ini untuk rekod Dewan

ini supaya subsidi itu kita tambahkan untuk jangka masa yang pendek. Walaupun Yang
