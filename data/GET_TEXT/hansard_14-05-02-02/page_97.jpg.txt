DR. 19.7.2022 91

dan saya fikir harus ada mekanisme semak dan imbang di sini supaya tidak ada elemen-elemen
suapan dan corruption dan sebagainya.

Perkara ini Yang Berhormat Menteri orang yang lama dan berpengalaman, sudah pasti
perkara-perkara ini kita harus anticipate supaya undang-undang yang kita pinda ini dapat
mengekang perkara-perkara yang tentunya akan menghalang kita punya kawalan padi dan beras
negara ini daripada disabit dengan perkara-perkara yang memalukan dan bobrok di dalam sistem
kita. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Hang Tuah Jaya. Saya jemput

Yang Berhormat Dungun. Yang Berhormat Dungun tidak ada. Yang Berhormat Kota Melaka.

4.29 ptg.

Tuan Khoo Poay Tiong [Kota Melaka]: Tuan Yang di-Pertua, dalam ketika kita
membincangkan tentang memberi kuasa kepada Timbalan Pengarah, kita harus melihat kepada
dasar padi dan beras ini.

01630

Tuan Yang di-Pertua, kalau kita lihat apabila harga ayam meningkat maka jawapan yang
diberikan oleh kerajaan ialah kononnya adalah kartel penternak yang memanipulasi stok dan
harga. Akan tetapi apabila kita lihat kepada industri padi ini, kita sangat hairan kenapa kerajaan
memberi monopoli pengimportan kepada BERNAS sahaja. Hanya BERNAS sahaja yang boleh
import beras dan BERNAS ditugaskan untuk mengagihkan subsidi. Ini satu yang tidak masuk
akal. Subsidi sepatutnya tanggungjawab kerajaan, bukannya bagi kepada satu syarikat swasta.

Kita tahu syarikat swasta ini mereka bermotifkan keuntungan. Siapa pemiliknya? Tan Sri
Syed Mokhtar. Saya lihat kepada financial statement. Setiap tahun mereka mengaut keuntungan
yang begitu besar. Tahun 2019, keuntungan mereka ialah RM135 juta dan tahun 2020
keuntungan mereka meningkat kepada RM170 juta. Akibat daripada setiap tahun mereka untung
besar, saya lihat pada tahun 2020, mereka boleh declare dividend sebanyak RM670 juta kepada
shareholdemya. Siapa yang untung? Sedangkan Tuan Yang di-Pertua, rakan seperjuangan saya
Yang Berhormat Sekinchan, Speaker Dewan Undangan Negeri Selangor beritahu kepada saya,
kawasannya banyak yang menanam padi.

Penanam padi di sana hanya sekadar mendapat pendapatan bulanan mereka hanya
sekadar RM1,000 sahaja sebulan. Akan tetapi kita lihat di sini BERNAS untung begitu banyak
sekali sedangkan penanam padi di Sekinchan hanya dapat RM1,000 sebulan. Apa konsep
Keluarga Malaysia yang kamu kerajaan katakan itu.

Oleh sebab itu kita linat subsidi yang diberikan kepada petani hanya sekadar RM360 per
tan sahaja. Itu tidak mencukupi. Oleh sebab itu kita minta supaya kerajaan harus melihat
bagaimana dapat meningkatkan subsidi per tan untuk petani dan pesawah padi ini. Tuan Yang
di-Pertua, harga beras tempatan yang dihasilkan oleh petani adalah berkualiti tinggi dan hanya

dibenarkan dijual dengan kawalan harga siling sebanyak RM2.60 sekilo sedangkan BERNAS
