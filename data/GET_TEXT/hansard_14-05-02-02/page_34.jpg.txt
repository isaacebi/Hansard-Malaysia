DR. 19.7.2022 28

(iv) memudahkan proses pemulihan penghidupan ataupun [livelihood

dengan izin yang terjejas akibat kejadian pandemik yang berlaku.

Justeru, KKM telah mempersiapkan beberapa langkah proaktif sebagaimana berikut.
Pertama, mengaktifkan semula National COVID-19 Rapid Response Task Force. Sekiranya
peningkatan kes COVID-19 mencapai nilai ambang yang telah dikenal pasti, pasukan task force
ini ditubuhkan bagi mengelakkan krisis apabila sistem kesihatan di Malaysia semakin dibebani
dengan lambakan kes COVID-19.

Kedua, memperkenalkan penggunaan ubat antiviral Paxlovid ke dalam COVID-19 clinical
care pathway sejak 15 April dalam kalangan pesakit yang menerima rawatan di klinik kesihatan,
CAC, PKRC dan hospital KKM. Ubat ini merupakan ubat antiviral oral pertama di Malaysia untuk
merawat pesakit COVID-19 yang mengalami gejala ringan hingga sederhana ataupun kategori 2
dan 3. Keutamaan pemberian rawatan Paxlovid adalah kepada kumpulan pesakit COVID-19
yang berisiko tinggi.

Seterusnya, bagi memastikan akses yang lebih baik pada pesakit, rawatan ini telah
diperluaskan ke fasiliti kesihatan swasta yang dikenal pasti bermula 20 Jun. Pemberian ubat ini
kepada pesakit fasiliti kesihatan swasta adalah secara percuma. Namun, pesakit masih tertakluk
kepada caj, khidmat rundingan dan lain-lain caj berkaitan yang ditentukan oleh fasiliti kesihatan
swasta.

Ketiga, meningkatkan peratusan individu yang layak menerima vaksin dos penggalak
bagi mengurangkan penularan jangkitan. Akan tetapi yang lebih penting bagi mengurangkan
jangkitan serius serta kematian. KKM menggesa agar semua individu yang layak tampil untuk
mendapatkan perkhidmatan ini supaya populasi Malaysia mendapat perlindungan yang optimum
terhadap penyakit COVID-19.

Setakat ini, masih ada 6,842,911 dewasa yang layak untuk menerima dos penggalak
pertama. Akan tetapi masih belum menerima dos penggalak. Ini adalah 30 peratus daripada
kumpulan dewasa di Malaysia.

Saya juga pada hari ini ingin umumkan bahawa bagi pemberian dos penggalak kedua
yang telah kita syorkan kepada individu yang berusia 60 tahun ke atas dan juga mereka yang
berisiko tinggi berumur 18 hingga 59 tahun. Hari ini saya ingin umnumkan bahawa individu yang
sihat berumur 50 hingga 59 tahun juga boleh diberikan vaksin dos penggalak yang kedua jika
mereka memilih demikian untuk perlindungan daripada risiko penyakit yang teruk.

Keempat, mengukuhkan pengurusan COVID-19 melalui pendigitalan pengurusan
kesihatan. Perkara ini dilaksanakan dengan menambah baik pengurusan COVID-19 melalui
pendekatan FTTIS yang telah pun diautomasikan sepenuhnya.

Kelima, memastikan semua CAC yang beroperasi secara fizikal di klinik kesihatan dan
di komuniti mahupun secara maya bersedia untuk menerima kedatangan pesakit yang
meningkat.

Keenam, memantau rapi penularan jangkitan COVID-19 dalam masyarakat melalui
pelaksanaan aktiviti surveillance melibatkan lokasi sentinel, influenza-like illness dan severe
