DR. 19.7.2022 75

perlu untuk memikirkan sesuatu untuk kebajikan para pesawah. Selama ini harga beras dikawal
pada RM2.60 sekilogram, manakala harga minimum terjamin padi sudah jadi harga tetap di
peringkat kilang masih RM1.20 sekilogram.

Hakikatnya, selama ini pesawah terpaksa menanggung kos sawah yang naik berkali
ganda setiap tahun. Namun, jumlah subsidi — isunya ialah jumlah subsidi yang diterima setiap
tahun ialah masih lagi sama. Umum mengetahui subsidi diberikan kepada pesawah supaya
rakyat dapat menikmati harga beras tempatan yang murah berikutan sudah dikawal harganya.

Oleh itu, saya ingin utarakan bahawa pernah ada cadangan dari Pertubuhan
Persaudaraan Pesawah Malaysia (PeSAWAH) agar kerajaan melaksanakan sistem apungan
harga beras jika sudah tidak mahu lagi memberikan subsidi yang jugalah balasan ganti kepada
kawalan harga padi dan beras. Soalan saya, adakah syor ini kita boleh pertimbangkan dan jika
dipertimbangkan, jangan sampai ia memberikan kesan pula kepada rakyat terbanyak di dalam
menikmati harga beras yang murah.

Merujuk kepada satu artikel pada 23 Mac 2022, pengeluaran padi di kawasan Lembaga
Kemajuan Pertanian Muda iaitu (MADA) di Kedah dianggarkan semakin berkurangan sebanyak
28,307 tan setahun iaitu RM44.16 juta berikutan perubahan syarat kepada perumahan dan
pembangunan domestik.

Di samping itu, kita boleh lihat sendiri sudah menjadi trend di kalangan pesawah pada
hari ini apabila yang menjual tanah sawah mereka kerana anak-anak mereka sudah tidak
berminat untuk meneruskan kerja padi, kemudian yang dibeli itu ialah orang-orang kaya kerana
tanah sawah yang murah di kampung itu untuk akhirnya dibina rumah. Ditambah pula isunya
tanah-tanah sawah ini sudah dilaburkan infrastrukturnya oleh kerajaan untuk pengairan yang baik
untuk sawah namun pada akhirnya tidak digunakan untuk pertanian.

la menjadi satu trend pada hari ini, sawah dijual kemudian dipecahkan lot dan
dibangunkan perumahan. Orang-orang tua di kampung, petani-petani, anak-anak mereka sudah
tidak berminat, mereka menjual tanah mereka. Dalam masa yang sama dan ini terbukti kalau kita
rujuk ringkasan Eksekutif Dasar Agromakanan Negara 2.0 menyatakan bahawa dasar
penggunaan beras perkapita di Malaysia telah turun daripada 79.6 kilogram setahun pada tahun
2010 kepada 76.5 kilogram setahun pada tahun 2020. Tahun 2010 adalah sebanyak 79.6
kilogram setahun dan tahun 2020 sebanyak 76.5 kilogram setahun.

Jadi, penggunaan beras sudah menurun mungkin disebabkan diet masyarakat ataupun
apakah faktornya wallahu a’‘lam. Akan tetapi dalam erti kata lain penggunaan beras yang semakin
menurun ini adakah ia juga berkadar langsung dengan tanah sawah yang dijual? Adakah
kerajaan tidak bimbang dengan isu pengurangan tanah yang dibangunkan sawah ini? la
merupakan satu kerisauan yang akhirnya menyebabkan tanah sawah ini semakin lama semakin
berkurangan kerana dibangunkan rumah-rumah oleh rakyat dan menyebabkan pada akhirnya
kita bergantung dengan negara-negara luar dalam isu beras.

Saya bagi contoh di tempat saya Pasir Mas, Rantau Panjang di Kelantan khususnya,
hampir keseluruhannya bergantung dengan beras daripada Siam sama ada masuk dengan cara
