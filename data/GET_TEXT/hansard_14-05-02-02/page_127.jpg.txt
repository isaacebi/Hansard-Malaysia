DR. 19.7.2022 121

Bacaan Kali Yang Kedua dan Ketiga

6.07 ptg.

Menteri Pembangunan Wanita, Keluarga dan Masyarakat [Datuk Seri Rina binti
Mohd Harun]: Tuan Yang di-Pertua, saya mohon mengemukakan Rang Undang-undang
Antigangguan Seksual 2021. Assalamualaikum warahmatullahi wabarakatuh dan salam
sejahtera.

Tuan Yang di-Pertua dan Ahli-ahli yang berhormat, Kementerian Pembangunan Wanita,
Keluarga dan Masyarakat (KPWKM) merakamkan penghargaan dan ucapan terima kasih kepada
semua kementerian dan agensi, pertubuhan bukan kerajaan (NGO), akademia, Pasukan Projek
Khas (SPT) Rang Undang-undang Antigangguan Seksual 2021, Jabatan Peguam Negara dan
semua pihak yang terlibat secara langsung ataupun tidak langsung dalam proses penggubalan
Rang Undang-undang Antigangguan Seksual 2021 (RUU AGS 2021). Kementerian telah
mengambil inisiatif untuk menggubal RUU AGS setelah mengambil kira dengan serius aspek-
aspek berikut;

(i) isu gangguan seksual yang terus berlaku dalam masyarakat; dan
(ii) Malaysia masih belum mempunyai undang-undang khusus berhubung
gangguan seksual

lsu gangguan seksual perlu diberi perhatian knhusus terutamanya kerana; Pertama, jika
dibiarkan ia boleh mendorong kepada perlakuan jenayah seksual yang lebih berat dan serius
seperti serangan atau keganasan seksual dan lain-lain kelakuan tidak diingini yang bersifat
seksual dalam apa-apa bentuk sekalipun termasuklah rogol. Kedua, perlakuan gangguan seksual
tidak wajar dianggap kecil, remeh dan tidak penting kerana ia memberi kesan negatif terutamanya
kepada psikologi mangsa seperti trauma, fobia, takut dan seterusnya menjejaskan rutin harian,
produktiviti, kesejahteraan dan kehidupan mangsa secara keseluruhannya.

1810

Usaha penggubalan Rang Undang-undang AGS telah bermula sejak tahun 2011
menerusi pelbagai mesyuarat, sesi libat urus, perbincangan dan bengkel melibatkan pihak-pihak
berkepentingan seperti agensi kerajaan, pertubuhan bukan kerajaan, Ahli Joint Action Group for
Gender Equality dan Ahli Parlimen serta dan yang lain-lain.

KPWKM akhirnya membentangkan Rang Undang-undang AGS ini untuk bacaan kali
pertama di Dewan Rakyat pada 15 Disember 2021. Selain daripada itu, Rang Undang-undang
AGS ini juga merupakan manifestasi penting bahawa kesalahan gangguan seksual merupakan
satu pelanggaran kepada hak asasi manusia, suatu bentuk keganasan berasaskan gender dan
diskriminasi terhadap mangsa.

Perkara ini juga selaras dengan komitmen Malaysia terhadap Konvensyen Penghapusan
Segala Bentuk Diskriminasi Terhadap Wanita, Convention on the Elimination of All Forms of
Discrimination Against Women (CEDAW) yang telah disertai sejak 5 Julai 1995 dan juga
peruntukan di bawah Perkara 8 dalam Perlembagaan Persekutuan yang memastikan
