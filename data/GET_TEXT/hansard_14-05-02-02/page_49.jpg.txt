DR. 19.7.2022 43

[Pembesar suara dimatikan]

Tuan Yang di-Pertua: Saya amat sedih.

Tuan Mohamed Hanipa bin Maidin [Sepang]: Fikir rakyat pun sedih dengan Tuan Yang
di-Pertua juga...

Tuan Yang di-Pertua: Ya.

Tuan Mohamed Hanipa bin Maidin [Sepang]: ...Sebab Tuan Yang di-Pertua tidak beri
kita ruang.

Tuan Yang di-Pertua: Betul.

Tuan Mohamed Hanipa bin Maidin [Sepang]: Jangan hanya nampak orang lain sedih,
orang lain pun sedih juga.

Tuan Yang di-Pertua: Yang Berhormat Sepang. Rakyat bukan tengok saya sahaja,
mereka tengok Yang Berhormat Sepang juga.

Dato’ Dr. Mohd Khairuddin bin Aman Razali [Kuala Nerus]: Apalah Yang Berhormat
Sepang ini.

01210

Tuan Yang di-Pertua: So, saya hendak cakaplah. Kalau kita hendak cite Erskine May,
kita citelah Erskine May. Saya cite ini. Hendak tengok photostat copy, saya boleh bagi sekarang
juga. Akan tetapi, saya selalu bagi kelonggaran. Saya accommodating. Hendak cakap, saya bagi
cakap. Akan tetapi lunas-lunas adab kita, janganlah kita tinggalkan. Tidak elok. Tidak elok.

Tidak hormati saya tidak apa. Saya dewasa, sudah tua sudah, hendak mati sudah. Ini
budak-budak yang kerja dengan kita sebagai Bentara, apakah sahaja kuasa dia? Dia berdirilah
di situ sudah 40 minit, tidak diendahkan...

Datuk Rozman bin Isli [Labuan]: Tuan Yang di-Pertua.

Tuan Yang di-Pertua: Duduk. Saya tak nak dengar lagi benda ini. Maaf.

Datuk Rozman bin Isli [Labuan]: ...Sebab, semalam Tuan Yang di-Pertua...

Datuk Seri Dr. Haji Dzulkefly bin Ahmad [Kuala Selangor]: Bolehlah.

Tuan Yang di-Pertua: Maaf, Yang Berhormat Labuan. Minta maaf.

Datuk Rozman bin Isli [Labuan]: Yang Berhormat Kota Belud, memegang buku
peraturan.

Datuk Seri Dr. Haji Dzulkefly bin Ahmad [Kuala Selangor]: Ya.

Datuk Rozman bin Isli [Labuan]: Dia meminta...

Tuan Yang di-Pertua: Yang Berhormat Labuan.

Datuk Rozman bin Isli [Labuan]: Dia tidak diberikan laluan.

Tuan Yang di-Pertua: Yang Berhormat Labuan, Erskine May mengatakan apabila ruling
dibuat mengenai 18(2) ataupun standing order yang serupa di House of Common, point of order
is not allowed. Malah keputusan Yang di-Pertua mengenai emergency motion hanya dibicarakan
secara private, bukan di sini pun.

Datuk Seri Dr. Haji Dzulkefly bin Ahmad [Kuala Selangor]: Tuan Yang di-Pertua,

kalau saya boleh sikit mencelah.
