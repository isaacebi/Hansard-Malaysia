DR. 19.7.2022 101

point yang harus kita tangani. Terakhir Tuan Yang di-Pertua, seminit terakhir ini. Saya hendak
minta sangat kementerian, memandangkan isu sekuriti makanan menjadi isu nasional, kita
bangkitkan, kita bimbang. Perlu juga difikirkan dengan serius, pindaan kepada- saya dapat versi
bahasa Inggeris sahaja, /'l/ also apologize here.

Paddy cultivators’ control of land and security of tenure, Akta 1997, Akta 528 kerana
kawal selia kontrak bermasalah. Rata-rata kalau di Permatang Pauh, saya pasti di negeri-negeri
lain, isunya selalu pemilik tanah dan penyewa ada perjanjian kontrak mulut. Dia buat berjanji
mulut sahaja, tidak ada secara bertulis hitam dan putih. Jadi, kalau ditambah lagi dengan isu
faraid, lagilah susah bila masa hendak memastikan kontrak dihormati. Mereka yang hasilkan
tanaman tersebut dapatlah jaga, dapat pastikan anak ataupun keluarga masih lagi berminat
dengan penanaman padi dan terus bergiat aktif. Jadi, saya harap semua ini diambil kira oleh
kementerian, termasuklah sudah ada saranan.

Saya faham MAFI juga melakukan libat urus tetapi Khazanah Research Institute, banyak
lagi kajian-kajian yang dihasilkan, lebih-lebih lagi mahu mendukung apa yang sedang dilakukan
oleh MAFI. Hanya saya juga mahukan kita mengguna pakai teknologi ini. Bukan semata-mata
hendak tunjukkan daripada segi penghasilan tetapi block chain contohnya, yang boleh membantu
para petani dan juga kerajaan dan mereka yang bertanggungjawab kalau beri benih yang tidak
sebaik mungkin. Terima kasih Tuan Yang di-Pertua. Saya harap dapat dijawab dengan pihak
MAFI.

Tuan Yang di-Pertua: Terima kasih. Yang Berhormat Alor Setar.

5.05 ptg.

Tuan Chan Ming Kai [Alor Setar]: Terima kasih Tuan Yang di-Pertua. Terima kasih
kepada Yang Berhormat Menteri MAFI, yang kedua-dua pun ada bersama di sini untuk kita
bahas. Walaupun saya tahu pindaan hari ini knususnya untuk kompaun tetapi Yang Berhormat
Menteri, saya cuba kaitkan dengan semua isu saya berkaitan dengan kompaun ini.

Saya setuju dengan Yang Berhormat Hang Tuah Jaya. Sebenarnya tidak harus kita
letakkan dalam fasal 28 ini bahawa kita letak 50 peratus daripada kompaun tertinggi ataupun
dendaan tertinggi. Oleh sebab bayangkan, kalaulah dalam case by case, bagaimana Ketua
Pengarah boleh menetapkan dalam kes begini RM1,000, kes yang kedua RM2,000 dan kes yang
ketiga RM7,000? Sedangkan dia tidak menggambarkan sesuatu konsisten yang akan lagi
merumitkan daripada segi dendaan tersebut dan barangkali akan membawa imej yang agak
keliru daripada rakyat kepada Ketua Pengarah dan juga pihak MAFI.

Saya cadangkan kalau boleh, sebenarnya seharusnya kita letakkan satu caj ataupun
kompaun yang sama. Contohnya, untuk individu RM1,000, untuk institusi RM5,000. Sekiranya
kita rasa kompaun itu memang tidak berpadan, kita terus hantar kepada kes mahkamah.
Berbanding dengan daripada sekarang, kita bagi satu ruang yang agak confuse untuk penguat

kuasa.
