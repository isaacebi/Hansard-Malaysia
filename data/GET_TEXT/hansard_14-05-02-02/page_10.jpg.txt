DR. 19.7.2022 4

untuk pekerja asing dan permohonan masih terbuka untuk 15 buah negara lain. Tiada halangan,
sekiranya majikan perlukan pekerja asing. Dia boleh ambil terus, tiada halangan. Dah luluskan.

Timbalan Yang di-Pertua [Dato’ Mohd Rashid Hasnon]: Terima kasih. Menteri yang
menjawab boleh diberi masa 2 minit 30 saat untuk menjawab. Panjang masa tu. Jadi, sekarang
saya...

Tuan Khalid bin Abd Samad [Shah Alam]: Datuk Speaker, kalau dia kata tak ada
masalah, kenapakah kita hadapi masalah itu? Apakah punca masalah itu?

Timbalan Yang di-Pertua [Dato’ Mohd Rashid Hasnon]: Tidak apa, baik, baik...

Tuan M. Kulasegaran [Ipoh Barat]: Menteri cakap satu...

Tuan Khalid bin Abd Samad [Shah Alam]: Diberikan gambaran tiada masalah tapi
masalah itu ada.

Datuk Seri Saravanan a/l Murugan: Tuan Yang di-Pertua, memang tiada masalah. Kita
tidak tahu masalah apa. Ada sedikit kekeliruan dengan Indonesia daripada segi pelaksanaan,
bukan membatalkan MoU sepertimana yang disebut oleh Ipoh Barat, bukan membatalkan. MoU
masih relevan. Ada sedikit kekeliruan daripada segi pelaksanaan. Kita telah pun berbincang
dengan pihak duta Indonesia dan telah mencadangkan cadangan daripada Kerajaan Malaysia.
Perkara itu akan diselesaikan dalam kadar segera.

Tambahan pula, daripada segi pengambilan pekerja asing, kita dah luluskan lebih
daripada 200 ribu dan majikan telah pun bayar levi kepada KDN. Sekarang ini isunya, majikan
perlu mengambil pekerja asing mengikut keperluan mereka daripada negara mana mereka perlu.

Timbalan Yang di-Pertua [Dato' Mohd Rashid Hasnon]: Terima kasih Menteri.
Pertanyaan-pertanyaan Menteri seterusnya, saya ingin menjemput Yang Berhormat Tuan Abdul
Latiff bin Abdul Rahman, Kuala Krai.

2. Tuan Abdul Latiff bin Abdul Rahman [Kuala Krai] minta Menteri Pelancongan, Seni
dan Budaya menyatakan, apa usaha-usaha kementerian dalam memartabatkan warisan tidak
ketara negara bagi memastikan ia kekal terpelihara pada masa yang sama boleh menjadi produk
untuk penjanaan ekonomi untuk rakyat setempat dan negara.

Menteri Pelancongan, Seni dan Budaya [Dato’ Sri Hajah Nancy Shukri]: Terima
kasih Tuan Yang di-Pertua. Terima kasih Yang Berhormat Kuala Krai. Bismillahi Rahmani Rahim.

Tuan Yang di-Pertua, saya menghargai keprihatinan Yang Berhormat Kuala Krai yang
peka terhadap pemeliharaan dan pemuliharaan warisan budaya kita. Apresiasi sebegini yang
perlu dititip dan diwariskan kepada generasi akan datang bagi memastikan keaslian dan
kelangsungan budaya kita terpelihara.

Untuk makluman Tuan Yang di-Pertua, usaha pemeliharaan dan pemuliharaan
khazanah seni budaya dan warisan negara sama ada ketara atau tidak ketara merangkumi aspek
penyelidikan, pendokumentasian, pewartaan dan promosi. Sebagai tambahan, aspek promosi ini

turut merangkumi inisiatif seperti:
