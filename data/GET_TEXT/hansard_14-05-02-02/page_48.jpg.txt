DR. 19.7.2022 42

Kota Belud duduk dan membiarkan prosiding diteruskan. Sekiranya, tetapi syarat itu tidak
dipenuhi. Jadi, tidak ditarik baliklah. Sefaham sayalah.

Datuk Rozman bin Isli [Labuan]: Apa yang kami dengar, dengan syarat-syarat dia kata
dan dia tidak memberitahu syarat-syarat. Akan tetapi rasanya...

Tuan Yang di-Pertua: Dia ada, dia ada. Saya tengok monitor TV sendiri secara peribadi.

Datuk Rozman bin Isli [Labuan]: Bolehkah ia dikurangkan kepada satu hari, Tuan Yang
di-Pertua?

Tuan Yang di-Pertua: Yang Berhormat Timbalan Yang di-Pertua menyatakan bahawa
dia bersetuju untuk menarik balik sekiranya Yang Berhormat Kota Belud menghormati Dewan,
duduk dan membiarkan prosiding ini berjalan secara lancar.

Datuk Rozman bin Isli [Labuan]: Kami rasakan tiada keputusan.

Tuan Yang di-Pertua: Begitulah kesannyalah, bukan word-for-word lah ya.

Puan Hannah Yeoh [Segambut]: Tuan Yang di-Pertua.

Tuan Karupaiya a/l Mutusami [Padang Serai]: Semalam dia sudah duduk, lepas itu dia
tarik balik.

Puan Hannah Yeoh [Segambut]: Ya, betul.

Datuk Rozman bin Isli [Labuan]: Tuan Yang di-Pertua.

[Pembesar suara dimatikan]

Tuan Yang di-Pertua: Duduk. Duduk please. Bertenang ya. Saya pun hendak tarik nafas
sekejap. Mengikut Erskine May, apa-apa ruling Yang di-Pertua mengenai isu Peraturan
Mesyuarat 18(2) tidak boleh dibahaskan, nombor satu. Perkara yang lain-lain pula tidak
dibenarkan untuk intervene, nombor dua. Tidak percaya, saya boleh fotostat beri sekarang juga.
Akan tetapi pihak pembangkang dan pihak kerajaan juga, selalu menyuarakan “Erskine May,
Erskine May’, mengapa kita tidak ikut bila saya nyatakan “Erskine May” begitu?

So, janganlah kita mengikut bila ia menyokong kita sahaja. Bila saya buat ruling, kita
ikutlah ruling itu. Ada alternatif, ada prosedurnya. Kalau hendak direview, failkan usul untuk
direview. Jangan kita buat kecoh sebegitu. Saya amat sedih semalam. Saya tengok Bentara dua
orang, muda-mudi kita yang bekerja di Parlimen. Muda-mudi, Bentara, berdiri di situ 40 minit,
tidak dihormati langsung. Muda-mudi kita yang bekerja di Parlimen. Tidak hormat saya, tidak
mengapa. Saya Speaker. | can take it. Itu hidup saya, tugas saya tetapi hormatlah muda-mudi
kita yang bekerja sebagai Bentara. Mereka bekerja sahaja, berdiri di situ tanpa dihormati.

Tuan Karupaiya a/l Mutusami [Padang Serai]: Kita hormat dan sayang.

Tuan Yang di-Pertua: Yang Berhormat Padang Serai selalu bangun mengatakan
bahawa bekas tentera kita tidak dihormati dan tidak dihargai. Kenapa tidak dihargai Bentara kita
yang muda-muda itu? Apa signal yang kita tunjuk kepada rakyat semua?

Tuan Karupaiya a/l Mutusami [Padang Serai]: Tuan Yang di-Pertua.

Tuan Yang di-Pertua: Yang Berhormat Padang Serai, duduk. Duduk.

Tuan Karupaiya a/l Mutusami [Padang Serai]: You sentuh fasal tentera, saya bangun.

Tuan Yang di-Pertua: Duduk.
