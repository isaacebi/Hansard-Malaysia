DR. 19.7.2022 51

pekerjaan kepada rakyat setempat setelah terlaksananya projek-projek ini? Saya melihat elemen
peluang pekerjaan kepada rakyat diambil kira dengan sewajarnya.

Saya juga berharap Kelantan terus diberikan peluang malah perlu dibantu berdasarkan
kepada kesaksamaan wilayah yang telah diumumkan dalam beberapa ucapan sebelum daripada
ini sama ada melalui Rancangan Malaysia Ke-12 dan sebagainya dengan secara lebih serius
terutama apabila kerajaan negeri dan Kerajaan Pusat kini adalah daripada pentadbiran kerajaan
yang sama. Kesaksamaan antara wilayah yang lebih adil serta tiada lagi anak tiri yang akhirnya
merugikan rakyat. Tuan Yang di-Pertua, saya menyokong pindaan ini. Terima kasih.

Tuan Yang di-Pertua: Terima kasih Yang Berhormat Kuala Krai. Yang Berhormat

Sepang, silakan 10 minit Yang Berhormat.

12.33 tgh.

Tuan Mohamed Hanipa bin Maidin [Sepang]: Okey. Terima kasih kepada Tuan Yang
di-Pertua. Saya mengambil bahagian untuk mengutarakan beberapa poin sahaja. Pertamanya
Tuan Yang di-Pertua, saya tidak ada masalah untuk bersetuju dengan pindaan ini bagi
melebarluaskan merangkumi wilayah Johor, Mersing dan Segamat.

Tuan Yang di-Pertua, kalau kita lihat berdasarkan pembacaan saya bahawa rang
undang-undang ini ataupun apa yang dipanggil pembangunan wilayah ini bertujuan untuk
mengimbangi ataupun seimbangkan antara pembangunan di Pantai Barat dengan di Pantai
Timur. Saya ingin bertanya kepada pihak kerajaan setakat ini sejauh manakah keseimbangan
telah dapat dicapai, berapa peratus sudah? Berapa peratus telah dapat dicapai keseimbangan
itu? Itu yang pertama.

Kedua, kalau kita lihat daripada laporan tahun 2018 yang semasa itu dipengerusikan oleh
Yang Berhormat Langkawi, beliau mendedahkan dalam laporan itu dan juga laporan daripada
Ketua Eksekutif mengatakan banyak kejayaan. Saya mengucapkan tahniah kerana ada kejayaan
itu.

Akan tetapi saya ingin bertanya dalam keadaan selepas berlakunya COVID-19 ini dan
juga dalam keadaan kita tahu bahawa adanya satu laporan daripada satu badan Pertubuhan
Bangsa-bangsa Bersatu yang menyatakan bahawa ramai daripada para pelabur asing di luar
negara ini telah mula berpindah destinasi pelaburan mereka ke Indonesia, sebagai contoh Tesla,
Google, Amazon yang kata telah mula memindahkan pelaburan mereka ke Indonesia kerana
banyak faktor.

Antaranya juga dikatakan bahawa negara-negara seperti Vietnam, negara seperti
Filipina sendiri telah mendahului Malaysia dalam pelaburan ini. Kita tahu bahawa FDI Malaysia
juga telah merosot begitu teruk dan laporan-laporan yang dikemukakan oleh ekonomi yang saya
tidak mahu sebut saya rasa dalam pengetahuan Yang Berhormat Menteri.

Cuma saya hendak tanya bagaimanakah kerajaan mengambil semua ini sebagai satu
cabaran untuk menyelesaikan masalah pembangunan itu? Saya tahu selepas berlaku COVID-
19 ini sudah tentulah pembangunan di wilayah ini mungkin semakin sukar untuk dilaksanakan
