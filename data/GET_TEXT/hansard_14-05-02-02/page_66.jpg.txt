DR. 19.7.2022 60

bahagian dalam perbahasan Rang Undang-undang Majlis Pembangunan Wilayah Ekonomi
Pantai Timur.

Saya ada dua perkara. Pertama, pembangunan ekonomi Wilayah Pantai Timur ini,
koridor ini ia di bawah Jabatan Perdana Menteri, khususnya EPU sebagai nadi utamanya lah. la
merancang ekonomi, ia bangunkan sektor-sektor ekonomi strategik, ia sediakan dana dan
diagihkan.

Aktiviti koridor ini Tuan Yang di-Pertua, sekurang-kurangnya ia kena pastikan empat
perkara berjalan. Pertama, ia bawa pelaburan. Tadi Yang Berhormat Timbalan Menteri
membentangkan berapakah bilion sudah masuk.

Kedua, ia mesti cipta peluang pekerjaan. Ketiga, ia mesti jana ekonomi setempat. Makna
kalau ia buat lebuh raya, LPT 1, LPT 2 sampai LPT 4 kah- LPT 4 belum berlaku tetapi makna
pesisir kiri kanan itu mesti mampu menjana ekonomi. Kemudian yang keempat, ia mesti bantu
orang miskin.

Saya Tuan Yang di-Pertua, saya semak balik dalam dokumen bajet, Program Hapus
Miskin Tegar ini sebanyak RM1 bilion- kerajaan peruntukan. Saya hendak tanya, sudah berapa
banyak dana RM1 bilion untuk hapus miskin tegar ini khususnya di Wilayah ECER ini telah
dibelanjakan. Belanja ke mana? Belanja untuk bantu anak-anak kelompok miskin tegar. Bantu
apa? Capacity building, skills training dan job placement programme. Sangat spesifik saya
hendak tahu.

Tuan Yang di-Pertua, ada tiga tumpuan sebenarnya ECER ini, yang pertama ialah
pertanian. Kedua, pelancongan dan yang ketiga yang hendak saya tanya ialah infra jalan darat.
Akan tetapi fokus saya, kalau saya hendak bersyarah tiga ini masa tidak cukup yang hendak saya
bangkitkan satu sahaja. Di bawah ECER ini, bajet untuk latihan tenaga mahir sangat banyak.
Sampai melatih B40 pun bila saya tengok dokumen itu berjuta-juta. Saya hendak tanya, banyak
mana dibelanjakan, berapa ramai tenaga mahir yang telah dihasilkan untuk menggerakkan
semua program.

Tuan Yang di-Pertua, kita tahu pendekatan pembangunan melalui perbadanan ekonomi
negeri ini ia “hidup segan, mati tidak mahu”. Mana-mana perbadanan kemajuan negeri pun lah.
Lalu pendekatan koridor ini nampaknya agak berjaya, lebih efektif. Jadi saya tidak mahu melihat
berjayanya daripada segi berapa banyak pelabur bawa masuk, berapa banyak jalan raya dapat
dibina.

Apa yang saya nak tanya ialah apakah ECER ada memasukkan bahawa_ ukuran
kejayaan itu dalam bentuk Laporan Kualiti Hidup, sebagai indicator pencapaian koridor. Daripada
segi kesihatan, kita hendak tahu di Wilayah Koridor Pantai Timur ini nisbah doktor dengan
penduduk, nisbah hospital, katil dan penduduk.

Sebelum ada koridor, rendah. Selepas adanya koridor kualiti hidup rakyat meningkat dan
di bawah petunjuk kesihatan ukurannya apa? Pendidikan, perumahan, pengangkutan awam dan
kelestarian alam sekitar. Saya hendak tengok apakah Laporan Kualiti Hidup ini sebagai indicator
pencapaian kepada wujudnya koridor ini turut diambil kira.
