DR. 19.7.2022 119

mengenai jumlah timbalannya. Berapakah sebenarnya yang diidamkan, berapa yang sewajarnya
berbanding dengan jabatan-jabatan lain yang ada timbalan-timbalan ini. Berapa sebenarnya.
Jangan nanti lebih ramai timbalan daripada pegawai lain ya.

Kedua, saya kurang bersetuju bahawa jumlah kompaun yang boleh dikenakan
maksimumnya ialah separuh daripada jumlah maksimum kalau denda dikenakan jika sabit
kesalahan. la membuka ruang kepada sesetengah pihak untuk mengenakan kompaun yang
terlalu rendah seperti yang disebut oleh Yang Berhormat Pokok Sena tadi. Jadi, saya hendak
mencadangkan supaya kompaun ini adalah— minimumnya ialah separuh daripada denda yang
boleh dikenakan jika sabit kesalahan. Bukannya maksimumnya separuh.

Ini kerana, ini adalah tindakan punitif, tindakan untuk menghukum kesalahan walaupun
kecil, kata Yang Berhormat Menteri tadi. Kalau kecil, dendanya pun di mahkamah tidaklah tinggi.
Jadi kalau sudah tidak tinggi, kita pula mengehadkan separuh daripada itu, mungkin denda
menjadi tidak relevan. Terlalu kecil sehingga membolehkan kes seperti ini berulang kali.
Walaupun itu pendapatan bagi kerajaan, saya rasa itu tidak wajar.

Seterusnya, Tuan Pengerusi, ini fasal di jawatankuasa yang penting...

Tuan Pengerusi [Dato' Ramli bin Dato' Mohd Nor (Cameron Highlands)]: Yang
Berhormat.

Datuk Wira Dr. Mohd. Hatta bin Md. Ramli [Lumut]: Saya tidak berapa faham dalam
Fasal 28A yang... [Disampuk]

Tuan Pengerusi [Dato' Ramli bin Dato' Mohd Nor (Cameron Highlands)]: Yang
Berhormat, sila gulung.

Datuk Wira Dr. Mohd. Hatta bin Md. Ramli [Lumut]: Seksyen 5 ni. Ya?

Tuan Pengerusi [Dato' Ramli bin Dato' Mohd Nor (Cameron Highlands)]: Sila gulung.

Datuk Wira Dr. Mohd. Hatta bin Md. Ramli [Lumut]: Ya, ya. Ini gulung ini. “(a) Tiada
pendakwaan boleh dimulakan berkenaan kesalahan terhadap orang yang kepadanya tawaran
untuk mengkompaun itu dibuat...” Itu saya faham. Ya, sudah dikompaun, tidak boleh buat.
Sampai dia tidak bayar, baru kita boleh caj. Akan tetapi, seksyen 5(b), “apa-apa dokumen atau
barang yang telah disita yang berkait dengan kesalahan itu boleh dilepaskan...”. Mestilah
diletakkan syaratnya, kalau sudah bayar. Kalau belum bayar, kita tidak boleh lepaskan.

Dalam ayat seksyen 5(b) ini, ia membuka ruang bahawa barang-barang kes boleh
dilepaskan setelah dia dikompaun. Kalau disebut “...setelah kompaun dibayar’ saya boleh terima
tetapi kalau itu tidak di-state-kan, dengan izin secara tuntas, saya khuatir barang-barang kes
akan terlepas kerana peruntukan ini membenarkan. Terima kasih, Tuan Pengerusi.

Tuan Pengerusi [Dato' Ramli bin Dato' Mohd Nor (Cameron Highlands)]: Sila, Yang
Berhormat Menteri.

6.03 ptg.
Datuk Seri Dr. Ronald Kiandee: Menjawab dua huraian daripada Yang Berhormat
Pokok Sena dan Yang Berhormat Lumut. Pindaan untuk menetapkan — tidak ditetapbkan berapa
