DR. 19.7.2022 88

Jadi, saya harap perkara ini juga dapat diberi pertimbangan supaya tidak ada
kemungkinan berlakunya penyelewengan dan rasuah dan dalam masa yang sama untuk kita
pastikan bahawa hukuman yang dikenakan itu memberi kesan yang sebenarnya iaitu mereka
tidak akan mengulangi perkara tersebut.

Tuan Yang di-Pertua, saya ucapkan terima kasih.

Tuan Yang di-Pertua: Terima kasih. Lama tidak dengar “jerlus”. Silakan, Yang

Berhormat Parit.

4.18 ptg.

Dato’ Mohd Nizar bin Haji Zakaria [Parit]: Terima kasih Tuan Yang di-Pertua. Pertama,
saya hendak ucap terima kasih atas ruang untuk saya juga turut berbahas dalam Rang Undang-
undang Kawalan Padi dan Beras (Pindaan) 2022 di Dewan Rakyat yang mulia ini.

Pindaan bagi rang undang-undang ini sangat penting kerana ia melibatkan padi dan
beras, makanan ruji utama bagi negara kita. Saya juga mengalu-alukan langkah pindaan ini yang
bertujuan memasukkan seksyen baharu iaitu seksyen 28A yang memberi Menteri kuasa untuk
menetapkan melalui peraturan kesalahan yang boleh dikompaun dan kaedah serta tatacara bagi
mengkompaun kesalahan.

lsu kekurangan bekalan benih padi yang sah bukanlah satu isu yang baharu
sebagaimana yang disebut ramai yang bercakap sebentar tadi. Kita sering kali timbul rungutan
dalam kalangan petani yang tidak dapat memulakan musim tanaman baru padi kerana tidak
mendapat bekalan benih padi sah berikutan kekurangan bekalan.

Wujud kebimbangan sekiranya terdapat pengilang padi yang mengambil kesempatan
menjual benih sah di pasaran gelap. Hal ini kerana harga benih padi ini boleh mencapai lebih
daripada RM40 bagi beg 20 kilogram di pasaran gelap berbanding benih padi sah yang bersubsidi
cuma berharga RM35.
=1620

Justeru itu, saya ingin mengetahui adakah wujud sindiket yang besar atau kartel yang
menjual benih padi sah di pasaran gelap serta apakah tindakan penguatkuasaan kementerian
terhadap perkara ini? Apakah terdapat penglibatan orang tertentu dalam isu penjualan benih padi
sah ini? Sejauh manakah Pertubuhan Peladang Kebangsaan (NAFAS) ada kuasa menjual benih
ini secara sah melalui Pertubuhan Peladang Kawasan (PPK) dan telah mengambil maklum dan
memantau secara serius dan adakah disebabkan faktor inflasi atau ada pihak tertentu yang
hendak mengaut keuntungan dengan cepat?

Kita tidak mahu perkara-perkara ini menjejaskan supply chain dengan izin, kepada
pemborong dan pembeli. Baharu-baharu ini pihak berkuasa telah berjaya mengesan kegiatan
penyeludupan beras tidak sah dari Bangladesh yang kian meningkat ke negara kita. Setiap bulan
dianggarkan sejumlah beras dari Bangladesh dibawa masuk melalui beberapa laluan di negara

ini dipercayai atas permintaan warga Bangladesh dan pelarian Rohingya di negara kita.
