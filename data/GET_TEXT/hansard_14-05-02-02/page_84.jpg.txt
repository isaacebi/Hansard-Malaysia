DR. 19.7.2022 78

Tuan Sim Tze Tzin [Bayan Baru]: Perlukan satu jawatankuasa atau organisasi yang
lebih kuat untuk menyatupadukan semua ini dan memberi extension service yang lebih baik
kerana mereka menghadapi masalah baja lambat, kualiti baja yang selalu dipertikaikan, benih
padi lambat, masalah air dan pengairan dan juga penyakit yang tidak ditangani. Jadi, saya harap
bahawa kerajaan, terutamanya Yang Berhormat Menteri, /ook into isu-isu petani yang susah.
Akhirnya, adalah food security negara. Sekian, terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang Berhormat

Bayan Baru. Berikutnya dipersilakan Yang Berhormat Sik.

3.44 ptg.

Tuan Ahmad Tarmizi bin Sulaiman [Sik]: Assalamualaikum warahmatullahi
wabarakatuh. Terima kasih Yang Berhormat Tuan Yang di-Pertua. Terima kasih Yang Berhormat
Menteri. Saya bersama dalam perbahasan pindaan Akta Kawalan Padi dan Beras 1994.
Pertama, bagi pihak saya, bersetuju atas pindaan yang dibuat ini bagi melancarkan urusan
berkaitan seliaan padi dan beras.

Untuk pelantikan pegawai bagi memangku tugas-tugas Ketua Pengarah, saya
mencadangkan pelantikan seorang pegawai sebagai Timbalan Ketua Pengarah diperlukan bagi
memangku tugas-tugas Ketua Pengarah sekiranya Ketua Pengarah belum dilantik atau berada
di luar kawasan. Kedua, daripada segi mengkompaun kesalahan berkaitan, knhususnya dari segi
benih padi.

Satu keperluan atau pun mekanisme khusus perlu diwujudkan bagi mengawal
pengeluaran dan penggunaan benih padi tidak sah. Pada ketika ini, kawalan dan kuat kuasa ke
atas pematuhan harga siling benih padi sah telah ditetapkan di bawah Perintah Tetap Ketua
Pengarah Kawal Selia Padi dan Beras.

Pada ketika ini, kalau dilihat daripada segi harga benih padi, di peringkat pengeluar atau
pemborong, maksimum RM32 kepada peruncit, termasuk pengangkutan. Di peringkat runcit,
yang kita tetapkan RM32 sehingga maksimum RM35 dijual kepada pesawah. Namun demikian,
ada kesan di bawahnya iaitu berlaku peningkatan harga yang sangat mendadak apabila berlaku
manipulasi di sesetengah pihak yang menyebabkan harga benih padi itu naik sehingga RM50
untuk satu beg. Jadi, cadangan saya perlunya penguatkuasaan yang berkesan dan
penambahbaikan penguatkuasaan yang sedia ada, termasuk kakitangan yang mencukupi dan
mekanisme yang terbaik di pelbagai peringkat, kKhususnya pada musim penanaman padi.

Terdapat rungutan di peringkat pesawah, berlaku manipulasi harga di peringkat pasaran.
Begitu juga daripada segi harga benih padi tidak dapat dinikmati sepenuhnya oleh pesawah
apabila berlaku penyalahgunaan subsidi harga benih padi oleh pengeluar benih yang mereka
mengambil kesempatan atas subsidi yang diberikan oleh kerajaan. Jadi, saya cadangkan untuk
mengawal penyalahgunaan kuota pengeluaran benih padi sah yang diberikan kepada pengeluar.

Seterusnya, daripada segi baja subsidi iaitu pada ketika ini, aktiviti pembelian baja subsidi
untuk dijual kepada semua. Namun, wujud pasaran gelap yang menyebabkan kerugian di pihak
