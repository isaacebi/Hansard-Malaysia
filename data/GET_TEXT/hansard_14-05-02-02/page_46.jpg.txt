DR. 19.7.2022 40

Inisiatif Saringan Kesihatan Untuk Ahli-ahli Parlimen

Tuan Yang di-Pertua: Saya ada sikit pemakluman. Ahli-ahli Yang Berhormat semua,
saya ingin membuat pemakluman mengenai pemeriksaan kesihatan bagi semua kita Ahli
Parlimen. Untuk makluman Ahli-ahli Yang Berhormat, Inisiatif Saringan Kesihatan Kebangsaan
(NHSI) 2022 kini sedang berlangsung sehingga Disember tahun ini. Inisiatif ini merupakan
sebahagian daripada Agenda Nasional Malaysia Sihat (ANMS). Selaras dengan Majlis
Pelancaran NHSI, pihak Kementerian Kesihatan Malaysia (KKM) ingin mengambil kesempatan
untuk melaksanakan aktiviti saringan kesihatan untuk Ahil-ahli Parlimen di Parlimen Malaysia
semasa sesi Dewan Rakyat sedang bersidang.

Sehubungan dengan itu, Yang Berhormat boleh membuat temu janji secara terus dengan
Ketua Klinik Parlimen Malaysia, Datuk Dr. Murugesu Raju. Empat jenis pemeriksaan dan ujian

saringan yang akan dijalankan ialah seperti berikut:

(i) Indeks Jisim Tubuh (BMI) — Tidak tahulah ramai yang fai! kah, ramai
lulus;

(ii) tekanan darah;

(iii) paras gula dalam darah; dan

(iv) ujian darah rutin.
Saya berharap semua Ahli Yang Berhormat dapat memanfaatkan inisiatif ini. Sekian,

terima kasih.

RANG UNDANG-UNDANG DIBAWA KE DALAM MESYUARAT
RANG UNDANG-UNDANG MAHKAMAH KEHAKIMAN (PINDAAN) 2022
Bacaan Kali Yang Pertama

Rang undang-undang bernama suatu akta untuk meminda Akta Mahkamah Kehakiman
1964; dibawa ke dalam Mesyuarat oleh Timbalan Menteri di Jabatan Perdana Menteri (Parlimen
dan Undang-undang) [Datuk Wira Hajah Mas Ermieyati binti Samsudin]; dibaca kali yang

pertama; akan dibaca kali yang kedua pada Mesyuarat ini.

RANG UNDANG-UNDANG KANUN TATACARA JENAYAH (PINDAAN) 2022

Bacaan Kali Yang Pertama
Rang undang-undang bernama suatu akta untuk meminda Kanun Tatacara Jenayah;
dibawa ke dalam Mesyuarat oleh Timbalan Menteri di Jabatan Perdana Menteri (Parlimen dan
Undang-undang) [Datuk Wira Hajah Mas Ermieyati binti Samsudin]; dibaca kali yang pertama;

akan dibaca kali yang kedua pada Mesyuarat ini.
