DR. 19.7.2022 102

Tuan Yang di-Pertua, kalau inilah kita hendak usahakan untuk mempercepatkan,
mempermudah, saya hendak tanya kes yang tahun lepas, di mana pelaku rampasan 76 kampit
benih padi di Jitra. Pada waktu ketika itu, NAFAS sebagai pembekal tunggal. Sekiranya dapat
maklumat bahawa adalah berlaku penyelewengan daripada NAFAS, adakah kompaun atau pun
dendaan tersebut kepada individu ataupun termasuk NAFAS sendiri? Sekiranya itu tidak
merupakan satu kesalahan, maka daripada segi rampasan tersebut tidak menggambarkan
sesuatu usaha kita untuk membanteraskan ini.

Tuan Yang di-Pertua, sebenarnya seperti mana Yang Berhormat Kuala Kedah kata, oleh
sebab bekalan benih padi yang kurang kualiti, sekarang sudah ramai petani mula hendak
usahakan untuk buat benih padi sendiri. Akan tetapi oleh sebab ada cadangan undang-undang
kualiti benih tempatan, maka campur lagi dengan kita punya pindaan bahawa Ketua Pengarah
boleh ada guna kuasa untuk kompaun. Kita sengaja hendak carikan kesalahan daripada petani,
sedangkan perkara tersebut terdesak daripada hasilan yang daripada kerajaan, yang tidak cukup
kualiti. Maka, mereka terpaksa buat sesuatu inovasi tersebut tetapi disekat oleh undang-undang
lain.

Maka, kita menambahkan lagi cara kompaun ini sebenarnya tidak selesaikan masalah
ini, termasuk juga baja. Kalau kita hendak kata penyelewengan baja, orang jual. Sebenarnya dia
tidak boleh jual, penyelewengan. Dia dapat subsidi, dijual. Salah, kita guna kompaun dia. Apakah
katanya? Kalau you orang yang sepatutnya supply ini, dihantar lewat. Adakah kita kompaun pakai
ini?

Sepatutnya itu kena juga. Adakah kita kompaun kan NAFAS kerana dia lewat hantarkan
baja tersebut kepada petani? Ini kerana salah satu punca menyebabkan mereka walaupun sudah
dapat baja subsidi kerana musim sudah lepas, dia menjual lebih baik daripada simpan. Ini yang
menyebabkan penyelewengan barangkali berlaku. Akan tetapi punca ia juga bergantung kepada
sejauh mana efficiency daripada apa yang kita sampaikan sepatutnya.

Tuan Yang di-Pertua, subsidi harga seperti mana dalam senarai tugas ataupun
tanggungjawab untuk ketua pengarah ini sebenarnya adalah memastikan harga tersebut
berpatutan dan sesuai untuk kekalkan harga. Saya hendak bagi tahu, sebenarnya walaupun kita
meletakkan harga siling, harga minimum sekarang RM1,200 untuk pembelian padi daripada
petani tetapi sudah ada kilang yang tawarkan RM1,250.

Akan tetapi BERNAS sahaja yang masih kekal RM1,200. Kalau kita tidak mahu
meningkatkan harga jualan untuk pasaran supaya pengguna tidak dibebankan dengan harga
tinggi tetapi apa salahnya kita minta BERNAS mengikut harga pasaran sekarang, naikkan RM50
tersebut. Sedangkan petani boleh dapat lebih dan harga pasaran untuk beras tidak naik.

Oleh sebab ini, sebenarnya tidak perlukan undang-undang tetapi kita tidak usahakan.
Akhirnya, menyebabkan pendapatan kurang dan wujudlah sepertimana yang kata Yang Amat
Berhormat Perdana Menteri kata, hendak laungkan jihad kepada orang tengah.

01710
