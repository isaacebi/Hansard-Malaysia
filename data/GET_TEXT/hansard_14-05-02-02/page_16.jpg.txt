DR. 19.7.2022 10

Manakala pada bulan yang sama, kadar inflasi di negeri-negeri maju seperti Amerika
Syarikat dan United Kingdom mencecah sembilan peratus, manakala Thailand tujuh peratus dan
Filipina pun lebih lima peratus.

#1030

Jadi, kadar inflasi Malaysia ini boleh dianggap sederhana berikutan kawalan harga ke
atas barangan dan juga perkhidmatan asas. Di samping penyediaan subsidi, kerajaan juga
menyediakan bantuan tunai kepada golongan berpendapatan rendah. Bantuan Keluarga
Malaysia ini bantuan tunai langsung dan peruntukannya RMB bilion.

Tuan Shaharizukirnain bin Abd Kadir [Setiu]: [Bangun]

Datuk Seri Utama Tengku Zafrul bin Tengku Abdul Aziz: Jadi, kalau kita lihat
berhubung dengan subsidi bersasar, soalan Yang Berhormat tadi kerajaan masih di peringkat
awal pengujian mekanisme pemberian subsidi petrol secara bersasar.

Dato’ Mahfuz bin Haji Omar [Pokok Sena]: [Bangun]

Datuk Seri Utama Tengku Zafrul bin Tengku Abdul Aziz: Pengujian tersebut akan
disusuli dengan pengujian yang lebih meluas daripada segi beberapa kaedah lain dan juga bagi
menguji kebolehlaksanaan mekanisme tersebut bukan sahaja di kawasan bandar tetapi juga di
kawasan luar bandar.

Datuk Seri Haji Ahmad bin Haji Maslan [Pontian]: [Bangun]

Datuk Seri Utama Tengku Zafrul bin Tengku Abdul Aziz: Pembangunan dan
pengujian sistem bersubsidi bersasar juga dijangka memerlukan tempoh lebih kurang tiga bulan
hingga enam bulan sebelum kita betul-betul bersedia untuk dilaksanakan di seluruh negara.
Dalam pelaksanaan subsidi bersasar ini, kerajaan juga akan merancang pelaksanaan ini secara
berfasa bagi memastikan ia tidak mengakibatkan inflasi secara mendadak seperti yang disebut
tadi atau menjejaskan momentum pertumbuhan ekonomi kita.

Ini selaras dengan pendekatan yang telah diambil oleh kerajaan untuk ayam contohnya
di mana bagi mengurangkan market distortion dengan izin, kerajaan telah meningkatkan harga
siling ayam sebanyak 50 sen per kilogram tetapi pada masa yang sama memberi bantuan tunai
tambahan kepada golongan B40. Sejajar dengan pendekatan ini, kerajaan tidak akan menaikkan
harga petroleum terus kepada harga pasaran tanpa subsidi memandangkan impaknya kepada
inflasi walaupun harga RON95 yang RM2.05 ini adalah lebih kurang 50 peratus daripada kos
harga sebenar tanpa subsidi.

Dengan itu, strategi kerajaan adalah untuk memastikan pelaksanaan menggantikan
subsidi secara pukal dengan kombinasi subsidi bersasar dan bantuan tunai itu mestilah dilakukan
secara berperingkat. Terima kasih Yang Berhormat.

Timbalan Yang di-Pertua [Dato’ Mohd Rashid Hasnon]: Terima kasih Yang Berhormat
Menteri. Soalan tambahan yang kedua saya jemput Yang Berhormat Pontian.

Datuk Seri Haji Ahmad bin Haji Maslan [Pontian]: Terima kasih. Subsidi tentunya
antara lain adalah daripada hutang kerajaan. Tular di media sosial kononnya Malaysia akan
bankrap macam Sri Lanka akibat daripada hutang kerajaan. Saya ingin bertanya kepada Yang
