DR. 19.7.2022 90

memastikan tujuan asal rang undang-undang ini dibentangkan dapat dijaga? Kerana pada saya
pindaan ini begitu kecil tetapi implikasinya juga luas dalam keadaan kita berhadapan dengan satu
realiti bahawa makanan ruji negara harus dipastikan mencukupi.

Tuan Yang di-Pertua, tadi saya dimaklumkan oleh Timbalan Yang di-Pertua bahawa kita
dipandu dengan peruntukan ataupun Peraturan 36(1). Ini adalah rang undang-undang meminda
akta induk. Akan tetapi saya meminta sedikit leeway dan juga kawan-kawan yang lain kerana
kita membahaskan tentang aspek yang amat penting dan mustahak. Kita berhadapan dengan
keadaan yang menuntut kementerian Yang Berhormat Menteri hari ini untuk menceritakan
kepada Dewan ini langkah-langkah yang sedang dan akan dilakukan untuk memastikan beras
kita mencukupi untuk rakyat Malaysia.

Kenapa saya membangkitkan perkara ini, kerana saya lihat jawapan tahun lepas, kalau
tidak silap saya Yang Berhormat Timbalan Menteri yang menjawab. Mengungkapkan Dasar
Agromakanan Negara 2.0 dan juga Pelan Tindakan Dasar Sekuriti Makanan Negara.
Sebahagian telah disentuh oleh Yang Berhormat wakil rakyat yang lain tetapi secara khususnya
saya ingin bangkitkan tentang supply kita.

Saya difahamkan bekalan beras negara ini mencukupi hanya satu bulan supply
berbanding dengan negara jiran, mereka mempunyai stockpile untuk tiga bulan. Saya percaya
Yang Berhormat Menteri boleh memberikan penjelasan dengan lebih lanjut, apakah benar
perkara ini? Apakah benar negara kita hanya mempunyai stockpile satu bulan sahaja?

Kita berhadapan dengan satu keadaan yang begitu kritikal. Tadi disebut soal inflasi,
disebut soal cost fertilizer, baja dengan izin, disebut soal bekalan yang mungkin kita berhadapan
dengan shortage dengan izin dan juga harga beras. Kalau ikut data daripada Food and
Agriculture Organization (FAO) Pertubuhan Bangsa-Bangsa Bersatu, harga eksport beras ini
telah meningkat sebanyak lima kali sehingga Mei 2022. Jadi, bagaimana kementerian khususnya
Yang Berhormat Menteri menangani perkara ini dalam konteks secara keseluruhan berkaitan
tentang bekalan beras dan padi negara kita?

Yang terakhir Tuan Yang di-Pertua, ialah berkaitan dengan peruntukan yang
dibentangkan kepada kita. Walaupun ini mungkin boleh saya bangkitkan nanti dalam perbahasan
di peringkat Jawatankuasa tetapi saya ingin bangkitkan di sini supaya mungkin boleh terus
dijawab. laitu berkaitan dengan pengkompaunan kesalahan dan dalam undang-undang ini
diberikan suatu pendekatan dan pada saya mungkin satu kemudahan di mana ketua pengarah
ini boleh mengkompaun apa-apa kesalahan sebelum dituduh, sebelum dibawa untuk pihak
pendakwa raya mengemukakan pertuduhan.

Soalan saya mudah, apakah dalam konteks ini kalau seseorang itu di kompaun tetapi
yang dituduh atau yang di kompaun itu tidak mengaku salah. Adakah perkara ini akan terus
dibawa ke perhatian pendakwa raya ataupun ada berlaku negotiation dengan izin, perundingan
dengan ketua pengarah? Apabila berlaku perundingan yang sebegini dan amaun yang boleh
dikenakan di bawah undang-undang atau cadangan pindaan undang-undang ini adalah tidak
melebihi 50 peratus daripada amaun denda maksimum. Ini satu jumlah wang yang agak banyak
