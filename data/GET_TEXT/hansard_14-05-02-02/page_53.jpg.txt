DR. 19.7.2022 47

Pada masa yang sama, pihak Jabatan Penjara sedang mengadakan sesi libat urus
dengan pihak mahkamah, Jabatan Peguam Negara dan pihak lain yang berkaitan bagi tujuan
menyediakan garis panduan, mekanisme dan prosedur pelaksanaan PKW. la bertujuan agar
kesefahaman dapat disepakati dan pelaksanaan di lapangan berjalan dengan teratur.

Manakala Yang Berhormat Jelutong — Tidak ada dalam Dewan ya?

Untuk pengetahuan Yang Berhormat Jelutong, hukuman penjara bagi kesalahan yang
mana mahkamah ingin menjatuhkan hukuman sehingga tiga tahun sahaja bagi membolehkan
Perintah PKW dapat dilaksanakan oleh mahkamah. Lebih daripada tiga tahun, tidak ada bidang
kuasa untuk melaksanakan PKW.

Tuan Yang di-Pertua: Yang Berhormat, boleh berhenti sekejap? Berhenti sekejap. Saya
ada pengumuman sedikit.

Ahli-ahli Yang Berhormat semua, sukacita dimaklumkan bahawa bersama-sama kita di
Dewan yang mulia ini ialah delegasi daripada Jawatankuasa Hal Ehwal Antarabangsa,
Pertahanan dan Keselamatan dari Parlimen Timor-Leste yang diketuai oleh Honorable Jose
Agostinho Sequeira.. [Tepuk]

Kepada Honorable Jose Agostinho Sequeira dan ahli-ahli delegasi, Dewan ini mengalu-
alukan kehadiran mereka ke Dewan yang mulia ini. Semoga dengan kehadiran Honorable Jose
Agostinho Sequeira dan delegasi ini, akan mengukuhkan lagi tali persahabatan dan hubungan
antara Parlimen Malaysia dan Parlimen Timor-Leste.

Terima kasih. Silakan.

01220

Dato’ Sri Dr. Haji Ismail bin Haji Mohamed Said: Untuk pengetahuan Yang Berhormat
Jelutong juga, jika kita teliti di bawah Akta PKW seksyen 5, ia jelas memberikan budi bicara
kepada hakim atau majistret untuk menentukan hukuman PKW dengan mengambil kira latar
belakang orang yang kena tuduh atau nature of the offense dan keadaan kesalahan tersebut
dilakukan.

Semua faktor ini perlu diambil kira oleh hakim atau majistret sebelum hukuman PKW
dijatuhkan. Dengan pindaan satu tahun kepada tiga tahun pemenjaraan ia lebih memberikan
pillhan kepada mahkamah untuk menggunakan judicial discretion untuk memberikan hukuman
alternatif kepada hukuman pemenjaraan dalam kes-kes yang mahkamah sendiri berpendapat
hukuman PKW adalah suatu hukuman yang tepat dan wajar kepada seorang OKT.

Seterusnya, yang terakhir Yang Berhormat Bukit Bendera. Berapakah kos pengurusan
bagi seorang banduan? Untuk makluman Yang Berhormat, kos utiliti bagi seorang banduan untuk
sehari adalah berjumlah RM50. Kos tersebut melibatkan kos untuk penyediaan makanan,
kemudahan asas dan latihan, perubatan, bahan api, perhubungan dan komunikasi.

Dengan pelaksanaan PKW, sejumlah RM3.6 juta dapat dijimatkan dengan mengambil
kira jumlah pesalah yang telah menjalani hukuman PKW iaitu 6,800 bagi tempoh hukuman
pemenjaraan di dalam penjara selama tiga bulan. Daripada penjara kita gantikan kepada PKW,
kita dapat jimatkan bebanan kerajaan sejumlah RM30.6 juta. Sekiranya PKW ada melakukan...
