DR. 19.7.2022 111

Dato’ Mahfuz bin Haji Omar [Pokok Sena]: Ya, terima kasih Yang Berhormat Menteri
dan Tuan Yang di-Pertua. Saya hendak dapatkan penjelasan seperti yang telah saya sebut tadi.
Apakah langkah-langkah kerajaan untuk memastikan supaya usahawan-usahawan, petani,
individu, koperasi, persatuan dan syarikat lokal yang kecil-kecil ini, yang mereka telah pun
mengusahakan seperti mana SMART SBB ini, maknanya daripada segi kelompok tanaman
secara keluasan yang lebih besar ini? Bagaimanakah mereka juga dapat menyertai seperti mana
projek SMART SBB ini?

Bagi saya bahawa apakah nanti bila berlaku SMART SBB ini secara menyeluruh, ia akan
memberi kesan kepada mereka ini yang merupakan usahawan-usahawan yang sepatutnya
diangkat untuk mereka menjadi lebih efisien.

Tuan Chan Ming Kai [Alor Setar]: Minta laluan.

Datuk Seri Dr. Ronald Kiandee: Tadi dengar Yang Berhormat Pokok Sena macam tidak
setuju SMART SBB.

Tuan Chan Ming Kai [Alor Setar]: Yang Berhormat Menteri.

Datuk Seri Dr. Ronald Kiandee: Ya.

Dato’ Mahfuz bin Haji Omar [Pokok Sena]: Saya kata bukan tidak setuju, saya kata
petani tidak setuju sebab itu keputusan dalam NAFAS, dalam Mesyuarat Agung NAFAS. Saya
bawa memorandum yang diserahkan kepada...

Datuk Seri Dr. Ronald Kiandee: Akan tetapi Yang Berhormat tidak setujulah dengan
keputusan petani yang tidak setuju itu?

Dato’ Mahfuz bin Haji Omar [Pokok Sena]: Ya?

Datuk Seri Dr. Ronald Kiandee: Yang Berhormat tidak setuju dengan keputusan petani
yang tidak setuju dengan SMART SBB?

Dato’ Mahfuz bin Haji Omar [Pokok Sena]: Saya tidak kata begitu tetapi saya kata
bahawa ada logik hujah mereka sebab sudah ada petani-petani yang berjaya, usahawan-
usahawan ini yang sepatutnya dilibatkan dalam program-program yang seperti ini. Jadi
bagaimana masa depan mereka ini?

Tuan Chan Ming Kai [Alor Setar]: Yang Berhormat Menteri.

Datuk Seri Dr. Ronald Kiandee: SMART SBB adalah merupakan satu konsep
pendekatan yang dibuat oleh kerajaan yang tidak memaksa penyertaan.

Tuan Chan Ming Kai [Alor Setar]: Yang Berhormat Menteri.

Datuk Seri Dr. Ronald Kiandee: Akan tetapi sekarang ini, sebab itu kita libat urus semua
pesawah di negara kita. Pelbagai jabatan dan agensi di bawah kementerian terlibat dalam
penanaman dan pertanian ini membuat libat urus dengan kesemua secara bergilir atau berkala
kepada semua peserta, pesawah yang ada di negara kita.

Tuan Yang di-Pertua, memang apa jua konsep baharu yang hendak diperkenalkan oleh
kementerian ada cabaran dan ada tentangan yang dibuat kerana banyak pihak yang
berkepentingan dan kepentingan mereka adalah kepentingan yang pelbagai. Tentu sekali apabila
menyentuh tentang kepentingan mereka, mereka akan menghalang apa juga usaha kerajaan.
