DR. 19.7.2022 59

Seterusnya Tuan Yang di-Pertua, pembangunan pelancongan head /and, Teluk Lipat,
Dungun. ECERDC telah membina empat buah head /ands bagi melindungi kawasan kritikal
akibat masalah hakisan pantai di bahagian utara pantai yang merupakan kawasan yang dikenal
pasti berpotensi sebagai kawasan pembangunan pelancongan pesisir pantai bandar Dungun.

Kerja-kerja pembinaan empat buah head /ands ini telah bermula pada 2 Julai 2012 dan
telah siap sepenuhnya pada 17 April 2017. Soalan saya, sejauh manakah usaha mempromosikan
dan usaha oleh ECERDC dan agensi kerajaan lain bagi menarik lebih ramai pelancong ke
Dungun? Seterusnya, pelaksanaan Program ACES. Saya dimaklumkan Asia Center of
Excellence for Smart Technologies (ACES) terlibat dalam membina semula ekonomi dengan
pelaksanaan Program ACES ECER Jobs (Train & Place).

Saya mendapat tahu seramai 148 orang peserta yang berasal dari Terengganu daripada
jumlah keseluruhan seramai 800 orang peserta telah dilatih dan seramai 145 orang daripada 645
orang peserta sedang bekerja dalam bidang ICT. Soalan saya, adakah ECER berhasrat
membina mini silicon valley atau mini Cyberjaya di Terengganu pada masa akan datang bagi
menampung bakat anak Terengganu yang mempunyai kemahiran ICT? Terima kasih Tuan Yang
di-Pertua.

Tuan Yang di-Pertua: Terima kasih Yang Berhormat Dungun. Sebelum saya
tangguhkan Mesyuarat ini sehingga pukul 2.30 petang, izinkan saya menyatakan senarai
pembahas yang berikutnya. Pada pukul 2.30 petang kita akan bermula dengan Yang Berhormat
Kulim-Bandar Baharu, diikuti Yang Berhormat Kuantan dan akhir sekali, Yang Berhormat
Setiawangsa. Selepas itu, Menteri menjawab.

Saya tangguhkan persidangan kita sehingga pukul 2.30 petang. Assalamualaikum
warahmatullahi wabarakatuh.

[Mesyuarat ditempohkan pada pukul 1.03 tengah hari]

1430
[Mesyuarat disambung semula pada pukul 2.30 petang]
[Dato’ Ramli bin Dato’ Mohd Nor (Cameron Highlands) mempengerusikan Mesyuarat]

Dato’ Ramli bin Dato’ Mohd Nor [Cameron Highlands]: Bismillahi Rahmani Rahim.
Kita mulakan dengan sesi sebelah petang ini. Dipersilakan untuk sambung perbahasan. Kalau
ikut senarai ada empat Yang Berhormat.

Yang Berhormat Kulim-Bandar Baharu, Yang Berhormat Kuantan, Yang Berhormat
Setiawangsa dan Yang Berhormat Setiu. Dipersilakan untuk memulakan pada sesi ini. Yang

Berhormat Kulim-Bandar Baharu, dipersilakan.

2.33 ptg.
Datuk Seri Saifuddin Nasution bin Ismail [Kulim-Bandar Baharu]: Assalamualaikum

warahmatullahi wabarakatuh. Tuan Yang di-Pertua, terima kasih. Saya bangun untuk mengambil
