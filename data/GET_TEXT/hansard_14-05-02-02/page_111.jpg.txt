DR. 19.7.2022 105

rampasan yang berskala besar itu akan bubuk beras contohnya. Akan rosak, sudah masuk ulat
dan sebagainya.

Adakah rampasan padi, beras itu dianggarkan beratus-ratus ribu itu kerajaan hendak
tanggung lagi? Kita bawa ke mahkamah, orang itu tidak bersalah, jadi saya fikir ada lompang di
sini Yang Berhormat Menteri untuk Yang Berhormat Menteri teliti balik.

Memang bagus tindakan ini untuk kita pinda rang undang-undang ini memang bagus,
saya setuju. Akan tetapi, / think we must check balik ada dua perkara tadi ini. Disyaki lepas itu
disuruh bayar kompaun, bila disyaki saya sudah tahu, saya hanya perlu bayar sebanyak
RM25,000 sahaja Yang Berhormat Menteri.So, saya buatlah kesalahan banyak-banyak selepas
itu saya pergi tawar diri RM25,000.

So, | will get RM25,000 that’s number one. Number two, kalau disyaki you rampas beras-
beras itu dekat kilang orang itu, you bawa pergi ke seksyen 13 itu tadi. You rampas, selepas itu
bawa pergi ke mahkamah, kerajaan ataupun MAFI kalah, you must give back the rice, the rice itu
bukan kereta, motor yang boleh disimpan, benda ini akan rosak.

Jadi, saya fikir Yang Berhormat Menteri tolong teliti balik, ada lompang di situ untuk kita
menambahbaikkan rang undang-undang ini. Saya sokong Tuan Yang di-Pertua, terima kasih
banyak-banyak.

Tuan Yang di-Pertua: Terima kasih Yang Berhormat Baling, Yang Berhormat Wangsa

Maju, silakan.

5.18 ptg.

Datin Paduka Dr. Tan Yee Kew [Wangsa Maju]: Tuan Yang di-Pertua, Wangsa Maju
tiada langsung satu inci tanah padi. Namun saya terpanggil membahaskan Rang Undang-undang
ini kerana sekiranya berlaku kekurangan bekalan ataupun kenaikan harga beras, ini akan
menjejaskan kehidupan ramai penduduk di Wangsa Maju yang mana 60 peratus daripada
mereka adalah golongan berpendapatan rendah.

Rakyat dimaklumkan bahawa kenaikan harga barangan khususnya makanan adalah
disebabkan perang Ukraine dan Rusia. Saya ingin tahu sama ada terdapat satu mekanisme
ditubuhkan bagi memastikan tidak ada mana-mana pihak yang mengambil kesempatan dari
situasi untuk menjana keuntungan yang besar (profiteering). BERNAS bukan sahaja diberi kuasa
monopoli pengimportan beras di Malaysia, ia juga mengawal sebanyak 45 peratus permintaan
beras di negara ini.

Saya ingin tahu bagaimana kerajaan dapat pastikan harga jualan beras khususnya beras
import adalah harga berpatutan dan tiada profiteering semasa krisis makanan. Kerajaan bukan
sahaja harus memastikan harga beras yang stabil dan berpatutan, ia juga harus memastikan
bekalan beras yang mencukupi.

Keperluan tahunan beras bagi rakyat Malaysia adalah sebanyak 2.5 juta tan metrik.

Simpanan beras negara kini adalah kira-kira 200,000 metrik tan sahaja. Dalam erti kata lain, stok
