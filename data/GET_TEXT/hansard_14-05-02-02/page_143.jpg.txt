DR. 19.7.2022 137

Sebab perkataan-perkataan lain yang perlu disusun untuk menerangkan. Di sini
disebutkan tentang gangguan seksual tetapi “Kelakuan tidak diingini yang bersifat seksual’”.
Perkataan seksual itu diulang, seolah-olah tidak menggambarkan apakah maksud seksual dalam
perkara ini. Akan tetapi saya percaya rang undang-undang seperti ini akan berkembang dan kita
akan sentiasa membuat pembaikan dari semasa ke semasa.

Kalau kita lihat tentang perkataan gangguan seksual ini, dia ada perkataan yang cukup
penting iaitu istilah ‘menggoda’ sebab perkataan menggoda ini yang akan menyebabkan
berlakunya gangguan seksual. Kalau kita lihat ‘menggoda’ ini ada ketika melibatkan pakaian,
ada ketika melibatkan lenggok tubuh badan seseorang, ada ketikanya melihat mata yang
menggoda, suara dan juga bau badan.

Perkara-perkara ini adalah merupakan perkara-perkara yang perlu diambil kira supaya
kita sama-sama dapat mengawal dan memastikan apa yang berlaku ini tidak akan berkembang
dan ia boleh berlaku seperti yang disebutkan oleh teman-teman Ahli-ahli Parlimen_ tadi,
mengatakan bahawa ia tidak melibatkan satu jantina yang berpasangan sahaja, tetapi sesama
jantina atau seksual itu dia boleh berlaku. Oleh sebab itu, kita ingin meletakkan bahawa spirit
daripada undang-undang ini supaya tidak berlaku salah guna. Nafsu yang Tuhan berikan itu
sepatutnya diatur dan disusun dengan sebaiknya.

Akhir sekali, saya ingin menyebutkan bahawa dalam kita melihat perbezaan jantina ini,
kadang-kadang kita akan dapati bahawa ada kumpulan lelaki, perempuan, walaupun kita tidak
setuju kelompok yang mengaku golongan ketiga di antara kedua jantina, lelaki dan wanita itu
tetapi sebagai Ahli Parlimen, kita tidak setuju mengiktiraf kumpulan ketiga, kelompok ketiga, mak
nyah ataupun whatever they call, pondan dan sebagainya.

Kita tidak menyokong pengisytiharan kewujudan mereka tetapi mereka wujud di
sekeliling kita dan mereka juga terlibat dengan gangguan seksual yang kita Ahli-ahli Parlimen
perlu memikirkan bagaimana untuk protect supaya tidak ada golongan yang teraniaya. Tujuan
kita ialah untuk memastikan tidak ada penganiayaan dalam proses seperti ini. Kalau sudah dibagi
sampai pukul 12.00 malam, saya boleh meneruskan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang Berhormat

Hulu Langat. Seterusnya, saya menjemput Yang Berhormat Sik, lima minit.

7.09 ptg.

Tuan Ahmad Tarmizi bin Sulaiman [Sik]: | Assalamualaikum warahmatullahi
wabarakatuh. Terima kasih Tuan Yang di-Pertua. Saya bersama dalam perbahasan Rang
Undang-undang Antigangguan Seksual 2021 dan saya melihat rang undang-undang yang kita
bentang ini sangat baik dalam konsep penjagaan maruah yang menjadi inti pati kepada
kemuliaan manusia itu sendiri.

Namun demikian, saya ada beberapa pandangan untuk pihak kementerian melihat bagi

kita memperlengkap dan mengemas kini rang undang-undang kita ini supaya ia lebih menyeluruh
