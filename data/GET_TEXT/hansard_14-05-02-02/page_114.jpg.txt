DR. 19.7.2022 108

Jadi kalau ada usaha itu, saya ingin mendapat penjelasan kepada Yang Berhormat
Menteri supaya dapat diperjelaskan kerana in the long run, kita semua faham isu bijirin dunia
semakin mengancam. Kita bergantung dengan beras sebagai staple food kita. Jadi, inilah isu
bersama kita.Jadi, saya mohon penjelasan kalau ada update atas isu-isu yang saya bangkitkan.
Terima kasih.

Tuan Yang di-Pertua: Terima kasih. Dengan itu tamatlah perbahasan. Maka saya ingin

menjemput Yang Berhormat Menteri untuk menjawab 25 minit, Yang Berhormat.

5.29 ptg.

Menteri Pertanian dan Industri Makanan [Datuk Seri Dr. Ronald Kiandee] : Terima
kasih Tuan Yang di-Pertua. Saya mengucapkan terima kasih kepada seramai 20 Ahli-ahli
Parlimen yang mengambil bahagian dalam perbahasan Rang Undang-undang Kawalan Padi dan
Beras (Pindaan) 2022 yang telah pun dibentangkan sebentar tadi.

01730
Tuan Yang di-Pertua, sebahagian besar daripada perbahasan yang diangkat oleh Ahli-

ahli Parlimen yang telah mengambil bahagian terkeluar daripada Peraturan Mesyuarat 36(1).

[Dato' Ramli bin Dato’ Mohd Nor (Cameron Highlands) mempengerusikan Mesyuarat]

Ya, selamat bertugas Tuan Yang di-Pertua.

Terkeluar daripada Peraturan Mesyuarat 36(1) Dewan Rakyat yang cuma membenarkan
perkara-perkara yang dipinda sahaja yang boleh dijadikan sebagai bahan perbahasan dalam
pindaan rang undang-undang.

Namun, saya mengambil maklum bahawa isu sekuriti makanan negara seperti yang
dibahaskan oleh sebahagian besar Ahli-ahli Parlimen yang mengambil bahagian adalah
merupakan satu isu yang penting yang perlu ditangani secara menyeluruh oleh kerajaan yang
melibatkan tentang ketersediaan kita untuk memastikan kelangsungan bekalan makanan negara
sama ada beras, daging, ikan, sayuran, tenusu dan bahan-bahan makanan yang diperlukan oleh
rakyat negara ini.

Sebab itu sebahagian besar daripada perbahasan adalah tertumpu pada isu sekuriti
makanan negara, isu SSL, isu pendekatan-pendekatan untuk meningkatkan hasil pengeluaran
bekalan makanan, yang ditumpukan hari ini adalah beras dan juga beberapa masalah yang
dihadapi oleh industri termasuklah pembekalan baja, soal kualiti benih padi sah yang dibekalkan,
soal kepentingan pesawah, pendapatan pesawah dan sebagainya yang menjadi sebahagian
besar daripada tajuk perbahasan yang dikemukakan, dibentangkan dan dibahaskan oleh Ahli-
ahli Parlimen.

Sebab itu saya ingin bercakap tentang isu ini secara umum kerana saya melihat bahawa

pindaan ini secara umumnya dipersetujui oleh Ahli-ahli Yang Berhormat, namun concern about
