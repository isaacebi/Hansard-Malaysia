DR. 19.7.2022 26

negeri-negeri yang menerima pakai Akta 672. Negeri yang menerima pakai Akta 672 setakat ini
hanyalah tujuh buah negeri iaitu Johor, Melaka, Negeri Sembilan, Pahang, Perlis dan juga Kedah.
Manakala, Sabah bukan negeri yang menerima pakai Akta 672. Jadi untuk soalan yang
dibangkitkan tadi secara spesifik mungkin saya boleh dapat secara detail dan untuk saya...

Datuk Seri Panglima Hajah Azizah binti Mohd Dun [Beaufort]: Yang Berhormat, ini
sudah diluluskan oleh kementerian Yang Berhormat. Masa saya jadi Timbalan Menteri lagi dahulu
pun, sudah.

Dato’ Sri Reezal Merican bin Naina Merican: Ya, ya.

Datuk Seri Panglima Hajah Azizah binti Mohd Dun [Beaufort]: Jadi tidak ada masalah
kata tidak diterima kah apa. / think no problem, Sabah sudah memberikan tanah pun untuk tujuan
ini. Negeri Sabah sudah memberikan tanah meluluskan cumanya sekarang bila hendak
dilaksanakan ini? Itu yang saya ingin dapatkan.

Dato’ Sri Reezal Merican bin Naina Merican: Biar saya dapat maklumat secara lebih
tepat supaya saya boleh beri jawapan yang lebih tepat kepada Yang Berhormat.

Datuk Seri Panglima Abdul Azeez bin Abdul Rahim [Baling]: Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih.

Datuk Seri Panglima Abdul Azeez bin Abdul Rahim [Baling]: Isu Baling Tuan Yang
di-Pertua, penting. Fasal kes Baling banjir ini, saya hendak minta tolong KPKT sekejap. Minta
bagi laluan dahulu.

Timbalan Yang di-Pertua [Dato’ Mohd Rashid Hasnon]: Sila.

Puan Rusnah binti Aluai [Tangga Batu]: Bercakap fasal..

Datuk Seri Panglima Abdul Azeez bin Abdul Rahim [Baling]: Terima kasih kepada
Yang Berhormat Menteri KPKT. Saya hendak ucapkan setinggi-tinggi penghargaan terima kasih.
Bomba datang daripada peringkat awal lagi telah membantu menyelamatkan rakyat kami di
Baling baru-baru ini.

Terima kasih kepada Yang Berhormat Kepala Batas pun sudah hantar bantuan kepada
kami, thank you very much. Cuma saya hendak minta kepada Yang Berhormat Menteri, adakah
boleh bantu kami memandangkan sisa-sisa sampah yang begitu dahsyat sedang bertaburan.
Saya takut penyakit susulan akan dapat di kawasan Parlimen Baling ini memandangkan majlis
kita tidak ada kekuatan (strength) untuk menyelesaikannya.

Bolehkah Yang Berhormat Menteri memberikan arahan kepada majlis di kawasan Kedah
Utara contohnya, Kulim, Sungai Petani, Merbok dan sebagainya untuk datang membantu
clearkan sisa-sisa sampah yang begitu banyak sekali masih lagi bertaburan di kawasan kami,
yang kami tidak mampu menyelenggarakannya. Thank you. Saya harap sangat Yang Berhormat
Menteri boleh bantu.

Dato’ Sri Reezal Merican bin Naina Merican: /nsya-Allah Yang Berhormat Baling, saya
ambil perhatian. Sememangnya kalau di negeri Kedah yang membabitkan soal pengurusan sisa

pepejal dan pembersihan awam ini ia dikendalikan oleh sebuah syarikat konsesi E-Ildaman.
