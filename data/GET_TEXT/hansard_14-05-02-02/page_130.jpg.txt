DR. 19.7.2022 124

Fasal 9 bertujuan untuk mengadakan peruntukan bagi penentuan kaedah-kaedah dan
tatacara tribunal. Sub fasal 9(1) bertujuan untuk memperuntukkan bahawa prosiding tribunal
hendaklah dijalankan mengikut apa-apa tatacara sebagaimana yang ditentukan oleh tribunal.
01820

Subfasal 9(2) bertujuan untuk memperuntukkan bahawa Presiden hendaklah
menyebabkan tatacara yang ditentukan di bawah sub fasal 9(1) ditulis dan disiarkan dalam apa-
apa cara sebagaimana difikirkan patut oleh Presiden.

Subfasal 9(3) bertujuan untuk memberi tribunal kuasa untuk membuat perintah tertentu
dalam menjalankan prosiding, antara lain untuk membuat perintah interlocutory untuk
memerintahkan pemuliharaan dan jagaan interim apa-apa keterangan bagi maksud pendengaran
dan untuk memanggil pihak-pihak kepada prosiding.

Subfasal 9(4) bertujuan untuk memperuntukkan bahawa saman yang dikeluarkan oleh
tribunal hendaklah disampaikan dan dikuatkuasakan seolah-olah saman itu merupakan suatu
saman yang dikeluarkan oleh mahkamah.

Subfasal 9(5) bertujuan untuk memperuntukkan bahawa tribunal hendaklah menentukan
aduan gangguan seksual berdasarkan imbangan kebarangkalian- balance of probabilities
bukannya mengatasi keraguan yang munasabah.

Fasal 10 bertujuan untuk memperuntukkan bahawa untuk memulakan satu prosiding di
tribunal, mana-mana orang boleh membuat suatu aduan gangguan seksual di bawah akta yang
dicadangkan dengan tribunal dalam borang yang ditetapkan bersama dengan fi yang ditetapkan.

Fasal 11 bertujuan untuk memperuntukkan bahawa Setiausaha kepada tribunal
hendaklah memberikan satu notis dalam borang yang ditetapbkan kepada pengadu dan
responden tentang butir-butir tentang hari, masa dan tempat pendengaran apabila suatu aduan
ganggu seksual dibuat.

Fasal 12 bertujuan untuk mengadakan peruntukan bagi persidangan tribunal.

Subfasal 12(1) bertujuan untuk memperuntukkan bahawa setiap persidangan tribunal
hendaklah ditentukan oleh Presiden dan hendaklah terdiri daripada suatu panel yang mempunyai
tiga orang anggota tribunal yang merupakan Presiden atau Timbalan Presiden atau mana-mana
anggota tribunal lain yang dilantik sebagai seorang Pengerusi dan mana-mana dua orang
anggota tribunal lain yang dilantik di bawah perenggan 4(1)(c).

Subfasal 12(2) bertujuan untuk memperuntukkan bahawa panel setiap persidangan
tribunal hendaklah terdiri daripada sekurang-kurangnya seorang wanita.

Subfasal 12(4) bertujuan untuk memperuntukkan bahawa jika pengerusi yang
mempengerusikan mana-mana prosiding berkenaan dengan satu aduan gangguan seksual
meninggal dunia atau menjadi tidak berupaya atau atas apa-apa sebab lain tidak boleh
menyelesaikan atau melupuskan prosiding itu, aduan gangguan seksual itu hendaklah didengar
dan diteruskan dan dipengerusikan oleh mana-mana Pengerusi lain sebagaimana yang

ditentukan oleh Presiden.
