DR. 19.7.2022 79

kerajaan. Penjualan semula baja tersebut juga menyebabkan pembeli tertipu ekoran
ketidakpastian kualiti dan kandungan baja. Jadi, saya cadangkan pihak kerajaan perlu
mewujudkan satu peraturan yang jelas bagi menangani aktiviti pembelian secara pasaran gelap
ini.

Daripada segi jentera pertanian, yang berlaku di peringkat bawah sana, penggunaan
jentera berat pertanian seperti jentuai telah mengakibatkan berlaku keadaan tinggalan sisa tanah
tuaian di jalan raya, jalan-jalan kampung dan sebagainya yang menyebabkan gangguan kepada
para pengguna dan berisiko menyebabkan kemalangan. Jadi, pembekal perkhidmatan terlibat
boleh dikenakan kompaun sekiranya tidak menangani isu yang berlaku. Jadi, ini sangat baik
untuk kita laksanakan.

Seterusnya, yang terakhir daripada segi kualiti input dan penghasilan benih perlu diberi
keutamaan bagi menjamin hasil peningkatan padi oleh para pesawah. Ada cadangan daripada
pelbagai pihak untuk dilaksanakan subsidi output. Saya lihat ada kewajarannya jika dilaksanakan
dengan kebijaksanaan oleh pihak kementerian, di mana kita hendak memastikan bahawa para
petani menerima subsidi itu secara maksimum, langsung kepada mereka. Kaedah pemberian
secara kupon yang dilaksanakan ketika ini dalam aspek subsidi jentera dan sebagainya itu sangat
berkesan dan ia juga boleh dilaksanakan untuk subsidi benih, racun dan sebagainya.

Daripada segi peningkatan yield padi itu juga, saya lihat kerajaan perlu dengan serius
bersama-sama agensi yang ada untuk kita memastikan penanaman padi sebanyak lima musim
untuk dua tahun seperti yang dilontarkan cadangan oleh Kerajaan Negeri Kedah itu dapat
dipertimbangkan melalui penyelidikan dan usaha-usaha bersama, termasuk daripada MARDI
dan sebagainya untuk penghasilan variety yang terbaik.

Melihat satu hasil yang telah pun nampak, kita boleh mengambil contohnya, termasuk di
negara Vietnam. Mereka telah berjaya meningkatkan hasil padi mereka iaitu penanaman padi
sebanyak enam kali. Selama dua tahun itu, setahun sebanyak tiga kali apabila mereka berjaya
menghasilkan variety yang terbaik, cepat dan berkualiti dan sebagainya. Jadi, saya melihat ini
juga antara usaha yang boleh kita lakukan bersama bagi meningkatkan penghasilan padi kita
dan meningkatkan aset-aset padi sehingga 100 peratus pada satu masa nanti.

Yang Berhormat Tuan Yang di-Pertua, sekian, terima kasih.

Dato’ Ramli bin Dato’ Mohd Nor [Cameron Highlands]: Ahli-ahli Yang Berhormat yang
akan berbahas, saya ingin mengingatkan Perkara 36(1). Ini adalah pindaan kepada rang undang-
undang ibu.

01550

Please dengan izin, stick to the topic itself. Jangan melain-lainkan benda itu. We are

concised. Untuk makluman Peraturan Mesyuarat 36(1). Berikutnya saya mempersilakan Yang

Berhormat Bakri. Silakan. Lima minit.

3.50 ptg.
