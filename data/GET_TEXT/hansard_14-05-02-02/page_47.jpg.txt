DR. 19.7.2022 41

Datuk Rozman bin Isli [Labuan]: Tuan Yang di-Pertua?

Tuan Yang di-Pertua: Saya.

Datuk Rozman bin Isli [Labuan]: Tuan Yang di-Pertua, Labuan.

Tuan Yang di-Pertua: Yang Berhormat Labuan, ya.

Datuk Rozman bin Isli [Labuan]: Tuan Yang di-Pertua, saya berdiri di bawah Peraturan
Mesyuarat 44 yang mana berkaitan dengan penggantungan dua hari yang dikenakan terhadap
Yang Berhormat Kota Belud...

Tuan Yang di-Pertua: Boleh kita buat selepas bacaan kali pertama? Sekejap ya.

Sekejap. Silakan.

RANG UNDANG-UNDANG PENCETAKAN TEKS AL-QUR’AN (PINDAAN) 2022

Bacaan Kali Yang Pertama
Rang undang-undang bernama suatu akta untuk meminda Akta Pencetakan Teks Al-
Qur'an 1986; dibawa ke dalam Mesyuarat oleh Timbalan Menteri Dalam Negeri | [Dato’ Sri Dr.
Haji Ismail bin Haji Mohamed Said]; dibaca kali yang pertama; akan dibaca kali yang kedua pada

Mesyuarat ini.

RANG UNDANG-UNDANG KESELAMATAN SOSIAL SURI RUMAH 2022

Bacaan Kali Yang Pertama
Rang undang-undang bernama suatu akta untuk mengadakan peruntukan bagi suri
rumah berinsurans dalam bentuk faedah tertentu bagi peningkatan kesihatan, keselamatan,
kebajikan dan kesejahteraan suri rumah dan bagi perkara-perkara yang berkaitan dengannya;
dibawa ke dalam Mesyuarat oleh Menteri Sumber Manusia [Datuk Seri Saravanan a/l Murugan];

dibaca kali yang pertama; akan dibaca kali yang kedua pada Mesyuarat ini.

Tuan M. Kulasegaran [Ipoh Barat]: Ini akta lambat dibawa ke Parlimen. Patut bawa dua
tahun setengah dahulu.

Tuan Yang di-Pertua: Ya, Yang Berhormat Labuan.

Datuk Rozman bin Isli [Labuan]: Terima kasih, Tuan Yang di-Pertua. Berkaitan dengan
penggantungan dua hari yang dikenakan terhadap Yang Berhormat Kota Belud, saya ingin
penjelasan. Adakah ia masih berkuat kuasa atau pun sudah ditarik balik?

Tuan Yang di-Pertua: Sefaham saya, masih berkuat kuasa.

Datuk Rozman bin Isli [Labuan]: Tuan Yang di-Pertua, semalam kita dengar setelah
kita meminta ia ditarik balik daripada Timbalan Yang di-Pertua, Timbalan Yang di-Pertua berkata
ia boleh ditarik balik.

Tuan Yang di-Pertua: Begini. Saya tidak ada di dalam Dewan waktu itu tetapi saya
melihat daripada monitor TV, dari pejabat saya. Sefaham saya, Yang Berhormat Timbalan Yang
di-Pertua mengatakan bahawa beliau bersetuju untuk menarik balik sekiranya Yang Berhormat
