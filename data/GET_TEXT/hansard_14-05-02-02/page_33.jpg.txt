DR. 19.7.2022 27

Sebagaimana model yang kita lakukan di Selangor, walaupun bukan di bawah Akta 672,
kita akan lakukan juga di negeri Kedah dan di Baling. /n fact, SWCorp telah pun diarahkan untuk
melihat dan membantu bagi membersihkan sisa-sisa yang berada di bawah kawal seliaan majlis-
majlis daerah dan PBT. Terima kasih.

Datuk Seri Panglima Abdul Azeez bin Abdul Rahim [Baling]: Jasa mu akan
dikenang.

Puan Rusnah binti Aluai [Tangga Batu]: Tuan Yang di-Pertua, minta izin sebab Yang
Berhormat Menteri ada sebut Sungai Udang, kawasan saya tadi.

01120

Timbalan Yang di-Pertua [Dato' Mohd Rashid Hasnon]: Minta maaf, maksimum tiga

soalan tambahan sahaja. Seterusnya, saya ingin menjemput Yang Berhormat Datuk Hajah

Rubiah binti Haji Wang, Kota Samarahan.

5. Datuk Hajah Rubiah binti Haji Wang [Kota Samarahan] minta Menteri Kesihatan
menyatakan keadaan terkini ancaman varian baharu COVID-19 dan tindakan kementerian
menghadapinya.

Menteri Kesihatan [Tuan Khairy Jamaluddin Abu Bakar]: Tuan Yang di-Pertua,
peningkatan kadar jangkitan COVID-19 telah mula dikesan sejak pertengahan bulan Jun yang
lepas berdasarkan jangkitan baharu melebihi 2,000 kes dan trend jangkitan yang terus meningkat
sehingga kini.

Berdasarkan hasil surveillance genome SARS-CoV-2 yang dilaksanakan oleh Ahli-ahli
konsortium IMR, KPT, MGVI serta hasil penyumber luaran perkhidmatan penjujukan genome
SARS-CoV-2 didapati bahawa trend kenaikan kes adalah melibatkan varian BA.5 iaitu seperti
yang sedang berlaku di negara-negara lain seperti Singapura, Eropah dan juga Afrika Selatan.

Untuk makluman Ahli Yang Berhormat, varian BA.5 merupakan sub-lineage di bawah
varian Omicron dan mempunyai dua ciri utama iaitu pertama kadar jangkitan yang lebih tinggi
berbanding dengan sub varian Omicron yang lain. Kedua mempunyai kerintangan lebih tinggi
terhadap antibodi yang dihasilkan oleh vaksin dan dengan ini boleh menyebabkan jangkitan
semula.

Bagi menghadapi ancaman varian baharu ini, Kementerian Kesihatan akan terus
melaksanakan strategi sepertimana yang telah dilaksanakan semasa menghadapi gelombang
varian Delta dan Omicron sebelum ini iaitu:

(i) menggunakan pendekatan bagi pertama menyelamatkan nyawa;

(ii) mengurangkan tahap keterukan jangkitan COVID-19 terutama sekali

dalam kalangan golongan berisiko tinggi;
(iii) melindungi sistem kesihatan awam negara bagi memastikan ia mampu

berfungsi secara optimum pada setiap masa; dan
