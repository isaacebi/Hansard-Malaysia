DR. 19.7.2022 67

aspek ini bagi memastikan projek tersebut dapat menyumbang secara optimum kepada hasil
ekonomi rakyat. Sekian, saya mohon menyokong.

Dato’ Ramli bin Dato’ Mohd Nor [Cameron Highlands]: Terima kasih Yang Berhormat
Setiu. Pembahas-pembahas telah selesai. Dipersilakan dan meminta Yang Berhormat Menteri
untuk menjawab. Masa 15 minit dan opsyen tambahan lima minit. Dipersilakan.

2.57 ptg.

Timbalan Menteri di Jabatan Perdana Menteri (Ekonomi) [Dato’ Eddin Syazlee bin
Shith]: Bismillahi Rahmani Rahim. Terima kasih Tuan Yang di-Pertua.

Terlebih dahulu, saya ingin mengucapkan terima kasih kepada semua 11 orang Ahli
Yang Berhormat yang telah mengambil bahagian dan menyertai perbahasan Rang Undang-
undang Majlis Pembangunan Wilayah Ekonomi Pantai Timur (Pindaan) 2022.

Saya ingin merujuk kepada pembahas yang pertama iaitu daripada Yang Berhormat
Sepang—- daripada Yang Berhormat Kuala Krai, pembetulan. Adakah dalam Dewan?

Tuan Abdul Latiff bin Abdul Rahman [Kuala Krai]: Ada.

Dato’ Eddin Syazlee bin Shith: Ada. Baik. Berkenaan kedudukan Kampung Laut ini
sebagai kawasan tarikan pelancongan. Melalui program ECER, kerajaan telah memperuntukkan
sejumlah RM40 juta yang antara lain ada dua pakej yang sedang diusahakan di bawah program
tarikan pelancongan di Kampung Laut ini.

Pertama, berkenaan kawasan Warisan Serunding yang telah siap pada 5 Jun dan yang
kedua, pakej Laman Seni di Masjid Kampung Laut. Ini telah siap pada Mac 2022. Cuma,
berkenaan pakej yang pertama tadi, walaupun telah siap tetapi masih dalam peringkat
perundingan dengan Majlis Daerah Tumpat sebelum premis ataupun kawasan-kawasan ini dapat
diserahkan kepada para penyewa untuk menjalankan aktiviti perniagaan. Jadi, terdapat
beberapa terma yang perlu dikemas kini di antara ECER dengan Majlis Daerah Tumpat.

#1500

Oleh yang demikian, keadaan ini dalam tempoh siap iaitu pada sekitar Jun 2022 hingga
tarikh hari ini adalah satu jangka masa yang sangat singkat untuk kita menilai faedah ataupun
pulangan pelaburan yang diperoleh daripada projek yang dijalankan ini.

Manakala, bagi aktiviti yang berkaitan dengan aktiviti kawasan seni di Masjid Kampung
Laut ini, masjid ini sudah boleh digunakan untuk solat dan juga aktiviti agama yang lain.
Walaupun di kawasan itu juga telah dibuat, direfurbish dan dijadikan kawasan seni. Antaranya
sudah ada banyak aktiviti seperti wayang kulit dan aktiviti-aktiviti berkaitan seni yang bertujuan
untuk memberi impak ataupun kesan kepada tarikan pelancongan di Kampung Laut.

Baik, selanjutnya saya ingin merujuk kepada pembahas kedua, Yang Berhormat dari
Sepang sebentar tadi. Ada banyak. Yang Berhormat Sepang ada kah dalam Dewan? Tidak ada?
Tidak ada tetapi saya jawab ringkas dengan izin Tuan Yang di-Pertua, saya jawab ringkas.
Berkenaan isu yang dibangkitkan oleh Yang Berhormat Sepang tadi, berkenaan kesan FDI

ataupun foreign direct investment, yang ini sebenarnya bukan di bawah tanggungjawab untuk
