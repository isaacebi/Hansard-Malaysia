DR. 19.7.2022 118

Tuan Pengerusi [Dato' Ramli bin Dato’ Mohd Nor (Cameron Highlands)]: Yang
Berhormat.

Dato’ Mahfuz bin Haji Omar [Pokok Sena]: Jadi, dia boleh terjun apa nama gunung.
Jadi, ini yang harus dilihat oleh ...

Datuk Seri Haji Shamsul Iskandar @ Yusre bin Haji Mohd Akin [Hang Tuah Jaya]:
Yang Berhormat Pokok Sena, celah sikit. Celah sedikit.

Dato’ Mahfuz bin Haji Omar [Pokok Sena]: Ya.

Datuk Seri Haji Shamsul Iskandar @ Yusre bin Haji Mohd Akin [Hang Tuah Jaya]:
Saya ingat saya hendak minta Yang Berhormat Pokok Sena rujuk juga dekat rang undang-
undang ini sebab ada implikasi kewangan di mana disebut di sini rang undang-undang ini akan
melibatkan kerajaan dalam perbelanjaan wang tambahan yang amaunnya belum dapat
ditentukan sekarang ini. Saya ingat ini perkara yang penting juga.

Dato’ Mahfuz bin Haji Omar [Pokok Sena]: Ya. Ini juga harus dilihat sebab bila dia
membabitkan implikasi kewangan ini, kita juga hendak tahu berapa banyak sepatutnya yang perlu
diperjelaskan kepada kita. Tidak boleh kita buat satu perkara tanpa kita melihat berapakah
anggaran yang sepatutnya kita tentukan.

Kemudian, seksyen 28A ini sebab kuasa untuk mengkompaun diberikan kepada Ketua
Pengarah, maknanya kuasa untuk mengkompaun. Jadi, apa mekanisme macam saya sebutkan
tadi untuk memastikan supaya tidak berlaku konflik berkepentingan dan juga amalan salah guna
kuasa dan rasuah ini—tawar-menawar. Tawar-menawar dengan pihak-pihak yang hendak di
kompaun ini supaya kalau dia kata dia kena kompaun contoh ya kata RM50,000 okey, aku bagi
RM10,000 tetapi yang RM20,000 lagi itu bagi poket aku.

01800

Jadi ini harus ada— apa mekanisme? Kalau tadi perjawatan, mekanismenya dengan
JPA...

Tuan Pengerusi [Dato' Ramli bin Dato' Mohd Nor (Cameron Highlands)]: Yang
Berhormat.

Dato’ Mahfuz bin Haji Omar [Pokok Sena]:... tetapi yang ini [Disampuk]

Tuan Pengerusi [Dato' Ramli bin Dato' Mohd Nor (Cameron Highlands)]: Satu minit.

Dato’ Mahfuz bin Haji Omar [Pokok Sena]: Ya?

Tuan Pengerusi [Dato' Ramli bin Dato' Mohd Nor (Cameron Highlands)]: Satu minit.

Dato’ Mahfuz bin Haji Omar [Pokok Sena]: Kalau perjawatan tadi, mekanismenya
dengan JPA, tetapi yang ini apa mekanismenya? Untuk pastikan supaya ia bukan hanya kuasa
mutlak seorang Ketua Pengarah sahaja untuk menentukan berapa kadar kompaun. Ini akan
membolehkan syarikat-syarikat besar ini yang terlepas daripada sebarang bentuk pendakwaan.
Jadi, dia boleh berlaku tawar-menawar untuk dia hanya sekadar dikompaun. Terima kasih.

Tuan Pengerusi [Dato' Ramli bin Dato' Mohd Nor (Cameron Highlands)]: Satu minit.

Datuk Wira Dr. Mohd. Hatta bin Md. Ramli [Lumut]: Seminit? Hmm. Terima kasih,
Tuan Pengerusi. Saya ingin menyokong pertanyaan pertama Yang Berhormat Pokok Sena tadi
