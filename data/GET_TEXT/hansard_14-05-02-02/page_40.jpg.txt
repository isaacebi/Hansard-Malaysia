DR. 19.7.2022 34

telah mengikut perkembangan dan penjelasan yang diberi. Tidak perlulah kita repeat benda-
benda yang tidak jitu ataupun yang dilaporkan.

Daripada segi AFC pun keputusan tidak dibuat. Cuma akan consider blacklist ataupun
ban. |tu pun dalam media dan itu pun percakapan seorang sahaja, bukan dalam mesyuarat. Jadi
di dalam Parlimen kita ini, kita ikutlah what is official. Sekian, terima kasih.

Tuan Yang di-Pertua: Ya, Yang Berhormat Setiu.

Tuan Shahrizukirnain bin Abd Kadir [Setiu]: Terima kasih Tuan Yang di-Pertua dan
terima kasih Yang Berhormat Timbalan Menteri.

Soalan tambahan saya, sejauh manakah tahap pengurusan Perbadanan Stadium
Nasional Bukit Jalil diaudit pada waktu ini memandangkan insiden membuang air hujan di padang
stadium tersebut dikritik hebat dan menjatuhkan imej negara baru-baru ini?

Dato' Sri Ti Lian Ker: Soalan?

Tuan Shahrizukirnain bin Abd Kadir [Setiu]: Soalan saya, sejauh manakah tahap
pengurusan Perbadanan Stadium Nasional Bukit Jalil diaudit pada waktu ini memandangkan
insiden membuang air hujan di padang stadium tersebut dikritik hebat dan mencemarkan nama
negara?

Dato' Sri Ti Lian Ker: Sepertimana yang saya katakan tadi, insiden ini tidak melibatkan
PSM tetapi melibatkan keputusan yang dibuat oleh FAM. Sepertimana saya katakan bahawa
stadium ini memang dijadualkan untuk dinaiktarafkan. Memang langkah-langkah telah diambil,
proses-proses lawatan, proses-proses teknikal dan proses-proses kajian. Keputusan dan
cadangan pun telah dibuat daripada segi jumlah belanja dan sebagainya. la melibatkan juga
tawaran pengurniaan JDT di mana untuk membantu ataupun untuk memberikan padang yang
baharu yang juga telah pun dilawat.

Yang Maha Mulia Tengku Mahkota Johor telah pun melawat dalam bulan Mac dan JDT
telah balik kepada kementerian pada awal bulan Jun. Memang ini semua proses dan langkah-
langkah telah pun diambil. Keputusan-keputusan yang patut telah pun dibuat.

Tuan Yang di-Pertua: Terima kasih. Silakan Yang Berhormat Ipoh Timur.

Tuan Wong Kah Woh [Ipoh Timur]: Terima kasih Tuan Yang di-Pertua. Tadi kita dengar
daripada Yang Berhormat Timbalan Menteri bahawa sejumlah siling peruntukan RM32 juta akan
diperuntukkan untuk menaik taraf dan juga membuat kerja-kerja pembaikan Stadium Nasional
Bukit Jalil.

Namun demikian, apabila kita cuba untuk move forward dengan izin, saya hendak tanya
kepada Yang Berhormat Timbalan Menteri, apakah pendirian KBS terhadap punca-punca
berlakunya air tertakung yang berlaku pada hari tersebut yang telah pun dengan jelas
mencemarkan imej negara?

Sekiranya masalah ini tidak diselesaikan, masalah maintenance tidak diselesaikan,
bagaimanakah kita boleh menjamin projek RM32 juta yang akan dilaksanakan tersebut akan
membawa hasilnya? Bagi saya, adalah tidak patut KBS menuding jari kepada FAM semata-mata
tetapi bagi saya dalam insiden bulan lepas itu, head must roll dengan izin.
