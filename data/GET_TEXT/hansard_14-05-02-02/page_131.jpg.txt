DR. 19.7.2022 125

Subfasal 12(5) bertujuan untuk memperuntukkan bahawa jika mana-mana anggota
tribunal yang disebut dalam perenggan 12(1)(b) meninggal dunia atau menjadi tidak berupaya
atau atas apa-apa sebab lain tidak boleh menyelesaikan atau melupuskan prosiding itu, Presiden
hendaklah melantik mana-mana anggota tribunal lain kepada panel itu untuk meneruskan
prosiding itu.

Subfasal 12(6) bertujuan untuk memperuntukkan bahawa jika tempoh pelantikan mana-
mana Pengerusi atau pun anggota tribunal habis semasa apa-apa prosiding belum selesai
berkenaan dengan suatu aduan gangguan seksual, tempoh pelantikannya hendaklah disifatkan
telah dilanjutkan sehingga pelupusan muktamad aduan gangguan seksual itu.

Fasal 13 memperkatakan tentang peruntukan yang berhubung dengan hak untuk hadir
pada suatu pendengaran di hadapan tribunal.

Subfasal 13(1) bertujuan untuk memperuntukkan bahawa tiap-tiap pihak kepada
prosiding berhak hadir dan didengar pada pendengaran di hadapan tribunal.

Sub asal 13(2) bertujuan untuk memperuntukkan bahawa tiada pihak boleh diwakili oleh
seorang peguam bela dan peguam cara pada sesuatu pendengaran di hadapan tribunal.

Subfasal 13(3) dan sub fasal 13(4) bertujuan untuk memperuntukkan bahawa suatu
pihak yang merupakan seorang yang belum dewasa atau mana-mana yang tidak berupaya, boleh
diwakili oleh sahabat wakil atau penjaga ad litem nya dan tribunal boleh mengenakan apa-apa
syarat sebagaimana yang difikirkan perlu oleh tribunal untuk memastikan bahawa pihak yang
satu lagi kepada prosiding itu tidak diletakkan dalam keadaan yang merugikan secara substantial.

Fasal 14 bertujuan untuk memperuntukkan bahawa semua pendengaran di hadapan
tribunal hendaklah tertutup kepada orang awam.

Fasal 15 bertujuan untuk memberi tribunal kuasa untuk mendengar dan menentukan
aduan gangguan seksual dalam ketiadaan mana-mana pihak kepada prosiding jika dibuktikan
sehingga tribunal berpuas hati bahawa satu notis pendengaran telah disampaikan kepada pihak
yang tidak hadir itu dengan sewajarnya.

Sekiranya pengadu tidak hadir, tribunal AGS boleh membatalkan aduan atau memberi
award tuntutan balas sekiranya responden mempunyai tuntutan balas. Sekiranya responden
tidak hadir, tribunal AGS boleh meneruskan pendengaran tanpa kehadiran responden atau
menangguhkan pendengaran. Sekiranya kedua-dua pihak tidak hadir, tuntutan boleh dibatalkan
oleh tribunal AGS. Perkara ini akan diperincikan dalam peraturan-peraturan kelak seperti yang
telah dilaksanakan di bawah seksyen 111, Akta Perlindungan Pengguna 1999 dan Peraturan 21,
Peraturan-peraturan Perlindungan Pengguna 1999.

Fasal 16 bertujuan untuk membenarkan tribunal untuk membantu pihak-pihak untuk
merundingkan bagi suatu penyelesaian yang dipersetujui bila masa sesuai dan penyelesaian
yang dipersetujui itu hendaklah berkuat kuasa sebagai suatu award tribunal.

Fasal 17 bertujuan untuk mengadakan peruntukan bagi rujukan kepada Hakim

Mahkamah Tinggi mengenai sesuatu persoalan undang-undang.
