DR. 19.7.2022 13

Pengangkutan Thailand pada 17 Mei 2022 telah bersetuju agar satu jawatankuasa khas bersama
di antara Kementerian Pengangkutan Malaysia dan Thailand yang dipengerusikan bersama oleh
KSU MOT dan Thailand bagi membincangkan mengenai perancangan jajaran dan aspek teknikal
lain berkaitan cadangan projek HSR Kuala Lumpur-Bangkok.

Sebagai sebuah projek mega yang strategik, Kementerian Pengangkutan perlu meneliti
cadangan pembangunan projek ini pada skala yang lebih besar iaitu ketersambungan kepada
Tanah Besar ASEAN.

Projek MRT 2 atau MRT laluan Putrajaya yang menghubungkan Sungai Buloh, Serdang,
Putrajaya pula adalah sejauh 56.4 kilometer dan terdiri daripada 36 stesen dan empat stesen
provincial. Projek ini telah dimulakan pada Oktober 2015 dan dijangka siap sepenuhnya
menjelang Januari 2023.

Fasa 1 MRT laluan Putrajaya sepanjang 17.5 kilometer iaitu dari Stesen Kwasa
Damansara ke Kampung Batu telah memulakan operasi pada 16 Jun tahun ini. Jajaran Fasa 1
ini yang melibatkan 12 stesen sedang memberi perkhidmatan kepada kawasan-kawasan yang
berkepadatan tinggi seperti Sungai Buloh, Damansara Damai dan Sri Damansara di Petaling
Jaya serta Kepong, Jinjang dan Kampung Batu di Kuala Lumpur.

Sehingga Jun 2022, Projek MRT 2 telah mencatat kemajuan keseluruhan sebanyak 98.4
peratus dan dijangka akan mula beroperasi dalam bulan Januari 2023. Pembukaannya kelak
akan menggalakkan peralihan mod kepada pengangkutan awam sekali gus mengurangkan
kesesakan lalu lintas.

Bagi Projek MRT 3 atau MRT Laluan Lingkaran pula, jajaran yang dicadangkan adalah
sepanjang 51 kilometer dan termasuk dua depoh dan 33 stesen termasuk dua stesen sementara
di mana 10 daripadanya adalah stesen pertukaran yang menyambungkan MRT 3 dengan stesen-
stesen yang sedia ada termasuklah KTM, LRT, monorel, MRT laluan Kajang dan MRT laluan
Putrajaya. Sepanjang 12 kilometer daripada jajaran MRT3 adalah jajaran bawah tanah, manakala
39 kilometer merupakan jajaran bertingkat.

#1040

Pembinaan projek MRT3 akan melibatkan lima pakej kerja yang terdiri daripada,
pertama, perundingan pengurusan projek (PMC), tiga civil works (CMC) dan satu lagi pakej
system works. Pada waktu ini, MRT Corp. dalam proses melantik perunding pengurusan projek
(PMC) serta tiga kontraktor bagi pakej civil works (CMC). Tender bagi pakej system works akan
dibuka kelak.

Semua usaha meningkatkan ketersambungan MRT akan memberi pilihan pengangkutan
awam yang berkualiti kepada rakyat.

Untuk makluman Yang Berhormat, berhubung dengan projek Lebuhraya Pan-Borneo
serta pengurangan kadar tol, ia adalah tertakluk kepada bidang kuasa Kementerian Kerja Raya.
Dengan pelaksanaan projek LPB di Sabah dan Sarawak, ia bukan sahaja akan menambah baik
jaringan jalan raya di Sarawak, malah melengkapkan jaringan jalan raya ke negeri Sabah dan
negara Brunei Darussalam.
