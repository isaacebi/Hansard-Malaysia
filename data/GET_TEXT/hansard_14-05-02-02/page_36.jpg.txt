DR. 19.7.2022 30

kepada sesiapa yang hendak mengembara ke luar negara walaupun mereka berusia di bawah
50 tahun untuk menerima dos penggalak kedua sekiranya mereka ada urusan ke luar negara.
#1130

Jadi, bagi soalan Yang Berhormat tadi berkenaan dengan varian-varian baharu.
Kementerian Kesihatan juga sedang melihat kepada penghasilan vaksin-vaksin generasi baharu
yang mungkin akan ke pasaran dan mendapat kelulusan badan-badan regulatori kesihatan.
Sekiranya didapati vaksin ini berkesan dan selamat, vaksin yang dibangunkan untuk varian
seperti Omicron dan sebagainya, mungkin perolehan boleh dipertimbangkan untuk masa yang
akan datang.

Untuk makluman Yang Berhormat, kita sudah pun perkembangkan pemberian Paxlovid
sampailah ke peringkat daerah-daerah dan juga termasuklah di negeri Yang Berhormat. Untuk
makluman, di fasiliti kesihatan kerajaan sahaja di Sarawak, kita telah memberi 300 orang pesakit
COVID-19 ubat antiviral Paxlovid yang mana 75 ubat diberikan melalui hospital, 224 ubat di klinik
kesihatan.

[Tuan Yang di-Pertua mempengerusikan Mesyuarat]

Maksudnya, di klinik kesihatan di seluruh negeri Sarawak dan kita akan terus expand
kemudahan antiviral Paxlovid ini, bukan hanya di kawasan-kawasan bandar tetapi juga di klinik-
klinik kesihatan di kawasan luar bandar yang sudah pun dibekalkan dengan ubat antiviral
tersebut.

Dr. Kelvin Yii Lee Wuen [Bandar Kuching]: Tuan Yang di-Pertua, Bandar Kuching.

Tuan Yang di-Pertua: Yang Berhormat Bagan, silakan.

Tuan Lim Guan Eng [Bagan]: Terima kasih Tuan Yang di-Pertua kerana memberikan
peluang untuk membuat soalan tambahan. Saya nak tanya Yang Berhormat Menteri Kesihatan.
Memandangkan varian baharu ini gejalanya ialah long Covid, di mana sungguhpun mereka
mungkin bebas daripada COVID-19 tetapi kesannya berlarutan.

Oleh itu, adalah penting bahawa ubat-ubatan wujud untuk memberikan rawatan
seterusnya. Dalam aspek ini, bolehkah Yang Berhormat menyatakan kedudukan bekalan ubat-
ubatan sekarang? Oleh kerana terdapat banyak aduan bahawa dalam negara kita telah pun
wujud kekurangan ubat-ubatan sehingga saya rasa kalau tak silap, Yang Berhormat sendiri pun
mengeluarkan kenyataan bahawa_ stockpile yang wujud telah pun dilepaskan untuk
mengurangkan kekurangan ini.

So, bolehkah Yang Berhormat menyatakan sejauh manakah perkara ini boleh diatasi?
Bukan hanya untuk COVID-19 tetapi untuk penyakit-penyakit lain, khususnya kanak-kanak
sepertimana ada klip video yang diviralkan oleh doktor-doktor daripada hospital kerajaan dan di
manakah perkara ini paling serius sekali? Negeri manakah? Sekian, terima kasih.

Tuan Khairy Jamaluddin Abu Bakar: Terima kasih Yang Berhormat atas soalan itu
yang penting. Untuk makluman Yang Berhormat, disebabkan masalah rantaian bekalan dunia,
