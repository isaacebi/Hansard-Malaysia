DR. 19.7.2022 32

pegawai-pegawai yang diturunkan kuasa oleh Menteri Kesihatan bagi tujuan Akta 342 pun sudah
pun tidak ada lagi. la hanya kepada pegawai-pegawai KKM sahaja.

Maknanya, polis, pegawai-pegawai kerajaan tempatan dan sebagainya tidak lagi ada
apa-apa kuasa mengikut undang-undang untuk kompaun mereka yang tidak pakai pelitup muka
dan lain-lain. Jadi buat masa ini, kita berpandangan bahawa cukup setakat kita memberi reminder
atau pun peringatan kepada orang ramai untuk terus patuh kepada SOP yang masih ada.

Contohnya, pemakaian pelitup muka di dalam kawasan yang tertutup. Namun demikian,
sekiranya kes semakin meningkat, maka perlu kerajaan buat keputusan untuk pertimbangkan
sama ada nak diperketatkan lagi SOP atau pun tidak. Akan tetapi saya harap bahawa pematuhan
rakyat secara sukarela, secara kawalan kendiri dapat dimantapkan tanpa perlu ada apa-apa
paksaan atau penguatkuasaan melalui undang-undang yang dipakai selama dua tahun yang
lepas.

Dr. Kelvin Yii Lee Wuen [Bandar Kuching]: Boleh tanya satu soalan, Tuan Yang di-
Pertua?

Tuan Yang di-Pertua: Saya boleh membenarkan tiga saja, Yang Berhormat Bandar
Kuching.

6. Tuan Ramkarpal Singh a/l Karpal Singh [Bukit Gelugor] minta Menteri Belia dan
Sukan menyatakan sama ada Konfederasi Bolasepak Asia (AFC) telah pun membuat keputusan
untuk tidak memberi kelulusan terhadap venue Stadium Nasional Bukit Jalil bagi penganjuran
kejohanan peringkat Asia sehingga padang terbabit dibaik pulih.

Timbalan Menteri Belia dan Sukan [Dato’ Sri Ti Lian Ker]: Tan Sri Yang di-Pertua,
saya memohon untuk menjawab pertanyaan ini bersekali dengan pertanyaan daripada Yang
Berhormat Bukit Gelugor pada 3 Ogos 2022 dan Yang Berhormat Teluk Intan pada 25 Julai 2022
kerana pertanyaan yang sama telah dibangkitkan juga menyentuh isu yang lebih kurang sama.

Untuk makluman Dewan yang mulia, bahawa pihak Konfederasi Bolasepak Asia (AFC)
tetap berhasrat untuk meneruskan penggunaan Stadium Nasional Bukit Jalil bagi penganjuran
Kejohanan Bola Sepak di peringkat Asia. Walau bagaimanapun, kementerian ini menyedari akan
kekurangan keseluruhan kualiti Stadium Nasional Bukit Jalil.

01140

Sehubungan itu, kementerian ini dalam proses menaik taraf Stadium Nasional Bukit Jalil
yang akan dijadualkan bermula pada Mac 2023 dan dijangka akan selesai pada penghujung
tahun 2023.

Untuk makluman Yang Berhormat, pihak Perbadanan Stadium Malaysia sedang dalam
proses memuktamadkan aspek-aspek teknikal dan proses perolehan yang dibenarkan. Siling
peruntukan keseluruhan yang telah diluluskan di bawah RMK12 Rolling Plan Ke-12 bagi kerja-

kerja_naik taraf kesemua_ kemudahan di bawah seliaan PSM adalah sebanyak RM32 juta.

Daripada jumlah tersebut sebanyak RM11.5 juta diperuntukkan untuk kerja-kerja menaik taraf

