DR. 19.7.2022 61

Kenapakah saya kata begitu? Saya dapati di negara kita Laporan Kualiti Hidup pernah
dibuat pada tahun 1999, tahun 2002, tahun 2004 dan tahun 2011. Ada 10 bidang dan ada 38
indicator dan tahun 2013 ia ubah Laporan Kualiti Hidup kepada Laporan Kesejahteraan Rakyat
Malaysia.

Isu pokok di sini Tuan Yang di-Pertua, ialah ketika Yang Berhormat Menteri nanti
menggulung. Saya hendak tahu, saya hendak Yang Berhormat Menteri, kongsikan apakah
menyukat pencapaian ECER ini dalam merubah kualiti hidup rakyat dengan data yang creadible,
dan laporan bertanggungjawab ada dalam perkiraan kementerian ataupun kerajaan?

Saya ingat saya hendak melihat ataupun mendengar maklum balas daripada Yang
Berhormat begitu supaya ia tidak jadi begini. Koridor mendatangkan projek akhirnya Menteri
ataupun Timbalan Menteri sibuk menguruskan berapa banyak projek secara runding terus,
kemudian apa ikhtiar hendak bagi pada siapa. la tidak selesai begitu.

la mesti ada ukuran pencapaian yang kemas, jelas dengan data yang creadible.

Tuan Lim Lip Eng [Kepong]: Yang Berhormat, mencelah Yang Berhormat.

Datuk Seri Saifuddin Nasution bin Ismail [Kulim-Bandar Baharul]: Itu...

Tuan Lim Lip Eng [Kepong]: Kepong, Kepong...

Datuk Seri Saifuddin Nasution bin Ismail [Kulim-Bandar Baharu]: Ya, dengan izin
Tuan Yang di-Pertua.

Tuan Lim Lip Eng [Kepong]: Saya hendak tumpang soalan.

Dato’ Ramli bin Dato’ Mohd Nor [Cameron Highlands]: Silakan Yang Berhormat
Kepong.

Tuan Lim Lip Eng [Kepong]: Ya terima kasih Tuan Yang di-Pertua. Saya hendak
tumpang soalan, apakah status Projek Agropolitan yang dilancarkan pada tahun 2009 oleh bekas
Yang Amat Berhormat Perdana Menteri iaitu Ahli Parlimen Pekan dalam ECER projek ini? Terima
kasih.

Datuk Seri Saifuddin Nasution bin Ismail [Kulim-Bandar Baharu]: Terima kasih
sahabat saya dari Kepong. Hal itu nanti tentu saya disinggung tetapi kalau saya hendak tanya
Yang Berhormat Timbalan Menteri waktu penggulungan kita dari prasarana pengangkutan, Tuan
Yang di-Pertua orang Pahang.

LPT1 siap, LPT2 ia sebenarnya dalam perancangan itu bila saya baca dokumen itu ia
sampai LPT4. la mesti sampai ke Mersing tetapi tidak kesampaianlah, belum sampai lagi ke situ
kan. Hal ini sebab pembinaan lebuh raya ini penting Tuan Yang di-Pertua, sebab ia akan
merangsang pertumbuhan ekonomi di persisiran jalan itu.

Akan tetapi itu fizikal, outlook yang saya sebutkan tadi ialah ia mesti kayu ukur ia. Kayu
ukur itulah yang saya harap dapat diberikan maklum balas ketika Yang Berhormat Menteri
nantinya mengambil giliran menggulung.

Tuan Yang di-Pertua, saya menghabiskan lima minit. Terima kasih. Assalamualaikum.
01440
