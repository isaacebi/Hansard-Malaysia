DR. 19.7.2022 143

Tuan Karupaiya a/l Mutusami [Padang Serai]: Bukan mata sahaja lidah pun kena jaga
[Pembesar suara dimatikan].

Timbalan Yang di-Pertua [Dato' Mohd Rashid Hasnon]: Sila Yang Berhormat Kuala
Krai.

Datuk Seri Panglima Abdul Azeez bin Abdul Rahim [Baling]: Dua-dua pihak kena
jaga lidah [Pembesar suara dimatikan].

Timbalan Yang di-Pertua [Dato' Mohd Rashid Hasnon]: Sila.

7.22 mim.

Tuan Abdul Latiff bin Abdul Rahman [Kuala Krai]: Bismillahi Rahmani Rahim, Terima
kasih Tuan Yang di-Pertua kerana memberi kesempatan dan ruang kepada saya untuk turut
sama mengambil bahagian dalam perbahasan Rang Undang-undang Antigangguan Seksual
2021.

Tuan Yang di-Pertua, gangguan seksual ini tidak hanya terjadi daripada sebelah pihak.
Ada daripada pihak lelaki dan ada juga daripada pihak wanita bahkan mungkin sesama jenis. Al-
Quran memberi panduan jelas berkaitan isu ini melalui banyak ayat-ayat Al-Quran Al- Karim.

Antaranya ialah [Membaca sepotong ayat Al-Quran] “Dan janganlah kamu mendekati
zina. Zina itu sesungguhnya suatu perbuatan keji dan satu jalan yang buruk”. Firman Allah SWT
di atas secara jelasnya menunjukkan Islam telah secara lumrahnya mengarahkan kepada kita
supaya menjaga tatasusila dalam hubungan kita.

Al-Quran tidak menyebut jangan berzina tetapi jangan menghampiri zina. Oleh itu, semua
pihak perlu menjadikan panduan Al-Quran ini sebagai pegangan hidup agar semuanya selamat.

Gangguan seksual merujuk kepada apa-apa kelakuan yang tidak diingini yang bersifat
seksual dalam apa-apa bentuk sama ada secara lisan, bukan lisan, isyarat atau fizikal yang
ditujukan kepada seseorang yang secara munasabahnya menyinggung atau menghina atau
merupakan satu ancaman kepada kesejahteraan.

Hari ini gangguan seksual dianggap sebagai satu ancaman yang sangat berbahaya serta
menggangu-gugat terutamanya dengan adanya media sosial. Sudah menjadi trend pada hari ini
ramai yang menggunakan media sosial untuk menayangkan perkara yang tidak perlu
ditayangkan akhirnya mengundang suasana yang tidak harmoni sesama masyarakat khususnya
antara lelaki dan wanita. Di kesempatan ini, saya ingin menanyakan beberapa persoalan
berkaitan rang undang-undang yang dibentangkan ini.

Pertama, apakah kekangan terhadap perundangan serta polisi sedia ada berkaitan
gangguan seksual?

Kedua, isu kelompangan dalam perundangan terus diperkatakan kerana tiada akta
khusus_ berkaitan gangguan seksual walaupun sudah lebih 20 tahun diperjuangkan.
Bagaimanakah perkembangan mengenainya?

Ketiga, bolehkah kanak-kanak dan OKU diwakili kerana ketidakupayaan mereka?
