DR. 19.7.2022 18

buat pindaan kepada butir-butir syarikat, mesti pergi ke Putrajaya. Kemudian KDN, imigresen
kata sistem is not functioning. Asked us to come and apply for amendment after end of August.
Apa ini? [Tepuk]

Negara sudah berpuluh-puluh bilion ringgit. Setiap tahun kita, orang kata we suffered so
much lost. Ini satu jenayah yang amat teruk sekali. Menteri-menteri KDN dan Human Resources
mesti bertanggungjawab.

Timbalan Yang di-Pertua [Dato’ Mohd Rashid Hasnon]: Terima kasih Yang Berhormat
Beruas.

Dato’ Ngeh Koo Ham [Beruas]: Tolong jawab.

Datuk Seri Saravanan a/l Murugan: Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Baik. Silakan.

Datuk Seri Saravanan a/l Murugan: Tuan Yang di-Pertua. Sistem memang berfungsi
secara baik dan tidak ada masalah. Saya cabar Yang Berhormat Beruas. Selepas Dewan ini,
terus pergi ke Putrajaya. Kita sama-sama semak.

Tuan M. Kulasegaran [Ipoh Barat]: Malaysia bolehlah. Malaysia boleh.

Dato’ Ngeh Koo Ham [Beruas]: Boleh. Sekarang pun saya sudi pergi.

Datuk Seri Saravanan a/l Murugan: Saya jemput Yang Berhormat Beruas pergi ke
Putrajaya selepas mesyuarat ini, kita tengok betul ke tidak.

Dato’ Ngeh Koo Ham [Beruas]: Betul.

Datuk Seri Saravanan a/l Murugan: Jangan...

Dato’ Ngeh Koo Ham [Beruas]: Ini pengalaman saya sendiri. Tidak berfungsi langsung.

Datuk Seri Saravanan a/l Murugan: Terima kasih.

Timbalan Yang di-Pertua [Dato’ Mohd Rashid Hasnon]: Baik Yang Berhormat Beruas.
Terima kasih.

Tuan Haji Yusuf bin Abd Wahab [Tanjong Manis]: Satu lagi soalan.

Timbalan Yang di-Pertua [Dato’ Mohd Rashid Hasnon]: Soalan pertanyaan lisan
seterusnya, saya jemput Yang Berhormat Datuk Zakaria bin Mohd. Edris, Libaran.

3. Datuk Zakaria bin Mohd. Edris @ Tubau [Libaran] minta Menteri Dalam Negeri
menyatakan pendekatan yang diambil oleh kerajaan dalam membanteras jenayah komersial
yang membabitkan penipuan dalam talian.

Timbalan Menteri Dalam Negeri | [Dato’ Sri Dr. Haji Ismail bin Haji Mohamed Said]:
Terima kasih Tuan Yang di-Pertua. Izinkan saya untuk menjawab soalan ini secara bersekali
dengan empat soalan lain yang turut membincangkan isu yang sama iaitu berkenaan dengan
penipuan dalam talian oleh Yang Berhormat Kangar pada 19 Julai, Yang Berhormat Kampar
pada 19 Julai, Yang Berhormat Kulim-Bandar Baharu bertarikh 19 Julai dan juga Yang Berhormat
Lembah Pantai bertarikh 2 Ogos. Izinkan saya, Tuan Yang di-Pertua.

Tuan Yang di-Pertua, Kementerian Dalam Negeri melalui PDRM sangat memandang
serius isu-isu berkaitan penipuan atas talian ini. Jabatan Siasatan Jenayah Komersial (JSJK),
