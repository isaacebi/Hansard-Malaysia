DR. 19.7.2022 145

Puan Nurul Izzah binti Anwar [Permatang Pauh]: Terima kasih Tuan Yang di-Pertua.
Assalamualaikum warahmatullahi wabarakatuh. Salam hormat semuanya. Alhamdulillah setelah
berdekad lamanya kita dapat mendengar perbahasan Rang Undang-undang Antigangguan
Seksual 2021 dan antara sentimen yang dibangkitkan oleh ramai Ahli Parlimen adalah kerana
begitu banyak pelanggaran yang berlaku di mata kita bukan sahaja dalam kalangan masyarakat
tetapi memberi kesan kepada keselamatan dan kemaslahatan masyarakat.

Saya masih ingat lagi rang undang-undang ini kalau tengok kronologi yang dibekalkan
oleh Kementerian Pembangunan Wanita, Keluarga dan Masyarakat sendiri bermula tahun 2011
dan izinkan saya membawa sedikit penghargaan kepada khususnya the joint action yang telah
bersama untuk membawa, memperjuangkan dan mengusahakan rang undang-undang ini.

Libat urus yang dilakukan oleh Pembangunan Wanita, Keluarga dan Masyarakat yang
sudah lama didesak oleh peringkat CSO sangat penting Tuan Yang di-Pertua kerana sekurang-
kurangnya membawa kepada arus perdana isu dan juga melengkapkan lagi rang undang-undang
tersebut.

Saya fikir antara aspek yang kita bimbang adalah isu atau keperluan meletakkan bukan
sahaja pindaan undang-undang semata-mata tetapi kesedaran antara kita semua. Kalau di
United Kingdom sendiri mereka ada Dasar Salah Laku Seksual di Parlimen. Maksudnya di sana
mereka sedar bahawa Ahli Parlimen antara pihak dan juga mereka yang harus belajar.

We are always learning pada saya sudah tentu kita tidak mahu sebarang kata-kata kesat
dikeluarkan. Sebagai Wakil Rakyat sudah tentu kita kena bersifat sabar dan kita kena
mengutamakan ‘kepimpinan menerusi teladan’. Jadi, kalau ada seseorang yang bangun yang
menyakiti hati Ahli Parlimen lain itu tidak boleh dijadikan sebab untuk melemparkan kata-kata
yang jauh lebih kesat ataupun berbau seksis tetapi, kembali kepada draf ini Tuan Yang di-Pertua.
#1930

Saya ingin juga membangkitkan dalam kenyataan pihak CSO, mereka menyebut dengan
jelas dan penting the concept of organizational duty of care. Saya fikir janji yang diberikan oleh
Yang Berhormat Menteri dan seluruh kementerian adalah bagaimana apabila berlangsungnya
libat urus, kita mahukan supaya ada peruntukan-peruntukan tambahan yang akan dimasukkan
dalam peraturan-peraturan ataupun the regulations that are included. Saya merasakan ini sangat
penting termasuklah program-program latih tubi yang melibatkan kita di Parlimen, para guru,
seluruh ekosistem supaya di mana-mana tempat sentiasa cakna, sentiasa faham bahawa ia
memerlukan kesedaran psikologi, memerlukan pemahaman dalam konsep yang mewujudkan
suasana yang lebih selamat. Bukan sahaja untuk wanita, kanak-kanak tetapi juga masyarakat.
Dalam rang undang-undang ini lelaki tidak terkecuali.

Jadi apabila dibangkitkan oleh Yang Berhormat sebelumnya. Kenapakah kita hendak
satu pandangan atau pendirian yang tegas? Ini kerana the media is very powerful. Jadi apabila
sekali-sekala keluar kes-kes tertentu, ia sama ada membangkitkan kekeliruan ataupun
memberikan lebih banyak impetus, lebih banyak menggalakkan tindakan-tindakan seksis yang
kita mahu hindarkan. Kalau saya boleh rujuk kes terakhir kerana pada saya undang-undang is
