DR. 19.7.2022 115

membuat keputusan untuk melanjutkan tempoh BERNAS sebagai pengimport tunggal negara
kita.

Keadaan itu kekal dan saya ingin katakan bahawa keputusan kerajaan ini adalah satu
keputusan yang tepat dan BERNAS telah diletakkan sepenuh tanggungjawab untuk memastikan
kekurangan beras negara dapat ditampung dengan pengimportan daripada negara luar. Jadi,
setakat ini kita tidak ada masalah dari segi bekalan beras. Antaranya adalah disebabkan oleh
keputusan kerajaan untuk memberi sebuah syarikat tertentu sahaja untuk menjadi pengimport
tunggal bagi beras. Jadi, soalnya keputusan telah dibuat dan pada ketika keputusan dibuat
adalah berdasarkan kepada keadaan-keadaan yang pada ketika ini saya rasa memberi manfaat
mendapatkan bahawa keputusan kerajaan itu adalah satu keputusan yang tepat untuk
menyatakan...

Tuan Khoo Poay Tiong [Kota Melaka]: Akan tetapi sekarang adalah kita lihat inilah
monopoli. BERNAS monopoli beras ini.

Datuk Seri Dr. Ronald Kiandee: Ya, soal monopoli ...

Tuan Khoo Poay Tiong [Kota Melaka]: Kalau dikatakan ialah COVID-19 sekarang
sudah lepas COVID-19.

Datuk Seri Dr. Ronald Kiandee: Ya.

Tuan Khoo Poay Tiong [Kota Melaka]: Boleh kita timbang semula?

Datuk Seri Dr. Ronald Kiandee: Yang Berhormat.

Tuan Khoo Poay Tiong [Kota Melaka]: Sebab kami-kerajaan bagi dia 10 tahun.
Kontrak itu 10 tahun untuk monopoli 10 tahun.

Datuk Seri Dr. Ronald Kiandee: Ya.

Tuan Khoo Poay Tiong [Kota Melaka]: Itu tidak masuk akal.

Datuk Seri Dr. Ronald Kiandee: Akan tetapi kita akan dilihat sebagai bukan kerajaan
yang bertanggungjawab jika kita telah menandatangani kontrak untuk 10 tahun. Dalam keadaan
sekarang ini kita katakan we don’t want you anymore, kita batalkan kontrak, kita thorough kepada
kontrak yang telah ditandatangani antara kerajaan dengan BERNAS. Jadi ...

Tuan Khoo Poay Tiong [Kota Melaka]: Bukankah lebih baik ...

Datuk Seri Dr. Ronald Kiandee: Soal monopoli merupakan antara soal faktor yang
dibincangkan secara terperinci di peringkat Kabinet. Namun, pada akhirnya Kabinet membuat
keputusan, kerajaan membuat keputusan untuk melanjutkan tempoh BERNAS. Namun, isu ini
telah pun kita perjelaskan dalam sidang-sidang sebelum ini.

Tuan Khoo Poay Tiong [Kota Melaka]: Saya minta supaya dipertimbangkan semula,
tambah lagi syarikat untuk mereka ceburi dalam bidang sektor ini, bukannya monopoli.

Datin Paduka Dr. Tan Yee Kew [Wangsa Maju]: Saya minta Yang Berhormat Menteri
jawab soalan saya. Apakah sumbangan BERNAS bagi kerajaan dan komuniti petani selama ini?

Datuk Seri Dr. Ronald Kiandee: BERNAS telah berjaya—CSR, obligasi, obligasi.
Dikatakan obligasi, it’s not CSR. Obligasi yang perlu dilaksanakan. Ada 10 obligasi; satu
daripadanya adalah:
