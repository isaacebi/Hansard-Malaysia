DR. 19.7.2022 110

Dengan melihat kelemahan dan kegagalan tentang konsep peningkatan SSL padi beras negara,
kita olah konsep SMART SBB bagi menentukan SSL negara dapat ditingkatkan.

Jadi, merupakan harapan kita dengan pindaan ini, pengawalan dari segi industri padi
beras negara melalui pemutuan benih padi, melalui pengenalan variety padi yang baru yang
dibuat, dilakukan oleh pelbagai agensi di bawah kementerian ini, kita akan dapat meningkatkan
SSL padi beras negara dan mengurangkan import.

SBB merupakan konsep yang akan mengurangkan pengaruh orang tengah,
mengurangkan beban kos modal yang ditanggung oleh pesawah kerana kos modal ini akan
ditanggung oleh syarikat peneraju yang terlibat dalam program SMART SBB ini dan ini sekali gus
akan dapat membuat pengurusan ladang sawah secara konsep estet yang baharu untuk
menentukan peningkatan dalam pengeluaran padi beras kita.

Tuan Yang di-Pertua, Yang Berhormat Pulai pernah duduk di sini dan faham bahawa
dasar kita pada ketika ini adalah untuk mengeluarkan beras 70 peratus dan mengimport 30
peratus. Sebab itu di Dewan ini kita ada dasar 70:30. Itu merupakan dasar yang telah diambil
oleh kerajaan, ditetapkan oleh kerajaan sebelum ini. Akan tetapi dalam keadaan sekarang, ada
keperluan untuk kita meningkatkan 70:30 ini, mengurangkan kepada kebergantungan import
beras dari luar dengan mengadakan konsep-konsep yang lebih efisien, pengurusan yang lebih
efisien dalam industri padi beras untuk mengurangkan kebergantungan 30 peratus daripada
keperluan beras negara.

Saya ingin katakan, Tuan Yang di-Pertua, bahawa negara tidak berhadapan dengan
masalah kekurangan beras negara. Komitmen yang dilakarkan dalam perjanjian BERNAS
dengan kerajaan, stockpile beras yang diletakkan sebagai komitmen BERNAS dalam antara 10,
12 komitmen CSR yang perlu dilaksanakan oleh BERNAS adalah untuk meningkatkan stockpile
padi beras daripada 150 metrik tan kepada 290 metrik tan pada ketika ini.

Jadi, keperluan beras adalah pada kadar lebih kurang 220 metrik tan sebulan, kita ada
stockpile 290 yang dipegang oleh BERNAS, ditampung ditambah dengan trading stockpile yang
ada, dan juga keadaan penanaman padi 70 peratus yang dibuat harvestingnya secara bergilir,
iaitu harvesting di negeri Selangor dan beberapa buah negeri, menanam di negeri Kedah dengan
Kelantan, dan cycle itu berpusing. Apabila menanam di Selangor, kita harvest di Kelantan
dengan Kedah.

01740

Jadi, kita mempunyai bekalan beras yang konsisten sepanjang tahun. Jadi, kita ada
bekalan yang konsisten daripada penanaman 70 peratus daripada keperluan itu. Kita ada trading
stock, kita ada stockpile dan jumlah keseluruhan ini tentu lebih daripada tujuh bulan daripada
keperluan beras negara.

Dato’ Mahfuz bin Haji Omar [Pokok Sena]: Minta laluan.

Datuk Seri Dr. Ronald Kiandee: Jadi kita tidak berhadapan dengan kekurangan malah
seperti yang dikatakan tadi bahawa stockpile beras kita melebihi daripada stok yang ada di
beberapa buah negara jiran kita. Ya, Yang Berhormat Pokok Sena.
