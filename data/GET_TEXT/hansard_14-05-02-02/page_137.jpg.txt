DR. 19.7.2022 131

tidak wujud dan ada ramai Ahli Parlimen wanita merasakan kalau perkara seperti ini berlaku di
Parlimen, adakah mereka boleh pergi ke Tribunal, ataupun mereka hendak jumpa Speaker
ataupun mereka hendak buat kepada Menteri Wanita. Saya rasa semua ini masih kabur untuk
ramai lapisan masyarakat.

Kalau selepas baca berita ini sudah ada undang-undang anti gangguan seksual, tetapi
untuk kesedaran ini kita perlukan banyak road show, kita perlu banyakan kesedaran kepada Ahli
Parlimen sendiri. Kalau kita linat kehadiran sekarang belum lagi pukul 7.00, tetapi memang kalau
kita. lihat untuk perbahasan anti gangguan  seksual ini, kehadiran tidak begitu
memberangsangkan dan walaupun isu ini adalah isu yang sangat serius. Jadi, saya harap semua
isu yang telah dibahas akan diberi penelitian yang serius oleh kementerian ini. Saya dengan...

Tuan Ahmad Fahmi bin Mohamed Fadzil [Lembah Pantai]: Yang Berhormat
Segambut.

Puan Hannah Yeoh [Segambut]: Silakan Yang Berhormat Lembah Pantai.

Tuan Ahmad Fahmi bin Mohamed Fadzil [Lembah Pantai]: Terima kasih.

Timbalan Yang di-Pertua [Dato’ Mohd Rashid Hasnon]: Silakan Yang Berhormat
Lembah Pantai.

Tuan Ahmad Fahmi bin Mohamed Fadzil [Lembah Pantai]: Terima kasih Tuan Yang
di-Pertua, terima kasih Yang Berhormat Segambut. Saya ingin bertanya kerana apabila kita lihat
mungkin untuk mulakan— apa pandangan Yang Berhormat Segambut apabila kita hendak
mulakan sesuatu yang baharu, dia mesti aspek pendidikan itu sangat penting. Pertama, kita
selalu beranggapan bahawa isu-isu gangguan seksual ini terkena kepada kaum hawa, kaum
wanita sahaja. Padahal kita baca di dada-dada akhbar dan juga di berita bagaimana contohnya
guru-guru di— ada beberapa kes guru maahad tahfiz yang mengambil kesempatan yang merogol
yang melakukan gangguan seksual terhadap pelajar-pelajar lelaki. Jadi, ia bukan isu wanita.
Jadi, ini adalah isu gangguan seksual terhadap mana-mana pihak.

Jadi, adakah Yang Berhormat merasakan bahawa kita perlu wujudkan sama ada dana
ataupun bagaimana untuk memastikan proses pendidikan itu secara menyeluruh dan kita boleh
bermula di Parlimen ini. Kita pastikan semua Parlimen, semua Dewan Undangan Negeri
mempunyai satu code of conduct. Tadi saya berjalan saya terserempak dengan salah seorang
Ahli Parlimen, saya tidak sebut siapa dan beliau menyatakan satu perkara yang sedikit janggal
apabila hendak berbincang tentang rang undang-undang ini— Yang Berhormat Menteri patut
tahu. Ada yang beranggapan kalau sudah ada Akta Antigangguan Seksual, maka kita tidak boleh
bergurau senda. Jadi, saya merasakan ini satu perkara persepsi yang perlu kita lihat dengan
serius dan ia bermula dengan pendidikan selain daripada penguat kuasa, tetapi kita semua, kita
semua di sini sebab kita terima banyak kes. Kadang-kadang di pejabat-pejabat kita orang datang
mengadu. That sensitization process has to begin with us dengan izin. Apa pandangan? Sila.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Segambut.
