DR. 19.7.2022 138

dan dapat memenuhi hasratnya iaitu membendung gangguan seksual ini di kalangan

masyarakat.

01910

Pertama, saya mohon untuk pihak kementerian meneliti perkara-perkara kritikal yang
dalam rang undang-undang ini iaitu daripada segi tanggungjawab organisasi untuk mencegah
dan menangani gangguan seksual. la mesti diperjelaskan khususnya dalam peraturan-peraturan
yang akan dibuat oleh pihak Yang Berhormat Menteri dalam kita melaksanakan rang undang-
undang ini.

Gangguan seksual berlaku di mana-mana suasana ataupun persekitaran termasuklah di
tempat kerja, universiti, sekolah, pengangkutan awam dan sebagainya. Oleh itu tanggungjawab
organisasi merupakan komponen asas yang mesti dimasukkan supaya langkah-langkah untuk
mencegah gangguan seksual ini diambil daripada awal.

Kedua, seperti mana juga perbahasan daripada Ahli-ahli Yang Berhormat yang lain, dari
segi definisi gangguan seksual ini perlu diperluaskan. Saya berpendapat bahawa definisi harus
mengenali keadaan di mana gangguan tidak ditujukan kepada individu tertentu tetapi masih
mewujudkan keadaan persekitaran yang menyinggung perasaan tidak selesa ataupun dalam
keadaan menggugut mangsa itu.

Ketiga, saya mencadangkan untuk peruntukan mengenai penganiayaan yang mesti
disertakan dengan izin, prohibition of victimization iaitu penganiayaan adalah tindak balas
dendam yang sering berlaku kepada mangsa gangguan seksual ini yang tampil bersuara ataupun
yang tampil membuat laporan. Rang undang-undang ini perlulah mempunyai klausa yang
melindungi pengadu dan memastikan mereka berasa selamat dalam melaporkan gangguan yang
telah mereka alami. Klausa seperti ini boleh menggalakkan mangsa untuk membuat pengaduan
sama ada melalui kementerian, melalui Talian Kasih yang ada ataupun repot polis.

Seterusnya dari segi pendidikan awal yang juga disebut sebelum ini. Saya sangat
bersetuju bahawa silibus pelajaran seksual harus diperhalusi dari sudut pendedahan terhadap
keselamatan, dari segi maruah itu sendiri termasuklah dari segi sudut syariah ataupun sudut
Islam bagi umat Islam ketika mana seorang kanak-kanak-kanak itu apabila dia akil baligh ataupun
cukup umur dia ada satu tanggungjawab khusus sama ada pada dirinya sendiri dan juga kepada
orang di persekitarannya. Perkara ini perlu dipupuk sejak daripada awal pra persekolahan atau
tadika dan turut diperkembangkan ke peringkat pendidikan yang lebih tinggi dari semasa ke
semasa.

Saya juga ingin menyentuh berkaitan dengan secara umumnya penerapan konsep
kesaksamaan jantina ataupun gender justice dengan izin, yang kita lihat lebih luas daripada apa
yang selalu disebut oleh pelbagai pihak termasuk yang dikatakan kesamarataan jantina ataupun
gender equality. Penekanan kepada pemahaman keupayaan individu bergantung kepada jantina
lebih sesuai diterapkan bagi mengelakkan diskriminasi di tempat kerja ataupun di institusi
pendidikan dan sebagainya.
