DR. 19.7.2022 113

Tuan Sim Tze Tzin [Bayan Baru]: Terima kasih Yang Berhormat Menteri. Saya hendak
tanya tentang stockpile. Tadi Yang Berhormat Menteri cakap tentang stockpile beras. Ada
program untuk stockpile benih kah dan apakah progress? Itu soalan nombor satu.

Kedua, dari segi akta ini, akta ini memberi kuasa yang sangat besar tetapi saya mohon
supaya kuasa itu digunakan dengan cerdik dan kita kena cut red tapes, regulations yang lama-
lama itu tolong dibuang supaya memudahkan kerana memudahkan business, memudahkan
petani, ia akan merendahkan kos dan akhirnya ia akan benefit rakyat. Mohon penjelasan.

Datuk Seri Dr. Ronald Kiandee: Saya setuju bahawa...

Dato’ Ramli bin Dato’ Mohd Nor [Cameron Highlands]: Yang Berhormat Menteri, saya
lihat Yang Berhormat Alor Setar lama berdiri.

Datuk Seri Dr. Ronald Kiandee: Sekejap, saya jawab ini dulu.

Tuan Chan Ming Kai [Alor Setar]: Terima kasih Yang Berhormat Menteri.

Datuk Seri Dr. Ronald Kiandee: Saya jawab Yang Berhormat Bayan Baru dulu boleh
tak?

Dato’ Ramli bin Dato’ Mohd Nor [Cameron Highlands]: Oh.

Datuk Seri Dr. Ronald Kiandee: Okey, saya setuju dengan Yang Berhormat Bayan Baru
bahawa apa juga regulation yang perlu ditambah baik, perlu ditambah baik. Jadi sebab itu apabila
melihat tentang ada keperluan untuk menambah baik Akta Kawalan Padi dan Beras 1994 ini,
kementerian mengangkat rang undang-undang ini agar ia ditambah baik. Konsep itu merupakan
konsep yang sama, sebab itu apabila kita berurusan dengan industri padi beras melalui Akta
Kawalan Padi dan Beras 1994, yang tidak ada Timbalan Ketua Pengarah. Oleh sebab itu kita
olah satu pendekatan baharu perlu ada Timbalan Ketua Pengarah kerana bidang tugas yang
begitu mencabar dan banyak.

Apabila kita melihat bahawa perlu ada fasal untuk memberi kompaun supaya kes-kes
tangkapan ini dapat diselesaikan, offenses yang ringan yang perlu diselesaikan dengan segera.
Umpamanya, mempamerkan lesen pemborong, lesen peruncit dan sebagainya. Itu merupakan
offenses, kesalahan-kesalahan mudah yang perlu diselesaikan dengan segera. Jadi sebab itu
melihat keperluan-keperluan ini, MAFI mengangkat rang undang-undang untuk menambah baik
arahan-arahan atau regulations yang perlu ditambah baik. Jadi, saya bersetuju dengan Yang
Berhormat...

Tuan Sim Tze Tzin [Bayan Baru]: Yang Berhormat Menteri, boleh saya dapatkan satu
komitmen bahawa kementerian akan /ook into all these old regulations dan yang sudah tidak
pakai, zaman Komunis itu dibuangkan.

Datuk Seri Dr. Ronald Kiandee: Ya, setuju.

Tuan Sim Tze Tzin [Bayan Baru]: Mohon komitmen. Terima kasih.

Datuk Seri Dr. Ronald Kiandee: Ya, kalau tidak lama pun, earlier than zaman Komunis
or later than zaman Komunis pun kita akan membuat perubahan. Untuk soal pertanyaan sama
ada kita mempunyai stockpile benih, ya itu merupakan antara pendekatan baharu yang dibuat
oleh kementerian melalui IPB ini untuk membuat stockpile benih padi sah. Kenapakah kita buat?
