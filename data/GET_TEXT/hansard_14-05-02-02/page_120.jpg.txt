DR. 19.7.2022 114

la kerana saban tahun, saban musim penanaman padi, kita berhadapan dengan masalah benih
padi yang tidak mencukupi, penghantaran yang lambat disebabkan oleh benih padi.

Oleh sebab itu di kementerian kita mengambil tindakan dan langkah untuk membuat
stockpile. So, it is not only beras kita stockpile but now kita akan stockpile benih padi sah untuk
memastikan bekalan sentiasa dapat diperoleh oleh pesawah pada ketika dan masa yang mereka
perlukan. Ya.

Tuan Chan Ming Kai [Alor Setar]: Terima kasih Yang Berhormat Menteri. Saya hendak
kembali sedikit kepada SBB SMART Farming itu. Saya faham konsepnya seperti mana yang
diberi taklimat tahun lepas. Secara amnya kita nampak ada peningkatan hasil tetapi di sini ada
dipertikaikan bahawa memang secara sukarela antara kilang, syarikat ataupun pesawah tetapi
ada bezanya antara pesawah yang sewa tanah atas orang lain kerana ada ramai pesawah tidak
ada tanah sendiri. Dia sewa ikut musim, dia siap bayar dua tahun musimnya.

Selepas itu, kalaulah sekiranya SBB ini kalau katakan tuan tanahnya rasa skim ini bagus,
dia boleh dapat lebih. Maka dia berhentikan sewa kepada pesawah, dia join dengan SBB.
Pesawah itu sebenarnya dia tidak semesti akan dirangkumi. Kalau dia masuk dalam skim SBB
dalam keadaan ini tanpa tanah sendiri, dia sebenarnya tukar daripada bekerja sendiri kepada
jadi pekerja.

01750

Adakah skim ini, walaupun kita meningkatkan hasil, adakah kita dapat memastikan
bahawa mereka bertukar daripada bekerja sendiri atas tanah yang dia sewa kepada pekerja di
bawah skim ini sebagai employee boleh dapat pendapatan yang sekurang-kurangnya sama
ataupun tidak kurang daripada yang seperti sebelum dia jadi pesawah dalam sewa tanah ini?

Datuk Seri Dr. Ronald Kiandee: Itu merupakan antara isu yang sedang dilihat dan
diperincikan oleh pihak kementerian. Yang Berhormat Alor Setar, pernah berjumpa saya. Yang
Berhormat ini pakar dalam industri padi beras. Saya mendapat input tambahan daripada beliau
hasil perjumpaan beliau dengan saya. Saya melihat kerjasama ini dan input yang diberikan
membantu kementerian untuk mengolah pendekatan-pendekatan baharu. Jadi, antara isu yang
dibangkitkan itu adalah merupakan antara isu yang sedang diperincikan bagi memastikan konsep
SMART SBB ini dapat berjalan dengan lebih baik. Okey. Ahli, ahli — ya, Yang Berhormat kota
Melaka ya.

Tuan Khoo Poay Tiong [Kota Melaka]: Terima kasih Yang Berhormat Menteri. Yang
Berhormat Menteri, dalam jawapan anda tadi ada sebut tentang perlu kurangkan peranan orang
tengah. Jadi, boleh Yang Berhormat Menteri bagi pandangan tentang BERNAS? Tadi ramai yang
ambil bahagian ada sebut tentang BERNAS ini. Boleh minta pandangan?

Datuk Seri Dr. Ronald Kiandee: Saya dengan Timbalan Menteri telah menjawab soal
BERNAS ini di Dewan ini sejak dua tahun yang lalu. BERNAS padi beras merupakan makanan
ruji yang penting. Ketika hendak membincangkan sama ada melanjutkan tempoh BERNAS
sebagai pengimport padi beras tunggal negara kita—negara berada dalam keadaan pandemik,
PKP, penutupan sempadan antara negara. Jadi, kerajaan telah mempertimbangkan dan telah
