DR. 19.7.2022 7

#1020

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Balik Pulau. Sila Yang Berhormat Menteri, dua minit 15 saat.

Dato’ Sri Hajah Nancy Shukri: Terima kasih Yang Berhormat Balik Pulau di atas soalan
tersebut kerana ini memberi peluang kepada saya juga untuk berkongsi. Sebenarnya kita ada
geran sektor kebudayaan yang boleh dipohon oleh pihak-pihak NGO dan juga syarikat tidak
melebihi RM500,000. Di mana kalau kita sudah ada silat ke macam apa juga aktiviti pantun ke
apa, kita menggalakkan mereka untuk menganjurkan festival dan kita memberikan geran.

Melalui ini kita dapat membantu mereka yang berusaha di bawah program-program ini
untuk menjana pendapatan dan pada masa yang sama mereka juga akan mempunyai satu minat
dan mereka juga boleh memanjangkan lagi aktiviti-aktiviti yang mempunyai legasi dan juga unsur-
unsur sejarah dan banyak lagi manfaat yang boleh diperolehi dan juga dimanfaatkan oleh
masyarakat, seterusnya terutama sekali orang Malaysia, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Yang Berhormat Hulu Langat...

Dr. Maszlee bin Malik [Simpang Renggam]: Tuan Yang di-Pertua...

Timbalan Yang di-Pertua [Dato’ Mohd Rashid Hasnon]: Saya hendak pandang
sebelah sini. Kalau sebelah sini tidak ada, saya bagi satu lagi tambahan kepada Yang Berhormat
Kota Melaka.

Tuan Khoo Poay Tiong [Kota Melaka]: Terima kasih Tuan Yang di-Pertua.
Memandangkan Melaka diisytiharkan oleh UNESCO sebagai Negeri Warisan. Yang Berhormat
Menteri di Melaka seperti yang kita sedia maklum, terdapat komuniti ataupun masyarakat yang
kaya, yang unik dengan sejarah dan budaya mereka di mana kita semua tahu, antaranya ialah
Baba dan Nyonya. Akan tetapi sebenarnya di Melaka terdapat juga komuniti Portugis dan juga
komuniti Chetti. Ada kampung Portugis, ada kampung Chetti.

Kampung Portugis merupakan satu-satunya kampung Portugis di luar dari Portugal,
hanya satu sahaja di seluruh dunia ini. Portuguese Settlement terletak di Melaka. Kampung Chetti
pula kaum India tetapi cara hidup mereka adalah cara orang Melayu. Sungguh unik sekali. Jadi
saya hendak tanya kepada pandangan Yang Berhormat Menteri, sama ada bolehkah kita pohon
status ‘warisan’ untuk kedua-dua komuniti yang terdapat di Melaka, ini? Terima kasih Yang
Berhormat Menteri, terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri, jawab.

Dato’ Sri Hajah Nancy Shukri: Terima kasih Yang Berhormat. Ada beberapa kriteria
warisan kebangsaan yang perlu dipatuhi. Di antaranya ialah kepentingan sejarah, mungkin itu
boleh masuk. Perhubungan dengan sejarah Malaysia, ciri-ciri reka bentuknya atau estetik,
pembaharuan atau pencapaian saintifik atau teknikal.

Kita ada juga hubungan sosial atau kebudayaan, potensi mendidik, penyiasatan saintifik
berkaitan warisan, mempamerkan kekayaan, kepelbagaian atau bentuk luar biasa dan juga kita
