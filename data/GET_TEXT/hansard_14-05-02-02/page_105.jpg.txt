DR. 19.7.2022 99

hendak kompaun tentang biji benih. Akan tetapi kalau kita berikan petani hak itu, kita
memperkasakan petani, kita cuma perlu memerhatikan petani yang buat itu mengikut peraturan.

Petani terlibat ikut peraturan. Itu lebih mudah, lebih simple dan ketua pengarah ini pun
tidaklah bertindak sebagai sheriff ke sana sini melihat orang tertentu, menangkap dan
mengenakan kompaun dan Menteri juga kerja hendak membenarkan kompaun, menarik
kompaun atau melepaskan orang dikompaun. That is not the purpose Tuan Yang di-Pertua, of
us having the ministry looking after our paddy plantation.

Bukan tujuan kita untuk buat begitu. Kita hendak memperkasakan, menyejahterakan
rakyat. Maka walaupun saya bersetuju dengan pindaan ini, saya berharap ia digunakan secara
hikmah dan petani hendak diperkasakan. Apakah kita tidak ada contoh? Kita ada contoh. Saya
minta maaf pada Yang Berhormat Sik, saya terpaksa sebut lagi sahabat saya Sri Lovely di
Belantik.

Beliau ialah contoh walaupun saya tidak bersetuju sepenuhnya dengan beliau tetapi
beliau contoh kejayaan. Bila diberikan kebebasan untuk berinovasi, untuk berusaha,
keusahawanan akan keluar dan lahir dan orang-orang lain bersama di Sri Lovely misalnya ialah
jurutera, graduan-graduan sains yang ada bersama.

Akan tetapi kalau kita biarkan dengan keadaan sekarang, kita letakkan lebih banyak
peraturan. Kita letakkan sheriff menentukan peraturan, hatta isu biji benih pun tidak boleh selesai,
maka masa depan petani dalam sektor padi dan beras kita akan bertambah muram.

Tuan Sabri bin Azit [Jerai]: [Bangun] [Ketawa]

Dr. Azman bin Ismail [Kuala Kedah]: Dengan perubahan manusia makan lebih banyak
untuk nutrien, bukan makan beras banyak seperti dulu, harganya juga akan bermasalah. Naik
harga racun dan baja dan lain-lain sebagainya semuanya akan memeritkan lagi kehidupan petani
dan akan lebih banyak yang jatuh miskin, papa dan lebih menderita rakyat Malaysia.

Jadi saya minta supaya kita melihat kembali. Ini ialah individu-individu, usahawan-
usahawan individu melawan (versus) korporat-korporat besar yang sememangnya kapitalis besar
seperti BERNAS.

Saya minta supaya kerajaan melihat dan menyokong rakyat Malaysia yang merupakan
petani-petani yang berdedikasi. Mereka juga ada inovasi, mereka juga ada keupayaan yang tidak
dapat dijelmakan kerana peraturan-peraturan tertentu. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Kuala Kedah. Yang Berhormat

Permatang Pauh.

4.59 ptg.

Puan Nurul Izzah binti Anwar [Permatang Pauh]: Assalamualaikum warahmatullahi
wabarakatuh, salam hormat. Terima kasih kepada Tuan Yang di-Pertua. Saya turut berbahas
dalam pindaan Rang Undang-undang untuk Akta Kawalan Padi dan Beras 1994. Sebelum ini ada

banyak lagi isu sudah dibawa oleh ramai Ahli Parlimen.
