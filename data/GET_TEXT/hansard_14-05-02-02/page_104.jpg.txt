DR. 19.7.2022 98

Tuan Yang di-Pertua, secara ringkasnya pindaan ini simple, mudah sahaja iaitu kita
memberikan kuasa yang lebih kepada ketua pengarah dan boleh melantik timbalan ketua
pengarah dan seberapa kuasa-kuasa lain yang disebutkan untuk memperkasakan. Saya rasa
memperkasakan pihak yang memastikan berjalannya peraturan. Dengan izin, we are
empowering those who have already been empowered. Kita beri kuasa kepada orang yang telah
ada kuasa.

Itu perlu, satu-satu industri satu sektor perlu kepada peraturan. Namun ada bahaya.
Bahayanya ialah kita terlebih peraturan, overregulation Tuan Yang di-Pertua, dengan izin. Dalam
sektor pertanian juga ada masalahnya. Kita hendaklah melihat isu ini secara holistik. Kita tidak
harus tersesat melihat pohon-pohon dan merupakan hutan. Dengan izin, we should not mistaken
the trees and the plants and forgetting the jungle, the forest.

Dalam isu ini Tuan Yang di-Pertua, apakah masalah dalam sektor padi dan beras?
Masalahnya ialah tenaga kerja yang tua, pendapatan yang sedikit. Hampir semua petani di
kawasan saya ialah B40, sedikit sahaja yang berjaya. Kemudian tidak ada tenaga muda, tidak
ada inovasi dan ada pelbagai masalah pengairan padi, benih dan segala-galanya yang semuanya
tidak akan dapat diatasi oleh sesuatu badan kerajaan atau MADA dan sebagainya, tidak boleh.

Maka saya rasa jalan keluarnya ialah selain daripada kita melakukan peraturan,
memastikan peraturan diikuti, kita juga kena memastikan bahawa kita buka ruang untuk inovasi,
untuk keusahawanan, untuk individu-individu tertentu yang berfikiran jauh dan luas yang
berkebolehan membawa masuk pandangan-pandangan baharu dan idea baharu.

Pandangan baharu yang berkaitan dengan teknologi baharu, internet, menggunakan
internet yang sekarang ada merata-rata tempat. Menggunakan pelbagai cara di mana seluruh
dunia sekarang boleh berhubung dengan mudah. Segala idea baharu dibawa masuk. Apabila
keadaan sekarang berjalan tidak ada siapa yang boleh buat apa-apa. Selain daripada itu, kita
juga hendaklah melihat kecenderungan. Kecenderungan masyarakat sekarang adalah untuk
mendapatkan beras yang sihat Tuan Yang di-Pertua.

Tuan Sabri bin Azit [Jerai]: Yang Berhormat Kuala Kedah.

Dr. Azman bin Ismail [Kuala Kedah]: Minta maaf, sekejap. Untuk yang lebih sihat iaitu
sekarang orang bercakap tentang beras organik, tentang makan nasi tetapi tidak terlalu banyak.
Beras yang tidak digilap habis over polishing yang hingga hilang zatnya, nutriennya dan cuma
ada karbohidrat misalannya.

Itu tidak akan boleh dilaksanakan dengan secara institusi-institusi besar BERNAS dan
sebagainya. Oleh itu pada saya, dalam isu biji benih misalannya kenapa kita tidak
memperkasakan petani kita? Kita ubah undang-undang, kita memperkasakan petani. Bagi petani
hak untuk memproses, menyimpan biji benih bukan untuk komersial tetapi untuk kegunaan
petani.

Kalau tidak, tidak akan selesai isu biji benih. Sedangkan kita pula membawa banyak

masalah, banyak peraturan baharu, kita mencari, melihat siapa yang tidak ikut peraturan kita
