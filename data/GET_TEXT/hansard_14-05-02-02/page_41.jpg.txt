DR. 19.7.2022 35

Tuan Yang di-Pertua: Terima kasih. Silakan.

Dato’ Sri Ti Lian Ker: Inilah masalahnya kalau kita tidak memahami isu sebenar dan
trigger-happy. Sebenarnya, sepertimana yang saya katakan stadium ini telah dinaik taraf untuk
SEA Games lima tahun yang lepas dan memang telah dijadualkan. Kalau kita tengok perlawanan
sebelum ini, PSM telah pun meminta perlawanan ditangguhkan selama 30 minit hingga satu jam
dan ia pernah berlaku. Memang sistem kita masa itu - untuk air mengalir. Jadi kita sampai tahap
di mana kita sememangnya bukan sahaja RM30 juta itu untuk padang sahaja tetapi melibatkan
kerja-kerja pembaikan electrical, mechanical dan sebagainya.

Jadi, saya rasa kita sama-samalah tunggu pengumuman yang akan dibuat setelah

proses penelitian dan keputusan dibuat. Sekian, terima kasih.

7. Tuan Steven Choong Shiau Yoon [Tebrau] minta Menteri Perdagangan Dalam Negeri
dan Hal Ehwal Pengguna menyatakan langkah yang akan diambil oleh kerajaan untuk
meringankan kos sara hidup golongan M40 oleh sebab mereka adalah golongan yang paling
terkesan dengan kenaikan harga barang.

Timbalan Menteri Perdagangan Dalam Negeri dan Hal Ehwal Pengguna [Dato'
Rosol bin Wahid]: Terima kasih Tuan Yang di-Pertua dan terima kasih sahabat saya daripada
Tebrau. Kalau diizinkan saya akan menjawab tiga soalan daripada Yang Berhormat Rasah.
Rasah ada? Satu lagi daripada Yang Berhormat Tuaran yang bertanya soalan yang sama kalau
diizinkan.

01150

Tuan Yang di-Pertua, soalan yang ingin ditanya oleh Yang Berhormat Tebrau berkaitan
dengan langkah yang diambil oleh kerajaan untuk meringankan mereka yang golongan M40.
Kemudian Yang Berhormat Rasah, kos sara hidup yang tinggi. Begitu juga dengan Yang
Berhormat Tuaran.

Terima kasih Tuan Yang di-Pertua. Untuk makluman, kerajaan tidak ada satu fokus
khusus untuk menyelesaikan masalah kos sara hidup ini untuk golongan M40 sahaja. Ini adalah
kerana untuk makluman Dewan yang mulia ini, kita difahamkan bahawa Jabatan Perangkaan
Malaysia sedang melaksanakan household income and expenditure survey yang akan tamat
pada Disember 2022 ini. la mungkin kalau dahulu T20, M40 dan B40. Kemungkinan ia akan
berkurang. Mungkin ‘T’ sekarang ini sudah menjadi daripada T20 menjadi T10, ‘M’ mungkin
sudah jadi M10 kemudian yang banyak dijangka ialah B60. Itu mungkin akan selesai dalam masa
akhir tahun ini.

Oleh yang demikian Tuan Yang di-Pertua, langkah-langkah yang diambil oleh kerajaan
yang sebagai mana yang telah dijawab oleh Yang Amat Berhormat Perdana Menteri kelmarin.
Langkah-langkah diambil iaitu Program Jualan Keluarga Malaysia. Di samping itu pengenalan
Pasukan Jihad Inflasi diketuai oleh Yang Berhormat Menteri KKMM.
