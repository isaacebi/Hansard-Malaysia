DR. 19.7.2022 21

dihadapkan pertuduhan. Berapa ramai di kalangan yang telah dituduh dan dihadapkan ke
mahkamah ini adalah kepala scammer?

Kedua, macam mana dalam kes Tabung Haji itu, orang boleh tuju orang seperti emak
saya yang tahu dia ada simpanan sedemikian banyak? RM75 ribu dalam masa lima belas minit
hilang. Kenapakah bank-bank juga tidak menghentikan transaksi seperti itu?

Sebagai Ahli Parlimen, sekiranya saya mengeluarkan cek untuk katalah RM5,000, RM10
ribu, bank akan call saya tanya. Kenapa dalam kes-kes seperti emak saya dan juga ramai lain,
RM660 juta hilang akibat scam setiap tahun untuk lima tahun kebelakangan ini. Kenapakah bank-
bank juga tidak memberikan bantuan menghentikan transaksi-transaksi ini daripada diteruskan?
Mohon...

Timbalan Yang di-Pertua [Dato’ Mohd Rashid Hasnon]: Sila.

Tuan Ahmad Fahmi bin Mohamed Fadzil [Lembah Pantai]: Adakah tindakan untuk
menangkap, mendakwa kepala-kepala scammer? Jangan tangkap mule. Mereka adalah orang
bawahan. Tangkap kepala-kepala scammer, atau adakah mereka kebal sebab ada kabel? Sila
jawab.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Timbalan Menteri. Satu minit.

Dato’ Sri Dr. Haji Ismail bin Haji Mohamed Said: Untuk pengetahuan Yang Berhormat,
kita tidak memilih bulu untuk menangkap, menyiasat dan sesiapa sahaja yang melakukan
kesalahan sama ada scammer atau bapa kepada scammer.

Saya merasa simpati terhadap kejadian yang berlaku pada ibu Yang Berhormat dan
sebenarnya memang — kalau kita merasakan ragu terhadap panggilan telefon yang dibuat oleh
orang lain, sebab itu saya menyatakan boleh kita buat semakan dengan response centre kita di
talian 03-26101559 atau 03-2610559 dan saya hendak sebut...

Tuan Ahmad Fahmi bin Mohamed Fadzil [Lembah Pantai]: Yang Berhormat Timbalan
Menteri, emak saya bekas PTD, bekas PTD pun tertipu.

Dato’ Sri Dr. Haji Ismail bin Haji Mohamed Said: Ya, betul.

Tuan Ahmad Fahmi bin Mohamed Fadzil [Lembah Pantai]: Jadi, ramai yang tidak
tahu.

Dato’ Sri Dr. Haji Ismail bin Haji Mohamed Said: Ya betul. Oleh sebab itu saya katakan
tadi kerugian kita hampir RM3 bilion akibat daripada perbuatan scammer ini dan menyebabkan-
itu merupakan satu kesalahan yang sangat besar di dalam negara kita dan kita ambil sedia
terhadap kesalahan yang dilakukan oleh scammer ini.

Saya hendak sebut, kita ada kerja sama dengan Bank Negara, sebab itulah beberapa
perkara yang perlu kita cadangkan untuk membuat pindaan kepada undang-undang iaitu bagi
seksyen 116 Kanun Tata Jenayah yang memberi kuasa kepada pegawai penyiasat untuk
membeku akaun bank yang digunakan oleh aktiviti jenayah. Ini kita hendak buat pindaan.

Kedua, pindaannya dalam seksyen 424, Kanun Keseksaan yang memperuntukkan
hukuman bagi kesalahan pemegang akaun bank itu sendiri membenarkan pihak ketiga
