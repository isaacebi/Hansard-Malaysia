DR. 19.7.2022 22

menggunakan akaunnya dan menyebabkan pihak Bank Negara boleh mengambil tindakan. Itu
kita akan lakukan pindaan kepada peruntukan undang-undang bagi membolehkan kita membuat
siasatan dan membuat tuduhan kepada pihak yang bertanggungjawab. Terima kasih Yang
Berhormat.

Timbalan Yang di-Pertua [Dato’ Mohd Rashid Hasnon]: Terima kasih.

Datuk Haji Hasanuddin bin Mohd Yunus [Hulu Langat]: Soalan tambahan.

Tuan Su Keong Siong [Kampar]: Tuan Yang di-Pertua, soalan.

Datuk Haji Hasanuddin bin Mohd Yunus [Hulu Langat]: Ringkas sahaja tambahan.

Dr. Michael Teo Yu Keng [Miri]: Isu penting.

Timbalan Yang di-Pertua [Dato’ Mohd Rashid Hasnon]: Saya ingin teruskan.

Tuan Su Keong Siong [Kampar]: Kampar. Penting tentang akaun bank itu.

Timbalan Yang di-Pertua [Dato’ Mohd Rashid Hasnon]: Yang Berhormat Kampar ada,
baik.

Tuan Su Keong Siong [Kampar]: Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Sama ada soalan tambahan
daripada Yang Berhormat Kampar. Sila, Yang Berhormat Kampar.

Tuan Su Keong Siong [Kampar]: Terima kasih Tuan Yang di-Pertua. Tadi, Yang
Berhormat Timbalan Menteri telah mengatakan antara langkah yang akan diambil adalah
terhadap pemegang akaun bank tersebut.

Adakah juga mengkaji secara lanjut lagi, bukan sahaja membeku dan
menyenaraihitamkan nama mereka? Adakah undang-undang akan digubal untuk menuduh
mereka sebagai bersubahat dalam scammer ini?

Timbalan Yang di-Pertua [Dato’ Mohd Rashid Hasnon]: Terima kasih Yang Berhormat
Kampar. Sila.

Dato’ Sri Dr. Haji Ismail bin Haji Mohamed Said: Seperti yang mana saya sebutkan
tadi, dua pindaan yang akan kita lakukan terhadap pemegang akaun dan apabila ada asas-asas
yang kukuh, mereka ini terlibat dengan scammer, kita akan menjalankan siasatan dan membuat
tuduhan dan menghadapkan mereka ini ke mahkamah.

Yang Berhormat jangan bimbang, memang kegiatan scammer ialah satu perbuatan
jenayah yang besar yang boleh merugikan ekonomi negara termasuk rakyat kita rakyat Malaysia.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang Berhormat
Timbalan Menteri. Minta maaf Yang Berhormat Miri, maksimum tiga tambahan sahaja. Saya ingin
meneruskan.

Dr. Michael Teo Yu Keng [Miri]: Saya mahu cakap ya, saya... [Pembesar suara
dimatikan]

Timbalan Yang di-Pertua [Dato’ Mohd Rashid Hasnon]: Saya ingin meneruskan

dengan menjemput Yang Berhormat Tuan William Leong Jee Keen, Yang Berhormat Selayang.
