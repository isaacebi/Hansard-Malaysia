DR. 19.7.2022 128

mukadimah saya bahawa akta ini sangat diperlukan dalam komuniti kita pada hari ini dan akta ini
bukan akta yang terbaik, tidak sempurna, it is not a perfect bill namun merupakan satu hakikat
bahawa ada peruntukan di dalam rang undang-undang ini yang amat diperlukan untuk membantu
mangsa-mangsa sekarang. Walaupun ada pindaan, saya difahamkan ada pindaan dalam
Jawatankuasa yang akan dipinda oleh kementerian bahawa ia akan berkuat kuasa selepas akta
ini diluluskan tetapi saya percaya ramai telah sedia lama menunggu bertahun-tahun untuk akta
ini.

Pertamanya adalah penerimaan bil ini telah dibuat oleh civil society, Joint Action Group
dan saya juga telah menerima briefing note daripada mereka bahawa mereka juga setuju bahawa
akta ini perlu diluluskan tahun ini kerana tidak banyak masa lagi dan memandangkan Joint Action
Group for Gender Equality, ENGENDER Consultancy and Young Women Making Change, telah
pun bersetuju dan mereka juga telah membuat beberapa gesaan dan saya akan bacakan gesaan
mereka.

Pertama, bahawa KPWKM perlu mendapatkan pandangan kumpulan advokasi_ ini
termasuk organisasi masyarakat sivil yang lain dalam proses penggubalan peraturan yang
berkaitan dengan organizational duty of care. Okey, yang ini sangat penting saya tidak hendak
lepas rang undang-undang ini diluluskan kementerian bertindak berjalan sendiri dan menggubal
peraturan yang mungkin tidak akan diterima oleh Joint Action Group dan Ahli-ahli Parlimen yang
lain.

Saya minta supaya ada banyak lagi consultation dengan komuniti supaya organizational
duty of care yang akan diwujudkan dalam peraturan nanti tidak akan mewujudkan masalah yang
baru seperti pengasingan jantina. Kalau kita kata semua organization mesti mempunyai polisi ini
dan kalau kita tidak ada tatacara yang spesifik untuk membantu mereka, saya risau overzealous
employers, dengan izin akan buat genders segregation dan ini tidak menepati hasrat penggubal
undang-undang untuk mewujudkan rang undang-undang ini . Kita tidak hendak genders
segregation, kita hendak kesedaran bahawa gangguan seksual ini tidak bagus.

Keduanya, garis panduan yang akan digubal perlu dihebahkan bagi memastikan
keberkesanan pelaksanaan peraturan tersebut serta menggunakan khidmat NGO yang terlibat
untuk membantu menguar-uarkan dan memberikan kesedaran.

Ketiganya adalah pemantauan dan penilaian pelaksanaan akta ini setelah ia diluluskan
dan peraturan yang akan diinstitusikan termasuk dengan penubuhan sebuah Jawatankuasa
Pemantauan dan Penilaian yang terdiri daripada kumpulan advokasi mesti dibuat secara berkala
dan kerap supaya pindaan boleh dibuat dengan cepat dan efektif. Kadang-kadang undang-
undang kita luluskan tetapi orang di luar tidak tahu bagaimana hendak digunakan dan kalau kita
tidak ada pindaan yang cepat, okey kita tidak akan dapat effect yang kita hendak melalui undang-
undang ini.

Keempatnya adalah KPWKM mesti menyediakan maklumat yang jelas termasuk sebuah
pelan tindakan berhubung proses penggubalan peraturan dan menginstitusikan proses
pemantauan dan penilaian.
