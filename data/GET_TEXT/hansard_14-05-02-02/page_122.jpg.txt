DR. 19.7.2022 116

(i) pengurusan stockpile negara daripada 150,000 kepada 290,000 tan

metrik;
(ii) pembelian padi terakhir, apa juga padi yang dikeluarkan oleh pesawah
sama ada kualiti tinggi ataupun rendah akan dibeli oleh BERNAS;

(iii) BERNAS menguruskan pembayaran subsidi harga padi;

(iv) BERNAS  diminta untuk mengurus Skim Pengilang Pemborong
Bumiputera dan koperasi petani;

(v) membekalkan jentera dan mekanisasi padi;

(vi) membangunkan sawah berskala besar — itu sawah berskala besar;

(vii) menyediakan dana peruntukan stok penimbal benih padi;

(viii) | menyediakan dana peruntukan bantuan tabung bencana tanaman padi;

(ix) menyediakan dana peruntukan pembangunan sistem maklumat padi dan

beras; dan

(x) menyediakan dana peruntukan bagi program pengurusan nutrien tanah

sawah.

Jadi, antara 10 obligasi yang perlu dipenuhi oleh BERNAS dalam kontrak BERNAS
sebagai pengimport tunggal padi negara kita.

Datuk Seri Haji Shamsul Iskandar @ Yusre bin Haji Mohd Akin [Hang Tuah Jaya]:
Yang Berhormat Menteri, satu Yang Berhormat Menteri. Hang Tuah Jaya.

Dato’ Ramli bin Dato" Mohd Nor [Cameron Highlands]: Sebentar.

Datuk Seri Haji Shamsul Iskandar @ Yusre bin Haji Mohd Akin [Hang Tuah Jaya]:
Hang Tuah Jaya.

Dato’ Ramli bin Dato' Mohd Nor [Cameron Highlands]: Sebentar. Yang Berhormat
perlu masa?

Datuk Seri Dr. Ronald Kiandee: Saya sebenarnya hendak habiskanlah Yang
Berhormat. Jadi, kalau boleh saya habiskan. Mana-mana yang tidak dijawab itu kita akan jawab
mana yang perlu secara bertulis. Terima kasih.

Dato' Ramli bin Dato' Mohd Nor [Cameron Highlands]: Baik.

Datuk Seri Haji Shamsul Iskandar @ Yusre bin Haji Mohd Akin [Hang Tuah Jaya]:
Boleh? Tidak boleh sudah?

Dato' Ramli bin Dato' Mohd Nor [Cameron Highlands]: Ahli-ahli Yang Berhormat,
sebagaimana yang Yang Berhormat Menteri telah nyatakan, mana jawapan-jawapan yang tidak
dijawab akan diberi secara bertulis. Ahli-ahli Yang Berhormat, sekarang saya kemukakan
masalah kepada Majlis bagi diputuskan. Masalahnya ialah bahawa rang undang-undang ini
dibaca kali yang kedua sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]
