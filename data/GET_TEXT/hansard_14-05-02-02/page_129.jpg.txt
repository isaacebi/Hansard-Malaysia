DR. 19.7.2022 123

bersedia untuk melaporkan kes gangguan seksual kepada tribunal bagi antigangguan seksual di
masa hadapan.

Kementerian juga mengambil perhatian atas cadangan penambahbaikan yang telah
dikemukakan oleh Pertubuhan Bukan Kerajaan. Susulan daripada itu, kementerian telah
mengadakan beberapa siri perbincangan dan penerangan mengenai perkara ini dan mendapati
sebilangan besar NGO dan wakil kerajaan negeri menyambut baik hasrat kerajaan untuk
mewujudkan rang undang-undang khusus bagi gangguan seksual.

Mereka bersetuju supaya Rang Undang-undang AGS ini diteruskan untuk bacaan kali
kedua di Dewan Rakyat dan sebarang penambahbaikan dilakukan berdasarkan keperluan dan
keadaan semasa setelah Rang Undang-undang AGS ini dikuatkuasakan kelak.

Tuan Yang di-Pertua, dan Ahli-ahli Yang Berhormat, secara ringkasnya Rang Undang-
undang AGS ini mengandungi empat bahagian, empat bab dan 27 fasal secara keseluruhannya.

Empat bahagian tersebut merangkumi:

(i) bahagian tentang perkara permulaan;
(ii) bahagian berhubung penubuhan tribunal bagi antigangguan seksual;
(iii) bahagian berhubung dengan pentadbir antigangguan seksual; dan

(iv) bahagian mengenai peruntukan am dan pelbagai.

Empat bab yang dimasukkan pula meliputi Bab 1, penubuhan dan keanggotaan tribunal.
Bab 2, bidang kuasa tribunal. Bab 3, perjalanan prosiding tribunal serta bab 4, award dan perintah
tribunal.

Butir-butir knhusus perincian Rang Undang-undang AGS pula adalah seperti berikut.
Fasal 1 mengandungi tajuk ringkas dan bertujuan untuk memberi Menteri kuasa untuk
menetapkan tarikh permulaan kuat kuasa akta yang dicadangkan.

Fasal 2 mengandungi takrif perkataan dan ungkapan tertentu yang digunakan dalam akta
yang dicadangkan.

Fasal 3 pula bertujuan untuk mengadakan peruntukan bagi penubuhan tribunal.

Fasal 4 bertujuan untuk mengadakan peruntukan bagi keanggotaan tribunal, tempoh
jawatan anggotanya dan elaun yang layak dibayar kepada anggota tribunal.

Fasal 5 bertujuan untuk mengadakan peruntukan bagi kehilangan kelayakan presiden,
timbalan presiden dan anggota tribunal.

Fasal 6 bertujuan untuk memberi Menteri kuasa untuk melantik seorang setiausaha
kepada tribunal dan apa-apa bilangan pegawai dan kakitangan tribunal lain sebagaimana yang
perlu untuk menjalankan fungsi tribunal.

Fasal 7 bertujuan untuk memperuntukkan bahawa bidang kuasa tribunal iaitu untuk
mendengar apa-apa aduan gangguan seksual yang dibuat di bawah Bahagian II akta yang
dicadangkan oleh mana-mana orang.

Fasal 8 bertujuan untuk mengadakan peruntukan bagi pengecualian bidang kuasa

mahkamah jika suatu aduan gangguan seksual dibuat oleh mana-mana orang kepada tribunal.
