DR. 19.7.2022 20

Tuan Yang di-Pertua, adakah kementerian bercadang untuk menubuhkan jawatankuasa
khas dengan kerjasama kementerian agensi dan juga membanteras penipuan atas talian? Minta
juga Yang Berhormat Menteri jelaskan, apakah usaha sama antara kementerian dengan agensi-
agensi yang lain supaya mengukuhkan lagi sistem keselamatan negara kita di alam siber pada
ketika ini. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang Berhormat
Libaran. Sila Yang Berhormat Menteri, satu minit.

Dato’ Sri Dr. Haji Ismail bin Haji Mohamed Said: Terima kasih Yang Berhormat.
Memang ada satu jawatankuasa induk antara PDRM dan MCMC yang ditubuhkan pada 2
Disember 2021 yang di mana dipengerusikan oleh Yang Berbahagia Tan Sri Ketua Polis Negara
dan juga Pengerusi MCMC. Tujuannya adalah untuk menyelaras dan memastikan tindakan
penguatkuasaan membabitkan kedua-dua agensi ini dapat dilaksanakan dengan lebih cepat dan
berkesan termasuk daripada segi penyiasatan operasi pencegahan dan juga pentadbiran.

Pengukuhan kerjasama ini merupakan komitmen kedua-dua pihak bagi melindungi
pengguna internet dalam negara termasuk dalam isu berkaitan ketenteraman awam di media
sosial.

#1100

Mengenai soalan yang kedua, memang ada kerjasama dengan agensi-agensi kerajaan
dan swasta bagi membanteras jenayah siber, melibatkan penipuan atas talian. PDRM telah
menjalankan kerjasama dan task force bersama Suruhanjaya Komunikasi dan Multimedia
Malaysia (SKMM), CyberSecurity Malaysia, institusi kewangan, syarikat telco, Bank Negara
Malaysia dan lain-lain agensi. Oleh sebab itulah kita telah bangunkan empat platform yang boleh
diakses oleh masyarakat iaitu aplikasi Semakmule, CCID Scam Response Center, CID Infoline
dan CCID Facebook.

Saya juga mengucapkan ribuan terima kasih kepada semua pegawai dan penguat kuasa
Polis Diraja Malaysia terutama Yang Berhormat Tan Sri IGP sendiri yang telah turun padang
untuk menyedarkan orang ramai dalam kempen-kempen di pusat-pusat membeli belah.

Saya juga tertarik dengan tindakan ASP Rahmat Fitri, Ketua bahagian Siasatan Jenayah
Komersial IPD Sentul, Kuala Lumpur kerana telah membangunkan akaun TikTok bagi
menyedarkan orang ramai terhadap tindakan jenayah siber scammer ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang Berhormat
Timbalan Menteri.

Soalan tambahan kedua saya jemput Yang Berhormat Lembah Pantai.

Tuan Ahmad Fahmi bin Mohamed Fadzil [Lembah Pantai]: Terima kasih Tuan Yang
di-Pertua, terima kasih Yang Berhormat Timbalan Menteri.

Saya ingin memaklumkan, pada Mac lalu emak saya menjadi mangsa scam. Kehilangan
RM75 ribu wang simpanan Tabung Haji dan beliau telah menghantar memorandum kepada Yang
Berhormat Menteri Undang-undang dan macam-macam lagi telah diusahakan. Isunya, ialah kita
tidak tahu daripada angka yang disebutkan oleh Yang Berhormat Menteri tadi, RM25,891
