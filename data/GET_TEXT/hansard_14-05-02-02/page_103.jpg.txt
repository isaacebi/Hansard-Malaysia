DR. 19.7.2022 97

Misalnya, dalam usaha untuk menghapuskan sindiket penjualan benih padi. Malahan
telah termaklum dan tidak dinafikan oleh MAFI sendiri adanya di kalangan orang dalam terlibat
dalam kes tersebut.

Soalnya, sejauh mana kerajaan boleh memberi jaminan boleh mengawal perkara ini?
Apakah pelebaran kuasa dan mekanisme yang boleh diguna pakai dan sejauh mana kecukupan
kaki tangan penguatkuasaan dalam memastikan perkara ini tidak berulang? Malah mampu
melumpuhkan kegiatan seperti itu.

Saya juga ingin bertanya, berapa banyak kumpulan sindiket penjualan benih telah
didakwa dan dijatunkan hukuman? Apakah terdapat pengilang-pengilang padi yang terlibat
dalam penjualan benih padi? Apakah para pengilang yang terlibat itu telah disenaraihitamkan
untuk tidak lagi diberi lesen pengilangan? Kita amat khuatir sekiranya para pengilang terlibat
dalam penjualan benih dan ia memberi implikasi yang besar kepada harga benih padi negara.

Oleh kerana itu, rang undang-undang ini melibatkan para penanam padi di seluruh
negara. Apakah mereka juga dilibatkan sama dalam mencari jalan penyelesaian dalam
memastikan kelestarian sumber makanan negara dapat berfungsi dengan baik dan mampu
menampung keperluan?

Antara masalah yang dihadapi oleh pesawah tidak dapat untuk menanam padi mengikut
jadual kerana kegagalan mereka untuk mendapatkan benih kerana tidak mendapat benih yang
diperlukan. Justeru itu, petani terpaksa mencari jalan keluar dalam memastikan sawah mereka
sentiasa dapat diusahakan. Mereka juga tidak dapat mengusahakan tanaman kerana sistem
pengairan tidak diselenggarakan dengan baik dan sempurna.

Soalnya, bagaimana kerajaan dapat memastikan para petani tidak dibebani dengan
harga benih yang tinggi, yang kadang-kadang membebankan mereka disebabkan permainan
orang tengah, yang meraih keuntungan secara mudah. Saya yakin dengan pelebaran kuasa ini.
Saya ingin bertanya, bagaimana kerajaan dapat memastikan benih sampai kepada petani
mengikut jadual yang telah ditetapbkan agar tanaman padi dapat dilaksanakan mengikut musim
yang telah ditetapkan?

Sekiranya saya tidak ada masalah untuk menyokong pindaan akta ini, sekiranya ia
memberi manfaat kepada semua pihak yang terlibat dengan industri padi dan beras negara.
Namun, dengan kuasa yang lebih besar harus digunakan dan dilaksanakan dengan penuh
tanggungjawab.

Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Tampin. Yang Berhormat Kuala

Kedah, silakan.

4.53 ptg.

Dr. Azman bin Ismail [Kuala Kedah]: Bismillahi Rahmani Rahim. Terima kasih Tuan
Yang di-Pertua atas peluang untuk saya turut membahaskan pindaan Rang Undang-undang
Kawalan Padi dan Beras 1994.
