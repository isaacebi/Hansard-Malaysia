DR. 19.7.2022 122

kesamarataan setiap individu serta menolak sebarang bentuk diskriminasi termasuklah
berasaskan gender.

Rang undang-undang ini akan menjadi suatu akta yang mengiktiraf gangguan seksual
sebagai pencabulan maruah manusia. Satu bentuk diskriminasi dan keganasan berasaskan
gender. la seterusnya mengadakan peruntukan bagi hak tebus rugi bagi mana-mana orang yang
diganggu secara seksual melalui penubuhan tribunal bagi antigangguan seksual selain
menggalakkan kesedaran tentang gangguan seksual dengan mengadakan peruntukan yang
berkaitan dengannya.

Tuan Yang di-Pertua, dan Ahli-ahli Yang Berhormat. Bagi tujuan penggubalan Rang
Undang-undang AGS, KPWKM telah melaksanakan perkara-perkara berikut:

(i) soal selidik;

(ii) sesi libat urus;

(iii) penubuhan pasukan projek khas (special project team (SPT)); dan
(

iv) penelitian ke atas perundangan dan dasar sedia ada.

Pada tahun 2019, Kementerian Pembangunan Wanita, Keluarga dan Masyarakat melalui
Jabatan Pembangunan Wanita telah melancarkan soal selidik gangguan seksual dalam talian
untuk mendapatkan pandangan masyarakat berkenaan gangguan seksual. Soal selidik ini
melibatkan seramai 28,852 orang responden di Malaysia.

Hasil soal selidik tersebut menunjukkan sebahagian besar responden 62 peratus
menyatakan bahawa undang-undang sedia ada di Malaysia tidak mencukupi untuk
mengendalikan kes gangguan seksual dan majoriti 93.7 peratus responden memilih untuk tidak
membuat laporan kepada pihak berkuasa. Ini kerana apa? Hal ini kerana takut atau malu untuk
melaporkannya dan tidak mempunyai bukti yang mencukupi.

KPWKM juga telah mengadakan beberapa sesi libat urus dan sesi penerangan dengan
pelbagai pihak berkepentingan yang terdiri daripada wakil agensi kerajaan, ahli akademik,
pertubuhan bukan kerajaan, Persatuan Majikan-majikan Malaysia, Kongres Kesatuan Sekerja
Malaysia dan Majlis Perwakilan Pelajar Institusi Pengajian Tinggi.

Selain daripada itu, pasukan projek khas yang telah ditubuhkan dianggotai oleh agensi
kerajaan, ahli akademik dan NGO yang mempunyai kepakaran, pengetahuan dan pengalaman
berkenaan kes gangguan seksual untuk membantu dan membangunkan draf awal Rang Undang-
undang AGS ini.

Sebagai persediaan untuk bacaan kali kedua Rang Undang-undang AGS 2021,
kementerian telah mengambil inisiatif untuk mewujudkan platform soal selidik atau maklum balas
awam menerusi laman mikro yang telah dijalankan mulai 1 Januari 2022 sehingga 15 Julai 2022
untuk mengenal pasti tahap penerimaan masyarakat awam ke atas Rang Undang-undang AGS.

Hebahan mengenai laman mikro ini telah dibuat menerusi pelbagai medium. Antaranya
stesen radio, stesen televisyen dan hebahan e-mel kepada kementerian, agensi serta institusi

pengajian tinggi. Hasil soal selidik awam tersebut mendapati lebih dari 87 peratus responden
