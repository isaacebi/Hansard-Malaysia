DR. 19.7.2022 71

Manakala selepas tempoh PKP ini, telah dibuat promosi secara third mission di negara-negara
luar seperti Korea dan Germany yang telah berjaya menarik pelaburan sejumlah lebih kurang
RM65 bilion.

Dato’ Ramli bin Dato’ Mohd Nor [Cameron Highlands]: Yang Berhormat Timbalan
Menteri, sila gulung jika tidak dapat menjawab, sila bertulis.

Dato’ Eddin Syazlee bin Shith: Ya. Ada tiga lagi, ada empat lagi soalan yang saya tak
sempat. Kalau diizinkan saya ringkaskan sedikit Tuan Yang di-Pertua dalam tempoh satu dua
minit dan selebihnya saya akan jawab secara bertulis.

Dato’ Ramli bin Dato’ Mohd Nor [Cameron Highlands]: Baik.

Dato’ Eddin Syazlee bin Shith: Terima kasih, Tuan Yang di-Pertua. Berkenaan Yang
Berhormat Dungun, kawasan-kawasan yang dikatakan high impact economy. Secara
keseluruhannya, ECER ini telah menyebabkan wujudnya peluang pekerjaan sebanyak 30,600
manakala banyak program ataupun aktiviti-aktiviti ekonomi yang memberikan kesan ataupun
impak dan peluang dari segi pulangan pelaburan dan juga peluang pekerjaan yang terhasil
sejumlah 30,600 yang saya sebutkan. Seperti antaranya Jambatan Angkat dan juga Farm Fresh
di syarikat induk ECER, projek penternakan lembu di Pahang yang banyak memberikan peluang
pekerjaan.

Selanjutnya, saya pergi ke pembahas yang kelapan. Yang Berhormat Dungun tadi, akibat
PKP, kita memang - semua aktiviti ekonomi adalah terjejas.

01520

Walau bagaimanapun, usaha-usaha untuk mempertingkatkan ekonomi ini banyak dibuat
sama ada secara online, dan selepas tempoh PKP, ia dibuat secara terus dengan
mempromosikan negara kita kepada pelabur-pelabur luar.

Bagi menjawab soalan Yang Berhormat Kulim-Bandar Baharu, apakah sekarang ini ada-
okey, tempoh sudah tamat Tuan Yang di-Pertua. Untuk Yang Berhormat Kulim-Bandar Baharu
dan Yang Berhormat Kuantan serta Yang Berhormat Setiu, saya akan sediakan jawapan bertulis
yang memperincikan setiap isu dan persoalan yang dibangkitkan oleh ketiga-tiga pembahas
tersebut. Terima kasih Tuan Yang di-Pertua.

Dato' Ramli bin Dato' Mohd Nor [Cameron Highlands]: Terima kasih Yang Berhormat
Timbalan Menteri.

Ahli-ahli Yang Berhormat, sekarang saya kemukakan masalah kepada Majlis bagi
diputuskan. Masalahnya ialah bahawa rang undang-undang ini dibacakan kali yang kedua
sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]

[Dato' Ramli bin Dato' Mohd Nor (Cameron Highlands) mempengerusikan
Jawatankuasa]
