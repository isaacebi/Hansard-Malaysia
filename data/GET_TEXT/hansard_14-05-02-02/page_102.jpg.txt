DR. 19.7.2022 96

masalahnya kalau kita zoom in, kita tengok Sabah dan Sarawak. SSL di Sabah sekarang merosot
daripada sejak tahun 1980-an sampai ke-23 peratus sahaja pada tahun 2020.

Negeri Sarawak pun, kalau saya tidak silap setakat 38 peratus. Sabah dan Sarawak ini
merupakan dua buah wilayah yang terletak di tanah besar Malaysia ini. Akan tetapi, SSL untuk
beras di Sabah dan Sarawak tidak lebih 50 peratus. Di Sabah 23 peratus, di Sarawak 38 peratus.
So, macam mana kita hendak memajukan industri penanaman padi di Sabah dan Sarawak dan
terutamanya di Sabah kerana Yang Berhormat Menteri pun berasal dari Sabah.

Sabah sekarang, kita perlukan 74 ribu tan metrik beras satu tahun. Bukan- kita cuma
dapat pengeluaran 74 ribu tan metrik. Sebenarnya, kita perlukan 400 ribu tan metrik beras di
Sabah. So, macam mana kita hendak mengoptimumkan penggunaan tanah di Sabah dan
Sarawak?

Ini kerana, Sabah dan Sarawak tidak ada tanah yang luas. Takkan Sabah dan Sarawak,
kita terpaksa untuk menanggung pengimportan padi dan beras daripada Semenanjung ataupun
dari luar negara kerana kita terpaksa menanggung kos logistik, kos perkapalan yang lebih.

So, saya minta Yang Berhormat Menteri juga untuk memberikan sedaya upaya yang
boleh membantu untuk mempertingkatkan segala-gala kemajuan untuk industri penanaman padi
dan sawah di Sabah dan Sarawak serta menjadikan Sabah merupakan jelapang padi untuk
Malaysia juga. Terima kasih.

Tuan Yang di-Pertua: Terima kasih Yang Berhormat Kota Kinabalu. Yang Berhormat

Tampin, sila.

4.49 ptg.

Datuk Dr. Hasan bin Bahrom [Tampin]: Terima kasih Tuan Yang di-Pertua kerana
memberi ruang kepada saya untuk membahaskan perkara yang berhubung dengan Rang
Undang-undang Kawalan Padi dan Beras 1994 (Pindaan) 2022.

Itu satu rang undang-undang yang telah diluluskan lebih kurang 28 tahun yang lepas.
Sudah pasti ada kemungkinan terdapat kelemahan dan tidak lagi sesuai pada masa ini.
Walaupun ia dipinda beberapa seksyen yang difikirkan sesuai, saya kira pindaan ini perlu
dilakukan sekiranya untuk menjaga kualiti pengeluaran dan jenama padi dan beras negara dapat
terus terjamin kelestariannya berkembang dan diperkukuh. Malah lebih penting iaitu jaminan kita
dalam membela kebajikan para penanam padi yang sentiasa terhimpit kesukaran dan
dipermainkan oleh orang tengah.

#1650

Kita berharap dengan adanya peruntukan baharu yang dikemukakan dalam
pembentangan rang undang-undang ini, ia mampu menangani permasalahan yang timbul.
Jangan adanya rang undang-undang ini hanya indah dalam catatan buku tetapi daripada aspek
pelaksanaan dan pemantauannya belum mencerminkan apa yang terkandung di dalam

peraturan tersebut dan penggunaan kuasa yang tidak terkawal.
