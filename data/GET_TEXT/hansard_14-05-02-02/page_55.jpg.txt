DR. 19.7.2022 49

[Rang undang-undang dilaporkan dengan tidak ada pindaan; dibacakan kali yang ketiga,
disokong oleh Timbalan Menteri di Jabatan Perdana Menteri (Tugas-tugas Khas) (Datuk Mastura
binti Tan Sri Dato’ Mohd Yazid) dan diluluskan]

RANG UNDANG-UNDANG MAJLIS PEMBANGUNAN WILAYAH
EKONOMI PANTAI TIMUR (PINDAAN) 2022

Bacaan Kali Yang Kedua dan Ketiga

12.27 tgh.

Timbalan Menteri di Jabatan Perdana Menteri (Ekonomi) [Dato’ Eddin Syazlee bin
Shith]: Tuan Yang di-Pertua, saya mohon untuk mencadangkan Rang Undang-undang Majlis
Pembangunan Wilayah Ekonomi Pantai Timur (Pindaan) 2022 dibacakan kali yang kedua
sekarang.

Tuan Yang di-Pertua, rang undang-undang yang akan saya bentangkan adalah Rang
Undang-undang Majlis Pembangunan Wilayah Ekonomi Pantai Timur (Pindaan) 2022. Rang
Undang-undang Majlis Pembangunan Wilayah Ekonomi Pantai Timur (Pindaan) 2022 ini
bertujuan untuk memohon pindaan kepada seksyen 4 Akta Majlis Pembangunan Wilayah
Ekonomi Pantai Timur 2008 [Akta 688] untuk menjadikan Daerah Segamat di Johor sebagai
sebahagian dari Wilayah Ekonomi Pantai Timur. Dengan itu Tuan Yang di-Pertua, saya mohon
mencadangkan.

Tuan Yang di-Pertua: Silakan, ada sesiapa yang menyokong?

Timbalan Menteri Dalam Negeri | [Dato’ Sri Dr. Haji Ismail bin Haji Mohamed Said]:
Saya menyokong.

Tuan Yang di-Pertua: Terima kasih Yang Berhormat Timbalan Menteri. Ahli-ahli Yang
Berhormat, masalah di hadapan Majlis ialah rang undang-undang bernama suatu akta untuk
meminda Akta Majlis Pembangunan Wilayah Ekonomi Pantai Timur 2008 dibacakan kali yang
kedua sekarang dan terbuka untuk dibahas.

Saya mempunyai senarai pembahas, sembilan orang semuanya. Akan dimulakan oleh
Yang Berhormat Kuala Krai dan diikuti oleh Yang Berhormat Sepang dan Ahli-ahli Yang
Berhormat berikut, Yang Berhormat Pasir Mas, Yang Berhormat Kepong, Yang Berhormat
Pontian, Yang Berhormat Jerantut, Yang Berhormat Setiu, Yang Berhormat Bachok dan akhir
sekali Yang Berhormat Dungun. Silakan, Yang Berhormat Kuala Krai, 10 minit kalau boleh Yang

Berhormat.

12.29 tgh.
