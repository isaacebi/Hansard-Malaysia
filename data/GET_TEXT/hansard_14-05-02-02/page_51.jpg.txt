DR. 19.7.2022 45

Tuan Mohamed Hanipa bin Maidin [Sepang]: Tuan Yang di-Pertua, this is Dewan
Rakyat untuk membincangkan hal-hal rakyat.
Tuan Yang di-Pertua: Diminta Yang Berhormat...
Tuan Mohamed Hanipa bin Maidin [Sepang]: Kenapa Tuan Yang di-Pertua sebagai
Speaker Dewan Rakyat...
[Pembesar suara dimatikan]
RANG UNDANG-UNDANG

RANG UNDANG-UNDANG KEHADIRAN WAJIB PESALAH-PESALAH
(PINDAAN) 2021

Bacaan Kali Yang Kedua dan Ketiga

Aturan Urusan Mesyuarat dibaca bagi menyambung semula perbahasan yang
ditangguhkan atas masalah, “Bahawa Rang Undang-undang ini dibacakan kali yang kedua
sekarang”. [18 Julai 2022]

Tuan Yang di-Pertua: Yang Berhormat Sepang, Yang Berhormat Sepang. Sudah. Minta
Yang Berhormat Menteri menjawab 15 minit. Silakan.
Tuan Mohamed Hanipa bin Maidin [Sepang]: Tidak fainah, Tuan Yang di-Pertua.

Bagilah kami cakap juga.

12.13 tgh.

Timbalan Menteri Dalam Negeri | [Dato’ Sri Dr. Haji Ismail bin Haji Mohamed Said]:
Terima kasih Tuan Yang di-Pertua. Pertama sekalinya, saya ingin ucapkan ribuan terima kasih...

Tuan Mohamed Hanipa bin Maidin [Sepang]: Tuan Yang di-Pertua, saya hendak quote
peraturan mesyuarat boleh, Tuan Yang di-Pertua?

Dato’ Sri Dr. Haji Ismail bin Haji Mohamed Said: ...Kepada empat orang Ahli Yang
Berhormat yang berbahas pada lewat petang semalam. Ingin saya memaklumkan kepada semua
Ahli Dewan bahawa Rang Undang-undang Kehadiran Wajib Pesalah-pesalah (Pindaan) 2021
(RUU PKW) digubal bertujuan untuk meminda Akta Kehadiran Wajib Pesalah-pesalah 1954 [Akta
461] dan menggantikan Ordinan Darurat (Kehadiran Wajib Pesalah-pesalah) (Pindaan) 2021
bagi memperkasakan inisiatif pemenjaraan di luar tembok penjara melalui Program Pemulihan
Dalam Komuniti.

Peruntukan di dalam Akta 461 wajar diperkukuhkan selari dengan perubahan semasa
sistem perundangan daripada keadilan pembalasan kepada keadilan pemulihan bagi memberi
ruang kedua kepada lebih ramai pesalah dengan menjalani hukuman dan pemulihan di luar
penjara.

Perintah Kehadiran Wajib merupakan hukuman alternatif di luar tembok penjara yang
dijatuhkan oleh mahkamah kepada pesalah melakukan kesalahan tertentu, di mana pesalah ini

dikehendaki menjalankan kerja wajib untuk kepentingan masyarakat. Program pemulihan akan
