DR. 19.7.2022 83

individu, koperasi, persatuan dan syarikat-syarikat local yang kecil-kecil ini yang sudah pun
mengusahakan banyak sawah terbiar ataupun yang tidak diusahakan oleh tuan-tuan tanah. Ini
mereka telah berjaya.

Saya ada seorang dalam kawasan saya, seorang kakitangan penjara di Pokok Sena. Dia
bekerja di penjara tetapi dalam masa yang sama dia telah menyewa sawah-sawah padi sampai
lima ke 60 gelung di Kedah dan dia berjaya mendapat satu pendapatan yang lebih besar.
Maknanya mereka telah berjaya. Ada satu kumpulan di kawasan...

Tuan Ahmad Tarmizi bin Sulaiman [Sik]: Yang Berhormat Pokok Sena, boleh saya
mencelah sedikit.

Dato’ Mahfuz bin Haji Omar [Pokok Sena]: Di seluruh Malaysia.

Tuan Ahmad Tarmizi bin Sulaiman [Sik]: Boleh Pokok Sena.

Dato’ Mahfuz bin Haji Omar [Pokok Sena]: Ada satu kumpulan dalam FB ini semangat
padi, kumpulan ini diketuai oleh seorang pesawah di kawasan-kawasan saya.

Tuan Ahmad Tarmizi bin Sulaiman [Sik]: Pokok Sena bagi sedikit.

Dato’ Mahfuz bin Haji Omar [Pokok Sena]: Mereka telah menunjukkan bagaimana
kumpulan-kumpulan usahawan-usahawan tani yang berjaya dalam berbagai-bagai sama ada
dalam pertanian padi itu sendiri ataupun dalam produk-produk yang lain yang berkaitan dengan
pertanian padi.

Ini menunjukkan kepada saya bahawa suatu yang sangat memberikan galakan kepada
usahawan-usahawan petani yang kecil ini untuk mereka diangkat dan untuk menyertai estet padi
ini, bukannya diberikan macam mana disebut pada 19 syarikat besar yang akhirnya akan
menjadikan mereka-mereka syarikat kecil ini akan ketinggalan.

Tuan Ahmad Tarmizi bin Sulaiman [Sik]: Yang Berhormat Pokok Sena. Yang
Berhormat sebut tadi ada usahawan padi yang mengusahakan padi dalam skala yang besar, luas
sehingga mereka berjaya.

Jadi, adakah Yang Berhormat faham bahawa Projek Smart Sawah Berskala Besar
(SMART SBB) itulah yang hendak dilaksanakan oleh kerajaan yang mana_ secara
implementasinya sudah pun mendapat kejayaan kepada petani itu sendiri.

Dato’ Mahfuz bin Haji Omar [Pokok Sena]: Baik. Tidak apa.

Tuan Ahmad Tarmizi bin Sulaiman [Sik]: Bagaimana Yang Berhormat Pokok Sena
kata SMART SBB itu tidak sesuai tetapi dalam masa yang sama Yang Berhormat Pokok Sena
sebut ada pengusaha padi yang berjaya menanam secara berskala besar. Jadi, nampak ada
perbezaan di situ.

Dato’ Mahfuz bin Haji Omar [Pokok Sena]: Ya, mereka usahawan-usahawan padi
Tuan Yang di-Pertua, yang tidak masukkan dalam SMART SBB ini diambil 19 syarikat besar. Ini
memorandum daripada kumpulan petani padi yang dihantar kepada Menteri.

Saya sebut ini apa yang terkandung dalam memorandum padi. Dalam memorandum

yang dihantar oleh kumpulan-kumpulan petani iaitu Pertubuhan Persaudaraan Pesawah
