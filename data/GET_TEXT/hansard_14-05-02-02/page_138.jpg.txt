DR. 19.7.2022 132

Puan Hannah Yeoh [Segambut]: Saya setuju kalau kita hendak perkenalkan undang-
undang baharu, memang kita perlu belanja untuk program kesedaran dalam kalangan pembuat

undang-undang dahulu, pembuat dasar kemudian penguat kuasa dan semua agensi.

01850

Saya bagi satu contoh. Enakmen Kebebasan Maklumat (FOI) di Selangor dan Pulau
Pinang. Selepas kita luluskan enakmen tersebut, kita kena belanja duit untuk latihan training
untuk information officer. Selepas beberapa tahun kita luluskan undang-undang tersebut, kita
juga ada buat pendengaran terbuka untuk Jawatankuasa SELCAT ya. SELCAT buat public
hearing untuk mendengar sama ada undang-undang itu efektif atau tidak. Aduan yang telah
masuk, berapa lama mereka gunakan untuk selesaikan masalah tersebut dan sama ada pengadu
semua gembira tidak dengan langkah yang telah diambil melalui enakmen tersebut.

Jadi, ini hanya adalah langkah pertama. This is just the first step. Sebenarnya untuk
pastikan ada keadilan untuk mangsa-mangsa mendapat relieve yang mereka perlukan, latihan
perlu diberikan dan kesedaran itu. Jadi saya rasa selepas ini diluluskan, KPWKM kena bergerak
dengan laju kena pastikan kesedaran itu wujud. Media itu sangat penting untuk bagi kesedaran.

Untuk gurauan itu, saya faham kadang-kadang memang ada gurauan tetapi kalau kita
lihat kes pelajar tersebut, kalau ada gurauan yang bersifat tidak senonoh seperti rape joke, itu
memang semua orang setuju tidak sesuai dan tindakan tatatertib mesti diambil dengan cepat
untuk kes-kes seperti itu. Jadi, itu sebab saya kata iltizam politik, mesej daripada Kabinet dan
kerajaan sangat penting untuk pastikan mesej itu tidak akan menghalang pengadu lain untuk
membuat aduan.

Dengan itu, Segambut menyokong rang undang-undang ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang Berhormat

Segambut. Seterusnya saya menjemput Yang Berhormat Tebrau.

6.52 ptg.

Tuan Steven Choong Shiau Yoon [Tebrau]: Terima kasih Tuan Yang di-Pertua
mengizinkan saya sertai perbahasan Rang Undang-undang Antigangguan Seksual 2021.

Tuan Yang di-Pertua, rang undang-undang ini adalah satu usaha melindungi mangsa
selain memudah cara tuntutan mangsa melalui penubuhan Tribunal Antigangguan Seksual.
Pembentangan rang undang-undang ini memang dinanti-nantikan rakyat dan sudah masanya ia
dilaksanakan. Oleh sebab award mesti dibuat dalam 60 hari dan berdasarkan balance of
probabilities.

Datuk Haji Hasanuddin bin Mohd Yunus [Hulu Langat]: Tuan Yang di-Pertua, maaf.
Lima minit atau 20 minit? Saya tengok jam itu.

Timbalan Yang di-Pertua [Dato’ Mohd Rashid Hasnon]: Lima minit. Minta maaf.
Timer, sila pastikan tertera lima minit.
