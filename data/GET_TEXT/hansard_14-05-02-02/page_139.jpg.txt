DR. 19.7.2022 133

Tuan Steven Choong Shiau Yoon [Tebrau]: Sementara saya menyambut baik
pembentangan rang undang-undang ini, saya juga terpanggil untuk bertanyakan beberapa isu
yang memerlukan penjelasan daripada Menteri.

Pertama, adakah penubuhan Tribunal akan dilaksanakan hanya di_peringkat
Kebangsaan atau ia lebih menyeluruh ke seluruh negeri dan daerah? Ini kerana sekiranya
penubuhannya berpusat, maka mangsa akan terbeban oleh kos perjalanan dan logistik yang
tinggi.

Kedua, apabila Tribunal mempunyai bidang kuasa untuk mendengar dan menentukan
sebarang aduan gangguan seksual yang dibuat oleh mana-mana orang, apakah garis panduan
yang digunakan bagi mengelak tindakan mangsa yang berniat jahat untuk menyusahkan
seseorang?

Ketiga, hak untuk hadir semasa pendengaran tidak membenarkan mangsa diwakili oleh
peguam bela dan peguam cara. Saya berpendapat kita perlu berikan seseorang mangsa
gangguan seksual membuat pilihan sama seperti hak membenarkan seseorang di bawah umur
boleh diwakili.

Keempat, bolehkah seseorang pengadu atau pihak yang dituduh membuat rujukan
kepada hakim mahkamah tinggi mengenai persoalan undang-undang seperti mana hak diberikan
kepada Tribunal?

Kelima, untuk mengelakkan penyalahgunaan undang-undang oleh orang yang berniat
jahat, bolehkah satu ketetapan dilaksanakan agar kos dikenakan ke atas mereka sekiranya
Tribunal berjaya mengesahkan?

Keenam, saya setuju dengan Yang Berhormat Segambut bahawa peraturan-peraturan
serta garis panduan mesti digariskan selepas consultation yang menyeluruh melibatkan NGO-
NGO yang berkenaan.

Akhirnya, kita memerlukan kesedaran yang tinggi di kalangan rakyat kerana menurut Biro
Statistik Keadilan Amerika Syarikat atau US Bureau of Justice Statistics, satu kesalahan
gangguan seksual tidak mungkin dilaporkan oleh seorang mangsa jika pesalah adalah pasangan
intim semasa atau bekas pasangan ataupun orang perkenalan atau seorang rakan, tetapi
mangsa kemungkinan besar akan melaporkan jika pesalah adalah seorang tidak dikenali.
Sesetengah mangsa emosi mereka terganggu malah berdepan dengan tempoh trauma selepas
mengalami penderaan dan takut untuk menghubungi polis atau melaporkan kepada mana-mana
pihak berkuasa.

Bagi mangsa lain, keputusan untuk tidak melaporkan pada mulanya hanya masalah
kelewatan atau menunda kerana ramai yang berkerut untuk memahami bagaimana kes cabul
boleh berlaku kepada diri mereka. Namun, apabila masa berlalu, mereka semakin enggan untuk
menangani kejadian itu. Kesannya, mereka memutuskan untuk tidak melanjutkan perkara
tersebut dan tidak melaporkan kes gangguan seksual itu dan mangsa tidak tampil ke hadapan.

Sebab-sebab lain yang membuat mangsa tidak tampil ke hadapan adalah, satu,
perasaan takut pelaku membalas dendam; kedua, perasaan malu; ketiga, perasaan tidak cukup
