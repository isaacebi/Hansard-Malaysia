DR. 19.7.2022 63

Industri-industri di Gebeng mengeluh berkenaan dengan tidak cukupnya bekalan air untuk
industri di Gebeng. Malah ada juga pelabur-pelabur kita yang melabur— ada kilang di Gebeng
yang sudah mahu berpindah ke luar negara. Mengeluh kerana tidak cukupnya bekalan air
sehinggakan mereka tidak boleh menjalankan operasi 24 jam.

Saya ingat kalau Tuan Yang di-Pertua ingat kes dari tahun 2018, kes besar berkenaan
dengan katanya curi air tetapi silap fahamlah tetapi isunya industri di Gebeng dan MCKIP
terpaksa bercompete ataupun berlawan dengan pengguna domestik. Loji Semambu yang
membekalkan air untuk seluruh penduduk sekitar Kuantan, tidak cukup untuk membekalkan air
untuk industri.

Pada ketika Pakatan Harapan menjadi kerajaan, kita mencadangkan bahawa ada
proses, ada desalination water treatment plant sebab kita dekat dengan laut. Kita juga ada
mencadangkan bahawa ada loji khas untuk air industri kerana air industri ini tidak sama dengan
air minuman, air domestik.

Kenapa kilang-kilang industri harus compete ataupun berebut hendak guna air dengan
penggunaan domestik sehinggalah selalu sangat ada gangguan bekalan air di rumah-rumah di
kawasan Kuantan. Jadi, apabila cuaca panas dan paras air di sungai dan di Muka Sauk di Sungai
Kobat itu rendah, maka air tidak cukup, loji itu bermasalah, kemudian diambil pula ke industri,
kita ada masalah pengguna-pengguna domestik.

Tuan Yang di-Pertua, bila kita bercakap tentang pembangunan mampan kena bercakap
tentang infrastruktur. Infrastruktur bukan setakat bagi projek tetapi bagaimana benar-benar
hendak membangunkan industri pelancongan, industri perkilangan dan _ sebagainya.
Bagaimanakah kita hendak guna deep sea port itu sebaiknya? Akan tetapi ini semua tidak dia
impak ataupun bahagian-bahagian tidak berkait dan tidak melihat kepada keseluruhan
pembangunan mampan.

Jadi, ini saya mohon penjelasan daripada Yang Berhormat Menteri. Terima kasih, Tuan
Yang di-Pertua.

Dato’ Ramli bin Dato’ Mohd Nor [Cameron Highlands]: Terima kasih Yang Berhormat

Kuantan. Berikutan ini dipersilakan Yang Berhormat Setiawangsa.

2.45 ptg.

Tuan Nik Nazmi bin Nik Ahmad [Setiawangsa]: Terima kasih Tuan Yang di-Pertua.
Setiawangsa ingin turut serta membahaskan Rang Undang-undang Majlis Pembangunan
Wilayah Ekonomi Pantai Timur (Pindaan) 2022.

Kita tahu bahawa projek koridor-koridor ekonomi termasuk koridor ini merupakan antara
hasil Kerajaan Barisan Nasional dahulu. Antara masalahnya ia terdapat terlalu banyak prioriti
sampai kita tidak tahu mana prioriti sebenar. Kalau semuanya prioriti, maka sudah tentu ia tidak
akan menggambarkan keadaan sebenar. Terlalu banyak konsultan mungkin dilantik untuk

menghasilkan projek ini.
