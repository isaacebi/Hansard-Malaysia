DR. 19.7.2022 104

Perbahasan Rang Undang-undang Kawalan Padi (Pindaan) 2022 hari ini saya ingin
fokuskan berkaitan dengan seksyen 28. Yang Berhormat Menteri, Tuan Yang di-Pertua, kalau
kita tengok apa yang disebutkan oleh sahabat saya Yang Berhormat Kuala Kedah tadi ada sama
lebih kurang dengan saya.

Saya harap boleh wujudkan jawatankuasa kecil selain daripada Ketua Pengarah dengan
keizinan bertulis pendakwa raya pada bila-bila masa sebelum pertuduhan dimulakan
mengkompaun apa-apa kesalahan yang ditetapkan sebagai satu kesalahan yang boleh kompaun
dengan membuat satu tawaran bertulis kepada orang yang disyaki dengan munasabah telah
melakukan kesalahan ini untuk mengkompaun kesalahan itu dan membayar kepada Ketua
Pengarah satu amaun yang tidak melebihi 50 peratus daripada amaun denda maksimum.

Jadi, saya difahamkan RM50,000 bayar RM25,000 yang orang itu boleh dikenakan jika
dia telah disabitkan kesalahan. Dalam masa yang dinyatakan dalam tawaran bertulis itu.
Seksyen 28A(5), “jika sesuatu kesalahan telah dikompaunkan di bawah seksyen ini, (a) tiada
pendakwaan boleh dimulakan berkaitan dengan kesalahan terhadap kepadanya tawaran untuk
mengkompaun dibuat’. Maksudnya, Ketua Pengarah boleh mengenakan kompaun kepada orang
yang hanya disyaki baru dengan munasabah dan melakukan kesalahan itu dengan membayar
sebanyak 50 peratus kepada Ketua Pengarah.

Jadi, ini ada sebarang kemungkinan, boleh jadi this side or the other side. The other side
contohnya dia tahu bayar 50 percent sahaja, dia boleh buat kesalahan banyak-banyak, dia serah
diri, bayar 50 percent, baru disyaki belum lagi dituduh. This side kemungkinan ada pihak-pihak
tertentu boleh salah guna kuasa juga. Jadi, orang yang disyaki dengan munasabah perlu
membayar, tetapi sebelum pertuduhan dimulakan. Pay first or ataupun before you mulakan
siasatan. Jadi, tuduh dahulu, kemudian baru siasat.

Adakah perkataan sebelum pendakwaan dan pertuduhan dimulakan, “jika sesebuah
pihak disyaki dengan munasabah, sudah terus boleh dikenakan hukuman, perlu dibuat
pendakwaan dan sabitan dahulu”. Saya mohon Yang Berhormat Menteri memberi penjelasan
apakah yang dimaksudkan dengan ‘sebelum pertuduhan dibuat’. Saya fikir Yang Berhormat
Menteri perlu mengkaji semula seksyen baharu iaitu seksyen 28A. Ini kerana saya rasa wujudnya
kelompangan. Saya khuatir, macam saya sebutkan tadi ada pihak-pihak salah guna kuasa.

Jadi, saya juga ingin mencadangkan agar seksyen 13 dalam akta itu juga dipinda
berkaitan dengan kuasa merampas Tuan Yang di-Pertua. Seksyen 13 berkaitan rampasan padi
dan beras berdasarkan syak dan munasabah. Semata-mata dipinda kerana beban pembuktian
yang lebih berat sebelum sesuatu rampasan itu dibuat.

Jadi, kalau dalam hal ini, saya melihat yang memberi mudarat kepada pihak yang
disabitkan kesalahan, tetapi hanya dengan disyaki dengan munasabah. What /’m saying is
dengan izin kesan barang-barang rampasan tersebut. Katalah setelah mereka rampas, barang-
barang itu terbiar dalam stor MAFI atau di mana-mana sekian lama, selepas itu mereka pergi ke

mahkamah didapati orang itu tidak bersalah, hal ini akan merugikan negara. Terutamanya kes
