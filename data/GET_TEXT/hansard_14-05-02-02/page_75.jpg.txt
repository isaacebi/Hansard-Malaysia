DR. 19.7.2022 69

kerajaan untuk membantu mereka yang berada di bawah garis kemiskinan supaya dapat keluar
dan dapat hidup selesa seperti orang yang lain.

Jadi, selanjutnya berkenaan loji rawatan air yang di Klang. Loji rawatan air ini ada dua
fasa. Fasa yang pertama telah pun siap. Manakala fasa yang kedua sedang dalam proses
pembinaan. Walau bagaimanapun, fasa yang kedua ini telah pun mempunyai bajet ataupun
peruntukkan, yang mana kontraktor akan dilantik, tawaran akan dikeluarkan secara tender pada
Februari 2023.

Walau bagaimanapun, peruntukkan sudah ada dan design telah pun disiapkan, hanya
untuk melantik kontraktor pada bulan Februari nanti. Bajet-bajet ini telah pun diluluskan dan
dimasukkan menjadi sebahagian daripada bajet ECER untuk diguna pakai bagi menjalankan
projek loji rawatan air di Klang untuk fasa yang kedua.

Maknanya rakyat di negeri Kelantan ini perlu bersabar sedikit sehingga fasa yang kedua
ini di tender kan pada bulan Februari nanti. Kontraktor akan dilantik pada bulan Februari nanti.
Walau bagaimanapun, buat sementara waktu ini saya ingat tidak ada masalah untuk
mendapatkan kemudahan air melalui fasa kedua yang telah disiapkan. Jadi, berkenaan Pasar
Terapung di Pulau Suri pula, ini sebenarnya diuruskan oleh kerajaan negeri oleh agensi yang
berkaitan.

Walau bagaimanapun, di masa akan datang sekiranya bersesuaian tidak ada masalah
untuk ECER bekerjasama dengan kerajaan negeri bagi sama-sama memajukan dan
membangunkan industri pelancongan di Pulau Suri ini.

01510

Manakala berkenaan kedudukan LPT3, itu di bawah kuasa KKR. ECRL tidak mempunyai
sebarang kaitan berkenaan status pelaksanaan projek ini. Walau bagaimanapun, ECRL melalui
insentif percukaian yang telah ditawarkan telah berjaya meningkatkan pelaburan sebanyak
RM1.8 bilion berbanding dengan RMO0.7 bilion pada tahun sebelumnya dan ini juga sekali lagi
menjadi petanda yang sangat positif untuk mempertingkatkan pelaburan di negeri Kelantan dan
juga negeri Terengganu.

Selanjutnya saya berpindah ke pembahas yang keempat iaitu Yang Berhormat Pontian
sebentar tadi berkenaan kedudukan food security, dengan izin dan juga keutamaan untuk
menjadikan Segamat sebagai hab pertanian yang penting dan utama. Untuk makluman Yang
Berhormat Pontian iaitu pembahas yang keempat, ada kah Yang Berhormat Pontian?

Seorang Ahli: Tak ada.

Dato’ Eddin Syazlee bin Shith: Tak ada ya? Saya ringkaskan ya sebab beliau tak ada.
Jadi untuk Segamat ini, melalui ECER, kerajaan menyasarkan Segamat bakal diketengahkan
sebagai lembah bioagro ataupun bioagro valley dengan memanfaatkan sektor bioteknologi dan
perniagaan tani bagi meningkatkan aktiviti perniagaan di sana. Cadangan untuk menjadikan
Segamat sebagai sebahagian daripada ECER ini akan memberikan keutamaan kepada aktiviti

pertanian. Selanjutnya...
