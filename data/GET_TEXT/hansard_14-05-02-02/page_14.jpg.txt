DR. 19.7.2022 8

ada benda yang jarang tidaknya atau keunikan warisannya. Gambaran bentuk suatu tapak atau
objek sebagai sebahagian daripada kelas atau jenis suatu tapak atau objek dan akhir sekali, apa-
apa perkara lain yang berkaitan dengan penentuan warisan kebudayaan yang penting.

Maka kalau Melaka hendak mengetengahkannya tengok pada kriteria dahulu. Saya rasa
bolehlah dipohon Yang Berhormat. Sebenarnya memohon untuk mendaftar di bawah Warisan ini
ianya tidak kira sama ada individu ataupun komuniti ataupun negeri, majlis daerah ataupun
Kerajaan Persekutuan. Itu sahaja yang boleh saya kongsikan pada masa ini. Terima kasih Yang
Berhormat.

Timbalan Yang di-Pertua [Dato’ Mohd Rashid Hasnon]: Terima kasih Yang Berhormat
Menteri. Pertanyaan-pertanyaan Menteri seterusnya saya ingin menjemput Yang Berhormat
Bukit Bendera.

3. Tuan Wong Hon Wai [Bukit Bendera] minta Menteri Kewangan menyatakan
bagaimana kerajaan membiayai jumlah keseluruhan subsidi yang dijangka akan mencecah
RM80 bilion bagi tahun 2022 dan apakah bentuk pembaharuan dasar subsidi yang sedang
dirancang.

Menteri Kewangan [Datuk Seri Utama Tengku Zafrul bin Tengku Abdul Aziz]:
Terima kasih Tuan Yang di-Pertua. Untuk makluman Ahli Yang Berhormat Bukit Bendera,
perbelanjaan Kerajaan Persekutuan dijangka meningkat seperti yang disebut tadi dengan ketara
berbanding anggaran Bajet 2022 sebanyak RM332.1 bilion. Ini disebabkan oleh peningkatan
subsidi dan bantuan sosial yang mendadak di mana jumlah keseluruhannya dijangka akan
mencecah RMB80 bilion jauh lebih tinggi berbanding dengan jumlah RM31 bilion semasa Bajet
2022 dibentangkan.

Umum diketahui langkah ini diambil untuk mengurangkan beban kenaikan kos sara hidup
bagi seluruh rakyat kita ekoran kenaikan harga komoditi dunia. Izinkan saya untuk berkongsi
beberapa fakta. Pertama, saya ingin menegaskan bahawa dakwaan kerajaan mengurangkan
bantuan dan subsidi adalah tidak benar sama sekali. Hakikatnya kerajaan terus memberi
pelbagai bantuan dan subsidi kepada rakyat terutamanya berkaitan minyak dan petroleum.

Di samping itu kerajaan juga telah memperkenalkan subsidi baharu yang tidak termasuk
dalam Bajet 2022 iaitu bagi ayam, telur serta elektrik. Bagi petrol, diesel dan LPG contohnya,
anggaran keperluan subsidi tahun ini adalah RM37.3 bilion berbanding RM13.2 bilion pada tahun
lepas. Minyak masak pula telah mencecah RM4 bilion berbanding RM2.2 bilion dan bagi subsidi
kepenggunaan lain anggaran perbelanjaan adalah RM9.7 bilion berbanding hanya RM1.1 bilion
tahun lepas.

Kedua, semasa Bajet 2022 dibentangkan, andaian harga minyak mentah dunia bagi
anggaran hasil dan subsidi ditetapbkan pada kadar USD66 setong. Kini harga minyak mentah
dunia telah meningkat melebihi USD100 setong semenjak bulan Mac tahun ini. Bagi minyak sawit

mentah ataupun CPO pula andaian bajet 2022 adalah sekitar RM3,400 setan metrik tetapi purata
