DR. 28.7.2022 92

sebab ada banyak kes lompat ini yang berlaku di peringkat DUN. Jadi itulah saya tanya
sahaja, adakah gambaran timeframe itu?

Dato Sri Dr. Haji Wan Junaidi bin Tuanku Jaafar: Kalau kita lihat sekarang, kita
mempunyai sekurang-kurangnya empat buah negeri sudah ada undang-undang yang sama
Yang Berhormat sebenarnya. Walaupun undang-undang di Sabah telah dimansuhkan dan
saya cukup yakin Sabah akan memperkenalkan semula. Sarawak sudah ada, Pulau Pinang
sudah ada, Kelantan, mana satu lagi, Sabah. Jadi maknanya saya cukup yakin negeri-negeri
lain pun bakal akan mengikut langkah yang sama. Kalau tidak, kita akan ambil tindakan untuk
libat urus dengan pihak negeri. Terima kasih Yang Berhormat.

Pertanyaan Ahli Yang Berhormat Shah Alam, Yang Berhormat Pasir Mas, Yang
Berhormat Jempol dan Yang Berhormat Setiawangsa mengenai sama ada seorang Abhli
Dewan Rakyat bertindak keluar parti dalam gabungan yang sama dianggap sebagai bertukar
parti.

Dalam konteks ini, Jawatankuasa Pilihan Khas telah bersetuju dan mengesyorkan
bahawa Ahli Dewan Rakyat yang keluar dari satu parti politik dalam satu gabungan dan
menyertai parti politik yang lain dalam parti gabungan yang sama atau berbeza, maka Ahli
Dewan Rakyat tersebut terhenti menjadi Ahli Dewan Rakyat dan perlu mengosongkan kerusi.

Ini kerana keanggotaan seorang Ahli Dewan Rakyat merujuk kepada keanggotaan
dalam sebuah parti politik dan tidak kira sama ada parti politik itu merupakan anggota
sesebuah parti gabungan atau tidak. Selain itu, keanggotaan seorang Ahli Dewan Rakyat
juga merujuk kepada seorang Ahli Dewan Rakyat, bukan anggota mana-mana parti politik
yang membentuk sesuatu gabungan parti politik tetapi ialah anggota parti gabungan itu (direct
member the coalition party).

Dalam hal ini, Ahli Dewan Rakyat yang merupakan direct member of coalition party
yang berdaftar di bawah Undang-undang Persekutuan akan dianggap bertukar parti jika
beliau keluar daripada gabungan tersebut.

Pertanyaan Ahli Yang Berhormat Pontian, Yang Berhormat Kuala Krai, Yang
Berhormat Batang Lupar, Yang Berhormat Setiu dan Yang Berhormat Lubok Antu mengenai
kedudukan Ahli Dewan Rakyat sekiranya parti politik diwakili keluar daripada gabungan dan
menyertai gabungan lain. Saya ingin menarik perhatian semua Ahli Yang Berhormat bahawa
prinsip larangan Ahli Dewan Rakyat bertukar parti berpegang kepada keahlian Dewan Rakyat
dalam sebuah parti politik. Oleh yang demikian, sebarang tindakan suatu parti politik
termasuk keluar daripada satu gabungan menyertai gabungan lain tidak dianggap sebagai
tindakan bertukar parti.

Mana-mana Ahli Dewan Rakyat yang kekal dalam parti gabungan sedia ada juga
tidak dianggap bertukar parti. Sebagai contoh, jika sebuah parti keluar daripada gabungan
dan menyertai gabungan yang lain tetapi salah seorang anggota parti tersebut iaitu tidak
bersetuju dengan tindakan tersebut, apakah status beliau? Dalam situasi ini, statusnya
bergantung pada kedudukan dia dalam parti tersebut. Perkataan di sini gunakan nama

fictitious nama, Amira. Contohnya tadi ialah:
