DR. 28.7.2022 75

dilihat tidak bersungguh-sungguh dalam memenuhi terma-terma penting yang terkandung
dalam perjanjian antara beliau dengan Perikatan Nasional’.

Jadi semua orang tahu bahawa isunya ialah terma-terma perjanjian penting ini ialah
isu jawatan Timbalan Perdana Menteri. Jadi masih lagi - saya hendak sebut bahawa ini
adalah krisis yang berpanjangan sehingga hari ini krisis. Ini kerana perebutan kedudukan,
perebutan kuasa, perebutan kedudukan satu-satu pihak dalam kerajaan.

Ini suatu yang sangat malang yang seharusnya dilihat oleh semua khususnya oleh
rakyat jelata di luar sana tentang bagaimana duduk dalam satu kerajaan masih ada perasaan
kecewa tidak puas hati terhadap Perdana Menteri. Ini menunjukkan bahawa kerajaan ini
kerajaan yang ibarat kapal hanyut yang tidak tahu di mana pelabuhan ia hendak berlabuh.

Seorang Ahli: Kompas sudah rosak.

Dato’ Mahfuz bin Haji Omar [Pokok Sena]: Ya, kompas sudah rosak. Jadi bagi
saya bahawa satu perkara yang sangat memalukan apabila sehingga saat kita hendak
menguruskan supaya diluluskan usul ini ada pihak yang masih hendak menuntut itu, hendak
menuntut ini - semua menunjukkan bahawa ‘Langkah Sheraton’ dahulu adalah langkah untuk
kepentingan diri bukan kepada kepentingan rakyat. Yang Berhormat Shah Alam, ada
apakah?

Tuan Khalid bin Abd Samad [Shah Alam]: Terima kasih, Tuan Yang di-Pertua.
Kita rasa agak peliklah bagi Perikatan Nasional knususnya BERSATU untuk menimbulkan
persoalan ini kerana ia sendiri telah melanggar apa yang telah wujud dalam terma apabila
kita tubuhkan Pakatan Harapan.

Alasan yang diberikan oleh BERSATU untuk meninggalkan Pakatan Harapan kerana
tidak hendakkan DAP, tidak hendakkan Anwar sedangkan apabila Pakatan Harapan hadapi
pilihan raya semua itu pun diketahui adalah sebahagian daripada Pakatan Harapan dan janjji
dalam Pakatan Harapan. la telah peroleh mandat daripada rakyat. Itu adalah asas yang lebih
kukuh untuk janji-janji itu dipenuhi.

Akan tetapi, wujudnya di DAP dalam Pakatan Harapan, Anwar sebagai calon
Perdana Menteri selepas Tun, dipertikaikan dan digunakan sebagai alasan untuk BERSATU
keluar daripada Pakatan Harapan, sedangkan itu mandat rakyat.

Lalu benda yang dia orang buat janji dengan Perdana Menteri sekarang iaitu
Timbalan Perdana Menteri daripada BERSATU itu tidak ada mandat daripada sesiapa tetapi
dia hendak tuntut. Lalu ini satu kepelikan. Dia tidak sedar dia sudah langgar janji yang telah
mendapat mandat rakyat, menuntut satu janji yang langsung tidak dapat mandat daripada
sesiapa. Apa pandangan Yang Berhormat Pokok Sena?

Dato’ Mahfuz bin Haji Omar [Pokok Sena]: Ya, terima kasih kepada Yang
Berhormat Shah Alam. Sekali khianat, terus mengkhianati. Itulah jawapan, sekali khianat dia
terus mengkhianaiti...

Puan Rusnah binti Aluai [Tangga Batu]: Yang Berhormat Pokok Sena boleh
tambah sikit.

Dato’ Mahfuz bin Haji Omar [Pokok Sena]: Tabiat. Dia ada sudah satu tabiat dan

akhirnya sama-sama pun - kita lihatlah bahawa dulu mereka mengkhianat kepada Pakatan
