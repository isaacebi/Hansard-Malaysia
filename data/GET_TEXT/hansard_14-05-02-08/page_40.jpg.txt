DR. 28.7.2022 35

ditubuhkan oleh KKM selaras dengan keputusan Jemaah Menteri dalam mesyuaratnya pada
13 April 2022 dan seterusnya keputusan Jemaah Menteri terhadap hasil dapatan tersebut.
#1200

Tuan Yang di-Pertua, jawatankuasa ini dipengerusikan oleh Yang Berhormat Menteri
Kesihatan dengan keanggotaan terdiri daripada semua kementerian dan agensi berkaitan,
termasuklah Kementerian Dalam Negeri, Jabatan Peguam Negara, Kementerian Pertanian
dan Industri Makanan, Jabatan Kemajuan Islam Malaysia, bertanggungjawab untuk mengkaji
serta merangka hala tuju pembangunan industri cannabis dan ketum bagi tujuan perubatan.

Jadi, saya mengucapkan tahniah. Saya difahamkan Kaukus ini yang diketuai oleh
Yang Berhormat sendiri, telah berjumpa dengan Yang Amat Berhormat Perdana Menteri dan
mendapat sokongan yang baik dan juga telah berjumpa dengan- ada keputusan daripada
Yang Berhormat Menteri tentang kepentingan ini dan bersedia untuk perkara ini.

Dalam mesyuarat pertama yang diadakan 25 hari bulan Julai, hari Isnin, rangka kerja
pendaftaran ataupun framework for registration, dengan izin, pendaftaran cannabis ini akan
dikeluarkan pada hujung tahun ini, insya-Allah. Oleh itu, keperluan untuk meminda Akta
Dadah Berbahaya 1952 berhubung dengan kawalan cannabis dan hemp, termasuklah
mewujudkan tafsiran berbeza bagi cannabis dan hemp adalah bergantung kepada keputusan
Jemaah Menteri terhadap hasil dapatan jawatankuasa.

Jadi, jawatankuasa ini telah diputuskan dan diwujudkan juga Jawatankuasa Teknikal
yang mengandungi semua kepakaran untuk membantu supaya menyelaraskan semua dan
dapatan ini akan dibawa ke MGM dan akan dibuat keputusan oleh Kabinet.

Dalam pada itu, sekiranya terdapat pihak yang mempunyai bukti saintifik yang
mencukupi untuk menggunakan keluaran yang mengandungi ekstrak kanabis bagi tujuan
perubatan, pihak berkenaan boleh mengemukakan permohonan pendaftaran keluaran
tersebut kepada pihak berkuasa kawalan dadah dan seterusnya untuk dipasarkan di
Malaysia.

KKM tidak menolak kajian terhadap keberkesanan kanabis perubatan. Malah,
sekiranya ada keluaran yang berkaitan perubatan kanabis yang telah diluluskan
penggunaannya di negara luar, syarikat boleh mendaftarkan keluaran tersebut di Malaysia.
Jadi, kita ini sebenarnya Yang Berhormat, kita memang ketinggalan.

Kita dapat lihat banyak negara, lebih kurang 40 buah negara di luar sana telah
memberi kebenaran. Thailand telah memberi kebenaran sebab mereka ada data mereka
sendiri, contohnya. Jadi, kita di sini terkebelakang dan KKM sedia untuk melihat perkara-
perkara baharu ini.

Kita tahu bahawa hemp ini adalah sangat berguna dan hemp untuk perubatan sangat
berguna, malah telah digunakan untuk merawat epilepsy, untuk merawat kanser, untuk
merawat depression, untuk menjadi harm reduction program untuk dadah dan sebagainya.
Jadi, kalau kita duduk di takuk lama, maka kita tidak akan pergi ke mana-mana. /f you plant
a paddy, you cannot get the weed.

So, hari ini sampailah masanya, saya pun berdapat bahawa apa yang dilakukan oleh

kerajaan sekarang dengan penubuhan jawatankuasa induk ini dan hala tuju dan keprihatinan
