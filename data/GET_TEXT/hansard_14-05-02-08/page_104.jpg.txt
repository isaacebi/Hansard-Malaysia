DR. 28.7.2022 99

Datuk Wira Dr. Mohd. Hatta bin Md. Ramli [Lumut]: Lumut minta penjelasan sikit
ya. Sini. Terima kasih Tuan Yang di-Pertua. Dalam kes yang diberikan contoh kepada Yang
Berhormat Menteri tadi seseorang yang bukan ahli parti dibenarkan menggunakan lambang
parti untuk pertandingan.

01640

Itu kalau kita yang bukan sebahagian daripada organisasi tersebut mungkin tidak
tahu itu berlaku. Akan tetapi apabila si pengguna lambang itu berpindah parti. Maka parti
yang memberi pinjam itu mungkin berasa tidak puas hati dan melaporkan bahawa dia adalah
ahli parti yang telah keluar. Bagaimana remedi kepada orang sebegini untuk kekal sebagai
wakil rakyat? Clear ya.

Dato Sri Dr. Haji Wan Junaidi bin Tuanku Jaafar: Nombor satu Yang Berhormat.
Soalan simbol itu tadi. Pemakaian itu memang ada kebenaran daripada parti. Jadi hakikatnya
orang yang memakai lambang dia itu, bukan ahli parti dia. Jadi hakikatnya dia kena terima,
parti itu kena terima hakikat bahawa orang ini akan buat sesuka hati dia. Dia bebas
sebenarnya. Jadi itulah kenapanya dia tidak dianggapkan sedemikian Yang Berhormat. Jadi
kita tidak ada contro! apa yang berlaku kepada parti. Dewan Rakyat tidak boleh contro! parti
itu Yang Berhormat. Tindakan parti itu.

Datuk Wira Dr. Mohd. Hatta bin Md. Ramli [Lumut]: Ya betul. Sebagai mohon
penjelasan lanjut ya. Kepada calon tersebut, dia akan minta berubahlah tetapi bagi parti
tersebut setelah menanglah calon bebas itu tadi di bawah lambang dia. Dia hendak
peganglah wakil rakyat itu. Jadi bagaimana si calon tadi itu hendak mendapat ataupun
kelulusan daripada parti sedangkan parti tidak benarkan? Kamu kena remain in our party.
Jadi dia hendak remedi macam mana dia hendak laporkan kepada siapa ROS ataupun
Parlimen dan situ akan ada pertelagahan yang mana yang benar? Siapa yang akan
memberikan jalan jawapannya? Mungkin Tuan Yang di-Pertua kot. [Ketawa]

Dato Sri Dr. Haji Wan Junaidi bin Tuanku Jaafar: Itulah tadi sebab dia perkara
yang di luar bidang kuasa Dewan Rakyat itu mungkin ROS, mungkin SPR bagi kebenaran
yang menggunakan lambang itu. Jadi itu di luar bidang kuasa Dewan Rakyat.

Tuan Yang di-Pertua: Yang Berhormat berapa lama lagi Yang Berhormat? Yang
Berhormat, Yang Berhormat.

Tuan Larry Soon @ Larry Sng Wei Shien [Julau]: Yang Berhormat Menteri, ada
satu lagi.

Tuan Yang di-Pertua: Yang Berhormat, berapa lama lagi? Sebab kita hendak
adakan undian belah bahagian dan saya hendak...

Tuan Larry Soon @ Larry Sng Wei Shien [Julau]: Penjelasan.

Tuan Yang di-Pertua: ...Saya hendak tamatkan Majlis pada hari ini 5.30 petang
atau sebelum kerana kita semua hendak balik ke kawasan masing-masing. [Dewan riuh] So,
berapa lama Yang Berhormat?

Tuan Lim Lip Eng [Kepong]: Sokong Tuan Yang di-Pertua.

Tuan Larry Soon @ Larry Sng Wei Shien [Julau]: Yang Berhormat Menteri.

Tuan Yang di-Pertua: Lima minit boleh?
