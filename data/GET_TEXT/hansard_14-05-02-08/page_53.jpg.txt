DR. 28.7.2022 48

Dato’ Ramli bin Dato’ Mohd Nor [Cameron Highlands]: Bagi ini laluan Yang
Berhormat Kulim-Bandar Baharu.

Datuk Seri Saifuddin Nasution bin Ismail [Kulim-Bandar Baharu]: Oleh sebab itu
Tuan Yang di-Pertua, yang Yang Berhormat Baling menyebut itu sasarannya Yang
Berhormat Langkawi. Akan tetapi proses yang berlaku sebelum Yang Berhormat Langkawi
mengambil tindakan untuk melepaskan jawatan.

Saya tidak mahu mempertahankan Yang Berhormat Langkawi, banyak perkara saya
tidak setuju. Rakan-rakan dalam PH tahu bahawa ini kita suarakan pandangan kita, bantahan
kita, kekesalan kita dalam mesyuarat-mesyuarat Pakatan Harapan. Itu Yang Berhormat
Baling tidak payah tahu sebab dia tidak dalam kelambu kami. Oleh sebab itu, saya biarkan
andaian retorik, saya tidak ada masalah. Akan tetapi yang kita hendak sebut adalah apabila
secara terbuka, isunya adalah mengambil alih kerajaan. Jalannya apa? Pilihan raya.

Pada bulan Mei 2018, rakyat Malaysia ini pilih siapa jadi kerajaan? Pilih Pakatan
Harapan sebab kita mempunyai sokongan yang cukup, itu hakikatnya. Selepas 22 bulan
berlaku pelbagai manipulasi, gerakan dan sebagainya di sebalik ada perjanjian yang sah,
bertulis dan kami terus pertahankan dokumen yang merupakan konsensus dan memang ada
tindakan dan perbuatan untuk mengelak daripada perkara itu berterusan ataupun berjalan.

Akan tetapi, apabila ada di kalangan kita yang memilih untuk keluar. Istilah yang
sopan keluar, istilah ramai rakan-rakan guna adalah khianat. Khianat apa? Khianat mandat
rakyat, itu khianatnya. Apakah ada kesan baik daripada perbuatan itu? Tidak. Tidak ada
kesan baik. Politik terus tidak stabil, ekonomi negara tidak ada yang membanggakan, rakyat
terus terkesan, legitimacy kerajaan terus dipersoalkan.

Ada ketikanya darurat terpaksa diisytiharkan untuk sambung nyawa dan hayat politik.
Saiz Kabinet XXXL, sebab apa? Hal ini sebab hendak jamin sokongan supaya sebuah
kerajaan itu masih boleh diteruskan. Habuan politik, jawatan GLC semua pakat dapat habuan.
Tujuannya apa? Tujuannya ia satu bentuk political reward, aku bagi kamu, kamu sokong aku.

Ini tidak boleh kita tutup dan tidak boleh kita selindung. Yang Berhormat Langkawi
ada sahamnya, itu tidak akan kita pertahankan sama sekali. Tidak akan. Soal Yang
Berhormat Langkawi letak jawatan tanpa berunding dengan ketua-ketua parti, kita tidak akan
nafikan sama sekali. Apa perlu kita nafikan?

Datuk Seri Panglima Abdul Azeez bin Abdul Rahim [Baling]: Terima kasih Yang
Berhormat Kulim-Bandar Baharu. Thank you sir.

Datuk Seri Saifuddin Nasution bin Ismail [Kulim-Bandar Baharu]: Kita tidak perlu
nafi. Saya pun tidak perlu terima kasih Yang Berhormat Baling sebab kekuatan menegur itu
tidak adapun ketika hendak tegur Yang Berhormat Pekan. [Dewan riuh]

Datuk Seri Panglima Abdul Azeez bin Abdul Rahim [Baling]: You tidak tahu. You
tidak tahu.

Datuk Seri Saifuddin Nasution bin Ismail [Kulim-Bandar Baharu]: Kalau tidak,
kita tidak berlaku sampai sekarang. Oleh sebab itu, Tuan Yang di-Pertua..

Datuk Seri Panglima Abdul Azeez bin Abdul Rahim [Baling]: Yang Berhormat

Pagoh tegur. Yang Berhormat Semporna tegur.
