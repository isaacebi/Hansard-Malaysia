DR. 28.7.2022 53

melahirkan Kerajaan Perikatan Nasional sebelum ini. Ini ertinya, isu-isu keluar parti menjadi
sebab kepada pelbagai kemelut di dalam kerajaan, kemelut di dalam negara pada hari ini.

Akan tetapi ini adalah hak yang diberikan oleh Malaysia iaitu hak untuk berpersatuan.
Akan tetapi oleh sebab ada halangan di peringkat perundangan, menyebabkan Ahli-ahli
Parlimen yang keluar parti atau ADUN yang keluar parti dengan pelbagai sebab yang boleh
kita berikan sebab dan reason nya, menjadikan mereka terhalang. Oleh kerana bila mana
mereka meletakkan jawatan daripada jawatan mereka, mereka tidak ada bertanding lagi
menawarkan diri untuk menjadi wakil rakyat yang seterusnya. Maka, kali ini, kita bentangkan
rang undang-undang ini untuk memberikan hak dan peluang yang ada kepada semua pihak.
Pertama, hak yang adil pada rakyat. Ini kerana rakyat memilih seseorang itu barangkali
kerana personalitinya atau kerana partinya. Maka, bila mana seorang wakil rakyat keluar
daripada parti, maka rakyat perlu diberikan hak untuk memilih wakil yang baharu untuk
menentukan seolah-olah kita buat seumpama undi tidak percaya kepada MP yang telah
keluar parti atau ADUN keluar parti tadi.

Maka, perlu dibuat pilihan raya yang baharu. Itu yang pertama, adil kepada rakyat.
Kedua, adil kepada parti. Hal ini kerana seorang wakil bertanding dengan watikah yang
diberikan oleh parti. Dia bertanding dengan dana parti, sebahagian besarnya. Dia bertanding
dengan platform parti, dia bertanding dengan jentera parti. Maka, tentulah apabila dia keluar
parti, maka parti mahukan kembali seat tersebut. Akan tetapi ruang untuk meletakkan jawatan
dan bertanding terhalang disebabkan oleh apa yang ada sebelum ini. Ketiga, kita adil kepada
Ahli Parlimen. Ahli Parlimen adalah orang politik, dia ada idea, dia ada wawasan, dia ada
pandangan, dia berbeza pendapat dengan parti dia atau pemikiran dia kerana faktor idea dan
wawasan dia. Maka, tentulah dia mengharapkan untuk diberikan ruang untuk menawarkan
diri kali seterusnya untuk bertanding. Maka, hari ini kita lihat rang undang-undang yang
datang pada waktu yang sesuai, menyelesaikan kemelut yang berlaku, kita mengiktiraf hak
berpersatuan, hak untuk parti, hak untuk pindah parti, hak untuk menubuhkan parti, pada
masa yang sama, peluang untuk rakyat, peluang untuk parti, peluang untuk Ahli Parlimen,
menawarkan diri untuk menjadi Ahli Parlimen atau ADUN pada kali yang seterusnya.

Sila Yang Berhormat, soalan.

Datuk Seri Mohd Redzuan bin Md Yusof [Alor Gajah]: Terima kasih. Saya
mendengar dengan teliti, bila disebutkan mufaraqah dan pakatan parti. Adakah ini juga
merangkumi keluar daripada gagasan atau gabungan antara parti politik? Ini telah pun
dibahaskan. Jadi, mohon penjelasan ataupun dimasukkan dalam itu, kalau kita rangkumi
dalam bentuk, dengan izin, coalition, adakah RUU perlu diperhalusi dan dipinda? Terima
kasih.

Dato’ Dr. Mohd Khairuddin bin Aman Razali [Kuala Nerus]: Ya, terima kasih Yang
Berhormat. Apabila kita bincang tentang keluar parti, kita iktiraf hak untuk keluar parti. Hak
untuk pergi parti yang baharu. Adapun mengenai gagasan ataupun ikatan antara parti-parti,
saya ingat itu jawapan yang Yang Berhormat Menteri perlu jawablah, apa yang sesuai. Akan
tetapi apa yang saya hendak sebut ialah hak untuk kita bertindak secara adil kepada semua

orang, tanpa menimbulkan konflik, menimbulkan pertembungan. Hari ini yang keluar parti
