DR. 28.7.2022 23

01120

Timbalan Yang di-Pertua [Dato’ Mohd Rashid Hasnon]: Terima kasih. Soalan
tambahan kedua. Sila, Yang Berhormat Julau.

Tuan Larry Soon @ Larry Sng Wei Shien [Julau]: Terima kasih Tuan Yang di-
Pertua. Saya sendiri pun ada berjumpa dengan CBP dua kali tahun ini. Di kali kedua, CBP
ada bagi satu komitmen di dalam progress Sime Darby. Dia kata mungkin dalam setahun
mereka boleh selesaikan isu findings. Akan tetapi, apabila Sime Darby hantar borang
dokumentasi review ke USCBP, ada sekurang-kurangnya dua bulan CBP tidak ada take
action, mengambil tindakan atas kes ini dan beritahu Sime Darby mengenai dokumentasi
yang dihantar, sama sudah hantar atau belum.

So, saya hendak tanya Yang Berhormat Menteri dari MOHR, how do you actually get
involved in this process? Ini kerana selalu apabila saya tanya eksekutif Sime Darby, mereka
deal directly dengan CBP, tidak melalui MOHR. So, walaupun MOHR ada satu jawatankuasa
yang bersedia dengan US Government tetapi how much involvement kita dalam proses ini?

Lagi satu, CBP pun ada kata, their main request untuk Sime Darby dan companies
dan sebagainya dalam WRO ataupun case finding, mereka minta weekly engagement
dengan company syarikat itu untuk selesaikan proses. So, | want to know, how much
involvement is MOHR involved in this? Thank you.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Julau. Sila, Yang Berhormat Menteri. Satu minit.

Datuk Haji Awang bin Hashim: Terima kasih kepada sahabat dari Julau yang
membangkitkan perkara dari segi konsensus di antara Kerajaan Malaysia dengan CBP.

Jadi, dokumentasi sekarang ini melalui Kementerian Sumber Manusia, bukan lagi
dengan syarikat-syarikat yang disenaraikan.

Jadi, langkah-langkah yang kita ambil. Apabila kita ada satu libat urus dengan CBP
dan juga dengan State of America berkenaan dengan perkara-perkara yang telah dinilaikan
oleh mereka, maknanya penilaian ini dibuat oleh mereka terhadap syarikat-syarikat yang ada
di Malaysia, jadi kita membuat libat urus dengan syarikat-syarikat yang disenaraikan dengan
CBP yang menyenaraikan blacklist kepada syarikat-syarikat yang ada di Malaysia ini. Jadi,
tindakan kerajaan ialah menjalankan aktiviti pemeriksaan di semua syarikat yang
disenaraikan.

Yang keduanya, pemeriksaan dan penguatkuasaan susulan secara bersepadu
dilaksanakan. Kita menggunakan juga penguatkuasaan ATIPSOM yang giat dilaksanakan
supaya perkara ini kita dapat selesaikan secepat mungkin. Oleh sebab itulah dua syarikat
dari Malaysia yang disenaraikan itu dikeluarkan secara serta-merta kerana mematuhi. Itu
yang kita kata syarikat kita ini, dia besar dan ambil masa.

Seterusnya, kita terus membuat satu tindakan yang drastik menubuhkan enam
pasukan kerja teknikal bagi memfokuskan kepada subsektor-subsektor yang mudah terdedah
kepada aktiviti buruh paksa di mana salah satunya di sektor perladangan sawit yang menjadi

isu yang dibangkitkan oleh CBP.
