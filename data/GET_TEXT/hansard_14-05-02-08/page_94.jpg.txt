DR. 28.7.2022 89

Tuan Yang di-Pertua, sebagai pendahuluan, terlebih dahulu izinkan saya
merakamkan ucapan setinggi-tinggi terima kasih kepada Yang Amat Berhormat Perdana
Menteri yang telah membentang rang undang-undang ini yang menunjukkan komitmen beliau
untuk melaksanakan rang undang-undang defection law ini, pindaan dalam Perlembagaan,
bersama dengan Ahli-ahli Dewan Rakyat pada 20 Julai 2022 semalam.

Sebelum saya menjawab pertanyaan-pertanyaan yang telah dibangkitkan oleh Ahli-
ahli Yang Berhormat, ingin saya nyatakan di sini walau apa jua hujah-hujah perbahasan yang
dilontarkan oleh Ahli Yang Berhormat, berkenaan isu-isu berkaitan dengan bertukar parti ini,
semua Ahli Yang Berhormat harus sedar bahawa kita berada di sini atas sebab yang sama
iaitu bertanggungjawab untuk menjalankan amanah kepada rakyat melalui sistem Demokrasi
Berparlimen.

Berteraskan kepada perkara itu juga, hasilnya rang undang-undang ini yang telah
diteliti bersama melalui sesi libat urus, pandangan serta melalui Jawatankuasa Pilihan Khas
secara bipartition, dengan izin, oleh wakil-wakil parti utama dalam Dewan yang mulia ini.
Dengan itu, izinkan saya juga, Tuan Yang di-Pertua, untuk mengucapkan jutaan terima kasih
kepada Jabatan Hal Ehwal Undang-undang, AG Chambers dan khususnya kepada Select

Committee Khas yang telah dilantik oleh Dewan.

[Tuan Yang di-Pertua mempengerusikan Mesyuarat]

Ini kerana, betul, saya bersetuju dengan Ahli-ahli Yang Berhormat sekalian bahawa
kita boleh duduk semeja dan berbincang dan melaksanakan satu matlamat yang penting
untuk rakyat. Itulah makanya bermacam-macam perbahasan kita buat dalam jawatankuasa
dan komprominya menghasilkan rang undang-undang ini.

Jadi, saya bersetuju dengan ada Ahli-ahli Yang Berhormat mengatakan bahawa rang
undang-undang ini bukanlah penyelesaian 100 peratus kepada semua masalah kita tetapi
sebagai the first step, dengan izin Tuan Yang di-Pertua, sebagaimana juga Ahli-ahli Yang
Berhormat sekalian sebut.

Tuan Yang di-Pertua, terlebih dahulu, saya mengambil kesempatan ini untuk
mengucapkan terima kasih lagi sekali. Seramai 54 orang Ahli Yang Berhormat yang telah
menyertai sesi perbahasan Rang Undang-undang Perlembagaan (Pindaan) (No. 3) 2022
pindaan dalam jawatankuasa. Segala cadangan dan pandangan oleh Ahli-ahli Yang
Berhormat amat dihargai dan akan diberi perhatian yang sewajarnya. Walaupun sebenarnya
kita menerima lebih daripada itu jumlah yang hendak berucap tetapi oleh kerana masa yang
telah ditetapkan, maka bersyukurlah 54 orang itu cukup ramai.

Tuan Yang di-Pertua, Ahli Yang Berhormat Kinabatangan dan Yang Berhormat Hulu
Selangor telah membangkitkan isu berkaitan keperluan penggubalan suatu rang undang-
undang khusus berkaitan dengan Ahli Dewan Rakyat bertukar parti bagi mengatasi
kelompong atau kekurangan yang wujud dalam rang undang-undang ini.

Dalam hal ini, sebagaimana dijelaskan oleh Yang Berhormat Tuaran dan Yang

Berhormat Pengerang yang merupakan Ahli Jawatankuasa Pilihan Khas Parlimen, saya ingin
