DR. 28.7.2022 96

apa juga rakyat dia kata, naluri dia sendiri, based on his own wisdom dengan izin Tuan Yang
di-Pertua, akan membuat satu-satu keputusan. Jadi, kita ambil kira juga perkara-perkara
yang sedemikian ini. Jadi okey itu Yang Berhormat, tak ada menjadi masalah itu, Yang
Berhormat.

Puan Teo Nie Ching [Kulai]: Terima kasih Yang Berhormat Menteri. Saya hanya
nak tanya sikit lagi. Saya nak bagi satu contoh lagi. Kalau seseorang Ahli Parlimen melanggar
arahan daripada parti tetapi sign SD untuk seorang calon PM yang lain. Saya nak dapat
kepastian daripada Yang Berhormat Menteri, sama ada SD itu masih terpakai atau tidak
kerana dari saat dia sign SD itu untuk calon Perdana Menteri yang lain sebenarnya, adakah
membership dia, keahliannya dengan parti tersebut telah tergugur ataupun calon PM tersebut
masih boleh guna pakai SD tersebut dan juga angkat sumpah sebagai Perdana Menteri. Itu
satu contoh yang saya hendak bagi kepada Yang Berhormat Menteri. Harap boleh dapat
jawapan daripada Yang Berhormat Menteri. Terima kasih.

Dato Sri Dr. Haji Wan Junaidi bin Tuanku Jaafar: Soalan SD memang tak ada
dalam undang-undang ini, Yang Berhormat.

1630

Walau bagaimanapun, apa yang Yang Berhormat sebut itu, memang seorang Ahli
Parlimen membuat keputusan bertentangan dengan kehendak parti dia. Akan tetapi,
sebagaimana yang telah disebut tadi saya ada beri penjelasan dengan Yang Berhormat
bahawa kalau Perlembagaan parti tidak mengatakan yang keahliannya akan tergugur oleh
kerana tindakannya bertentangan dengan tindakan parti terhadap parti, maka dia masih
kekal— tidak akan menjejaskan kedudukannya sebagai Ahli Dewan Rakyat.

Tuan Gobind Singh Deo [Puchong]: Dengan izin Tuan Yang di-Pertua. Terima
kasih Tuan Yang di-Pertua. Yang Berhormat Menteri isu berkenaan dengan keadaan-
keadaan di mana seseorang itu digugurkan keahlian beliau dalam parti politik menjadi penting
buat tujuan pindaan-pindaan yang baharu ini.

Di situ soalan-soalan yang dikemukakan tadi, ada yang risau berkenaan dengan
definition. Saya rujuk Yang Berhormat Menteri kepada perkara yang baharu 49A dan di situ
Tuan Yang di-Pertua, kalau dibenarkan saya hendak membuat rujukan kepada dua perkara.
Kita melihat perbezaan antara perkataan yang digunakan dalam pindaan ini. Dua
keadaannya iaitu 49A(1)(a) yang menyatakan seperti berikut; “...setelah dipilih ke Dewan
Rakyat sebagai anggota satu-satu parti politik satu — (i) dia melepaskan keanggotaan parti
politik’ dan kemudian perkataan yang berbeza, “(ii) dia tidak lagi menjadi anggota parti politik
itu atau...”. Itu menunjukkan keadaan yang berbeza.

Pertama, bila membuat keputusan sendiri untuk melepaskan keahlian dan di situ
saya rasa ada dimasukkan ‘(ii)’ di mana berlaku satu keadaan di mana beliau tidak menjadi
anggota parti politik itu mungkin kerana melanggar syarat Perlembagaan parti atau sebab-
sebab yang lain tetapi ia general atau am.

Itu boleh juga merangkumi keadaan-keadaan yang disebut oleh Yang Berhormat
Menteri tadi. Sekiranya, perlembagaan parti tidak membenarkan sesuatu perkara dan di situ

menyatakan sekira anggota itu melakukan perkara tersebut, keahlian beliau akan dilucutkan
