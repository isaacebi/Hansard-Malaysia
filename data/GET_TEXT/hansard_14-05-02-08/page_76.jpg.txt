DR. 28.7.2022 71

tidak sampai pun tiga tahun, terpaksa dibubarkan oleh sebab langkah hina Musa. Tuan Yang
di-Pertua...

Tuan Haji Ahmad bin Hassan [Papar]: Papar minta laluan nanti. Boleh? Terima
kasih Yang Berhormat Kota Belud. Apakah pendapat Yang Berhormat Kota Belud berkenaan
dengan RUU ini? RUU yang kita bahaskan ini tidak menyentuh langsung secara detail punca
utama kenapa adanya katak?

Kalau di tempat saya, dipanggil katak puru. Ertinya, katak ini adalah katak beracun.
Ke mana sahaja dia pergi, dia akan sentiasa membawa racun mereka. Jadi di sini, saya ingin
menyeru sekali lagi kepada kerajaan supaya janganlah kami sebagai orang pembangkang ini
dimain-mainkan. Katanya Keluarga Malaysia. Apa ertinya Keluarga Malaysia, kalau kami
tidak sign MOU, kami tidak ada peruntukan? Peruntukan ini sangat penting kepada kami
kerana kami perlu sekali menyantuni rakyat-rakyat yang susah, yang susah meminta sesuatu
apabila mereka berada dalam kesusahan.

Jadi, saya ingin menyeru lagi kalau disebabkan orang-orang ini melompat adalah
ketidakadaan peruntukan yang diberi, saya maka berpendapat yang disalahkan haruslah
kerajaan Keluarga Malaysia ini. Jadi, apakah pendapat Yang Berhormat Kota Belud
berkenaan dengan percakapan saya tadi?

Timbalan Yang di-Pertua [Dato’ Mohd Rashid Hasnon]: Teruskan. Yang
Berhormat Kota Belud.

Puan Isnaraissah Munirah binti Majilis @ Fakharudy [Kota Belud]: Tuan Yang
di-Pertua, saya teruskan.

Timbalan Yang di-Pertua [Dato’ Mohd Rashid Hasnon]: Baik.

Puan Isnaraissah Munirah binti Majilis @ Fakharudy [Kota Belud]: Oleh sebab
memang sebahagian daripada ucapan saya. Sebelum saya mengakhirkan perbahasan saya,
acap kali alasan melompat parti ini kerana tidak mendapat peruntukan Parlimen. Sebagai
wakil rakyat pembangkang, mengapa kerajaan bersifat tidak adil dan menafikan hak kami?
Suka atau tidak suka, rakyat telah memilih kami sebagai wakil rakyat mereka.

01510

Peruntukan Parlimen seharusnya diberi seadilInya kepada semua wakil rakyat tidak
kira mereka adalah wakil rakyat kerajaan atau wakil rakyat pembangkang. Peruntukan
Parlimen harus disalurkan melalui Parlimen dan bukan di bawah bidang kuasa Yang Amat
Berhormat Perdana Menteri. Jangan kita hanya tahu menghukum tetapi kita tidak menerima
dan memperakui bahawa itulah yang menjadi punca sebenarnya kepada permasalahan ini.

Datuk Ignatius Dorell Leiking [Penampang]: Yang Berhormat Kota Belud, minta
maaf ya. Sedikit sahaja masa. Terima kasih Tuan Yang di-Pertua. Tadi saya dengar Yang
Berhormat Tebrau membawa isu berkenaan dengan kelulusan usul SOSMA di Dewan
Negara semalam. Dengan izin, can we do exactly the same for this bill di Dewan Negara
minggu hadapan. Dewan Negara hanya bersidang pada 8 hingga 16 Ogos, do it on the 4th
or even on the 3rd of August? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih kepada

Yang Berhormat Penampang. Sila Yang Berhormat Kota Belud.
