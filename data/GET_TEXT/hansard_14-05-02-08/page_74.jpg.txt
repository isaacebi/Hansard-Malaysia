DR. 28.7.2022 69

01500

Saya Tuan Yang di-Pertua, saya confuse dengan izin, konsep demokrasi di sana,
pihak di sebelah sana menrjerit-jerit semasa perbahasan usul perlanjutan subseksyen 4(5)
SOSMA, tahanan suspek tidak melebihi 28 hari kerana usul tersebut tidak demokratik.
Namun, tidak pula merasakan RUU ini jika diluluskan, juga tidak demokratik. Ahli-ahli
Parlimen semua telah bersumpah untuk mempertahankan demokrasi tetapi kita telah buat
banyak pindaan ke atas Perlembagaan Persekutuan dan menggubal beberapa undang-
undang.

Secara umumnya, we are slowly killing democracy dengan izin. Ramai di kalangan
kita di dalam Dewan yang mulia ini selalu berhujah dan menyatakan pandangan atas dasar
kerana penyokong kita. Seronok mendengarnya dan untuk mendapatkan political mileage
dengan izin, tetapi hasrat rakyat biasa bukan semestinya dilayan dan betul. Adakah ia akan
bercanggah dengan demokrasi dan kebebasan seperti mana yang dipersetujui pada awal
penggubalan Perlembagaan Persekutuan?

Baru-baru ini, kita sudah meluluskan perlanjutan 28 hari reman di bawah SOSMA.
Hari ini, kita pula akan meluluskan RUU larangan bertukar parti. Kalau semua pihak bersetuju,
minggu depan kita akan bahasa Rang Undang-undang Kawalan Hasil Tembakau dan
Merokok juga bertujuan menggubal akta yang menyentuh hak-hak individu. Kita tidak harus
melayan kesemua kehendak rakyat. Kita kena berani buat mereka faham sekiranya
kehendak itu bercanggah dengan Perlembagaan Persekutuan.

Akhirnya, saya ingin bertanya sama ada senario berikut dilarang atau dikecualikan di
bawah RUU ini. Contohnya, seseorang Ahli Parlimen mengisytiharkan sokongan beliau
kepada Perdana Menteri tanpa memberi notis keluar parti dan tidak menyertai mana-mana
parti politik tetapi beliau telah dipecat beberapa jam kemudiannya oleh parti beliau. Apakah
jawapannya?

Ini adalah cerita tentang saya. Pada tahun 2020, saya mengisytiharkan sokongan
kepada Perdana Menteri ketika itu. Saya berbuat demikian tanpa menerima sebarang duit
dan tiada sebarang kes seperti yang didakwa ramai yang memaksakan saya mesti
mengisytiharkan sokongan kepada Perdana Menteri ketika itu. Jadi, saya mintalah dijawab
keadaan seperti saya adalah dikecualikan atau masih dilarang di bawah RUU ini. Dengan itu,
saya sudi menyokong selepas mendapat jawapan dari Menteri. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih, Yang

Berhormat Tebrau. Seterusnya, saya menjemput Yang Berhormat Kota Belud.

3.03 ptg.

Puan Isnaraissah Munirah binti Majilis @ Fakharudy [Kota Belud]: Bismillahir
Rahmanir Rahim. Assalamualaikum warahmatullahi wabarakatuh. Tuan Yang di-Pertua, apa
sebenarnya punca yang membuatkan seorang wakil rakyat itu melompat parti? Adakah
kerana memperjuangkan rakyat atau demi kepentingan diri?

Tuan Yang di-Pertua, saya tidak bersetuju untuk seorang wakil rakyat yang hanya

perlu mengosongkan kawasan yang mereka menangi selepas lompat tetapi juga harus
