DR. 28.7.2022 82

Datuk Seri Dr. Haji Dzulkefly bin Ahmad [Kuala Selangor]: Betul Yang Berhormat
Rompin, betul. Kamilah yang mengutamakan kestabilan...

Tuan Khalid bin Abd Samad [Shah Alam]: Khianat tidak akan stabil.

Datuk Seri Dr. Haji Dzulkefly bin Ahmad [Kuala Selangor]: ...politik dengan MOU
yang kami tandatangani. Itu sebenar-benarnya ialah hujah kami.

Dato’ Sri Hasan bin Arifin [Rompin]: Ya, saya hendak cabut ini, belum. Oleh sebab
itulah...

Datuk Seri Dr. Haji Dzulkefly bin Ahmad [Kuala Selangor]: Menstabilkan dan
menuruti Titah Paduka Agong.

Dato’ Sri Hasan bin Arifin [Rompin]: Ya, sebab itulah Presiden Ketua
Pembangkang dengan kemuliaan hatinya sanggup menandatangani satu perjanjian
persefahaman kerana kita mementingkan kestabilan. Oleh sebab, itu fakta.

Timbalan Yang di-Pertua [Dato' Mohd Rashid Hasnon]: Yang Berhormat Rompin,
masa sudah tamat.

Dato’ Sri Hasan bin Arifin [Rompin]: Itu fakta yang harus kita akui kerana dalam
keadaan sekarang semua orang mahu melihat satu kestabilan politik sebelum kita
menghadapi pilihan raya.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Rompin.

Dato’ Sri Hasan bin Arifin [Rompin]: Akan tetapi pokok yang saya hendak katakan
bahawa undang-undang ini dibuat oleh kerana kegagalan kita semua dalam Parlimen ini
untuk mewujudkan satu suasana politik...

Tuan Khalid bin Abd Samad [Shah Alam]: Kegagalan UMNO dan PAS
menghormati mandat rakyat

Dato’ Sri Hasan bin Arifin [Rompin]: Nampaknya undang-undang ini perlu
diadakan oleh kerana kegagalan kita semua lah membentuk satu budaya demokrasi yang
ada hari ini.

Timbalan Yang di-Pertua [Dato' Mohd Rashid Hasnon]: Yang Berhormat Rompin,
Terima kasih Yang Berhormat Rompin.

Dato’ Sri Hasan bin Arifin [Rompin]: Saya percaya dengan adanya undang-
undang ini mungkin sesuai dalam sebuah negara yang pelbagai bangsa, pelbagai agama
kerana soal-soal sensitif, soal-soal agama tidak perlu dibangkitkan dalam politik negara.
Undang-undang ini menyekat semua orang untuk menggunakan perkara-perkara yang
sensitif, yang bertentangan dengan Perlembagaan, yang bertentangan dengan sensitiviti
agama dan Ahli-ahli Parlimen tidak sewenang-wenangnya keluar parti...

Tuan Mohamad bin Sabu [Kota Raja]: Tuan Yang di-Pertua, Yang Berhormat
Rompin bercakap ini lebih baiklah daripada orang lain. Bagi sayalah. Eloklah sikit dari yang
lain-lain itu.

Timbalan Yang di-Pertua [Dato' Mohd Rashid Hasnon]: Yang Berhormat Rompin,

masa sudah tamat Yang Berhormat Rompin.
