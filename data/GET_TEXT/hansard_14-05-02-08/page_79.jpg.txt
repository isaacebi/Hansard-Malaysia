DR. 28.7.2022 74

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Hulu Rajang. Seterusnya saya menjemput Yang Berhormat Bukit Gelugor, tidak
ada dalam Dewan, Yang Berhormat Rompin tidak ada dalam Dewan. Seterusnya saya

menjemput yang Yang Berhormat Pokok Sena.

3.18 ptg.

Dato’ Mahfuz bin Haji Omar [Pokok Sena]: Terima kasih Tuan Yang di-Pertua yang
memberikan kesempatan untuk saya juga turut terlibat dalam usul ini.

Saya ingin merakamkan tahniah kepada semua Ahli-ahli Parlimen yang saya kira
tidak ada yang tidak bersetuju dengan usul yang telah pun dibentangkan oleh Yang Amat
Berhormat Perdana Menteri untuk kita bersetuju supaya tidak lagi berlaku krisis yang
membabitkan kepada pengkhianatan, kepada kedaulatan kuasa rakyat. Jadi saya ucapkan
ribuan terima kasih kepada semua yang bersetuju di atas - bermula daripada perjanjian di
dalam MOU yang telah pun dipersetujui bersama antara Yang Amat Berhormat Perdana
Menteri dengan Pakatan Harapan.

Ini merupakan sesuatu yang sangat dibanggakan ke arah untuk satu politik baharu
kepada masa hadapan negara kita ini. Saya kira bahawa ini adalah sesuatu untuk kita
mengangkat kembali kedaulatan rakyat supaya setiap ahli-ahli politik ini mesti menghormati
kedaulatan rakyat. Kuasa rakyat yang membuat penentuan kepada siapa bagi menerajui
masa hadapan sesebuah negara, khususnya negara Malaysia ini.

01520

Ini telah menjadi satu sejarah kepada kita bagaimana krisis yang berlaku pada satu
ketika dahulu yang dikenali sebagai ‘Langkah Sheraton’ telah membawa kepada keadaan
krisis yang berpanjangan sampai kepada hari ini. Seharusnya, bagi saya Tuan Yang di-
Pertua, sudah ada satu keinsafan kepada kita semua untuk memastikan bahawa keutamaan
kepada negara dan rakyat adalah segala-galanya bukan untuk kepentingan diri kita semua
ini.

Jadi, seharusnya ada keinsafan kepada semua akibat daripada ‘Langkah Sheraton’
itu telah membawa kepada krisis yang berpanjangan yang menunjukkan bahawa kita bukan
lagi berpolitik kepada mengisi perut rakyat khususnya tetapi kita hendak mengisi kepada
kedudukan perut sendiri.

Contoh, saya hendak beritahu kepada Yang Berhormat. Hari ini keluar satu
kenyataan daripada Setiausaha Agung Perikatan Nasional iaitu kenyataan media bahawa
Mesyuarat MT Perikatan Nasional pada 27 Julai semalam telah dipengerusikan oleh Tan Sri
Dato’ Haji Mahiaddin bin Md. Yasin dan dihadiri oleh semua presiden parti anggota iaitu Tan
Sri Haji Abdul Hadi Bin Haji Awang, Presiden PAS, Datuk Seri Panglima Dr. Jeffrey G.
Kitingan, Presiden STAR, Datuk Seri Panglima Yong Teck Lee, Presiden SAPP dan Yang
Berhormat Senator Datuk Dominic Lau, Presiden Gerakan.

Apa yang disebutkan dalam kenyataan ini ialah dalam fasal perkara 3, “Mesyuarat

juga melahirkan rasa kecewa terhadap tindakan Yang Amat Berhormat Perdana Menteri yang
