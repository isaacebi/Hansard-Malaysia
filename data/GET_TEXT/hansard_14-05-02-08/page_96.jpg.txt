DR. 28.7.2022 91

Tuan Loke Siew Fook [Seremban]: Terima kasih Tuan Yang di-Pertua dan terima
kasih Yang Berhormat Menteri. Saya hendak balik kepada berkenaan dengan Ahli Dewan
Undangan Negeri sebelum bertukar kepada tajuk lain. Saya hendak tanya sama ada pindaan
Jadual Kelapan itu, kalau sekiranya Sultan ataupun Raja ataupun ketua sesebuah negeri
menerima pakai Jadual Kelapan ini. Maksudnya tidak perlu ada pindaan di peringkat negeri
ataupun DUN masing-masing, masih perlu membawa satu pindaan ke Dewan Undangan
Negeri masing-masing sebelum Jadual Kelapan ini terpakai. Boleh perjelaskan atau tidak
Yang Berhormat Menteri? Terima kasih.

Dato Sri Dr. Haji Wan Junaidi bin Tuanku Jaafar: Sebenarnya Yang Berhormat,
kalau Yang Berhormat perhatikan jawapan itu tadi memang perlu mengatakan dipinda
semula di peringkat negeri untuk membuat undang-undang itu terpakai di peringkat negeri.
Kalau tidak, ia tidak terpakai. Akan tetapi walau bagaimanapun, saya juga ingin menjelaskan
berhubung dengan kes rayuan ataupun review untuk kes Nordin Salleh. Jikalau kes Nordin
Salleh ini- apa sahaja pihak kes Nordin Salleh, kalau affirm keputusan yang asal, maknanya
rang undang-undang ini akan terpakai di peringkat negeri.

Maknanya negeri tidak boleh meminda melainkan ada pindaan kepada peringkat
Persekutuan dengan rang undang-undang Parlimen. Jadi kalau kes review ini mengatakan
kes itu adalah tidak betul dan dia membolehkan pihak negeri untuk menggubal rang undang-
undangnya sendiri. Pertanyaan Ahli Yang Berhormat...

Tuan Sivarasa Rasiah [Sungai Buloh]: Yang Berhormat Menteri, tajuk yang sama
secara ringkas. Tadi Yang Berhormat Menteri telah sahkan pindaan kepada Perlembagaan
negeri masing-masing perlu dibuat. Adakah fahaman saya betul pindaan mesti dibuat di
Perlembagaan setiap negeri untuk incorporate apa peruntukan dalam 7A kepada Jadual
Kelapan. Maksudnya setiap negeri perlu buat enakmen di Dewan Undangan Negeri dan
luluskan itu. Jadi soalan saya ialah apakah timeframe dengan izin di mana kerajaan sekarang
rancang supaya semua lain negeri kena buat sebab untuk pastikan undang-undang ini, /
mean pindaan ini larangan kepada lompat parti ini berkuat kuasa di semua negeri sebelum
PRU akan datang. Adakah timeframe yang dirancang oleh kerajaan?

Dato Sri Dr. Haji Wan Junaidi bin Tuanku Jaafar: Terima kasih Yang Berhormat.
Sebenarnya persoalan ini dibangkit dalam Select Committee sama ada kita memaksa pihak
negeri dalam masa yang tertentu untuk melaksanakan pindaan yang sama. Jadi jawapan
daripada Jawatankuasa Pilihan Khas ialah supaya Yang di-pertuan Agong membuat
engagement-nya dengan Sultan-sultan dan TYT-TYT dahulu. Selepas itu kalau masih ada
keperluan, baru kementerian BHEUU akan membuat engagement dengan negeri untuk atau
persuade ataupun meminta, memohon pihak negeri menyelaraskan bersama rang undang-
undang.

Walaupun kita mempunyai peruntukan dalam Perlembagaan untuk menyelaraskan,
setakat ini kita hanya memohon kepada pihak negeri supaya undang-undang ini
diseragamkan di seluruh negara Yang Berhormat.

Tuan Sivarasa Rasiah [Sungai Buloh]: ltu saya faham. Saya tanya tentang

timeframe sebab kita perlu menjadikan pindaan ini satu realiti di semua negeri, baru berkesan
