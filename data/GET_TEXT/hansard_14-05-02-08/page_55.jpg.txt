DR. 28.7.2022 50

terbatas tindakan kita kerana kita hendak ikut jalur perlembagaan, Tuan Yang di-Pertua.
Dalam lompangan masa daripada September itu sehingga sidang 13 Oktober. Itulah pesawat
khas dibawa ke Taiwan untuk belajar pertanian. Di situlah ada percaturan sehingga orang-
orang yang telah bersetuju dengan Yang Berhormat Marang, Yang Berhormat Permatang
Pauh dan Yang Berhormat Gelang Patah pada masa itu telah beralih pandangan.

Saya ingat penjelasan ini dapat disahkan kerana saudara Yang Berhormat Kulim-
Bandar Baharu memang melihat dan membawa surat ini ke Pejabat Perdana Menteri. Jadi,
Yang Berhormat Beaufort lain kali check dahulu fakta. Jangan jadi rabun politik. [Disampuk]
Penjelasan.

Datuk Seri Saifuddin Nasution bin Ismail [Kulim-Bandar Baharu]: Saya pada
waktu itu, Tuan Yang di-Pertua, menyerah sendiri surat itu kepada Ketua Setiausaha Sulit
Perdana Menteri, Dato’ Tajudin Wahab di Pejabat Perdana Menteri. Sebab apa? Kami tidak
buat dinner di Sheraton. Kami buat di Parlimen. Jadi, sahabat saya kemudiannya bawa jet,
apa semua ke Taiwan. Masa itu, Taiwan ini dia hujung tahun itu dia selalunya ribut taufan.
Akan tetapi tidak apalah. Itu episod sudah lepas.

Akan tetapi cerita pokoknya kalau betul hendak ambil alih kerajaan selepas pilihan
raya, platform sebenarnya dalam Parlimen. Buktikan kita dapat sokongan. Kita tidak buat di
luar Parlimen. Sebab itu akan menyebabkan huru-hara, ketidakstabilan, habuan, umpan,
rasuah politik dan sebagainya. ltu yang kita hendak tolak. Sekarang masa untuk kita betulkan.

Bezanya kami waktu itu adalah kita pilin saluran Parlimen untuk kita uji sama ada
Perdana Menteri mendapat sokongan. Beza yang baru ini adalah dia buat di luar. Jadi, itu
bezanya. Oleh itu, kita kata kita meterai MOU pada September tahun lepas. Kita kena
hentikan ketidaktentuan politik. Fokus kepada menjana semula ekonomi. Bantu rakyat
dengan hati yang terbuka. Kita memasuki perjanjian dengan Perdana Menteri.

Dato’ Ramli bin Dato’ Mohd Nor [Cameron Highlands]: Yang Berhormat, gulung
satu minit.

Datuk Seri Saifuddin Nasution bin Ismail [Kulim-Bandar Baharu]: Boleh. Tuan
Yang di-Pertua, kerana itu, hasil daripada MOU ini adalah beberapa perkara. Sekarang
tinggal dua sahaja lagi yang belum terlaksana. Setelah anti-hopping law ini, insya-Allah kita
luluskan. Tinggal mengehadkan Perdana Menteri 10 tahun dan kemudiannya mengadakan
Parliamentary Services Act. Kalau ada ini semua tercapai, 100 peratus persetujuan MOU itu
terlaksana.

Oleh itu, saya berterima kasih banyak pada Yang Berhormat Menteri. Saya menjadi
saksi kesungguhan beliau, komitmen beliau. Bagaimana hendak tentukan bahawa rang
undang-undang ini diwujudkan, mendapat pandangan semua pihak seperti ahli akademik,
parti-parti politik, distinguished individuals dengan izin dan masyarakat sivil. Semua
pandangan mereka kita ambil.

Seperti disebut oleh Yang Berhormat Port Dickson. Apakah rang undang-undang ini
memenuhi semua yang kita hajatkan? Jawapannya tidak. Apakah ia sempurna? Tidak. Akan

tetapi apakah dia satu permulaan yang baik? Jawapannya ya kerana ini adalah langkah
