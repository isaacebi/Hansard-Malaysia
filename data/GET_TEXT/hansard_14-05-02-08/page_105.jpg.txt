DR. 28.7.2022 100

Dato Sri Dr. Haji Wan Junaidi bin Tuanku Jaafar: Yang Berhormat, saya...

Tuan Sim Chee Keong [Bukit Mertajam]: Satu sahaja.

Dato Sri Dr. Haji Wan Junaidi bin Tuanku Jaafar: Saya masih ada tujuh muka.

Tuan Sim Chee Keong [Bukit Mertajam]: Satu sahaja. Nanti minta semua yang
lompat parti juga sokong undi ya. [Ketawa]

Dato Sri Dr. Haji Wan Junaidi bin Tuanku Jaafar: Kalau saya mendapat arahan
daripada mereka. Insya-Allah saya boleh berhentilah dan jawapan-jawapan ini saya boleh
beri dengan itu kepada Ahli-ahli Yang Berhormat.

Tuan Larry Soon @ Larry Sng Wei Shien [Julau]: Tuan Yang di-Pertua, ada satu
penjelasan saya minta.

Dato’ Seri Utama Haji Mukhriz Tun Dr. Mahathir [Jerlun]: Tuan Yang di-Pertua.

Tuan Yang di-Pertua: Terima kasih Yang Berhormat.

Dato’ Seri Utama Haji Mukhriz Tun Dr. Mahathir [Jerlun]: Tuan Yang di-Pertua.
Saya mohon.

Tuan Yang di-Pertua: Maaf.

Dato’ Seri Utama Haji Mukhriz Tun Dr. Mahathir [Jerlun]: Tuan Yang di-Pertua,
minta maaf.

Tuan Yang di-Pertua: Maaf, ya.

Dato’ Seri Utama Haji Mukhriz Tun Dr. Mahathir [Jerlun]: Saya fikir ini satu
pindaan Perlembagaan yang sangat penting. Biarlah kita habis berbahas ataupun mendengar
penggulungan daripada Yang Berhormat Menteri.

Tuan Yang di-Pertua: Saya boleh duduk sampai 8.30 malam. Tidak ada masalah.

Dato’ Seri Utama Haji Mukhriz Tun Dr. Mahathir [Jerlun]: Akan tetapi saya ingat
tidak perlu tergesa-gesa.

Tuan Yang di-Pertua: Akan tetapi saya yakin dengan keperluan Ahli-ahli Yang
Berhormat yang perlu pulang ke kawasan masing-masing.

Dato’ Seri Utama Haji Mukhriz Tun Dr. Mahathir [Jerlun]: Tidak apalah.

Tuan Yang di-Pertua: Hendak naik kapal terbang dan sebagainya.

Dato’ Seri Utama Haji Mukhriz Tun Dr. Mahathir [Jerlun]: Saya ingat mereka
boleh diyakinkan untuk terus kekal dalam Dewan ini untuk mendengar.

Tuan Yang di-Pertua: Maaf. Saya minta maaf. Saya rasa keperluan majoriti Ahli-ahli
Yang Berhormat di sini saya rasa lebih. Jadi terima kasih Yang Berhormat Menteri. Maaf
Yang Berhormat.

Ahli-ahli Yang Berhormat, sekarang saya kemukakan masalah bagi diputuskan.
Masalahnya ialah bahawa Usul atas nama Pengerusi Jawatankuasa Pilihan Khas
menimbang Rang Undang-undang Perlembagaan (Pindaan) (No. 3) 2022 dan mengenai
Peruntukan Larangan Ahli Parlimen Bertukar Parti oleh Menteri di Jabatan Perdana Menteri
(Parlimen dan Undang-undang) Dato Sri Dr. Haji Wan Junaidi bin Tuanku Jaafar dan bahawa
Penyata yang disiapkan oleh Jawatankuasa Pilihan Khas yang dilantik oleh Majlis ini pada

11 April 2022 untuk mengkaji Rang Undang-undang Perlembagaan (Pindaan) (No. 3) 2022,
