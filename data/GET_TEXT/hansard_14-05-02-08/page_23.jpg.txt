DR. 28.7.2022 18

dan juga rawatan daripada doktor pakar kerajaan. Jika ada, adakah pihak kementerian akan
mencadangkan penambahbaikan kepada Kementerian Kesihatan Malaysia melalui MoU
yang hendak dilaksanakan ini dengan memberi rawatan percuma kepada semua jenis
rawatan yang diterima oleh pesakit daripada masyarakat Orang Asli ini. Mereka rata-rata
adalah rakyat yang tidak berkemampuan.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Cameron Highlands. Sila Yang Berhormat Timbalan Menteri, satu minit.

Datuk Haji Hasbi bin Habibollah: Terima kasih Yang Berhormat Cameron
Highlands. Sebenarnya dalam penambahbaikan yang akan dibincangkan pada Ogos ini
antaranya ialah tentang kebajikan pesakit dan keluarga pesakit di Hospital Orang Asti
Gombak. Ini termasuk pemberian makanan percuma, penyediaan alat sokongan perubatan,
pergigian, bekalan diet khas secara percuma akan diteruskan di bawah tanggungjawab pihak
Kementerian Kesihatan.

Satu lagi ialah faedah dan juga perkhidmatan sedia ada dikekalkan dengan
penyelarasan dan diperhalusi di peringkat kementerian kami, KPLB melalui JAKOA dan di
pihak KKM bagi memastikan penyampaian perkhidmatan lebih baik lagi, insya-Allah dan juga
menyediakan perkhidmatan pemeriksaan kesihatan percuma kepada Orang Asli bagi tujuan
kemasukan pelajar untuk belajar ke IPT dan bekerja dalam perkhidmatan awam.

Pemeriksaan kesihatan oleh doktor pakar adalah secara percuma melalui surat
pengecualian bayaran daripada pihak JAKOA yakni guarantee /etter (GL). Prosedur-prosedur
perubatan yang memerlukan bayaran tambahan seperti pemasangan implan juga adalah di
bawah tanggungjawab JAKOA. Keutamaannya kepada golongan B40.

Seterusnya iaitu tentang pengangkutan pula. Pengangkutan pesakit yang terlantar
yakni bed ridden dan yang dijangkiti wabak, penyakit berjangkit adalah di bawah
tanggungjawab Kementerian Kesihatan Malaysia. Manakala temu janji ulangan yakni follow-
up di bawah tanggungjawab JAKOA. Ini adalah antara penambahbaikan yang akan
dimuktamadkan dalam perbincangan pada bulan Ogos ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Soalan tambahan seterusnya Yang Berhormat Papar. Sila Yang
Berhormat Papar.

Tuan Haji Ahmad bin Hassan [Papar]: Terima kasih Tuan Yang di-Pertua. Kalau
Yang Berhormat Cameron Highlands tadi bercerita tentang Orang Asli, saya pula dari Sabah
bercerita pasal orang asal. Kebanyakannya orang asal di Sabah ini tinggalnya di pedalaman.
Mereka ini ketinggalan daripada arus pembangunan. Ramai di antara anak-anak mereka
tercicir dalam persekolahan. Ada yang tidak dapat meneruskan persekolahan disebabkan
oleh jalan raya yang tidak baik, kenderaan yang tidak ada dan tempat sekolah yang begitu
jauh.

Mereka juga tidak ada bekalan elektrik, tidak ada bekalan air dan kalau adapun
rumah mereka kalau kita di dalam rumah, kita boleh melihat siapa di luar. Kalau kita di luar,

kita boleh melihat siapa yang di dalam. Sewaktu kemarau ataupun tengkujuh, ramai di antara
