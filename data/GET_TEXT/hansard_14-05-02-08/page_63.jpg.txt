DR. 28.7.2022 58

akan menjawab pada pukul 4.00 petang. Jadi, kadar waktu berapa ramai yang ditentukan
pada sebelah petang ini. Kita berhenti rehat dan akan mula balik pada pukul 2.30 petang.
[Mesyuarat ditempohkan pada jam 1.09 petang]
= 1430
[Mesyuarat disambung semula pada pukul 2.30 petang]
[Timbalan Yang di-Pertua (Dato' Mohd Rashid Hasnon) mempengerusikan

Mesyuarat]

Timbalan Yang di-Pertua [Dato' Mohd Rashid Hasnon]: Ahli-ahli Yang Berhormat,

kita sambung perbahasan. Saya dengan ini menjemput Yang Berhormat Pasir Salak.

2.30 ptg.

Dato’ Sri Haji Tajuddin bin Abdul Rahman [Pasir Salak]: Terima kasih Tuan Yang
di-Pertua, memberi peluang kepada saya untuk berbahas atas Undang-undang Anti-lompat
Parti ini. Saya ingin mengingatkan diri saya dan juga rakan-rakan Ahli Parlimen, apa tujuan
kita mengadakan larangan lompat parti ini? We must know apa tujuan kita sebenarnya. Kalau
tidak nanti kita merapu, cakap benda-benda yang tidak relevan.

Pada saya dan saya percaya rakan-rakan dalam Parlimen ini juga setuju bahawa kita
hendak melihat keadaan yang stabil dalam negara kita ini. Politically stable. Kenapa kita
perlukan stabiliti ini? Tidak lain dan tidak bukan ialah untuk kita boleh menumpukan tenaga
kita, fikiran kita kepada tanggungjawab kita yang sebenarnya sebagai wakil rakyat. Sama ada
Ahli Parlimen kalau tahu pun di peringkat negeri, wakil-wakil rakyat di peringkat negeri
peranan dan tanggungjawab kita ialah untuk membangunkan negara dan rakyat kita. Apatah
lagi dalam negara kita ini rakyat kita dan negara kita dalam keadaan yang mencabar,
tertinggal dan ditinggalkan oleh arus pembangunan dunia dan juga arus pembangunan dalam
negara kita ini.

Kalau kita menghabiskan masa dengan berpolitik sepanjang masa sebagaimana
yang berlaku di dalam Dewan ini, boleh dikatakan lebih daripada separuh masa perdebatan
di dalam Dewan ini adalah dihabiskan dengan politik kepartian. Jadi, saya ingat perubahan
perlulah berlaku, transformasi perlulah berlaku, budaya politik kita perlu berubah. Kita
menjadi ahli wakil rakyat yang bertanggungjawab kepada rakyat dan juga kepada negara kita.

Kita banyak benda yang kita hendak buat dalam menghadapi cabaran semasa dan
juga merencana masa depan yang lebih besar, lebih baik bagi kita semua. Ini memerlukan
pemikiran yang jitu, pemikiran yang tenang dan memerlukan tenaga, masa. Kita perlu itu
kalau tidak kita tidak boleh hendak duduk merancang masa depan kita. Inilah yang berlaku
kepada negara kita selama hari ini. Election after election. Bertukar kerajaan selepas pilihan
raya demi pilihan raya. Kita tidak menunaikan— tidak tertunai tanggungjawab kepada rakyat.
B40 ini tidak tahulah sudah berapa lama kemiskinan ini. Sudah berapa lama kita bercakap
hendak membasmi kemiskinan, miskin tegar dan sebagainya. Hendak membela nasib
penduduk luar bandar tidak kiralah apa kaum pun, apa bangsa pun. We are still talking about

for the same thing.
