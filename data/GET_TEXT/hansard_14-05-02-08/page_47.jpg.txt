DR. 28.7.2022 42

Timbalan Perdana Menteri. Kenapa tinggal dan tiba-tiba faks masuk ke istana, Menteri
Dalam Negeri, waktu itu Yang Berhormat Pagoh, Yang Berhormat Pagoh pun tidak tahu ada
peletakan jawatan.

Jadi bila perkara ini sudah berlaku, bila Perdana Menteri sudah meletak jawatan
kerana tidak mempercayai di antara satu sama lain, maka berlakulah lompat-melompat,
bergabung dan sebagainya. Apabila lompat-melompat ini, saya hairan. Saya hairan. Betul-
betul saya hairan, Yang Berhormat Port Dickson. At least you ada cakap, Yang Berhormat.
Yang lain-lain— Yang Berhormat Ipoh Barat kah, Yang Berhormat Bagan kah, Yang
Berhormat Kota Raja kah, semualah yang hebat-hebat, tidak pernah sekali berani tegur Yang
Berhormat Langkawi di dalam Dewan yang mulia ini kerana kesalahan dan kesilapannya
kerana telah mengkhianati rakyat. [Tepuk] Bukan mengkhianati sahabat-sahabat ini. Ini
tidak penting. This one will come and go. Rakyat tetap akan mengundi di bawah sana. Trust
me. Rakyat yang dikhianati.

Hari ini berlaku semua ini. Kakanda Yang Berhormat Sungai Petani, betul atau tidak?
Ini berlaku kerana siapa? Kerana Yang Berhormat Langkawi seorang. Why can you all stand
up and speak out? Tidak ada! Ini tidak, “Tebuk atap” “Pintu belakang”, “Pintu tepi”. Semalam
pun masih ulang perkara yang sama.

Natijah yang dilaksanakan oleh Yang Berhormat Langkawi. Semalam Yang
Berhormat Langkawi bangun berbahas, minta lagi orang meloncat. Kalau besok ada pilihan
raya, kita kena loncat untuk menubuhkan kerajaan demi kestabilan. Apa dia? Yang
Berhormat Langkawi ialah bapa loncat. Daripada UMNO, duduk dalam UMNO, Perdana
Menteri, dimuliakan oleh UMNO, akhirnya dia marah kepada beberapa orang, apa berlaku?
Masuk Bersatu, jadi pengerusi. Selepas itu, dia tipu, dia mengkhianati kawan-kawan dalam
Bersatu. Hari ini Pejuang. Saya tidak tahulah Pejuang atau ‘puja wang’, saya pun tidak tahu.
Akan tetapi, inilah yang berlaku hari ini.

Jadi, saya ingin menyarankan kepada rakan-rakan, / think cukuplah. Kita sudah tahu
apa yang berlaku. Hari ini, rakyat sudah menilai. Rakyat sudah tahu sudah pilihan raya akan
datang siapa mereka hendak pilih. Mereka tidak mahu kepimpinan yang tidak mempunyai
stabiliti, Kepimpinan yang begini, Kepimpinan yang takut. Akan tetapi, dalam Parlimen semua
jadi hero, semua menjerit-jerit supaya rakyat tahu dia buat kerja. Akan tetapi hakikatnya,
apabila berlaku pada Yang Berhormat Langkawi meletakkan jawatan, tidak ada siapa tegur
sampai ke hari ini. Sampai ke semalam tidak ada teguran.

Jadi, saya hendak tanyalah kepada semua. Saya kesian pada kakanda saya. Yang
Berhormat Kota Raja berada di Sweden atas urusan negara. He wanted to go and discuss
about our MINDEF, our military, our keselamatan. Sama juga dengan sahabat saya Yang
Berhormat Ipoh Barat berada di Bangladesh hendak bincang macam mana hendak bawa
pekerja-pekerja asing yang bermasalah besar di sana. Di sini, Perdana Menteri letak jawatan.
Timbalan Presiden pun tidak tahu. Bendahari pun tidak tahu. What is this?

Inilah satu-satunya yang rakyat— bukan sekadar rakyat, rakan-rakan kita di luar
negara pun takut datang untuk melabur dalam negara. Keluar lagiada. Kerana apa? Kerana

rakan-rakan dalam Pakatan Harapan tidak berani.
