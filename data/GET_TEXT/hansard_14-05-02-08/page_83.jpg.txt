DR. 28.7.2022 78

Datuk Seri Panglima Abdul Azeez bin Abdul Rahim [Baling]: Sebab itu hanyut.
Yang Berhormat Langkawi buat hanyut. Yang Berhormat Shah Alam tidak berani tegur Yang
Berhormat Langkawi.

[Pembesar suara dimatikan]

Timbalan Yang di-Pertua [Dato' Mohd Rashid Hasnon]: Yang Berhormat Pokok
Sena, 28 saat lagi. On-kan balik mic.

Tuan Mohamed Hanipa bin Maidin [Sepang]: Sikitlah Yang Berhormat Pokok
Sena.

Dato’ Mahfuz bin Haji Omar [Pokok Sena]: Saya ucapkan ribuan terima kasih
kepada Yang Berhormat Shah Alam tadi. Jadi, saya agak terkejutlah dengan kenyataan yang
dibuat oleh Parti Perikatan Nasional pada hari ini sedangkan Pengerusi Perikatan Nasional
itu pernah menjawat jawatan Perdana Menteri yang sepatutnya dia berfikir tentang
kepentingan negara dan rakyat pada saat ini. Bukan kepentingan parti komponen mereka
untuk mengisi kedudukan jawatan.

Akhir, saya lihat bahawa usul ini kita persetujui untuk membersihkan negara kita
daripada imej sarang pelacuran politik dalam negara kita. Jadi ini satu benda seperti mana
yang disebut oleh Yang Berhormat Gua Musang tempoh hari kerana ada parti politik dianggap
sebagai pelacur-pelacur politik. Jadi saya harap selepas kita dapat membersihkan imej
negara kita daripada menjadi sarang pelacuran politik ini maka kita harap PAS juga akan
bersih...

Tuan Ahmad Tarmizi bin Sulaiman [Sik]: Yang Berhormat Pokok Sena pun kena
bersih juga khianat PAS itu.

Dato’ Mahfuz bin Haji Omar [Pokok Sena]: ...di belakang

[Pembesar suara dimatikan] ...

Dato’ Mahfuz bin Haji Omar [Pokok Sena]: ...banyak lagi pelacur-pelacur, insya-
Allah.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Pokok Sena. Ahli Yang Berhormat seterusnya saya tadi ada memanggil Yang
Berhormat Rompin dan juga Yang Berhormat Bukit Gelugor. Mereka baru masuk. Saya bagi
peluang mereka untuk berbahas.

Untuk makluman, Menteri akan menjawab tepat pada pukul empat petang. Oleh itu,
saya jemput Yang Berhormat Rompin kemudian diikuti oleh Yang Berhormat Bukit Gelugor.

Silakan Yang Berhormat Rompin. Switch on your mic.

3.29 ptg.

Dato’ Sri Hasan bin Arifin [Rompin]: Assalamualaikum warahmatullahi
wabarakatuh dan salam sejahtera. Yang Berhormat Tuan Yang di-Pertua, terlebih dahulu
saya ingin mengucapkan terima kasih kerana diberi kesempatan untuk membahaskan satu
rang undang-undang yang begitu bersejarah dalam sistem Raja Berperlembagaan.
