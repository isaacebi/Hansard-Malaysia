DR. 28.7.2022 94

itu dianggap sebagai bertukar parti, maka implikasinya ialah kalau pindaan kepada
Perlembagaan parti dibuat, maka seseorang itu akan hilang jawatannya sebagai Ahli Dewan
Rakyat kalau dia melanggar keputusan parti. Saya harap itu dapat kepastian sebab itu akan
memberikan implikasi kepada parti-parti politik supaya mengambil tindakan susulan. Terima
kasih.

Dato Sri Dr. Haji Wan Junaidi bin Tuanku Jaafar: Saya jawab itu dahulu, Yang
Berhormat. Pertama, parti dalam satu gabungan, ahli dia bertukar daripada satu parti ke satu
parti lain, dia dianggap keluar parti, lompat parti. Oleh sebabnya di sini adalah keluar parti,
gabungan itu tidak termasuk dalam equation perancang undang-undang ini. Ha! Itu yang
pertama. Jawapan kepada Yang Berhormat ini, begitulah hakikatnya. Kalau Perlembagaan
parti itu mengatakan apa sahaja tindakan ahli itu tadi dan akhirnya dia tergugur keahlian dia
daripada parti itu, maka dia dianggap lompat parti.

Jadi persoalan Yang Berhormat Kuala Krai, Yang Berhormat Semporna, Yang
Berhormat Jempol, Yang Berhormat Bagan dan Yang Berhormat Hang Tuah Jaya mengenai
situasi seorang Ahli Dewan Rakyat memberikan sokongan kepada parti politik lain daripada
parti politik yang diwakilinya. Adakah tindakan ini dianggap bertukar parti?

Ahli Dewan Rakyat yang memberi sokongan kepada ahli parti politik lain diwakilinya
tidak dianggap bertukar parti. Ini kerana Ahli Dewan Rakyat tersebut masih kekal sebagai ahli
parti politik yang diwakilinya. Jadi Yang Berhormat, saya nak ulas panjang sikitlah ini ya. Kita
bincang pun soalan ini panjang lebar juga dalam jawatankuasa pilihan khas. Kalau kita lihat
dalam Perlembagaan, ia menumpukan kepada Ahli Parlimen. Soalan ahli politik itu tidak
terbangkit ya. Itu yang pertama.

Jadi, dia hanya menyokong. Contohnya kalau menyokong apa-apa usul yang dibawa
oleh kerajaan, parti pembangkang tetapi dalam parti itu tidak ada menghalang dia untuk
menyokong. Akan tetapi kalau dia ada halangan daripada parti itu yang melarang dia
menyokong dan perlembagaan partinya mengatakan dia akan tergugur keahliannya, itu dah
lain cerita, Yang Berhormat. Maknanya dia boleh sokong mana-mana usul, mana-mana
tindakan, apa sahaja pihak kerajaan atau pihak pembangkang tidak akan menjatuhkan
keahliannya melainkan dia join parti itu.

Datuk Seri Saifuddin Nasution bin Ismail [Kulim-Bandar Baharu]: Celahan,
celahan Yang Berhormat Menteri.

Dato’ Mahfuz bin Haji Omar [Pokok Sena]: Yang Berhormat Menteri.

Datuk Seri Saifuddin Nasution bin Ismail [Kulim-Bandar Baharu]: Terima kasih
Tuan Yang di-Pertua. Yang Berhormat Menteri, saya betul-betul hendak dapat kepastian
daripada sesi penggulungan Menteri ini. Saya buat analogi begini ya, satu gambaran.
Seorang Ahli Parlimen yang membuat keputusan di dalam Parlimen yang bertentangan
dengan keputusan Whip party-nya, dalam perkara misalnya financial bills ataupun undi
percaya, undi tak percaya.

Maknanya mengikut rang undang-undang kita ini, seorang anggota itu tidak dianggap

sebagai hopping, tak timbul isu hopping kecuali perlembagaan partinya itu ada tercatat
