DR. 28.7.2022 79

01530

Pilihan Raya ke-14 menyaksikan suatu perubahan kuasa di antara Barisan Nasional
yang memerintah lebih 60 tahun dalam negara kita ini. Ini merupakan satu keputusan yang
dibuat oleh rakyat bagi melihat demokrasi terus subur di negara kita ini dan adanya check
and balance dalam sistem demokrasi.

Saya sangat percaya kepada two-party system di mana sebuah kerajaan yang bagus
akan terus memerintah jika ada dalam satu sistem dua parti sistem dalam sesebuah negara.
Keadaan ini berlaku di negara barat dalam sistem demokrasi moden di mana sistem dua parti
ini menyebabkan kestabilan kepada politik sesebuah negara dan menyebabkan tumpuan
pemerintah untuk memerintah dan membangunkan ekonomi dan kesejahteraan rakyat dapat
dilakukan dengan begitu baik sekali seperti di negara Amerika umpamanya, Britain dan di
negara barat.

Di negara-negara yang maju tidak banyak parti politik dan mereka juga tidak banyak
ahli parti. Mereka banyak supporters ataupun subscribe parti-parti yang mereka rasa bagus
memerintah sesebuah negara itu.

Pillhan Raya ke-14 menyaksikan satu perubahan kuasa. Saya melihat inilah
peluangnya kalaupun akan berlaku two-party system dalam negara kita ini di mana Pakatan
Harapan telah diberi kesempatan untuk memerintah negara kita ini dan Barisan Nasional
menjadi pembangkang ketika itu.

Akan tetapi hendak dikatakan politik kita tidak matang dan tidak lama, sudah lebih 60
tahun kita merdeka. Akan tetapi nampaknya apabila PH mengambil alih, tidak ada satu
kestabilan politik nampaknya ketika itu di kalangan mereka sama ada kegagalan mereka
untuk membentuk satu kesepakatan yang mantap untuk memerintah negara ini ataupun
sebab mereka tidak dapat melaksanakan janji-janji pilihan raya yang telah mereka
kemukakan semasa dalam ...

Tuan Mohamed Hanipa bin Maidin [Sepang]: Yang Berhormat Rompin, boleh?
Boleh ya?

Dato’ Sri Hasan bin Arifin [Rompin]: Sedikit sahaja.

Tuan Mohamed Hanipa bin Maidin [Sepang]: Terima kasih kepada sahabat saya
Yang Berhormat Rompin. Terima kasih Tuan Yang di-Pertua. Hendak tanya satu. Tadi Yang
Berhormat Rompin kata semasa PH memerintah tidak ada kestabilan politik. Adakah setelah
berlakunya Langkah Sheraton dan telah membentuk kerajaan berlakunya kestabilan politik?
Itu yang pertama. Keduanya ....

Dato’ Sri Hasan bin Arifin [Rompin]: Tunggu, tunggu. Itu bab kedualah.

Tuan Mohamed Hanipa bin Maidin [Sepang]: Keduanya Yang Berhormat, kalau
Pakatan Harapan tidak langgar manifesto memang parti yang lompat ini tidak akan langgar
manifesto sebab tidak ada manifesto yang hendak langgar. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Sepang.
Yang Berhormat Rompin teruskan.

Dato’ Sri Hasan bin Arifin [Rompin]: Tak, itu bab kedua nanti. Bab kedua saya

hendak cerita nanti. Yang Berhormat Sepang ini cepat sangat mengambil kesimpulan. Jadi,
