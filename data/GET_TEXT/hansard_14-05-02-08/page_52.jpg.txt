DR. 28.7.2022 47

ketawa] Selama 60 tahun, 60 tahun Barisan Nasional memerintah, akhirnya pada bulan Mei
2018, rakyat tolak.

Tuan Yang di-Pertua, apa dia elephant in the room pada moment itu? [Tepuk] Apa
yang menyebabkan wajah hodoh terpalit kepada negara? Kalau tidak kerana skandal 1MDB.
Kalaulah kekuatan, kesungguhan dan keikhlasan...

Tuan Mohamad bin Sabu [Kota Raja]: Saudara Yang Berhormat Kulim-Bandar
Baharu boleh saya tanya?

Datuk Seri Saifuddin Nasution bin Ismail [Kulim-Bandar Baharu]: ...Yang
Berhormat Baling menegur Yang Berhormat Pekan pada waktu itu, percayalah Barisan
Nasional masih menjadi kerajaan. [Dewan ketawa]

Tuan Mohamad bin Sabu [Kota Raja]: Yang Berhormat Kulim-Bandar Baharu.

Datuk Seri Saifuddin Nasution bin Ismail [Kulim-Bandar Baharu]: Sila.

Tuan Mohamad bin Sabu [Kota Raja]: Bukankah waktu itu pimpinan PAS diketuai
oleh Yang Berhormat Tuan Ibrahim Tuan Man, minta penerangan daripada Arul Kanda soal
skandal 1MDB. Selepas itu, keluar daripada penerangan itu PAS kata, “Kami puas hati
penerangan 1MDB tidak ada masalah”. Minta komen sedikit.

Datuk Seri Saifuddin Nasution bin Ismail [Kulim-Bandar Baharu]: Betul. Waktu
itu menjelang pilihan raya. Parti Islam menghantar delegasi menemui ketua pegawai
eksekutif. Kemudian, dengan bangganya membuat pengumuman bahawa _ setelah
mendengar penjelasan, Parti Islam sangat berpuas hati 1MDB tidak ada salah silapnya.

Jalan ikut tertib dan ini merupakan satu usaha yang baik. Ada beberapa orang
anggota Jemaah Menteri pada waktu itu— saya kena sebut. Yang memanggil pendekatan
berbeda secara faktanya. Yang Berhormat Semporna, Yang Berhormat Pagoh, apa jadi?
Mereka dikeluarkan daripada parti.

Tuan Ahmad Fadhli bin Shaari [Pasir Mas]: Yang Berhormat Kulim Bandar Baharu.

Datuk Seri Saifuddin Nasution bin Ismail [Kulim-Bandar Baharul]: Itu sekurang-
kurangnya harga teguran yang mereka bayar. Saya tidak dengar Yang Berhormat Baling
tegur kemudian dikeluarkan daripada parti. [Dewan riuh]

Tuan Ahmad Fadhli bin Shaari [Pasir Mas]: Yang Berhormat Kulim-Bandar
Baharu.

Datuk Seri Saifuddin Nasution bin Ismail [Kulim-Bandar Baharu]: Oleh sebab itu,
bila saya hendak sebut— nanti sekejap Yang Berhormat Pasir Mas, rakan saya nanti. Yang
Berhormat Pasir Mas sudah bahas semalam pun. Sudah bahas.

Tuan Ahmad Fadhli bin Shaari [Pasir Mas]: Tidak, saya hendak sebut. PAS tidak
keluar...

Datuk Seri Saifuddin Nasution bin Ismail [Kulim-Bandar Baharu]: Biar saya
teruskan. Jangan ambil masa saya.

Dato’ Ramli bin Dato’ Mohd Nor [Cameron Highlands]: Yang Berhormat Pasir
Mas, duduk.

Datuk Seri Saifuddin Nasution bin Ismail [Kulim-Bandar Baharu]: Tidak boleh.
Baik.
