DR. 28.7.2022 51

permulaan untuk memastikan politik kita lebih segar dan dihormati. Tuan Yang di-Pertua,
saya menyokong. Terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Kulim-Bandar Baharu.

Dato’ Abdullah Sani bin Abdul Hamid [Kapar]: Lawan tetap lawan.

Dato’ Ramli bin Dato’ Mohd Nor [Cameron Highlands]: Silakan Yang Berhormat
Kuala Nerus.

Datuk Seri Haji Shamsul Iskandar @ Yusre bin haji Mohd Akin [Hang Tuah

Jaya]: Paling lawan separuh mati.

12.45 tgh.

Dato’ Dr. Mohd Khairuddin bin Aman Razali [Kuala Nerus]: Assa/lamualaikum
warahmatullahi wabarakatuh. Alhamdulillah. [Membaca sepotong ayat al-Quran]

Saya menyokong penuh Rang Undang-undang Perlembagaan (Pindaan) 2022 dan
juga peruntukan larangan Ahli Dewan Rakyat bertukar parti yang dibentangkan semalam
kerana dua faktor.

Pertamanya, ia menyelesaikan permasalahan akibat mengamalkan hak
berpersatuan yang diberikan oleh Perlembagaan kita dalam Perkara 10 yang menyatakan
kebebasan untuk bersuara, berhimpun dan juga berpersatuan.

Kedua, kerana ini adalah satu rang undang-undang yang memang dinanti oleh
semua Ahli-ahli Parlimen dan juga rakyat sebagai satu penyelesaian adil bagi Ahli Parlimen,
bagi rakyat dan juga bagi parti.

Pertamanya bila bincang tentang isu permasalahan yang timbul akibat akta yang
sedia ada bila mana seseorang itu keluar daripada parti. Perlu kita ingat bahawa parti adalah
satu buah platform politik. Sebaik mana platform politik itu dasarnya yang sebagaimana hebat
sekalipun, ia terdedah kepada pengurusan manusia yang berkelemahan dan juga berlaku
perbezaan pendapat yang menyebabkan berlaku kemelut dalam parti, kKemelut dalam politik
dan kesannya pada negara itu sendiri.

Dato’ Ramli bin Dato’ Mohd Nor [Cameron Highlands]: Yang Berhormat, boleh
tidak mic itu, tidak berapa dengarlah.

Dato’ Dr. Mohd Khairuddin bin Aman Razali [Kuala Nerus]: Baik. Dekat sudah ini.
Oleh sebab parti politik ini ditadbir oleh manusia, tentu akan berlaku kelemahan pada
pengurusan. Berlaku perbezaan pendapat memberi kesan pada negara. Dalam Islam, kita
ada kaedah dalam bab solat sebagai contoh. Bila mana berlaku kesilapan dibuat teguran dan
jika tidak bersetuju dengan teguran tersebut ataupun tidak berjalan teguran tersebut maka
berlaku mufaraqah meninggalkan imam yang sedang menjadi imam.

Seperti mana kata Nabi SAW, [Membaca sepotong hadis]. Imam itu dijadikan imam
untuk diikuti. Akan tetapi bila mana berlaku kesilapan, kelemahan atau berbeza pendapat
maka dibolehkan untuk berpisah daripada imam solat tersebut. Dalam hadis Nabi SAW di
mana sahabat Nabi, Muaz bin Jabal menjadi imam solat, membaca surah al-Baqarah yang

panjang ketika solat Isyak. Maka, seorang sahabat mufaraqah meninggalkan solat memberi
