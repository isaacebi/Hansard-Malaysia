DR. 28.7.2022 67

Ini perkara-perkara yang pada saya mesti kita jelaskan. Kerana apa, Tuan Yang di-
Pertua? Apabila timbul perkara seperti ini nanti, ia pasti akan dibawa ke dalam mahkamah.
Yang Berhormat Menteri, saya ada masalah untuk bawa isu ahli politik ini ke dalam
mahkamah kerana kita tidak boleh bawa keputusan rakyat ini— daripada segi logiknya, kita
minta rakyat pilih kita tetapi apabila timbul isu, kita hendak bawa ke mahkamah.

Oleh sebab itu, saya minta susulan daripada pindaan ini— ini adalah hal ehwal kita
sebagai anggota Parlimen. Kita adalah ahli politik. Biarlah kita uruskan yang berkaitan
tentang parti ataupun perjalanan pengurusan pilihan raya ini.

Oleh sebab itu, saya hendak minta pandangan daripada Yang Berhormat Menteri,
apakah masalahnya clause yang ketiga ini kalau kita BEBAS, dia lompat untuk join parti,
maka kerusi itu perlu dikosongkan? Sebab, ini adalah akta ataupun pindaan larangan lompat
parti. BEBAS, dia tidak ada parti. So, apabila dia hendak join sesebuah parti, Kenapa dalam
hal ini perlu dikosongkan?

Pada saya, dalam hal ini, saya minta Yang Berhormat Menteri Undang-undang tolong
tengok balik Election Commission, Suruhanjaya Pilihan Raya kerana Suruhanjaya Pilihan
Raya ini adalah satu suruhanjaya yang ditugaskan untuk mengurus pilihan raya dan
kemudiannya mengurus parti-parti politik. Jadi, janganiah misalnya kita tinggalkan Election
Commission. Kita jadikan betul-betul Suruhanjaya Pilihan Raya yang betul-betul bebas yang
tidak ada pengaruh mana-mana parti, yang tidak menganggotai mana-mana parti, yang
independent, yang bergerak dengan sepenuh kuasa yang kita berikan. Supaya bila timbul
dispute, misalnya, maka Election Commission itu, Suruhanjaya Pilihan Raya itu akan jadi
referee, akan jadi pengadil dan tidak kita serahkan kepada mahkamah kerana saya tahu
bahawa perkara ini tentunya nanti akan menjadi rujukan apabila kes difailkan di mahkamah.

Saya mengambil contoh India, Yang Berhormat Menteri. Saya percaya dibuat kajian.
India misalnya, mereka sudah lulus lama sudah undang-undang anti-defection, tetapi apabila
timbul isu, mereka bawa ke mahkamah, akan ada stay, akan ada proses judiciary. Maka,
undang-undang itu tidak serve the purpose. Begitu juga di New Zealand pun sama. Begitu
juga di Papua New Guinea. Papua New Guinea, sepanjang menjadi kerajaan, tidak pernah
cukup lima tahun satu-satu kerajaan. Pasti ada pertukaran kerajaan. Kerana apa? Cross
floor, defection dan sebagainya.

Jadi bagaimana undang-undang ini— saya percaya akan evolve tetapi bagaimana
peranan Yang Berhormat Menteri untuk memastikan perkara ini— a single step of a thousand
journey, dengan izin Tuan Yang di-Pertua. Supaya kita dapat pastikan perkara yang kita
lakukan ini merupakan perkara yang terbaik untuk memulihkan politik dan juga harapan bagi
negara kita. Seperti mana yang diungkapkan oleh Margaret Thatcher, dengan izin Tuan Yang
di-Pertua, “Where there is discord, may we bring harmony. Where there is error, may we bring
truth. Where there is doubt, may we bring faith. And where there is despair, may we bring
hope.”

Kita bawa harapan kepada rakyat agar pindaan ini akan mencorakkan perjalanan
politik untuk masa depan. Yang telah berlalu, berlalu. Yang telah khianat, khianat. Yang

telah tinggalkan parti, tinggalkan parti. Adakah mereka selamat? Belum tentu, Tuan Yang
