DR. 28.7.2022 87

Nasional dan juga Menteri Undang-undang, PBB, GPS serta semua parti-parti yang ada di
negara kita ini dan tidak terkecuali daripada rakan-rakan Ahli Parlimen sekalian yang telah
turut berbahas selama dua hari, membuktikan betapa pentingnya undang-undang ini demi
kestabilan negara kita.

Hasrat, tindakan serta terjemahan hasil daripada perbahasan selama dua hari ini,
saya lihat semuanya kita boleh sepakat bahawa undang-undang ini sangat perlu. Cuma ia
bukanlah undang-undang yang syumul, yang seolah-olah tidak ada salah, tidak ada cacat di
mana-mana, tetapi ianya boleh diperbaiki daripada semasa ke semasa, hasil daripada
perbincangan secara terbuka, tulus ikhlas antara kita. Biasalah ada sedikit-sedikit
dilemparkan_ kritikan-kritikan di mana-mana tetapi saya nampak rata-rata kita boleh
menerimanya. Umumnya kita mengetahui seperti mana rakan-rakan yang lain, PRU ke-14
memberi kesan yang sangat berat kepada kita dan juga rakyat Malaysia seluruhnya di mana
ada dalam sejarah lagi, ada tiga kerajaan dalam satu penggal Parlimen.

Kali inilah yang menyaksikan begitu keadaannya dan ini mengakibatkan negara kita
berada dalam keadaan ekonominya tidak sebaik sebelum-sebelum ini dan paling terkesan
ialah rakyat di luar sana, yang terhimpit kehidupan mereka akibat daripada mungkin
keputusan-keputusan kita sebelum ini. Jadi, mudah-mudahan ianya bagi saya satu
pengajaran yang amat bermakna kepada kita. Mudah-mudahan juga ia tidak akan kita ulang
lagi sebab macam saya katakan tadi, natijahnya ialah negara dan rakyat menjadi sengsara.

Apabila kita lihat keadaan ekonomi tidak seimbang, tidak stabil, pelabur pun tidak
berani. Kalau kita sendiri pun, hendak melabur dalam keadaan kerajaan yang sukar untuk
diramal, sudah pasti tidak akan ada pelabur yang datang. Jadi, kalau kita dapat melihat
kebersamaan walaupun kita berbeza tetapi kebersamaan dalam memutuskan kepentingan
negara ini saya amat kagumi kepada rakan-rakan daripada semua kita ini, sama ada kerajaan
mahupun pembangkang. Cuma Tuan Yang di-Pertua, saya mengharapkan agar semangat
yang ditunjukkan dalam Dewan Rakyat ini dalam pelbagai perbezaan kita tetapi kita boleh
bersatu, kita boleh bersama.

Harapnya ia juga akan diikuti oleh kerajaan-kerajaan negeri. Memandangkan
kerajaan-kerajaan negeri pun diperintah oleh parti-parti yang sama yang ada di Dewan ini.
Biarlah ia selaras, di peringkat Kerajaan Pusat kita ada undang-undang yang sebegini. Maka
ia lebih elok kalau kerajaan-kerajaan negeri juga mengikuti agar semuanya selari, tiada
berbeza. Jadi Tuan Yang di-Pertua, saya rasa cukuplah di situ kerana saya tak nak ambil
masa rakan saya nanti, saya menyokong. Terima kasih banyak.

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Jerantut. Pembahas terakhir, saya jemput Yang Berhormat Lembah Pantai.

3.58 ptg.

Tuan Ahmad Fahmi bin Mohamed Fadzil [Lembah Pantai]: Terima kasih Tuan
Yang di-Pertua. Saya turut berbangga dapat bersama membahaskan rang undang-undang
yang sangat bersejarah dan significant ini. Ramai di luar sana yang mengatakan kita tidak

akan sampai ke saat ini. Ramai yang menafikan, malah ada yang mencerca, mengejek,
