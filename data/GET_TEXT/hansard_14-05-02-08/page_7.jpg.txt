DR. 28.7.2022 2

inisiatif IPEF. Saya telah menghadiri mesyuarat peringkat Menteri IPEF yang dibuat secara
maya semalam dan hari sebelumnya untuk membincangkan dengan lebih lanjut mengenai

skop bagi semua empat teras di bawah IPEF iaitu:

(i) Teras Pertama: Perdagangan;

(ii) Teras Kedua: Rantaian Bekalan;

(iii) Teras Ketiga: Tenaga Bersih, Decarbonization dan Infrastruktur;
dan

(iv) Teras Keempat: Percukaian dan Anti-rasuah.

Di dalam mesyuarat tersebut, saya telah menyampaikan kesediaan Malaysia untuk
menyertai semua teras di bawah rangka kerja ini. Dalam hal ini, perbincangan dan rundingan
mengenai teras satu dan teras dua akan diterajui oleh MITI. Rundingan bagi teras tiga pula
akan diterajui secara bersama oleh MITI dan Kementerian Tenaga dan Sumber Asli.
Manakala Pusat Governans, Integriti dan Anti-Rasuah Nasional (GIACC) akan menerajui
rundingan di bawah teras keempat.

Penglibatan di dalam Teras Pertama: Perdagangan adalah penting bagi Malaysia
memandangkan negara kita tidak mempunyai platform kerjasama ekonomi dua hala dengan
Amerika Syarikat selain daripada Perjanjian Rangka Kerja Perdagangan dan Pelaburan atau
dengan izin, Trade and Investment Framework Agreements (TIFAs) dengan Amerika Syarikat
pada tahun 2004.

Oleh yang demikian, rangka kerja ekonomi ini dilihat sebagai sebuah platform yang
sesuai untuk kedua-dua negara berbincang mengenai pelbagai perkara berkaitan
perdagangan seperti berkongsi usaha untuk menambah baik kedudukan Malaysia dalam
Laporan Pemerdagangan Manusia (Trafficking in Persons Report) dan meningkatkan
kerjasama yang lebih erat dengan Kerajaan Amerika Syarikat bagi meningkatkan keupayaan
negara untuk mematuhi peraturan-peraturan dan piawaian antarabangsa terkini dan
seterusnya boleh mengurangkan insiden Withhold Release Order kepada syarikat Malaysia.

Bagi Teras Kedua: Rantaian Bekalan, Malaysia dijangka akan dapat meningkatkan
kerjasama dalam menangani isu-isu kebolehtahanan (resiliency) dan kesinambungan
rantaian bekalan termasuk non-traditional trade issues.

Bagi Teras Ketiga: Tenaga Bersih, Decarbonization dan Infrastruktur, ia dilihat
sebagai satu mekanisme yang mampu mempercepatkan penerima gunaan teknologi dan
inovasi terutamanya teknologi dan ekonomi digital serta mempercepatkan peralihan kepada
ekonomi hijau.

Akhirnya bagi Teras Keempat: Percukaian dan Anti-Rasuah, manfaat utama adalah
sumbangan dalam meningkatkan keupayaan Malaysia dalam memerangi rasuah dan
mewujudkan platform kerjasama ekonomi pelbagai hala.

Justeru, Malaysia boleh menggunakan teras percukaian dan anti-rasuah di bawah
IPEF ini untuk mewujudkan persekitaran perniagaan yang lebih telus dan adil bagi pembekal
dan pengeksport Malaysia yang menjalankan perniagaan di Amerika Syarikat atau mana-

mana negara lain yang bakal menganggotai rangka kerja ini.
