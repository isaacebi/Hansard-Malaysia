DR. 28.7.2022 6

Syarikat 2016 serta pindaan-pindaan yang berkaitan untuk turut terpakai ke atas entiti
perkongsian liabiliti terhad.

Tanpa kerangka perundangan yang komprehensif, entiti perniagaan seperti syarikat
dan PLT akan menghadapi risiko tindakan penggulungan sekiranya mereka berdepan
dengan masalah kewangan walaupun perniagaan tersebut hakikatnya masih berdaya maju.
Jadi, dengan adanya peruntukan ini, mana-mana entiti PLT yang menghadapi masalah
kewangan tetapi masih berkemampuan serta berdaya saing boleh memanfaatkan
mekanisme penyelamat korporat dengan memasuki pelan rehabilitasi dengan pemiutang
mereka. Inisiatif ini adalah penting untuk membantu entiti PLT yang menghadapi masalah
kewangan terutama sekali akibat daripada kesan pandemik COVID-19 agar kekal beroperasi
dan menjana ekonomi negara.

SSM telah memulakan kajian mendalam mengenai kerangka pelaporan pemunyaan
beneficial sejak tahun 2019 dan turut mencadangkan beberapa penambahbaikan ke atas
peruntukan yang berkaitan. Dengan pemunyaan beneficial berdasarkan maklum balas yang
diterima dari Financial Action Task Force (FATF) melalui Malaysia's Mutual Evaluation Report
terbitan pada 2015.

Ini selaras dengan penambahbaikan perundangan yang dibuat dalam bidang kuasa
di negara lain seperti di Hong Kong dan Singapura. Sebagai contohnya, memperjelaskan
definisi “pemunya benefisial” sedia ada dan memperkenalkan daftar tugas dan
tanggungjawab penzahiran pemunyaan benefisial daripada anggota-anggotanya melalui
RUU Syarikat (Pindaan) 2022 yang sedang diperhalusi untuk dibentangkan kelak.

Maklumat pemunyaan beneficial adalah kritikal bagi memastikan entiti perniagaan di
Malaysia tidak disalahgunakan untuk tujuan jenayah atau melindungi aktiviti jenayah seperti
pengubahan wang haram atau pembiayaan keganasan serta untuk mencegah aktiviti rasuah
dan pengelakan cukai. Kerangka pelaporan ini adalah selaras dengan perkembangan di
peringkat antarabangsa dalam memerangi jenayah yang sama di seluruh dunia.

Tuan Yang di-Pertua, di Malaysia semua syarikat dan perkongsian liabiliti terhad
(PLT) adalah tertakluk di bawah Akta Syarikat 2016 dan Akta Perkongsian Liabiliti Terhad
2012. Oleh itu, SSM menggunakan kuasanya di bawah seksyen 20c Akta Suruhanjaya
Syarikat Malaysia 2001 untuk mengeluarkan garis panduan berkenaan kerangka pelaporan
“pemunya benefisial” bagi syarikat dan perkongsian liabiliti terhad demi memupuk kerangka
pelaporan “pemunya benefisial” ini telah dilaksanakan berkuat kuasa 1 Mac 2020. Sekian,
terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Sila soalan tambahan yang pertama, Yang Berhormat Betong.

Datuk Robert Lawson Chuat [Betong]: Terima kasih Yang Berhormat Menteri.
Soalan tambahan saya, SSM telah melaksanakan pengurangan kompaun pada tahun-tahun
lepas. Adakah SSM akan melaksanakan pengurangan kompaun pada tahun ini untuk
membantu syarikat pasca pemulihan ekonomi negara? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Betong. Sila Yang Berhormat Menteri, dua minit 30 saat.
