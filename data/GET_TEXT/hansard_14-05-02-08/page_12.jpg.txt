DR. 28.7.2022 7

Dato Sri Alexander Nanta Linggi: Tuan Yang di-Pertua, untuk penjelasan soalan
tambahan ini, untuk makluman Yang Berhormat Betong, Suruhanjaya Syarikat Malaysia
(SSM) telah melanjutkan insentif pengurangan kompaun di bawah Akta Syarikat 1965
bermula 1 Julai 2022 hingga 31 Oktober 2022 ini. Di bawah insentif ini, syarikat dan pengarah
syarikat layak mengurangkan atau layak mendapat pengurangan sehingga 90 peratus
daripada nilai asal Kompaun bagi semua kompaun yang telah ditawarkan di bawah Akta
Syarikat 1965.

Sebelum ini Tuan Yang di-Pertua, insentif berkenaan telah dilaksanakan selama
empat bulan iaitu bermula pada 1 Mac 2022 dan tamat pada 30 Jun 2022. Semakan status
kompaun boleh dilakukan melalui laman web rasmi SSM iaitu EzBiz Online, e-mel atau hadir
di mana-mana sahaja pejabat SSM di seluruh Malaysia. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih, soalan
tambahan...

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Hang Tuah Jaya.

Timbalan Yang di-Pertua [Dato’ Mohd Rashid Hasnon]: Kedua, saya jemput Yang
Berhormat Hulu Langat.

Datuk Haji Hasanuddin bin Mohd Yunus [Hulu Langat]: Terima kasih Tuan Yang
di-Pertua dan Yang Berhormat Menteri. Pada minggu lepas, Hulu Langat ada bertanya
kepada Kementerian Kerja Raya tentang kemungkinan 50,000 buah syarikat kontraktor akan
“gulung tikar’ kesan daripada COVID-19 kepada ekonomi. Kalau kita lihat pada Akta Syarikat
2016, 466(1)(a) bahawa kerajaan boleh meletakkan nilai ambang keberhutangan syarikat.

Saya difahamkan nilai itu diletakkan baru-baru ini RM50,000. Adakah nilai ini sesuai
dengan keadaan sekarang ataupun kerajaan ada rancangan untuk meningkatkan daripada
RM50,000 kepada angka lain ataupun apakah rancangan-rancangan SSM untuk memastikan
syarikat-syarikat kontraktor ini tidak terus “gulung tikar’? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Hulu Langat. Silakan.

Dato Sri Alexander Nanta Linggi: Terima kasih Tuan Yang di-Pertua. Buat masa
ini, nilai yang sedia ada KPDNHEP melihat sebagai agak sesuai sedikit. Akan tetapi,
KPDNHEP sentiasa sensitif akan keperluan. Jika ada keperluan untuk ini ditingkatkan nilai
ambang kebankrapan ini, mungkin ini juga boleh—- pada mulanya kita buat kajian dahulu
sebab kita tidak hendak membuat sesuatu untuk hendak menyelesaikan sesuatu akan
memberi juga masalah yang lain. Akan tetapi, cadangan Yang Berhormat, saya anggap
sebagai suatu cadangan yang baik kerana banyak syarikat yang bermasalah. Terima kasih
Yang Berhormat kerana memberikan cadangan ini. Kami akan menelitinya, terima kasih.

Datuk Seri Haji Mohd Salim Sharif [Jempol]: Sikit, sikit. Boleh tambah sedikit ada
masa. Okey, terima kasih...

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Hang Tuah Jaya.
