DR. 28.7.2022 38

9. Datuk Seri Panglima Bung Moktar bin Radin [Kinabatangan] minta Menteri
Pembangunan Luar Bandar menyatakan adakah perancangan kementerian dalam menaik
taraf jalan-jalan luar bandar dalam kawasan Parlimen Kinabatangan yang kebanyakannya
tidak dapat dilalui ketika musim tengkujuh.

Timbalan Menteri Pembangunan Luar Bandar Il [Datuk Haji Hasbi bin
Habibollah]: Terima kasih Tuan Yang di-Pertua. /’m looking for my glass. [Ketawa] It’s okey.
Terima kasih Yang Berhormat Kinabatangan dan terima kasih Tuan Yang di-Pertua.
Kementerian mengambil maklum akan keperluan masyarakat luar bandar, terutamanya di
Sabah yang memerlukan kemudahan infrastruktur, khususnya jalan-jalan luar bandar yang
masih jauh ketinggalan.

Untuk makluman Yang Berhormat, sepanjang Rancangan Malaysia Ke-11 dan
Rancangan Malaysia Ke-12 sehingga tahun 2022, sebanyak 10 projek jalan luar bandar di
Parlimen Kinabatangan telah diluluskan dengan jumlah peruntukan sebanyak RM886.88 juta.
Daripada jumlah tersebut, sebanyak 3 projek telah siap, empat projek dalam pembinaan dan
tiga projek berstatus tender lantikan perundingan dan proses reka bentuk.

01210

Untuk makluman Yang Berhormat juga dalam proses mereka bentuk jalan luar
bandar aspek keadaan bentuk muka bumi dan import teknikal berkaitan paras banjir daripada
Jabatan Pengairan dan Saliran akan diambil kira. Ini bagi memastikan jalan yang dibina atau
dinaik taraf kelak adalah selesa, selamat dan boleh dilalui oleh semua jenis kenderaan dalam
semua keadaan cuaca.

Dalam hal ini sekiranya terdapat keperluan mendesak bagi menaik taraf jalan-jalan
luar bandar yang kerap ditenggelami air, memang seperti biasa adalah diminta kepada Yang
Berhormat boleh mengemukakan permohonan tersebut kepada Unit Perancang Ekonomi
negeri Sabah. Terima kasih.

Dato’ Ramli bin Dato’ Mohd Nor [Cameron Highlands]: Soalan pertama.

Datuk Seri Panglima Bung Moktar bin Radin [Kinabatangan]: Terima kasih Yang
Berhormat Menteri. Saya amat berterima kasih kepada kerajaan dan kementerian sebab tidak
meminggirkan kawasan luar bandar.

Walau bagaimanapun Kinabatangan ini keluasannya besar iaitu bersempadan
dengan tujuh Parlimen di Sabah dan sudah tentu banyak lagi jalan yang belum berturap,
masih dikira jalan tanah liat ataupun jalan kayu balak. Jadi, apakah kementerian akan juga
mungkin mempertimbangkan untuk mempertingkatkan jalan-jalan yang sebegini pada masa
akan datang? Terima kasih.

Datuk Haji Hasbi bin Habibollah: Terima kasih Yang Berhormat. Sebagaimana
yang apa disoal oleh Yang Berhormat, pada masa ini terdapat dua projek di Parlimen
Kinabatangan selain daripada yang 10 tadi yang dipohon di bawah RP3, Rancangan Malaysia
Kedua Belas iaitu projek menaik taraf Jalan Pelangi, Kampung Sinar Jaya, Kinabatangan.
Dengan skop menaik taraf jalan sepanjang 10 kilometer dan sebuah jambatan serta projek
naik taraf Jalan Imbang Kenang-kenangan, Tongod, Sabah dengan skop menaikkan taraf

jalan sepanjang 25 kilometer dan tiga buah jambatan.
