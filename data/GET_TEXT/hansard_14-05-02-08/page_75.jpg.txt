DR. 28.7.2022 70

dilarang daripada bertanding dalam pilihan raya selama sepenggal. Mana mungkin orang
yang telah mengkhianati mandat rakyat masih diberi peluang untuk bertanding sekiranya
pilihan raya kecil diadakan. No!

Mereka harus diajar dan dihukum dan bukan sekadar mengosongkan kawasan
mereka sahaja, kemudian bertanding semula dalam pilihan raya kecil. Wakil-wakil rakyat
yang melompat ini juga harus diarahkan memulangkan semula semua elaun yang diterima
sepanjang bergelar Yang Berhormat. Mereka juga seharusnya tidak layak untuk menerima
sebarang pencen. Mengosongkan kawasan sahaja tidak cukup untuk mengajar atau
memberhentikan budaya lompat-melompat ini dari terus terjadi.

Tuan Yang di-Pertua, saya juga ingin bertanya kepada kerajaan tentang mekanisme
bagi memberi keadilan kepada parti yang diwakili sewaktu seseorang wakil rakyat itu
memenangi sesuatu kawasan yang ditandingi. Sudah tentu parti tersebut mengeluarkan
begitu banyak belanja untuk menangkan calon tersebut.

Kalau kita ambil jumlah maksimum perbelanjaan yang dibenarkan oleh Suruhanjaya
Pillhan Raya (SPR), untuk Parlimen sejumlah RM200,000 dan untuk Dewan Undangan
Negeri sejumlah RM100,000, ini hanyalah jumlah atas kertas yang mana saya percaya jumlah
tersebut jauh lebih tinggi jika diambil kira kos menaikkan imej calon parti tersebut.

Saya ingin membangkitkan mengenai Perkara 54(1) Perlembagaan Persekutuan
mengenai kekosongan luar jangka di kalangan Ahli Dewan Rakyat yang tidak perlu diisi
semula sekiranya tempoh tersebut dalam masa dua tahun dari tarikh Parlimen akan terbubar.

Soalan saya, adakah Perkara 54(1) ini akan dipinda? Jika ya, bilakah akan dipinda?
Sekiranya tidak, siapakah yang akan menguruskan rakyat di Parlimen tersebut jika wakil
rakyat mereka bertindak melompat parti?

Tuan Yang di-Pertua, wakil rakyat yang dipecat parti seharusnya tidak diiktiraf
sebagai melompat. Contoh terbaik adalah apabila Yang Berhormat Semporna digantung
keahlian UMNOnya hanya kerana beliau menegur Perdana Menteri waktu itu kerana kes
1MDB. We should not consider that as lompat parti.

Definisi lompat parti ini adalah apabila seseorang wakil rakyat itu meninggalkan
partinya kerana mendapat imbuhan atau jawatan daripada sebelah pihak. Dalam masa yang
sama, kita juga harus mengelakkan daripada sesuatu parti itu mempunyai kuasa mutlak dan
dapat berbuat sesuka hati terhadap ahlinya.

Tuan Yang di-Pertua, saya juga inginkan komitmen kerajaan pasca PRU15 bahawa
akta ini bukan sekadar akta yang kita gubal pada hari ini tetapi harus dilaksanakan dan
dikuatkuasakan sekiranya kejadian lompat-melompat berlaku. Tiada gunanya kita bertekak
dan kemudian tidak melaksanakan pun apa yang kita gubal.

Begitu juga Dewan Undangan Negeri, tiada gunanya rang undang-undang ini digubal
tetapi tidak dikuatkuasakan sekiranya berlaku lompat parti. Tengok sahaja apa yang berlaku
pada Malaysia tahun 2020. Langkah Sheraton dan langkah Hina Musa harus menjadi
pengajaran buat kita semua rakyat Malaysia.

Keadaan ekonomi tidak stabil adalah hasil daripada politik yang tidak stabil. Tidak

sampai sepenggal, kita merasa tiga Perdana Menteri. Kerajaan Sabah di bawah WARISAN
