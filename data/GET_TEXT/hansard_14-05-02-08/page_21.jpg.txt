DR. 28.7.2022 16

masalah secara jangka panjang, untuk kita memastikan food security juga ataupun tidak
selama-lamanya bergantung pada subsidi yang telah diberikan sebab tidak pernah dalam
sejarah, kita difahamkan hanya sekarang.

Oleh kerana masalah sekarang sangat drastik, kerajaan buat banyak memberi
subsidi. Hampir RM1 bilion untuk telur dan ayam pedaging sahaja. Jadi, kerajaan tidak
hendak berterusan subsidi ini. Oleh sebab itu ada langkah-langkah telah dibincangkan juga
secara terperinci. Yang Berhormat, oleh kerana masa tidak mengizinkan, mungkin kalau
Yang Berhormat ingin sangat secara terperinci, kita boleh panjangkan jawapan atau
penjelasan secara terperinci. Sekian.

Datuk Zakaria bin Mohd. Edris @ Tubau [Libaran]: Tuan Yang di-Pertua, Libaran.

Timbalan Yang di-Pertua [Dato’ Mohd Rashid Hasnon]: Soalan tambahan kedua
saya jemput, sila Yang Berhormat Pontian.

Datuk Seri Haji Anmad bin Haji Maslan [Pontian]: Ya, terima kasih. Suruhanjaya
Persaingan Malaysia (MyCC) diberitakan ada membuat laporan sama ada wujud kartel
daripada 20 buah syarikat utama pengeluar ayam ini. Saya ingin bertanya kepada Menteri
mengenai perkara itu.

Kedua, bijirin makanan ayam ini hampir semua diimport daripada Amerika Syarikat.
Contohnya, jagung 80 peratus diimport daripada Brazil. Adakah usaha-usaha telah dilakukan
untuk memastikan bijirin makanan ayam dikeluarkan di Malaysia supaya harga ayam lebih
stabil? Terima kasih.

Timbalan Yang di-Pertua [Dato’ Mohd Rashid Hasnon]: Sila Menteri.

Dato Sri Alexander Nanta Linggi: Terima kasih Tuan Yang di-Pertua, terima kasih
Yang Berhormat Pontian. Berkenaan dengan MyCC sebenarnya MyCC, saya difahamkan
sebagai Menteri KPDNHEP telah siap membuat kajian dan juga segala siasatan.

Cuma Tuan Yang di-Pertua, oleh sebab MyCC ini adalah suruhanjaya mungkin saya
bukanlah sepatutnya mendedahkan apa yang telah temui di dalam kajian itu ataupun siasatan
itu. Jadi jangan risau Yang Berhormat, saya difahamkan oleh MyCC mereka akan meneliti
dan juga memperhalus segala-gala SOP mereka untuk mereka kemudiannya akan
mendedahkan kepada umum.

#1100

Buat masa sekarang, mungkin saya bukanlah sepatutnya seorang yang boleh
mendedahkan secara detail. Oleh sebab ini suruhanjaya ya. Kita faham MYCC. Akan tetapi
memang kita difahamkan adalah masalah yang dikatakan tadi tetapi secara terperinci nanti
biar kita tunggu MYCC akan buat pengumuman.

Jadi berkenaan dengan bijirin makanan dan sebagainya. Memang ini adalah
pokoknya ataupun satu isu utama yang memang telah dibincangkan bagaimana untuk
mengatasi masalah kebergantungan Malaysia kepada makanan ayam yang diimport secara
besar-besaran. Kita tidak ada, tidak mencukupi. Kalau adapun sedikit sahaja makanan ayam
dikeluarkan dalam negara sendiri sebab kita bergantung terlalu besar kepada import.

Jadi isu ini memang juga telah dibincangkan. Langkah-langkah tertentu diambil dari

pelbagai pihak, agensi kerajaan untuk menangani masalah ini. Ini supaya suatu ketika kita
