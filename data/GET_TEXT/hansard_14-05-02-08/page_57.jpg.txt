DR. 28.7.2022 52

salam dan kemudian dituduh oleh sahabat Nabi tersebut sebagai /Berucap dalam bahasa
Arab]. “Adakah munafik kamu kerana keluar daripada solat.”

Lalu diadukan kepada Nabi SAW. Lalu kata sahabat tadi, ‘Ya Rasulullah, kami ini
orang bekerja waktu malam. Mengambil air dengan binatang ternakan. Bila mana
dipanjangkan solat, mengganggu kerja kami. Kami keluar daripada solat tersebut’. Maka
hadis itu dijadikan dalil oleh para alim ulama. Menyatakan bahawa tidak menjadi masalah
untuk keluar daripada solat bila mana berlaku keadaan yang menuntut untuk mereka
berpisah.

Maka, demikianlah kita lihat pada hari ini. Kemelut mufaraqah atau kemelut keluar
daripada parti menjadi sebab kepada pelbagai kemelut yang lain. Kalau kita linat dalam
sejarah kita sendiri. Keluarnya Yang Berhormat daripada Parti Islam se-Malaysia (PAS)
menyebabkan akhirnya jatuh Kerajaan PAS Terengganu pada tahun 1961. Bermula dengan
kemelut pelantikan Menteri Besar yang tidak diredai dan tidak dipersetujui oleh Ahli-ahli parti
ataupun di kalangan Ahli-ahli Yang Berhormat di peringkat parti.

Lalu akhirnya menyebabkan Yang Berhormat ADUN Jeram pada ketika itu. Jeram
pada hari ini adalah ADUN Buluh Gading di Parlimen Kuala Nerus. Ketika itu Yang Berhormat
Ustaz Azzam Hanafiah, Yang Berhormat Jeram telah keluar daripada parti pada tahun 1960
dan beliau ketika menjadi EXCO. Diikuti kemudiannya oleh Yang Berhormat Senator Tuan
Guru Haji Abbas seorang tokoh ulama besar negeri Terengganu yang juga keluar parti pada
bulan Julai 1960 kerana faktor yang sama, pertembungan dalam parti. Akhirnya seorang lagi
keluar dari parti bernama Ustaz Mohd Taib Sabri Abu Bakar dipecat daripada parti pada tahun
1960 menyebabkan akhirnya berlaku satu usul di peringkat Dewan Undangan Negeri
Terengganu dan usul itu untuk Usul Undi Tidak Percaya kepada Menteri Besar ketika itu
tetapi tidak berjaya dan gagal.

1250

Kemudian, Kerajaan PAS pada ketika itu berunding dengan Parti Negara untuk
menubuhkan kerajaan yang lebih gagah. Akan tetapi apa yang berlaku kemudiannya, salah
seorang daripada wakil rakyat Parti Negara dipujuk untuk menyertai PAS. Akhirnya menjadi
ahli PAS, wakil rakyat PAS iaitu ADUN Langkap, Ismail Abbas nama dia. Dilantik menjadi
EXCO Kerajaan PAS Negeri Terengganu, menimbulkan kemarahan Parti Negara,
menyebabkan Parti Negara akhirnya pakat dengan UMNO dengan Parti Perikatan pada
ketika itu. Akhirnya, berlakulah pula lompat parti daripada PAS kepada Parti Perikatan, dua
orang lompat parti. Akhirnya, berlakulah usul undi tidak percaya pada Menteri Besar Negeri
Terengganu dan jatuhlah Kerajaan PAS di negeri Terengganu pada tahun 1961.

Sebelum itu lagi, pada tahun 1957 Ustaz Mohammad Taib Sabri Abu Bakar dari
Perikatan, ADUN Perikatan pada ketika itu keluar daripada Perikatan dan masuk ke dalam
PAS, menjadi Yang Berhormat yang mewakili PAS di DUN Negeri Terengganu dan beliau
datang dari kawasan Marang yang hari ini dipanggil Ru Rendang. Ini sejarah. Begitu juga
kita lihat mufaraqah atau keluarnya ahli-ahli parti daripada DAP dan PKR, menyebabkan
kejatuhan Kerajaan Perak pada tahun 2009. Mufaraqah Yang Berhormat PAS juga
menubuhkan Parti AMANAH, mufaraqah Yang Berhormat PKR dan BERSATU yang akhirnya
