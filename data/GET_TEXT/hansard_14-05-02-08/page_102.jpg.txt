DR. 28.7.2022 97

atau digugurkan. Maka, bukankah di situ ‘(ii)’ terpakai Yang Berhormat Menteri? Saya minta
penjelasan.

Dato’ Sri Dr. Haji Wan Junaidi bin Tuanku Jaafar: Bersetuju Yang Berhormat. Itu
sebenarnya tujuan ‘(ii)’ itu untuk mengatasi masalah situasi-situasi yang begini, terima kasih.

Tuan Khalid bin Abd Samad [Shah Alam]: Tuan Yang di-Pertua, saya hanya
hendak menegaskan point yang sama. Ini bererti bahawa semua parti politik mesti
menentukan bahawa dalam perlembagaannya ada klausa-klausa yang jelas yang
mengatakan kalau Ahli Parlimen ambil tindakan sekian-sekian, maka dengan sendirinya
gugur.

So, we must have that dengan izin, we must have that with our constitution supaya
dia akan gugur secara automatik dan dengan itu dia hilang kerusi dia kerana kalau dia
dipecat, dia tidak hilang kerusinya. So, our constitution must be clear on this. Is that right?
Ya, dengan izin the party constitution, is that right? Yang Berhormat Menteri ya?

Dato’ Sri Dr. Haji Wan Junaidi bin Tuanku Jaafar]: Secara ringkas, right. [Dewan
riuh] [Ketawa] Terima kasih, persoalan Ahli Yang Berhormat Pontian, Yang Berhormat
Seremban, Yang Berhormat Pasir Mas, Yang Berhormat Kuala Krai, Yang Berhormat Jerlun,
Yang Berhormat Sepanggar, Yang Berhormat Lubok Antu, Yang Berhormat Setiawangsa,
Yang Berhormat Seremban, Yang Berhormat Jerlun, Yang Berhormat Dungun, dan Yang
Berhormat Machang mengenai situasi sekira seseorang Ahli Dewan Rakyat mempunyai
prinsip yang bertentangan dengan prinsip parti politik yang diwakilinya.

Merujuk kepada persoalan ini, sekiranya seorang Ahli Dewan Rakyat mempunyai
prinsip yang bertentangan dengan prinsip parti dan menyebabkan keahlian beliau digugurkan
berdasarkan perlembagaan parti itu— itu cease to be member, maka Ahli Dewan Rakyat
tersebut dianggap telah bertukar parti dan perlu mengosongkan kerusinya.

Yang itulah Yang Berhormat. [Ketawa] Ini adalah sekiranya perlembagaan parti
politiknya memperuntukkan bahawa perbuatan Ahli Dewan Rakyat tersebut yang tidak
mengikut prinsip parti melanggar arahan whip, akan terjumlah kepada beliau tidak lagi
menjadi anggota parti politik. Cease to be a member tersebut dengan sendirinya.

Merujuk kepada perkara ini, perlembagaan sesuatu politik menentukan tindakan
terhadap Ahli Dewan Rakyat tersebut. Oleh itu, terdapat keperluan untuk pindaan
dilaksanakan terhadap perlembagaan satu-satu parti politik yang memastikan ia selaras
dengan rang undang-undang ini.

Walau bagaimanapun, jika seorang Ahli Dewan Rakyat dipecat dan melalui proses
pemecatan— lalui proses pemecatan. Ini merupakan satu pengecualian yang diberi dalam
pindaan ini. Jawatankuasa pilihan khas telah bersetuju dan mengesyorkan agar pemecatan
tidak sepatutnya dikategorikan sebagai tindakan bertukar parti. Antara perkara yang
dipertimbangkan adalah seperti berikut:

(i) pemecatan disebabkan Ahli Dewan Rakyat mempunyai masalah

disiplin atau masalah dalam parti politik dan dipecat oleh parti politik

beliau;
