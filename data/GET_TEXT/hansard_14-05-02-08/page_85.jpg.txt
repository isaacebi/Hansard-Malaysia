DR. 28.7.2022 80

apa yang saya harapkan adalah satu two-party system dalam negara. Presiden PKR pun ada
di sini. Seorang yang lama dalam politik. Tidak akan berlaku kestabilan jika presiden parti
yang besar bukan Perdana Menteri.

Sekarang pun berlaku seperti itu juga. Perdana Menteri bukan presiden parti. Dia
hampir yang sama. Sebenarnya analogi ini kita melihat kembali, Presiden PKR parti yang
terbesar bukan Perdana Menteri. Sekarang suasana ini berlaku sedemikian rupa dan
kestabilan itu tidak akan berlaku ketika itu di mana Pakatan Harapan tidak dapat membuat
dasar-dasar yang sepatutnya dibuat oleh presiden parti iaitu mengembalikan satu
pemerintahan.

Jadi berlakulah keadaan yang tidak stabil. Apatah lagi saya harus secara jujur
mengatakan bahawa manifesto-manifesto pilihan raya tidak dilaksanakan dengan begitu
baik. Akhirnya rakyat akan memberontak, rakyat akan menimbulkan satu keadaan yang tidak
stabil dalam masyarakat kita.

Di kalangan parti ketika itu juga tidak mampu untuk membuatkan dasar-dasar yang
lebih toleransi. Sebagai sebuah negara Malaysia yang berbagai-bagai bangsa dan agama,
dasarnya harus toleransi dan harus melihat daripada sejarah, harus melihat perlembagaan
itu sendiri sebagai tonggak kepada pemerintahan negara dan apabila ia keluar daripada itu
akan berlakulah ketidakstabilan.

Seterusnya akan berlalu lagi perubahan, Perikatan Nasional memerintah tidak juga
stabil ketika itu.

Tuan Khalid bin Abd Samad [Shah Alam]: Yang Berhormat Rompin, boleh saya
tanya? Boleh saya tanya?

Dato’ Sri Hasan bin Arifin [Rompin]: Masa saya sedikit.

Tuan Khalid bin Abd Samad [Shah Alam]: Sedikit sahaja. Saya hendak tanya
sedikit sahaja.

Timbalan Yang di-Pertua [Dato’ Mohd Rashid Hasnon]: Ya, sila Yang Berhormat
Shah Alam.

Tuan Khalid bin Abd Samad [Shah Alam]: Baik terima kasih Tuan Yang di-Pertua.
Yang Berhormat Rompin memberikan gambaran bahawa Kerajaan Pakatan Harapan ditolak
oleh rakyat kononnya oleh kerana tidak melaksanakan manifesto. Akan tetapi itu bukan
hakikat dan kebenaran.

Dato’ Sri Hasan bin Arifin [Rompin]: Silap. Suasana tidak stabil. Bukan ditolak oleh
rakyat. Analogi itu kena betul.

Tuan Khalid bin Abd Samad [Shah Alam]: Ya, ya tadi disebut. Rakyat akan
memberontak dan sebagainya. Hakikatnya Pakatan Harapan jatuh oleh kerana
pengkhianatan. Lompat parti ini poin saya yang terakhir ya. Lompat parti ini tidak akan berlaku
kalau UMNO dan PAS tidak sekongkol dan sanggup terima katak-katak ini untuk membentuk
kerajaan.

So, saya harap pembahas-pembahas sama ada daripada PAS ataupun daripada
UMNO janganlah berlagak macam hero hendak mempertahankan mandat rakyat. [Tepuk]

Kamulah yang telah mengkhianati mandat rakyat kerana kamu telah menerima katak-katak
