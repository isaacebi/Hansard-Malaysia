DR. 28.7.2022 65

Dato’ Sri Haji Tajuddin bin Abdul Rahman [Pasir Salak]: Dah kalah cakap
kalahlah.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Kepada kita bahawa...

Dato’ Sri Haji Tajuddin bin Abdul Rahman [Pasir Salak]: Dah kalah, kalahlah, di
Melaka dan Johor...

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Dalam hal berkaitan tentang pilihan raya ini mereka pilih kerajaan yang sepatutnya
mereka mahu tetapi dapat kepada orang lain. Jadi sebab itu pada saya pindaan ini
merupakan kemenangan rakyat dan ini merupakan satu hasil kerjasama yang tercapai dalam
memorandum persefahaman Pakatan Harapan.

Datuk Seri Panglima Abdul Azeez bin Abdul Rahim [Baling]: Yang Berhormat
Hang Tuah Jaya, Yang Berhormat Menteri Undang-undang sudah masuk ya. Yang
Berhormat Menteri Undang-undang sudah masuk.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Ya, tidak apa, saya nampak.

Timbalan Yang di-Pertua [Dato’ Mohd Rashid Hasnon]: Baik. Sila duduk.

Dato’ Sri Haji Tajuddin bin Abdul Rahman [Pasir Salak]: Sudah kalah di Melaka
dan Johor, jangan merajuk. Lawan lagi.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Ya, memang nak lawan. Datanglah Melaka, lawan Hang Tuah Jaya.

Timbalan Yang di-Pertua [Dato’ Mohd Rashid Hasnon]: Teruskan Yang
Berhormat Hang Tuah Jaya.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Baik. Dalam hal ini, ini merupakan satu perkara yang positif yang kita dapat capai hasil
daripada libat urus yang berpanjangan, yang berterusan antara pihak kerajaan dan juga
pembangkang. Itu yang saya sebutkan tadi bahawa memorandum ini merupakan satu
memorandum yang memberikan keutamaan kepada rakyat dan rakyat menang dalam hal ini.
01450

Oleh sebab itulah, saya mahu supaya dalam keadaan rakyat mendengar perbahasan
kita ini, untuk pilihan raya yang akan datang ini, keluarlah mengundi ramai-ramai. Mari kita
hukum kerajaan yang gagal ini, yang lemah ini...

Datuk Seri Panglima Abdul Azeez bin Abdul Rahim [Baling]: Pakatan Harapan
yang gagal, Yang Berhormat Hang Tuah Jaya.

Timbalan Yang di-Pertua [Dato’ Mohd Rashid Hasnon]: Yang Berhormat Baling,
sila duduk.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: ...Yang kita tahu tidak mampu mengemudi negara...

Dato’ Sri Haji Tajuddin bin Abdul Rahman. [Pasir Salak]: Pakatan Harapan yang

menipu. Kencing banyak.
