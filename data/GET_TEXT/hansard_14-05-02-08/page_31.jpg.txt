DR. 28.7.2022 26

Saya bagi keputusan dalam mesyuarat di KKM dengan cadangan daripada TWG,
kanak-kanak yang berumur lima hingga 11 tahun yang dikategorikan sebagai moderate dan

single immunocompromised, dengan izin memerlukan perlindungan tambahan.

[Dato' Ramli bin Dato' Mohd Nor (Cameron Highlands) mempengerusikan

Mesyuarat]

Pertama, pemberian dos tambahan bagi melengkapkan dos primer adalah lapan
minggu selepas dos terakhir. Kedua, vaksin yang diluluskan bagi dos tambahan adalah tetap
Comirnaty formulary kanak-kanak dan sehingga kini kita belum lagi mengesyorkan untuk dos
penggalak bagi kategori ini. Sehingga kini, 988 orang kanak-kanak telah menerima dos
tambahan vaksin COVID-19 dengan purata pengambilan 10 orang dalam sehari.

Tuan Yang di-Pertua, kita dapat lihat kalau dewasa itu sudah hampir 99 peratus dan
remaja sudah lebih daripada 95 peratus tetapi kanak-kanak masih lagi pada tahap 50 peratus.
Oleh sebab itu, soalan yang diberikan oleh Yang Berhormat Bachok sangat-sangat penting
dan saya mengharapkan ibu bapa tampillah, berilah, saya pujuk dan rayu supaya kita dapat
melindungi anak-anak kita daripada kes-kes COVID-19 yang sedang meningkat. Terima
kasih.

Datuk Zakaria bin Mohd. Edris @ Tubau [Libaran]: Tuan Yang di-Pertua, Libaran.

Tuan Sabri bin Azit [Jerai]: Jerai, Jerai.

Dato’ Ramli bin Dato' Mohd Nor [Cameron Highlands]: Kalau mengikut di sini
Yang Berhormat Bachok. Yang Berhormat Bayan Baru.

Tuan Sim Tze Tzin [Bayan Baru]: Terima kasih Tuan Yang di-Pertua. Yang
Berhormat Timbalan Menteri, saya setuju bahawa masalah adalah keyakinan rakyat
terutamanya ibu bapa terhadap vaksin kepada kanak-kanak yang mereka sayangi. Jadi
soalan saya, sekarang kita ada lebih kurang 50 peratus telah mendapat, 41.8 peratus dapat
vaksin. Ada lebih kurang separuh lagi belum dapat vaksin.

Jadi, bolehkah kementerian berikan satu data apakah kesan vaksin. Kebaikan vaksin
bahawa yang dapat vaksin itu adakah statistik menunjukkan bahawa kanak-kanak itu tidak
hospitalized, tidak mendapat kesan yang serius. Berapa peratus pula yang belum dapat
vaksin itu, adakah mereka atau kanak-kanak itu mengalami sesuatu, berapa peratus yang
mengalami hospitalization dan sebagainya? Itu soalan pertama.

Kedua adalah perlukah kanak-kanak kita mendapatkan bukan immunocompromised
tetapi kanak-kanak biasa perlukah mereka dapatkan dos tambahan.

Dato’ Ramli bin Dato' Mohd Nor [Cameron Highlands]: Yang Berhormat Bayan
Baru ringkaskan.

Tuan Sim Tze Tzin [Bayan Baru]: Oleh kerana kita tahu selepas mungkin enam
bulan, dia punya effectiveness telah menurun. Mohon penjelasan daripada kementerian.
Terima kasih.

Dato’ Dr. Haji Noor Azmi bin Ghazali: Terima kasih, Yang Berhormat. Terima

kasih, Tuan Yang di-Pertua. Ada banyak data dari luar negara tetapi saya tidak ada bersama
