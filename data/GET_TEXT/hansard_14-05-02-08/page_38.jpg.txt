DR. 28.7.2022 33

yang kita nak pastikan supaya rumah-rumah yang kita bina ini akan dimiliki ataupun diperolehi
oleh rakyat tempatan.

Jadi insya-Allah Tuan Yang di-Pertua, insya-Allah Yang Berhormat Jerai, kita akan
pastikan supaya penyelewengan terhadap pemilikan dan sebagainya— sebab itu kita ada
tindakan. Kita ada usaha-usaha mengemaskinikan tindakan terhadap pemaju-pemaju ini
termasuklah mereka blacklist ataupun membatalkan terus lesen mereka daripada kerja-kerja
pembinaan rumah yang sama ada melibatkan rumah di bawah Kementerian Perumahan dan
Kerajaan Tempatan dan juga rumah-rumah yang lain kerana mereka terpaksa mendaftar

dengan kita. Terima kasih Tuan Yang di-Pertua.

7. Tuan Larry Soon @ Larry Sng Wei Shien [Julau] minta Menteri Pengangkutan
menyatakan adakah pihak kementerian mempunyai perancangan bersama Kerajaan Negeri
Sarawak untuk membangunkan sistem pengangkutan awam di negeri Sarawak khususnya
di kawasan-kawasan luar bandar demi membantu orang ramai supaya mereka turut
mempunyai peluang untuk akses kepada kemudahan pengangkutan awam yang meluas.

Timbalan Menteri Pengangkutan [Dato’ Henry Sum Agong]: Terima kasih Tuan
Yang di-Pertua dan Yang Berhormat Julau. Tuan Yang di-Pertua, dalam aspek perancangan
dan pembangunan satu sistem pengangkutan awam yang berkesan, sudah tentunya perkara
ini memerlukan sokongan dan kerjasama daripada semua pihak yang berkuasa termasuk
pihak kerajaan negeri dan pihak berkuasa tempatan sesuatu lokasi itu.

Dalam hal ini, Kementerian Pengangkutan (MOT) sentiasa bekerjasama dengan
semua pihak termasuklah pihak Kementerian Pengangkutan Sarawak (MOT Sarawak) dan
lain-lain pihak berkepentingan di Sarawak. Pada masa ini, MOT dan MOT Sarawak sedang
mengadakan perbincangan berterusan mengenai cadangan untuk mewujudkan Program
Transformasi Perkhidmatan Bas Berhenti-henti (SBST) di Kuching, Sarawak.

Sesi perbincangan telah diadakan antara kedua-dua pihak pada sebelum ini dan
pihak MOT pada masa ini sedang menunggu cadangan akhir daripada pihak MOT Sarawak
mengenai skop dan laluan perkhidmatan, aspek pengoperasian, aspek kewangan dan lain-
lain perkara berkaitan dengan penyediaan perkhidmatan SBST tersebut. Kesemua perkara
ini masih lagi di peringkat perbincangan dan akan dimuktamadkan apabila semua maklumat
telah diterima dan dikaji secara bersama oleh kedua-dua belah pihak.

Selain daripada itu, program SBST Kementerian Pengangkutan juga melaksanakan
program Dana Sokongan Sementara Bas Berhenti-henti (ISBSF) di negeri Sarawak yang
melibatkan sebanyak 11 operator, seterusnya memberikan manfaat kepada penduduk luar
bandar. Sekian, terima kasih.

Tuan Larry Soon @ Larry Sng Wei Shien [Julau]: Terima kasih Tuan Yang di-
Pertua. Saya tadi ada dengar daripada jawapan Yang Berhormat Timbalan Menteri. Beliau
katakan ini untuk bas tetapi saya nak bertanya, adakah kajian untuk termasuk van dan
mungkin kereta macam Hilux di dalam kawasan pedalaman. Bukan sahaja di dalam bandar,
di Kuching ataupun bandar-bandar lain tetapi di kawasan pedalaman.

Ini kerana saya boleh nampak macam kawasan Julau, saya ada 600 buah rumah

panjang dan di sana ada ramai orang yang dalam kategori B40 yang tidak ada kereta ataupun
