DR. 28.7.2022 4

Soalan kedua yang dibangkitkan Yang Berhormat Bukit Bendera tentang diplomasi
ekonomi yang saya nyatakan tadi. Sebagai negara anggota ataupun ekonomi kecil seperti
Malaysia, tetapi merupakan trading partner yang penting, kita akan bekerjasama dengan
semua negara termasuk China. China merupakan negara anggota perdagangan yang
penting bagi Malaysia.

Bagi negara China, kita telah pun mewujudkan kerjasama ekonomi di dalam RCEP
dan hari ini seperti Yang Berhormat Bukit Bendera sedia maklum, China telah pun
mengemukakan untuk menyertai CPTPP. Jadi kita akan menjalin hubungan ekonomi dengan
negara China, negara-negara Eropah, Amerika Syarikat dan semua negara yang mempunyai
kepentingan bagi perdagangan dan pelaburan Malaysia. Terima kasih.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Hang Tuah Jaya.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri Kanan. Soalan tambahan yang kedua. Saya jemput sebelah sini. Sila
Yang Berhormat Tebrau.

Tuan Steven Choong Shiau Yoon [Tebrau]: Terima kasih Tuan Yang di-Pertua.
Terima kasih atas jawapan dari Yang Berhormat Menteri kepada soalan Yang Berhormat
Bukit Bendera. Tadi Yang Berhormat Menteri pun ada sebut ini tidak melibatkan, ini IPEF
tidak melibatkan China. Akan tetapi kita sudah ada RCEP. Jadi mengikut pandangan Yang
Berhormat Langkawi, dia menuduh grouping ini adalah satu inisiatif untuk mengasingkan
China.

la merupakan satu political grouping dengan izin, dan apa Menteri Luar Negeri China,
Wang Yi pun berkata inisiatif ini akan gagal kerana ia bukan satu inisiatif betul-betul untuk
mengukuhkan ekonomi di antara semua negara dalam grouping ini, dengan izin. Jadi ia pasti
akan gagal. Apa pandangan Yang Berhormat Menteri? Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Terbrau. Sila, 2 minit 30 saat.

Dato’ Seri Mohamed Azmin bin Ali: Terima kasih Yang Berhormat Terbrau.
Pandangan saya dalam keadaan yang semakin mencabar pada hari ini, Malaysia perlu untuk
deepen our economic integration. Kita tidak lagi boleh bertindak secara bersendirian.
Malaysia sebagai sebuah negara perdagangan perlu menjalin hubungan ekonomi dengan
pelbagai pihak dan banyak negara termasuk negara China, Kesatuan Eropah dan juga
Amerika Syarikat.

Saya telah tegaskan tadi, sebelum kita mengambil pendirian untuk menyertai IPEF,
Malaysia telah pun bersetuju untuk menyertai RCEP dan kita telah meratifikasikan perjanjian
RCEP di mana China merupakan negara anggota di dalam RCEP. Ini membuktikan komitmen
Malaysia untuk bukan sahaja meneruskan tetapi memperkukuhkan perdagangan dan
pelaburan dengan negara China.

Kedua, saya telah tegaskan tadi, negara China juga telah mengemukakan
permohonan untuk menyertai CPTPP yang Malaysia telah pun menandatangani perjanjian

ini pada tahun 2018 dan sekarang dalam proses untuk meratifikasikan perjanjian tersebut.
