DR. 28.7.2022 81

ini untuk membentuk kerajaan. Sedangkan kamu tahu rakyat telah memberi mandat kepada
Pakatan Harapan. Apa pandangan Yang Berhormat Rompin?

Dato’ Sri Hasan bin Arifin [Rompin]: Analogi saya begini. Suasana itu akan timbul
apabila desakan daripada rakyat bawahan ini. Ahli Parlimen tidak akan berani.

Tuan Khalid bin Abd Samad [Shah Alam]: Mana ada desakan daripada rakyat.
Mana ada desakan daripada rakyat Yang Berhormat.

Dato’ Sri Hasan bin Arifin [Rompin]: Desakan daripada pengundi. Ya itulah.

Tuan Khalid bin Abd Samad [Shah Alam]: Rakyat sanggup terima Pakatan
Harapan dan manifesto sedang dilaksanakan. So, janganlah ubah history, hendak ubah
sejarah. lItu tidak betul.

Dato’ Sri Hasan bin Arifin [Rompin]: Saya membuat analogi secara rasional dalam
Dewan yang mulia ini kenapa perlunya satu kestabilan politik two-party system dan dari segi
budaya, dari segi perlembagaan, agama, perkara-perkara yang sensitif tidak harus
dipermainkan. Bagi membentuk satu kerajaan yang stabil, dari segi budayanya,
perlembagaannya harus melihat dan jangan sentuh perkara-perkara yang sensitif.

Datuk Seri Dr. Haji Dzulkefly bin Ahmad [Kuala Selangor]: Sedikit Yang
Berhormat Rompin. Terima kasih Tuan Yang di-Pertua. Pada awal tadi saya memang tertarik
dengan penghujahan Yang Berhormat Rompin ini yang mengakui setelah kalahnya UMNO
dan UMNO tumbang dengan hanya tinggal 49 kerusi dan hari ini tinggal 39 selepas 10
melompat. Kita berdepan dengan satu landskap politik yang baharu, two-party system.

Cumanya dalam naratif butiran Yang Berhormat Rompin tadi menyalahkan Pakatan
Harapan pula kerana ia belum lagi ditolak rakyat. Rakyat akan tolak selepas lima tahun dalam
pilihan raya. Yang tolak, yang lompat dan yang khianat adalah Yang Berhormat Pagoh, Yang
Berhormat Gombak dan kawan-kawan. Jadi, apabila UMNO dan PAS bersekongkol itulah
gagalnya kita membina dua parti sistem dan Yang Berhormat Rompin mahukan. Itu naratif
yang sebenarnya Yang Berhormat Rompin. Terima kasih.

Timbalan Yang di-Pertua [Dato’ Mohd Rashid Hasnon]: Silakan Yang Berhormat
Rompin. Yang Berhormat Rompin, minta rumuskan Yang Berhormat Rompin.

Dato’ Sri Hasan bin Arifin [Rompin]: Yang Berhormat juga silap. Saya tidak
menyalahkan Pakatan Harapan tetapi yang saya katakan suasana politik ketika itu dan saya
bandingkan ketika itu dan ketika sekarang ini.

01540

Bagaimana kalau kita melihat sebuah parti seperti UMNO yang hanya 49 kerusi
menjadi Perdana Menteri oleh kerana suasana dalam keadaan normal, ia tidak akan berlaku.
Dalam sistem demokrasi biasa tidak akan berlaku tetapi suasana politik negara, kekacauan
politik dalam negara membolehkan perkara itu berlaku kerana kehendak. Demi kestabilan
politik, parti-parti seperti PAS, seperti BERSATU dan parti-parti lain merasakan perkara
utama sekarang ialah menentukan kestabilan politik dan menerima Perdana Menteri daripada
parti UMNO yang hanya 49 kerusi ketika ini.

Timbalan Yang di-Pertua [Dato' Mohd Rashid Hasnon]: Yang Berhormat Rompin.

Tuan Khalid bin Abd Samad [Shah Alam]: Tidak stabil, tidak stabil.
