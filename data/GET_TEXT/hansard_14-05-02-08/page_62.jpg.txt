DR. 28.7.2022 57

Ini kita masukan dalam sejarah. Ini pandangan ketika itu saya berada bersama Pakatan
Harapan.

Jadi, di situ timbulnya kurang kesefahaman, maka satu keputusan telah dibuat,
terima kasih.

Tuan Lim Guan Eng [Bagan]: Terima kasih daripada Yang Berhormat, ini bekas
rakan saya dalam PH tetapi saya tumpukan kepada institusi. Sekiranya Yang Berhormat
hendak jelaskan tindakan yang beliau buat sebelum ini, saya rasa terpulang kepada sejarah
untuk menentukannya. Akan tetapi siapa yang makan cili, dia akan rasa pedas. So, di sini
jelas sekalilah.

Dato’ Ramli bin Dato' Mohd Nor [Cameron Highlands]: Yang Berhormat Bagan,
satu minit, sila gulung.

Tuan Lim Guan Eng [Bagan]: Saya pun tidak mahu terlibat... [Tidak jelas]

Tuan Mohamad bin Sabu [Kota Raja]: Yang Berhormat Bagan, minta mencelah
sedikit.

Tuan Lim Guan Eng [Bagan]: Sila.

Tuan Mohamad bin Sabu [Kota Raja]: Di antaranya Bagan, di antaranya melihat
kejadian-kejadian buruk mungkin akan berlaku apabila PH turut memerintah. Mereka ambil
alih tidak sampai setahun lebih, indeks rasuah naik 10 mata. Mana yang buruk ini?

Tuan Lim Guan Eng [Bagan]: Ya lah. Jelas sekali apabila PH memerintah, turun
sampai 51, tidak ada yang paling rendah dalam sejarah. Yang Berhormat pun sebahagian
daripada pentadbiran tersebut. Kita harus bangga pada masa itu. Akan tetapi sekarang tidak
bolehlah. Sekarang sudah 62, teruk sekali.

Datuk Seri Mohd Redzuan bin Md Yusof [Alor Gajah]: Bukan tambah baik.

Tuan Lim Guan Eng [Bagan]: Saya hendak akhiri dengan menyatakan bahawa
seperti yang saya sebutkan tadi, bahawa PH memberikan jaminan bahawa kita akan meminta
semua kerajaan negeri PH untuk meminda Perlembagaan negeri masing-masing supaya
dapat diseragamkan dengan Perlembagaan Persekutuan. Supaya aktiviti atau tindakan
lompat parti juga terus diharamkan dalam negeri tersebut. Saya harap ini boleh juga
diamalkan oleh negeri-negeri di bawah Barisan Nasional dan Perikatan Nasional, termasuk
juga di Sarawak.

Saya hendak akhiri ucapan saya dengan menyatakan sokongan ke atas pindaan
Perlembagaan ini. Ingin juga mengucapkan tahniah kepada Yang Berhormat Santubong atas
usaha yang dijalankan oleh beliau untuk membentangkan pindaan Perlembagaan tersebut.
Saya tahu ini bukanlah yang mudah tetapi akhirnya dapat dipermudahkan dengan sokongan
semua pihak, termasuk daripada Parti DAP daripada Yang Berhormat Puchong yang saya
rasa telah banyak berusaha untuk— dengan pengetahuan perundangannya, untuk capai kata
sepakat supaya kita boleh ada satu muafakat dan dapat dibentangkan secara bersama dalam
Dewan yang mulia ini. Sekian, terima kasih. Saya terus menyokong.

Dato’ Ramli bin Dato' Mohd Nor [Cameron Highlands]: Terima kasih Yang

Berhormat Bagan. Sebelum kita berhenti rehat, ada pemakluman. Yang Berhormat Menteri
