DR. 28.7.2022 95

perbuatan seperti itu dianggap keahliannya tergugur dengan sendiri, barulah dia masuk
dalam kategori hopping. Am | right?

Dato Sri Dr. Haji Wan Junaidi bin Tuanku Jaafar: Ya betul. Sebenarnya latar
belakangnya begini Yang Berhormat, apabila kita menggubal rang undang-undang ini dahulu,
kita lihat contoh di India. Kita juga melihat contoh di UK yang mana arahan-arahan whip itu
sendiri menjadi pokok pangkal kehilangan kedudukan. Jadi kalau seseorang Ahli Parlimen di
India, dia tidak mengikut apa kata whip dia, tak ada dalam Perlembagaan parti pun, tidak ikut
arahan whip dia, dia buat pengundian yang berlainan, maka dia akan tergugur keahliannya
dan gugur menjadi Ahli Parlimen.

Itu juga berlaku di England yang bakal dilaksanakan sekarang. Jadi, begitulah. Akan
tetapi kita tidak menggunakan contoh England, UK dan tidak juga menggunakan contoh di
India menggubal rang undang-undang ini. Jadi, kita gunakan contoh kita sendiri berlandaskan
parti punya kedudukan.

Puan Teo Nie Ching [Kulai]: Yang Berhormat Menteri, Kulai sini, sini, sini, depan.

Dato Sri Dr. Haji Wan Junaidi bin Tuanku Jaafar: Yang Berhormat Jerlun minta
dulu, bagi Yang Berhormat Jerlun ini dahulu.

Puan Teo Nie Ching [Kulai]: Boleh. Selepas itu, Yang Berhormat Kulai ya? Terima
kasih Yang Berhormat Menteri.

Dato’ Seri Utama Haji Mukhriz Tun Dr. Mahathir [Jerlun]: Tuan Yang di-Pertua,
saya ingin bertanya dengan Yang Berhormat Menteri dua perkara. Satu, tadi disebut bahawa
perlu ada satu arahan daripada whip yang patut dituruti oleh Ahli Dewan Rakyat yang
mewakili parti-parti tersebut. Arahan itu tentunya mestilah satu arahan yang rasmi dan juga
keputusan yang dibuat secara rasmi oleh parti yang diwakili kerana kalau samar-samar
mengenai keputusan parti, maka Ahli Dewan Rakyat itu tak pasti keputusan mana yang dia
hendak turuti. Itu yang pertama.

Keduanya, walaupun seorang Ahli Dewan Rakyat itu mewakili partinya bertanding
dalam kawasan masing-masing tetapi dia masih dipilih oleh pengundi dalam kawasaan itu.
Kadangkala Ahli Parlimen itu mesti menyuarakan isi hati pengundi dalam kawasan dia dan
tak semestinya menepati kehendak parti dia sendiri.

Kita berada di sini saya tahu mewakili parti tetapi kami juga diletak di sini oleh
pengundi-pengundi kami. Atas sebab itu yang kami menang itulah yang sebabnya kita ada
dalam Dewan Rakyat ini. Jadi kalau kita tidak boleh bersuara, mungkin dengan sedikit
kebebasan, sedikit independence daripada kehendak parti, saya rasa kita tidak menepati
tanggungjawab kita sebagai Ahli Dewan Rakyat. Terima kasih.

Dato Sri Dr. Haji Wan Junaidi bin Tuanku Jaafar: Tunggu Yang Berhormat ya,
saya nak jawab ini dahulu. Sebenarnya cukup tepat Yang Berhormat. Sebenarnya apa sahaja
keputusan parti, kalau dalam parti itu tidak ada dalam Perlembagaan dia mengatakan Yang
Berhormat akan kehilangan keahlian, gugur keahlian oleh kerana melawan kehendak parti
dalam tindakan di Parlimen itu, tidak menjadi apa-apa Yang Berhormat.

Ini teori daripada Edmund Burke, tahun 1750, penulisannya. Jadi, maknanya Ahli

Parlimen itu bebas menyuarakan apa sahaja irrespective out of party dia kata, irrespective
