DR. 28.7.2022 36

Yang Berhormat-Yang Berhormat semua, maka kita harap perkara ini dapat dibawa ke dalam
negara kita satu ketika nanti, terima kasih.

Tuan Syed Saddiq bin Syed Abdul Rahman [Muar]: Terima kasih Yang Berhormat
Timbalan Menteri. Itu jawapan yang sangat baik dan progresif. Saya berharap dapat
dilaksanakan secepat mungkin bagi nama baik negara kita. Oleh kerana bukan sahaja negara
jiran di Thailand telah jauh ke hadapan tetapi di Indonesia pun telah memulakan proses untuk
membenarkan kelulusan, bukan sahaja industrial hemp tetapi juga medical cannabis.

Akan tetapi soalan tambahan saya ini. Saya faham proses kelulusan itu akan
memakan masa dan mungkin pada tahun depan baharu dapat di ro// out. Akan tetapi adakah
kementerian akan lihat interim solution bagi mereka yang kini telah mengambil medical
cannabis dan ada doktor-doktor yang bersedia untuk prescribed. Ini bukannya beli dekat
black market.

Doktor sedia hendak prescribed tetapi kalau ikut undang-undang pada hari ini, doktor
itu boleh diambil tindakan jenayah dan penerima itu boleh diambil tindakan jenayah juga.
Saya agak yakin Yang Berhormat Timbalan Menteri kalau tanya, ada ramai ibu bapa yang
ada anak-anak, yang ada masalah kesihatan mental, epilepsy, ADHD yang kini telah gunakan
medical cannabis itu. Doktor berikan walaupun secara haram tetapi boleh diambil tindakan
jenayah.

Saya berharap Yang Berhormat Timbalan Menteri, Kementerian Kesihatan Malaysia
boleh bekerjasama dengan Pejabat Peguam Negara. Sambil kita luluskan secara rasmi,
show sympathy and compassion kepada mereka yang kini mengambil untuk tujuan perubatan
sahaja. Terima kasih Yang Berhormat Timbalan Menteri.

Dato’ Dr. Haji Noor Azmi bin Ghazali: Terima kasih Yang Berhormat. Saya amat
memahami kebimbangan dan kerisauan, keprihatinan Yang Berhormat dan mungkin ramai
lagi yang ada di sini. Walau bagaimanapun, kita terikat dengan undang-undang yang telah
lama ada dan kita perlu membuat pindaan.

Sekarang ini kita telah, seperti yang saya sebut tadi, kita telah bergerak ke depan
dan kita akan pergi secepat mungkin. Perkara yang disebut oleh Yang Berhormat itu saya
akan bawa juga dalam Mesyuarat Jawatankuasa Induk nanti. Oleh sebab kita perlu akur. Kita
ialah parti kepada Single Convention on Narcotic Drugs 1961.

Jadi, kita kena akur, ada perkara-perkara yang kita kena akur. Seperti yang saya
katakan tadi, sudah lama perkara ini. Hemp ialah kata orang, nasib malang hemp sebab hemp
ini sangat berguna untuk kebaikan industri dan juga perubatan. Akan tetapi hemp datang
daripada kanabis, ia berkongsi dengan marijuana yang mempunyai TAC yang sangat tinggi,
yang ada psikotik elemen dalam perkara itu.

Jadi, hari ini bila kita sebut ganja, bila kita sebut kanabis, orang jadi takut terus. Oleh
sebab apa? Orang punya minda ini sudah rosak, ini sudah rosak. Sebenarnya mereka yang
terlibat dalam perkara ini, mereka ialah pesakit yang perlu bukan ditangkap, dipenjarakan
tetapi mereka perlu diambil untuk mendapat rawatan seperti Yang Berhormat kata, banyak

juga doktor-doktor yang bersedia, terima kasih.
