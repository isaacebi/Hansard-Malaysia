DR. 28.7.2022 13

Dikatakan penjenayah terdiri daripada warga luar negara dan juga dalam negara atau
mereka merekrut operator dalam negara melalui media sosial ataupun Whatsapp. Soalan
saya, adakah KDN dan PDRM mengadakan ataupun mewujudkan kerjasama dengan agensi-
agensi antarabangsa seperti INTERPOL dan negara-negara lain, di mana penjenayah-
penjenayah ini berada untuk memastikan tindakan membanteras jenayah ini berkesan?
Setakat ini, berapakah bilangan dalang-dalang, sama ada di dalam mahupun di luar negara
yang telah dikenal pasti, ditangkap dan didakwa dalam mahkamah? Terima kasih.

Dato’ Sri Dr. Haji Ismail bin Haji Mohamed Said: Terima kasih Yang Berhormat
Beaufort. Memang kita perlukan kerjasama di antara polis luar negara, INTERPOL dan
sebagainya kerana operasi yang ada di dalam negara, mangsanya berada di luar negara.
Manakala operasi di luar negara, mangsanya berada di dalam negara. Oleh sebab itulah kita
memerlukan kerjasama dengan polis-polis di luar negara sama ada INTERPOL dan
sebagainya.

Saya hendak nyatakan bahawa kita telah mengadakan kerjasama dengan Korea
pada Jun 2019, di mana joint operation dengan Korean National Police Agency, di mana
empat buah call centre online gambling di kawasan Lembah Klang telah diserbu melibatkan
tangkapan warga Korea yang terlibat dalam judi online, di mana warga Korea telah menjadi
mangsa.

Kerjasama dengan Singapore police, Hong Kong dan Macau police dalam
menangani love scam, di mana tiga suspek warga asing, Nigeria bersama dengan 14 mule
account holders di Malaysia. Pada 16 Mei 2020, Taiwan National Police Agency telah
ekstradisi seorang lelaki Malaysia yang ditangkap di Taiwan yang terlibat dengan 12 buah
scam pelaburan tidak wujud dengan kerugian RM2.9 juta. Pada 1 Januari 2021 sehingga 31
Ogos 2021 yang melibatkan sebanyak 255 kes kerugian, yang melibatkan RM4.6 juta.

Hasil maklumat daripada polis Singapura, pihak polis telah membuat serbuan di dua
buah call centre di Kuala Lumpur dan dua buah call centre di Johor dan menangkap 50 orang
suspek di Malaysia yang menyasarkan mangsa-mangsa di Singapura. Sementara itu, polis
Singapura telah membuat tujuh buah tangkapan yang berada di dalam negara. Mereka
menyasarkan rakyat di dalam negara.

Oleh sebab itulah kita memerlukan kerjasama di antara polis di luar negara sama ada
melalui ASEAN Police atau melalui international atau Interpol di seluruh negara. Terima kasih
Tuan Yang di-Pertua.

Tuan Ahmad Tarmizi bin Sulaiman [Sik]: Tuan Yang di-Pertua, Sik mohon soalan
tambahan.

Timbalan Yang di-Pertua [Dato’ Mohd Rashid Hasnon]: Soalan tambahan yang
kedua, saya jemput Yang Berhormat Kuala Selangor.

Tuan Ahmad Tarmizi bin Sulaiman [Sik]: Selepas ini, Sik ya.

Timbalan Yang di-Pertua [Dato' Mohd Rashid Hasnon]: Sila.

#1050
Datuk Seri Dr. Haji Dzulkefly bin Ahmad [Kuala Selangor]: Terima kasih Tuan

Yang di-Pertua. Kita mendengar akan pendedahan tadi, love scams, investment scams and
