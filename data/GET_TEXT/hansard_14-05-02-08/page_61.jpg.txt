DR. 28.7.2022 56

dengan berulang kali ekoran siasatan selektif dan double standard oleh SPRM. Hanya
apabila SPRM dapat dibersihkan daripada mereka yang terpengaruh oleh naungan politik,
bebaskan mereka daripada pengaruh politik ini, barulah budaya politik Malaysia boleh
dibersihkan daripada amalan politik wang supaya mereka yang bersalah didakwa, bukan
mereka yang tidak bersalah didakwa.

Tuan Yang di-Pertua, saya harap bahawa dengan lulusnya pindaan Perlembagaan
ini, kita dapat memastikan ia diwartakan dengan cepat dalam satu sesi taklimat yang telah
diberikan oleh Yang Berhormat Menteri Santubong. Beliau berharap bahawa pindaan
Perlembagaan ini boleh dikuatkuasakan kira-kira ataupun pada 1 September 2022 atau
dalam tempoh tersebut. Saya berharap ini boleh diberikan pengesahan kerana ini adalah
penting, semestinya ia mesti dikuatkuasakan sebelum PRU akan datang di diadakan. Ini
kerana kalau tidak, ini mungkin akan digunakan oleh pihak yang tidak bertanggung jawab
untuk terus lompat parti. Saya berharap Yang Berhormat Menteri boleh berikan jaminan
kerana ini adalah begitu penting. Let it be enforce before the next general election, kalau
tidak, jangan adakan pilihan raya. Boleh ya, Yang Berhormat Menteri? Terima kasih.
[Ketawa]

Saya percaya bahawa perkara ini ialah sesuatu yang amat penting. Lagi satu perkara
yang harus diberikan perhatian ialah untuk memastikan bahawa undang-undang dalam
Malaysia dapat diseragamkan. There must uniformity of the laws. Semua negeri mesti
memakai rang undang-undang atau isi kandungan yang sama. Kita tidak mahu lihat ada
perbezaan atau ada pertindihan atau ada percanggahan. Kalau ini berlaku, ia akan
menimbulkan banyak kekeliruan. Oleh sebab itu, saya harap bahawa ini boleh
dipertimbangkan supaya mengarahkan semua negeri untuk meminda Perlembagaan dalam
masa terdekat sebelum pilihan raya. Supaya undang-undang yang sama dapat juga
diluluskan dan dikuatkuasakan dalam negeri masing-masing. Dalam aspek ini, saya ingin
memberikan pengesahan dan saya rasa...

Datuk Seri Mohd Redzuan bin Md Yusof [Alor Gajah]: Bagan, boleh mencelah
sedikit?

Tuan Lim Guan Eng [Bagan]: Akhir ya. Baik.

Datuk Seri Mohd Redzuan bin Md Yusof [Alor Gajah]: Terima kasih Yang
Berhormat Bagan. Saya amat bersetuju dan menyokong Rang Undang-undang ini, cumanya
trigger point yang disebutkan tadi kalau dianggapkan satu persepsi sejarah, saya hendak
perbetulkan sedikit. la pelbagai cara, ada yang pindah parti dan sebagainya. Antara sebab
yang mungkin kita kurang memahami ideologi dalam satu bentuk gagasan ataupun
persefahaman. Antara faktor-faktor yang perlu dibukukan sebab bukan sahaja yang
melompat disebutkan tadi, yang disebutkan pengkhianat tadi, bukan sahaja sebab jawatan,
kadang-kadang mereka merasakan pengkhianat jangka panjang perlu difahami. Ketika itu,
kalau disebutkan keluarnya M Block, parti yang saya sebagai ahli. Kita nampak— sebagai
masa hadapan rakyat ketika itu, there is an element of trying to undermine the institution,

trying to take away the Executive powers and try to influence the judicial system ketika itu.
