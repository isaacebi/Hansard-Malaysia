DR. 28.7.2022 9

Untuk makluman Yang Berhormat, Pelan Pembangunan Masyarakat Orang Asti ini
yang kini dikenali sebagai Dasar Pembangunan Orang Asli (DPOA). Sebenarnya dasar ini
menggantikan Dasar Pentadbiran Orang Asli 1961. Untuk pengetahuan Yang Berhormat,
sepanjang lebih kurang 60 tahun dari dasar pentadbiran Orang Asli dari tahun 1961, kerajaan
berusaha untuk mengarusperdanakan masyarakat Orang Asli daripada empat lapangan.
Pertama ialah mengenai dengan pendidikan. Keduanya ialah infrastruktur. Ketiga ialah
sosioekonomi dan yang keempatnya ialah kesihatan. Akhirnya, yang kelima adalah
kepimpinan atau pun leadership.

Sepanjang yang saya sebut itu, lebih kurang lebih dari 50 tahun, sekolah kebangsaan
100 peratus masyarakat Orang Asli adalah 114 buah sekolah dan sekolah menengah
kebangsaan setakat ini, masyarakat Orang Asli berkongsi sama ada di sekolah menengah
kebangsaan yang ada orang Melayu sekali dengan masyarakat orang Melayu atau pun
bangsa Melayu. Hanya sebuah sekolah di negeri Perak yang 100 peratus masyarakat Orang
Asli. Sepanjang itu, ada Pusat Intelek Pelajar Orang Asli yang telah ditubuhkan dan dalam
tempoh yang panjang itu, lebih daripada 1,000 orang graduan masyarakat Orang Asli.

Sehingga ke hari ini, atau pun dalam tempoh masa sekarang ini, di luar negara ada
53 orang pelajar di kalangan anak-anak Orang Asli yang belajar di luar negara. Daripada segi
infrastruktur, semua sekali 853 buah kampung masyarakat Orang Asli yang bekalan airnya
92 peratus, bekalan elektriknya 90 peratus. Pada tahun 2014, kerajaan telah menukar
daripada Dasar Pentadbiran Orang Asli kepada dasar Pelan Pembangunan Nasional Orang
Asli untuk tujuan penambahbaikan mengarusperdanakan masyarakat Orang Asli.

Akan tetapi, pada tahun 2020, dasar ini telah sekali lagi ditukar kepada Dasar
Pembangunan Orang Asli yang hari ini kita kenali sebagai DPOA. la akan melibatkan sekali
lagi fokus kepada urusan yang berkaitan dengan tanah, urusan yang berkaitan dengan
pendidikan, kesihatan, ekonomi, kepimpinan, infrastruktur dan kebudayaan. Teras yang
menjadi tunjang utama pada dasar ini ialah perlindungan, kesejahteraan, kemajuan dan
penyampaian perkhidmatan.

Kerajaan melalui JAKOA, jabatan yang sedia ada akan mempergiatkan usaha-usaha
untuk meningkatkan taraf sosioekonomi masyarakat Orang Asli melalui program yang sedia
ada. JAKOA berperanan menjaga kebajikan dan kesejahteraan masyarakat Orang Asli
melalui Akta Orang Asli 1954 (Akta 134).

Pembangunan holistik masyarakat Orang Asli terbukti melalui Rancangan Malaysia,
yang telah dimasukkan dalam Rancangan Malaysia ke-10, Rancangan Malaysia ke-11,
Rancangan Malaysia ke-12 dan populasi seluruh masyarakat Orang Asti ialah 206, 777 orang
di Semenanjung Malaysia. Bagi tahun 2022, JAKOA telah diluluskan peruntukan
pembangunan sebanyak RM113.8 juta bagi pelaksanaan 52 projek utama di perkampungan
Orang Asli.

Berbalik kepada soalan Yang Berhormat berkaitan dengan Dasar Pembangunan
Orang Asli, boleh saya sebut bahawa dasar itu insya-Allah akan diuruskan di akhir fasa
keempat tahun 2022 dan insya-Allah sehingga ke pertengahan tahun 2023, kita boleh

laksanakan dasar ini. Terima kasih.
