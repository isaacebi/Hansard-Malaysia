DR. 28.7.2022 49

Dato’ Ramli bin Dato’ Mohd Nor [Cameron Highlands]: Yang Berhormat Baling.

Datuk Seri Saifuddin Nasution bin Ismail [Kulim-Bandar Baharu]: Yang
Berhormat Pagoh dan Yang Berhormat Semporna tegur kena pecat. Yang Berhormat Baling
tidak kena pecat sebab tidak tegur.

Datuk Seri Panglima Abdul Azeez bin Abdul Rahim [Baling]: Tidak tegur? Oleh
sebab ditegurlah hari ini wujudnya kerajaan itu.

Datuk Seri Saifuddin Nasution bin Ismail [Kulim-Bandar Baharu]: Yang
Berhormat Baling cium tangan Rosmah sahaja. Cium. [Ketawa] Oleh sebab itu, Tuan Yang
di-Pertua saya hendak sebut begini, semalam ada celahan Yang Berhormat Beaufort kepada
Yang Berhormat Port Dickson berkenaan dengan usaha pada tahun 2008. Saya waktu itu
dalam Majlis Presiden Pakatan Rakyat. Yang Berhormat Port Dickson pada masa_ itu
Permatang Pauh dan Yang Berhormat Tuan Lim Kit Siang pada masa itu Iskandar Puteri dan
Tanjung— Gelang Patah, saya tidak ingat, Yang Berhormat Ipoh Timur, kemudian Yang
Berhormat Marang. Kami bersama-sama dan pada ketika Yang Berhormat Kepala Batas
menjadi Perdana Menteri, apa yang kita buat?

Kita bincang bahawa kalau ada keperluan untuk kita hendak ambil alih kerajaan.
Saya dan Yang Berhormat Sungai Petani berjumpa dengan Tuan Yang di-Pertua di Sabah
pada waktu itu, Yang Berhormat Tan Sri Datuk Seri Panglima Pandikar, mantan minta
pandangan.

01240

Katanya, kalau jalan mengambil alih kerajaan itu adalah melalui peraturan mesyuarat
dalam Dewan, itu tidak akan berlaku. Sebab ia cuma ada pada Peraturan Mesyuarat 18 dan
Peraturan Mesyuarat 27. Peraturan Mesyuarat 18, Tuan Yang di-Pertua budi bicara.
Peraturan 27 ini satu usul biasanya urusan kerajaan didahulukan. Jadi, kami menjawab
persoalan pokok. Hendak ambil alih kerajaan hendak buat dalam Dewan atau di luar Dewan.
Majlis Pakatan Rakyat masa itu kata dalam Dewan.

Siapakah yang boleh panggil sidang Dewan? Ketua Majlis iaitu Perdana Menteri.
Surat telah ditulis. Ditandatangani oleh Yang Berhormat Marang, oleh Yang Berhormat Port
Dickson sekarang dan juga oleh Yang Berhormat Iskandar Puteri, saudara Lim Kit Siang.
Menulis kepada Perdana Menteri meminta supaya dipanggil Sidang Khas Parlimen untuk
Satu Usul Undi Tidak Percaya dikemukakan. Itu saluran tertib yang kami buat, Tuan Yang di-
Pertua.

Dato’ Seri Anwar bin Ibrahim [Port Dickson]: Terima kasih. Sedikit pencelahan.

Datuk Seri Saifuddin Nasution bin Ismail [Kulim-Bandar Baharu]: Silakan.

Dato’ Seri Anwar bin Ibrahim [Port Dickson]: Surat memang ditulis pada Perdana
Menteri. Usul bahawa Dewan yang mulia ini telah hilang kepercayaan kepada Perdana
Menteri dan kerajaan pimpinannya. Ditandatangani oleh saya selaku Presiden Keadilan,
saudara Lim Kit Siang sebagai Setiausaha Agong DAP dan Tan Sri Haji Abdul Hadi Awang
selaku Presiden PAS.

Perdana Menteri pada masa itu jawab tidak perlu. Dia enggan mengadakan dan dia
jawab selepas Majlis Tertinggi UMNO mengatakan tidak perlu. Jadi, kita pada masa itu
