DR. 28.7.2022 37

Tuan Ramkarpal Singh a/l Karpal Singh [Bukit Gelugor]: Tuan Yang di-Pertua,
boleh saya tanya?

Datuk Seri Bung Moktar bin Radin [Kinabatangan]: Boleh?

Dato’ Ramli bin Dato’ Mohd Nor [Cameron Highlands]: Yang Berhormat Pasir
Mas, dia bangun dahulu.

Tuan Ahmad Fadhli bin Shaari [Pasir Mas]: Terima kasih Tuan Yang di-Pertua.
Tahniah kepada Yang Berhormat Timbalan Menteri atas jawapan tadi. Cuma, apabila saya
bercakap bagi pihak Parlimen saya di Pasir Mas yang bersempadan dengan Thailand.
Masalah utama antara yang besar yang kami hadapi bila berdepan dengan anak-anak muda
ialah isu air ketum yang masuk secara berleluasa ke Parlimen kami di Pasir Mas yang
bersempadan dengan Sungai Golok, yang cukup-cukup sempit, panjang dan payah untuk
dikawal.

Jadi soalnya, dalam hal ini saya kira kerajaan perlu mengambil sikap yang berhati-
hati, mengambil kira apa yang berlaku pada hari ini. Cumanya, saya perhatikan jawapan Yang
Berhormat Timbalan Menteri tadi ialah kementerian terbuka, kementerian sentiasa menunggu
kajian dan sebagainya.

Tidakkah ada tindakan di pihak kerajaan sendiri untuk memulakan kajian, apa-apa
seminar, apa-apa lawatan ke Thailand dan sebagainya untuk melihat isu ini secara lebih
spesifik, membuat satu keputusan yang tuntas dan betul-betul jitu serta tidak boleh
dipersoalkan selepas daripada ini? Terima kasih.

Dato’ Dr. Haji Noor Azmi bin Ghazali: Terima kasih Yang Berhormat. Hari ini kita
sebenarnya sembang tentang kanabis. Walau bagaimanapun, Jawatankuasa Induk ini
adalah untuk melihat hala tuju, bukan sahaja kanabis, malah juga ketum. Ketum juga dalam
perbincangan dalam Jawatankuasa Induk yang dibentuk ini.

Cuma, pada ketika ini, fokus kita kepada kanabis sebab soalan yang timbul banyak
seperti yang dibangkit oleh Yang Berhormat tadi bahawa ada yang mereka ini yang telah
mengambil secara haram kan? Sudah kena tangkap, jadi masalah. Bukan mereka jahat, ini
maksud saya sebab untuk rawatan perubatan.

Oleh sebab itu, ini kita membuat fokus dahulu. Ketum ini kalau dekat utara itu
memanglah kan, gedung. Saya dengar Padang Terap tetapi saya tidak pastilah kawasan
mana yang paling banyak ketum dan sebagainya tetapi penggunaannya sudah lama orang
minum ketum ini.

Akan tetapi kalau penggunaan secara abusive, secara salah, maka mendatangkan
kemudaratan. Kita macam saya kata, kita tidak ada undang-undang lagi. Kita ada undang-
undang di bawah undang-undang racun. Kita tidak ada undang-undang untuk mengawal.
Oleh sebab itu, hari ini Jawatankuasa Induk ini ditubuhkan untuk memperkemaskan dan
menyelesaikan dan memberikan hala tuju perkembangan ketum di negara kita juga ini.
Terima kasihlah Yang Berhormat, walau bagaimanapun.

Dato’ Ramli bin Dato’ Mohd Nor [Cameron Highlands]: Berikutan soalan

selanjutnya, soalan terakhir, Datuk Seri Bung Moktar bin Radin.
