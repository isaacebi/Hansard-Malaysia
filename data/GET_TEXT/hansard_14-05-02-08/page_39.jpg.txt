DR. 28.7.2022 34

tidak ada kenderaan lain untuk pergi pasar dan kadang-kadang dari kawasan mereka macam
Bandar Sarikei, mereka mungkin ada bayar sampai RM60 ataupun RM70 untuk tambang
ulang-alik sahaja.

So, ini bukan khas untuk kawasan macam Julau sahaja. Kita kira kawasan Kapit,
Hulu Rajang, Lawas ataupun Baram. Ini semua adalah isu yang besar dan saya nak tanya,
apakah perancangan ataupun strategi untuk kawasan pedalaman. Terima kasih.

Dato’ Henry Sum Agong: Terima kasih Yang Berhormat Julau. Apa yang di-
highlight-kan oleh Yang Berhormat tadi, itu akan dibincangkan dengan MOT Sarawak seperti
mana yang saya katakan tadi. Akan tetapi bagi SBST Sarawak ini, di Kuching dan di KK,
pada masa yang sama, BD bersama LPKP Sarawak telah pun memulakan sesi
perbincangan. Ini yang saya katakan tadi, apa yang diusulkan oleh Yang Berhormat itu
mungkin dapat kita bincangkan bersama dengan pihak Kerajaan Negeri Sarawak dan juga
Sabah berkaitan dengan pelaksanaan program SBST ke negeri berkenaan.

Dalam hubungan ini, BD mendapati pelaksanaan program SBST ke Kuching adalah
lebih praktikal, boleh dilaksanakan dan mempunyai potensi yang tinggi mengambil kira akan
tahap pembangunan, keadaan infrastruktur jalan, tahap permintaan dan kedudukan
sosioekonomi di Sarawak. Selain itu, telah terdapat perjanjian. Ini dulu ada perjanjian SBST
dengan Kuching sebelum ini, namun telah dibatalkan oleh pemerintahan kerajaan terdahulu

sebelum ini. Sekian, terima kasih.

8. Tuan Syed Saddiq bin Syed Abdul Rahman [Muar] minta Menteri Kesihatan
menyatakan status perkembangan terkini kebenaran dan penggunaan kanabis perubatan
(medical cannabis) di Malaysia. Apakah langkah kerajaan untuk:

(a) menggalakkan pihak industri dan institusi akademik dan penyelidikan
untuk menjalankan kajian berhubung keberkesanan_ kanabis
perubatan; dan

(b) membentuk perbezaan antara kanabis, medical cannabis dan hemp
dalam perundangan dan urus tadbir negara.

Timbalan Menteri Kesihatan | [Dato’ Dr. Haji Noor Azmi bin Ghazali]: Terima
kasih Tuan Yang di-Pertua, terima kasih Yang Berhormat. Soalan yang sangat penting. Tuan
Yang di-Pertua, untuk maklumat, Akta Dadah Berbahaya 1952, Akta Racun 1952 dan Akta
Jualan Dadah 1952 telah sedia membenarkan keluaran yang mengandungi ekstrak kanabis
untuk diimport, dijual, dibekal atau diguna bagi tujuan perubatan, penyelidikan atau
percubaan klinikal bagi tujuan perubatan tertakluk kepada pematuhan kepada keperluan
undang-undang tersebut.

Setakat ini tiada percubaan klinikal ke atas apa-apa keluaran yang mengandungi
ekstrak kanabis bagi tujuan perubatan sedang dijalankan di Malaysia. Justeru, Kementerian
Kesihatan amat-amat mengalu-alukan sebarang permohonan untuk menjalankan percubaan
klinikal ke atas keluaran yang mengandungi ekstrak kanabis untuk apa-apa tujuan perubatan
di Malaysia.

Berhubung cadangan untuk membezakan antara kanabis, medical cannabis dan
hemp daripada aspek perundangan, perkara ini adalah bergantung pada hasil dapatan

Jawatankuasa Induk Pembangunan Industri Kanabis dan Ketum bagi tujuan perubatan yang
