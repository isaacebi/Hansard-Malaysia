DR. 28.7.2022 14

job scams. Saya kira ringkasnya rata-rata ia berpunca daripada apa yang diistilahkan sebagai
kebocoran ataupun data breaches yang dapat digunakan oleh scammers ini.

Sedikit waktu dahulu, jenayah-jenayah siber yang agak major, jenayah siber yang
major ini targeting android user di Malaysia. Tuan Yang di-Pertua, baru-baru kita tahu tentang
Jabatan Pendaftaran Negara, 22 juta yang terdedah? Apakah langkah-langkah yang lebih
konkrit? Kita ada CyberSecurity Malaysia dan dikatakan bahawa kita lemah dari sudut
protection ini. Kita ada PDPD, PDPA dan sebagainya. Minta Timbalan Menteri untuk
memberikan sedikit pencerahan ke depan nanti, moving forward apakah langkah-langkah
yang lebih konkrit untuk tangani? Terima kasih.

Dato’ Sri Dr. Haji Ismail bin Haji Mohamed Said: Terima kasih, Yang Berhormat.
Memang kita telah mengenal pasti masalah utama kita apabila melibatkan penipuan secara
online ini yang melibatkan talian-talian telefon yang terpaksa kita kenal pasti dan juga
menyukarkan pihak Polis Diraja Malaysia untuk mendapatkan maklumat dengan segera.

Oleh sebab itulah, kita telah mewujudkan satu Jawatankuasa bersama di antara
PDRM dan SKMM supaya apabila dapat maklumat tersebut mestilah dibekalkan kepada kita
dengan kadar segera. Kadang-kadang kita terpaksa menunggu tiga bulan dan akhirnya
sekarang ini dua minggu dapat kita atasi untuk mengesan panggilan-panggilan daripada
scammers ini.

Satu lagi langkah yang saya sebut minggu lepas iaitu kita memerlukan pindaan bagi
seksyen 116D Kanun Tatacara Jenayah yang memberikan kuasa pada pegawai penyiasat
kita untuk membekukan akaun bank yang kita syaki terlibat dengan aktiviti-aktiviti jenayah
scammer.

Kita juga membuat cadangan untuk pindaan bagi seksyen 424 Kanun Keseksaan
yang memperuntukkan hukuman bagi kesalahan kepada pemilik akaun yang telah
membenarkan akaunnya digunakan oleh pihak ketiga bagi kegiatan jenayah ini. Terima kasih

Yang Berhormat.

2. Tuan Hassan bin Abdul Karim [Pasir Gudang] minta Menteri Perdagangan Dalam
Negeri dan Hal Ehwal Pengguna menyatakan langkah-langkah yang telah diambil untuk
memastikan bekalan ayam dan telur ayam tidak terputus dan mampu dibeli oleh rakyat
dengan harga yang berpatutan.

Menteri Perdagangan Dalam Negeri dan Hal Ehwal Pengguna [Dato Sri
Alexander Nanta Linggi]: Terima kasih, Tuan Yang di-Pertua, terima kasih Yang Berhormat
Pasir Gudang. Yang Berhormat, kementerian ini telah melakukan pelbagai usaha di bawah
bidang kuasa kementerian untuk menangani masalah kekurangan bekalan ayam dan telur di
pasaran. Antara langkah yang telah diambil adalah seperti berikut.

Pertama, menjalankan pemantauan ke atas 20 syarikat pengeluar ayam pedaging
utama yang merangkumi tiga syarikat integrator dan 17 syarikat non-integrator. Pemantauan
ini dilakukan bagi mengesan lebih awal risiko-risiko gangguan bekalan ayam pedaging di
peringkat pengeluaran supaya tindakan sewajarnya dapat diambil bagi memastikan bekalan

ayam di pasaran sentiasa stabil.
