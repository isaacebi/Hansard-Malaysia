DR. 28.7.2022 11

merupakan perkara yang cukup penting khususnya kepada anak-anak kita termasuklah
golongan masyarakat orang asal kita di dalam negara kita.

Soalan saya, apakah formula kementerian dalam pelan pembangunan masyarakat
Orang Asli ini atau asal untuk mengatasi isu keciciran pendidikan yang semakin melebar di
kalangan masyarakat orang asal ataupun Orang Asli ini, terima kasih.

01040

Timbalan Yang di-Pertua [Dato’ Mohd Rashid Hasnon]: Silakan Yang Berhormat
Menteri. Dua minit.

Dato’ Seri Mahdzir bin Khalid: Terima kasih Tuan Yang di-Pertua. Terima kasih
kepada Yang Berhormat Parit atas soalan yang berkaitan dengan pendidikan. la menjadi
prioriti utama kepada JAKOA dalam usaha untuk mengarusperdanakan masyarakat Orang
Asli. Oleh kerana bagi yang sekolah kebangsaan, sebab itu kita ada tiga jenis persekolahan
masyarakat Orang Asli.

Pertama, sekolah kebangsaan yang ada asrama. Sekolah kebangsaan yang ada
asrama maksudnya, Darjah 1 umur tujuh tahun, kena pergi duduk asrama. Kedua, kita ada
sekolah yang kita panggil K9. K9 ini maksudnya, sekolah Darjah 1 sampai Darjah 6, enam
tahun. Tingkatan 1, Tingkatan 2, Tingkatan 3 di sekolah yang sama. Itu kita panggil K9.

Contohnya, di dalam Parlimen Kuala Krau. Di Kuala Krau ada sekolah K9. Maknanya,
masyarakat Orang Asli duduk dalam satu. Ketiga, mereka bercampur. Mereka pergi ke
sekolah bercampur dengan masyarakat lain. Jadi, ada tiga jenis persekolahan. Tujuannya
adalah untuk membolehkan mereka. Saya akui sampai Darjah 6, ada yang berhenti terus. Ini
kita sudah identify, ada data daripada JAKOA.

Dari kampung mana sebenarnya yang berhenti dan kena ada pegawai pendidikan
dalam JAKOA yang kena pergi berjumpa dengan keluarga itu untuk ambil, bawa ke sekolah
menengah. Itu usaha-usaha kita, Yang Berhormat. Akan tetapi untuk saya jelaskan, untuk
lokal universiti termasuk sijil, diploma dan ijazah, lebih daripada 900 anak-anak Orang Asli
berada di lokal universiti.

Di luar negara, saya sudah sebut tadi, sekarang ada 53 anak masyarakat Orang Asli
ada tajaan pinjaman dan juga biasiswa yang mereka sekarang berada di luar negara sedang
belajar. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri.

Tuan Haji Ahmad bin Hassan [Papar]: Papar.

Timbalan Yang di-Pertua [Dato’ Mohd Rashid Hasnon]: Ahli-ahli Yang Berhormat,
10 minit satu soalan. Sekarang tamatlah sesi untuk Waktu Pertanyaan-pertanyaan Menteri

pada hari ini. Terima kasih Ahli-ahli Yang Berhormat.

[Sesi Waktu Pertanyaan-pertanyaan Menteri tamat]
