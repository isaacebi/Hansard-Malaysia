DR. 28.7.2022 3

01010

Dato’ Seri Mohamed Azmin bin Ali: Semasa mesyuarat tersebut, saya turut
mencadangkan agar negara anggota IPEF bekerjasama dalam menubuhkan Pusat
Kecemerlangan ataupun dengan izin, Centre of Excellence, bagi mengumpulkan pakar-pakar
dalam perkara berhubung rantaian bekalan, transformasi sektor tenaga dan decarbonisation
yang bertujuan untuk meningkatkan keupayaan negara anggota dalam menangani isu-isu
tersebut. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Soalan tambahan yang
pertama. Sila Yang Berhormat Bukit Bendera, 30 saat.

Tuan Wong Hon Wai [Bukit Bendera]: Terima kasih jawapan Yang Berhormat
Menteri. Soalan saya, beberapa soalan saya. Sama ada IPEF ini merupakan satu trade
agreement atau pun trade pact ataupun perjanjian perdagangan dan apakah perbezaan
substantial dengan CPTPP, Comprehensive and Progressive Agreement for Trans-Pacific
Partnership yang kita pelopori.

Dari segi political economy ataupun transformasi ekonomi yang disebut oleh Yang
Berhormat Menteri, bagaimana kita dapat mengimbangkan perdagangan antarabangsa kita
berbanding dengan major trading partner kita dengan negara China di mana Malaysia telah
menyertai RCEP, Regional Comprehensive Economic Partnership. Bagaimana dari segi
diplomasi ekonomi ataupun political economy dapat mengimbangkan dari segi US-China
trade war tersebut. Sila Yang Berhormat Menteri menjawab.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Bukit Bendera. Sila Yang Berhormat Menteri. Dua minit.

Dato’ Seri Mohamed Azmin bin Ali: Terima kasih Yang Berhormat Bukit Bendera.
Ini satu pertanyaan yang cukup baik dan perlu kerajaan memberikan penjelasan. IPEF
bukanlah tradisional FTA ataupun Perjanjian Perdagangan Bebas. la merupakan satu
instrumen ataupun platform yang dapat membantu Malaysia memperkukuhkan hubungan
ekonomi dengan Amerika Syarikat dan juga negara-negara di rantau Indo Pasifik.

Oleh sebab itu di dalam IPEF, ia tidak mempunyai elemen market access seperti
Yang Berhormat Bukit Bendera bangkitkan, apa bezanya dibandingkan dengan CPTPP.
CPTPP merupakan Perjanjian Perdagangan Bebas yang mempunyai elemen penting market
access tetapi IPEF tidak mempunyai elemen market access.

Oleh sebab itulah yang saya nyatakan dalam kenyataan awal, Malaysia telah
mencadangkan oleh sebab ia tidak mempunyai elemen market access, maka perlu diberikan
perhatian oleh negara-negara anggota IPEF khususnya Amerika Syarikat untuk memberi
fokus kepada elemen capacity building dan technical assistance, supaya seperti Yang
Berhormat Bukit Bendera sedia maklum, negara anggota IPEF terdiri daripada negara-
negara datangnya daripada pelbagai level of development.

Tahap pembangunan negara anggota itu berbeza-beza. Maka dengan adanya
elemen technical assistance dan juga capacity building ini kita dapat mengurangkan ataupun

menutup ruang-ruang jurang pembangunan antara negara-negara berkenaan.
