DR. 28.7.2022 21

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Sila Yang Berhormat Sungai Buloh.

Tuan R. Sivarasa [Sungai Buloh]: Terima kasih Tuan Yang di-Pertua. Terima kasih
Yang Berhormat Timbalan Menteri atas jawapan itu. Isu ini bukan isu WRO dan finding yang
baru-baru ini. Bukan satu cerita baru. WRO untuk Sime Darby, sebagai contoh, telah
dikenakan pada Disember 2020 dan saya minta— Yang Berhormat Menteri belum jawab
soalan saya secara lengkap sebab saya minta nama-nama syarikat disebut dalam jawapan.

Akan tetapi Yang Berhormat Timbalan Menteri gagal buat. Jadi saya harap bila kita
tanya, sebut nama dan bidang perniagaan. Bidang perniagaan disebut sarung tangan dan
kelapa sawit tetapi nama syarikat tidak disebut. Soalan mesti dijawab dengan lengkap. Inilah
tugas kita di Dewan Rakyat supaya maklumat disampaikan di Dewan yang mulia dan
disampaikan kepada rakyat.

Saya balik pada soalan tambahan. Pada Disember 2020, CBP yang agensi kastam
di Amerika Syarikat telah dapati ada reasonable, dengan izin saya baca, ada reasonable
evidence dan demonstrating that the Sime Darby Plantation, inilah antara GLC terbesar kita,
including its subsidiaries and joint ventures, primarily located in Malaysia, harvested the fruit
and produced the palm oil using forced labour.

So, jadi ini sudah dua tahun lalu dan ini perkara serius sebab baru disebut oleh Yang
Berhormat Menteri Perdagangan Antarabangsa dan Industri, ini serius hubungan kita dengan
US dan Februari tahun ini, WRO dinaikkan pangkat kepada finding. Finding itu maksud dia
macam perintah kekal di mana sekali lagi CBP kata there is sufficient information dengan izin
to support a finding that Sime Darby Plantation and its subsidiaries are using forced labour
on Sime Darby’s plantations to harvest fruit dan sebagainya.

Timbalan Yang di-Pertua [Dato' Mohd Rashid Hasnon]: Baik.

Tuan R. Sivarasa [Sungai Buloh]: Jadi saya faham selepas itu sahaja, sekarang
kita sudah buat lawatan dan kita ada joint committee. Jadi bagi saya dua tahun setengah ini,
banyak masa sudah berlalu. Sepatutnya Sime Darby sudah membetulkan apakah amalan
yang diadu ini dan betulkan supaya WRO tidak dinaikkan kepada finding.

Soalan saya secara spesifik, Yang Berhormat Tuan Yang di-Pertua, apakah
jangkaan masa dari segi kementerian supaya Sime Darby Berhad, GLC premier kita ya, boleh
selesaikan masalah mereka ini sepertimana yang dibuat oleh Top Glove. Top Glove sudah
selesai dan finding dan WRO telah dibatalkan.

Jadi dalam jangkaan kementerian, bilakah kerajaan melalui kementerian akan bantu
dan selesaikan masalah ini berkenaan Sime Darby sebab ini menjejaskan imej negara.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat. Sila Yang Berhormat Timbalan Menteri jawab satu minit.

Datuk Haji Awang bin Hashim: Terima kasih sahabat saya, Yang Berhormat Sungai
Buloh. Ada empat soalan yang saya dapat catit daripada soalan tambahan ini iaitu pertama
berkenaan dengan senarai, yang keduanya berkenaan dengan senarai nama yang telah kita
bagi WRO kepada Sime Darby, yang ketiga berkaitan dengan kita dikekalkan dengan Tier 3,

yang keempat bilakah akan selesai berkenaan dengan Sime Darby yang kita letakkan dalam
