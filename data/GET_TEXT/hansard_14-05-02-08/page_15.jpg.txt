DR. 28.7.2022 10

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Soalan tambahan, Yang Berhormat Tampin, sila.

Datuk Dr. Hasan bin Bahrom [Tampin]: Terima kasih Yang Berhormat Menteri atas
jawapan itu. Saya ingin bertanya beberapa isu. Pertama, isu yang sering dibangkitkan oleh
masyarakat Orang Asli ialah pemilikan tanah. Tanah ini adalah milik kerajaan negeri.

Soalan saya ialah sejauh mana kementerian berbincang dengan kerajaan negeri bagi
memastikan isu ini dapat diselesaikan dan agar kelestarian dan kedamaian hidup masyarakat
Orang Asli dapat dipertahankan. Isu yang kedua ialah tadi dibangkitkan soal pembangunan
sosioekonomi.

Maka, apakah pelan pembangunan ekonomi Orang Asli ini dapat dilihat secara
menyeluruh dan terpadu agar Orang-orang Asli tidak ketinggalan dari segi arus perdana
pembangunan? Terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri. Tempoh masa 2 minit 30 saat.

Dato’ Seri Mahdzir bin Khalid: Terima kasih Yang Berhormat Tampin. Terima kasih
Tuan Yang di-Pertua. Pertama, pemilikan tanah. KPLB mempunyai jadual mesyuarat dengan
kerajaan-kerajaan negeri mengenai dengan pemilikan tanah.

Jadi, tahap satu ini yang dipanggil ukur tanah kawasan yang besar dan ada di negeri
Pahang dan Perak. Dua negeri ini yang sudah membuat ukur tanah dalam skala besar dan
selepas selesai ukur tanah ini, wang diperuntukkan daripada Kerajaan Persekutuan bagi
untuk ukur tanah. Kemudian, kalau dah ada ukuran tanah yang skala besar, kita akan pergi
pula kepada ukuran tanah kecil-kecilan.

Jadi, sekarang ini ukuran tanah sudah ada dibuat di negeri Pahang dan Perak.
Setakat ini, ada juga yang buat ukuran tanah di negeri Johor. Saya tak pasti di Negeri
Sembilan itu ada ukuran tanah atau tidak lagi, Yang Berhormat tetapi ada negeri-negeri yang
dah buat ukuran tanah.

Keduanya, mengenai dengan sosioekonomi. Ini juga menjadi salah satu tumpuan
dalam JAKOA yang kita panggil dia sebagai usahawan masyarakat Orang Asli. Jadi, selain
daripada urusan yang berkaitan dengan pendidikan kerana pendidikan boleh mengubah
kehidupan masyarakat Orang Asli bila anak-anaknya bertugas atau pun bekerja. Sekarang
ini, ada di kalangan masyarakat Orang Asli yang sudah jadi technocrat, yang jadi profesional.
Itu satu daripada mengubah nasib. Keduanya melalui program usahawan.

Saya tak dapat jawab jumlah usahawan, Yang Berhormat Tampin tetapi ada saya
boleh bagi kepada Yang Berhormat sejumlah usahawan-usahawan masyarakat Orang Asli
daripada 853 buah kampung ini yang ada di Semenanjung. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Soalan tambahan yang kedua, saya jemput sebelah sini, Yang Berhormat
Parit.

Dato’ Mohd Nizar bin Haji Zakaria [Parit]: Terima kasih Tuan Yang di-Pertua dan
terima kasih kepada Menteri yang telah menjelaskan secara detail tentang pembangunan

masyarakat Orang Asli. Kita sedia maklum bahawa ilmu pengetahuan dan juga pendidikan
