DR. 28.7.2022 73

parti. Kalau di negara Singapura, hampir tiada isu wakil rakyat lompat parti. lsu ini disebabkan
undang-undang Malaysia tidak tegas dengan amalan wakil rakyat keluar parti dianggap
sebagai satu kebebasan berpersatuan yang termaktub dalam Perlembagaan Persekutuan.
Kebebasan yang wujud menjadikan sebuah satu alat permainan dalam sebilangan daripada
kita dalam Dewan ini.

Tuan Yang di-Pertua, menurut data kajian sejumlah 41 daripada 193 buah negara di
seluruh dunia, telah melaksanakan Akta Antilompat Parti berdasarkan satu kajian dibuat
sekitar tahun 2009. Keterlibatan 41 buah negara yang menggubalkan Akta Antilompat Parti
berkenaan, menunjukkan fenomena wakil rakyat lompat parti adalah merupakan isu global
yang harus ditangani melalui aspek perundangan. Saya ingin merakamkan tahniah kepada
Yang Berhormat Menteri Undang-undang di Jabatan Perdana Menteri dan pasukannya
dalam menyediakan rang undang-undang ini untuk dibawa di Dewan yang mulia ini.

Tuan Yang di-Pertua di kesempatan ini saya menyokong penuh rang undang-undang
ini. Mencadangkan agar mandat kepercayaan rakyat tidak lagi sewenang-wenangnya
dipermainkan lagi dengan melompat ke sana ke sini. Saya minta Ahli-ahli Yang Berhormat
jagalah maruah kita sebagai ahli wakil rakyat dengan baik

Tuan Yang di-Pertua, kos bagi melaksanakan satu PRK mahupun PRU bukanlah
murah, ia menelan kos berjuta-juta ringgit. Ini adalah wang rakyat Tuan Yang di-Pertua. Saya
pasti pengundi marah sekiranya wang negara digunakan untuk memuaskan sesetengah ahli
politik kita. Justeru, saya mencadangkan Tuan Yang di-Pertua agar satu kadar bayaran
denda turut dimasukkan dalam rang undang-undang ini bagi memastikan setiap Ahli Parlimen
yang bertanding akan dikenakan dengan sejumlah berapanya oleh kerajaan sekiranya
mereka didapati melanggar undang-undang ini. Ini juga bagi mengekalkan Ahli Parlimen
dijadikan sebagai barang dagangan oleh parti dan parti politik. Saya pasti ramai pengundi
akan turut senada dengan cadangan ini. Tujuan denda ini juga satu pengajaran untuk abli
politik agar wang ini boleh digunakan semula oleh SPR bagi tujuan mengendalikan pilihan
raya di suatu kawasan. Perkara ini mungkin nampak rumit dan teknikal, namun saya ingin
mencadangkan agar ia dapat diperhalusi.

Tuan Yang di-Pertua, sebelum saya mengakhiri hujah-hujah saya, perkara pokok
yang paling penting harus diambil kira dalam merealisasikan rang undang-undang ini ialah
kepercayaan rakyat kepada sistem demokrasi berparlimen di negara kita. Pindaan rang
undang-undang ini bukan hanya untuk ahli politik, namun ia adalah untuk semua rakyat
Malaysia. Masyarakat umum harus mengambil tahu akan pembaharuan yang digubal ini
kerana setiap pembaharuan dan transformasi yang kita bawa pada hari ini adalah untuk
generasi masa hadapan negara kita yang tercinta ini.

Tuan Yang di-Pertua, sebelum merumuskan huraian perbahasan saya, izinkan saya
menyampaikan serangkap pantun;

Lompat si katak lompat,

Jangan lompat ikut rama,
Menabur budi biar tempat,

Jangan sekadar mencari kuasa.

Sekian terima kasih.
