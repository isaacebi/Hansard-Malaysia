DR. 28.7.2022 27

dengan saya hari ini yang menunjukkan bahawa kepentingannya melebihi daripada
kemudaratan.

Walau bagaimanapun, kita dapat lihat sejak bulan Februari sehingga kini, laporan
daripada NPRA, 3,248,298 dos telah diberikan kepada kanak-kanak Comirnaty dan juga
CoronaVac. NPRA menerima 500 laporan AEFI yang mana 491 adalah daripada Comirnaty
dan sembilan daripada coronavac. Daripada 500 ini, hanya 31 yang serius dan mereka
semua masuk hospital telah diberikan rawatan dan sudah keluar, sudah sihat.

Kebimbangan kita sekarang ini Tuan Yang di-Pertua ialah kes naik sekarang ini.
Masuk hospital naik, masuk PKRC naik, penggunaan katil naik, penggunaan ventilator naik,
R-naught naik. Hari ini yang masih stabil mungkin bilangan kematian. Semalam 10
contohnya COVID-19 hari ini. Kebimbangan kita ialah penurunan ataupun dengan izin,
waning immunity selepas enam bulan dan ini berlaku juga kepada kanak-kanak.

Seperkara lagi ialah tentang sub-lineage variant. Varian ini mutasi sub-lineage BA.4
dan BA.5 sudah ada di Malaysia dan kes ini disebabkan varian-varian yang lebih mudah
menular. Oleh sebab itu tadi saya bagi keputusan yang diambil oleh KKM melalui nasihat
TWG supaya kanak-kanak diberikan dos tambahan. Dos tambahan ini Tuan Yang di-Pertua
adalah melebihi untuk melengkapkan dos primer.

Hari ini dos primer dos pertama, selepas lapan minggu dos kedua. Selepas itu empat
minggu, kita bagi dos ketiga iaitu dos tambahan. Itu dinamakan dos tambahan untuk
memperkasakan lagi imunitinya, menghalang daripada penyakit yang serius ataupun terkena
jangkitan COVID-19. Terima kasih.

Dato’ Ramli bin Dato' Mohd Nor [Cameron Highlands]: Yang Berhormat Libaran.

Datuk Zakaria bin Mohd. Edris @ Tubau [Libaran]: Terima kasih, Tuan Yang di-
Pertua kerana memberi peluang kepada Libaran untuk soalan tambahan. Terima kasih
kepada Menteri yang telah memberi jawapan yang begitu baik sekali.

Maklumat daripada laman web covidnow.moh.gov.my, untuk negeri Sabah didapati
kadar vaksinasi untuk kanak-kanak yang berumur lima hingga 11 tahun dan juga remaja yang
berumur 12 hingga 17 tahun berada di tahap kedudukan yang rendah sekali. Ini berbanding
dengan negeri-negeri lain, malah kadar penggunaan alat bantuan pernafasan ABP dan ICU
juga menunjukkan trend menaik.

Tuan Yang di-Pertua, soalan saya minta Yang Berhormat Timbalan Menteri nyatakan
apakah usaha kerajaan untuk mempercepatkan proses vaksinasi di Sabah serta usaha sama
Kerajaan Persekutuan dan kerajaan negeri untuk menjalankan tugasan vaksinasi ketika ini.
Terima kasih.

Dato’ Ramli bin Dato' Mohd Nor [Cameron Highlands]: Yang Berhormat Timbalan
Menteri.

Dato’ Dr. Haji Noor Azmi bin Ghazali: Terima kasih Tuan Yang di-Pertua. Terima
kasih, Yang Berhormat Libaran yang prihatin tentang data yang saya sebutkan tadi juga.
Sebenarnya kanak-kanak memang antara yang terendah ialah negeri Sabah tetapi tidak
bermakna staff kita di KKM Sabah dan mereka yang terlibat dalam pemberian vaksin ini tidak

bekerja, malah mereka telah bekerja dengan begitu hebat sekali.
