DR. 28.7.2022 54

dituduh pengkhianat, kita mendengar perkataan ‘khianat’, kerana diulang-ulang. Sedangkan,
hak mereka keluar itu diiktiraf oleh Perlembagaan. Maka, rang undang-undang ini datang
untuk kita selesaikan masalah, beri jalan keluar, memberikan perundangan yang betul
kepada mereka yang hendak keluar parti kerana berbeza pendapat.

Dalam hadis Nabi SAW, Nabi ajar kepada kita bab sumpah, kata Nabi SAW
[Membaca sepotong hadis], “Sesungguhnya saya, demi Allah Taala, sekiranya diizinkan oleh
Allah, tidak bersumpah mana-mana sumpah, kemudian aku melihat ada satu lagi baik
daripadanya, melainkan aku kafarahkan sumpah aku itu dan aku datangi sesuatu yang lebih
baik daripada itu”.

Itu hadis sahih Bukhari, diriwayatkan oleh Bukhari dan Muslim, menunjukkan kepada
kita hak untuk menukar sumpah, diberikan laluan oleh Allah SWT. Maka, rang undang-
undang ini...

Datuk Seri Dr. Haji Dzulkefly bin Ahmad [Kuala Selangor]: Kuala Nerus?

Dato’ Dr. Mohd Khairuddin bin Aman Razali [Kuala Nerus]: ...memberi peluang
untuk kita membetulkan apa yang kurang betul berlaku sebelum ini, kita berikan hak untuk
berpersatuan, hak keluar parti, hak masuk parti dan berikan keadilan kepada semua orang,
kepada kerajaan, kepada parti, kepada rakyat dan juga kepada Ahli Parlimen atau ADUN
yang keluar parti. Terima kasih, saya menyokong. Assalamualaikum warahmatullaahi
wabarakaatuh.

Dato’ Ramli bin Dato' Mohd Nor [Cameron Highlands]: Terima kasih Yang
Berhormat Kuala Nerus. Masa ada lagi lima minit sebelum kita ambil rehat. Saya teruskan
dan mungkin akan bersambung selepas pukul 2.30 petang, Yang Berhormat Bagan. Five

minutes, then after that, we continue.

12.56 ptg.

Tuan Lim Guan Eng [Bagan]: Terima kasih Tuan Yang di-Pertua. Hari ini tanggal
28 Julai 2022 ialah hari bersejarah pada Malaysia. Ini kerana ia ialah titik permulaan
terlaksananya perjuangan politik memperbaharui demokrasi dan membersihkan budaya
politik di Malaysia daripada amalan politik wang. Sungguhpun pindaan Perlembagaan ini
tidak mungkin memuaskan hati semua pihak, sekurang-kurangnya ia langkah besar untuk
memastikan nilai undi dihormati dan amanah rakyat kepada wakil rakyat tidak boleh dikhianati
dengan sewenang-wenangnya. Sebagai salah seorang yang menandatangani MoU bagi
pihak PH dengan Yang Amat Berhormat Perdana Menteri untuk melihat hasilnya, akhirnya
berbuah dengan melarang wakil rakyat yang melompat parti, sekali gus menolak dakwaan
dangkal sesetengah pihak bahawa PH telah menyokong kerajaan ataupun membelakangkan
prinsip kami dengan menandatangani MoU ini.

Apa yang lebih penting ialah ia memulihkan keyakinan kepada pengundi untuk
memilih wakil rakyat yang berprinsip dan bukan pengkhianat dan wakil rakyat harus berjuang
demi rakyat, bukannya pembelot yang mengejar jawatan dan juga kekayaan. Dengan kata
lain, peristiwa memalukan yang terus menghantui arena politik Malaysia seperti Langkah
Sheraton pada tahun 2020 tidak boleh berulang lagi. Pada hari ini, wakil rakyat yang
