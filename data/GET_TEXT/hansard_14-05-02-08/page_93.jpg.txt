DR. 28.7.2022 88

mengatakan “Tiada gunanya Pakatan Harapan sign MoU, mereka semua ini akan perlakukan
kita sedemikian rupa. Dia akan cakap sahaja tetapi dia tidak akan melakukan.”

Saya hendak rekod di sini bahawa ini tidak boleh berlaku sekiranya kita tidak
bekerjasama dengan Yang Berhormat Menteri yang telah membantu memacu menjadi
pengemudi dalam usaha ini dan semestinya pandangan daripada begitu ramai yang telah
memberikan idea dan sebagainya. Cuma yang saya ingin tegaskan semalam saya ada sebut,
saat ini saat yang sangat bersejarah. Harapan saya daripada 220 orang Ahli Parlimen yang
hadir, semaksimum mungkin kita perlukan, lebih daripada 148 orang Ahli untuk kita luluskan
pindaan Perlembagaan ini.

Kenapa penting Tuan Yang di-Pertua? Kerana rakyat akan kenal, akan lihat, akan
tahu nama-nama semua yang mengundi pada hari ini dan nama-nama ini akan direkodkan
selama-lamanya di Hansard atau Penyata Rasmi kita. Rakyat juga akan dapat melihat siapa
yang tidak hadir, siapa yang tidak menyokong dan kita mengharapkan semua yang ada di
sini, kita telah lalui saat yang sangat kelam, saat yang sangat getir dalam politik negara kita.
Kita tidak hendak lalu lagi perkara seperti itu. Cukuplah sampaikan kita diperlekeh, ada
lukisan yang menunjukkan kita ini seperti binatang, seperti katak, monyet, kera dan
sebagainya. Di manakah kemuliaan Dewan ini sekiranya kita tidak memuliakannya? la
bermula dengan kita.

1600

Jadi, harapan saya, Tuan Yang di-Pertua, di dalam minit-minit yang terakhir ini, sudah
masuk jam 4.00 dan kita pun hendak Yang Berhormat Menteri teruskan dengan jawapan
beliau, cuma harapan saya, ini adalah titik permulaan. Banyak lagi yang perlu kita lakukan.
Yang penting hendak tegaskan di sini, MoU tidak tamat 31 Julai. Perkara 2.1 dalam MoU
telah ditandatangani pada 13 September 2021 menyatakan bahawa MoU ini kekal berkuat
kuasa sehingga Parlimen dibubarkan. Parlimen boleh dibubarkan bila-bila masa selepas 31
Julai. Maka bermaksud selagi mana Parlimen tidak bubar, selagi itulah MoU itu akan berkuat
kuasa, selagi itulah kita akan bekerjasama untuk memastikan reformasi yang diperlukan
dapat kita laksana demi tanah air tercinta. [Tepuk]

Sekian, Tuan Yang di-Pertua. Saya mohon menyokong.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Lembah Pantai. Ahli-ahli Yang Berhormat, sekarang saya jemput Yang Berhormat
Menteri di Jabatan Perdana Menteri untuk memberi jawapan dalam tempoh masa 40 minit.

Silakan, Yang Berhormat Menteri.

4.00 ptg.

Menteri di Jabatan Perdana Menteri (Parlimen dan Undang-undang) [Dato Sri
Dr. Haji Wan Junaidi bin Tuanku Jaafar]: 40 minit ya?

Timbalan Yang di-Pertua [Dato' Mohd Rashid Hasnon]: Ya.

Dato Sri Dr. Haji Wan Junaidi bin Tuanku Jaafar: Bismillahi Rahmani Rahim.

Assalamualaikum warahmatullahi wabarakatuh, salam bahagia, salam sejahtera.
