DR. 28.7.2022 30

Jadi Tuan Yang di-Pertua, statistik Yang Berhormat berikan kepada saya itu, saya
akan semak semula dan kita akan pastikan bahawa usaha-usaha yang dilakukan oleh
kerajaan melalui pelbagai insentif yang telah dibuat akan dapat memastikan supaya rumah-
rumah yang tidak dijual dapat diturunkan bilangannya. Terima kasih Tuan Yang di-Pertua.

Tuan Sabri bin Azit [Jerai]: Jerai, Jerai.

Tuan Che Alias bin Hamid [Kemaman]: Kemaman.

Dato' Sri Haji Tajuddin bin Abdul Rahman [Pasir Salak]: [Bangun]

Dato’ Ramli bin Dato' Mohd Nor [Cameron Highlands]: Silakan Yang Berhormat
Pasir Salak.

Dato’ Sri Haji Tajuddin bin Abdul Rahman [Pasir Salak]: Terima kasih Tuan Yang
di-Pertua. Saya ingin bertanya kepada Yang Berhormat Timbalan Menteri. Pertama,
berkenaan dengan PR1MA. Saya difahamkan PR1MA ada banyak rumah yang tidak terjual.
Berapa jumlahnya dan berapa nilainya? Pernah saya bertanya dengan CEO PR1MA, katanya
dulu 20,000 unit tidak terjual di merata tempat. Berapa nilainya?

Kedua, kalau ia tidak terjual empat, lima tahun, what is the cost of interest? Beratus
juta interest cost yang terpaksa ditanggung oleh PR1MA. Daripada menanggung interest cost
itu, lebih baiklah dijual dengan murahnya rumah-rumah itu. Then, tidaklah pihak PR1MA
hendak menanggung interest cost. Kalau katakan tadi disebut RM2 bilion, RM2 billion at 10
percent a year, maknanya RM200 million. Kalau five years, RM1 billlion interest cost. Kalau
sudah dijual dengan lebih awal dengan harga yang murah, semua interest itu terselamat
daripada tanggungan pihak PR1MA ataupun kerajaan.

Dato’ Ramli bin Dato' Mohd Nor [Cameron Highlands]: Yang Berhormat, sila
ringkaskan soalan.

Dato’ Sri Haji Tajuddin bin Abdul Rahman [Pasir Salak]: Jadi, bolehkah pihak
kerajaan mempertimbangkan itu? Think business sedikitlah ya. Okey. [Ketawa]

Dato’ Sri Dr. Haji Ismail bin Hj. Abd Muttalib: Terima kasih Tuan Yang di-Pertua
dan Yang Berhormat Pasir Salak atas keprihatinan. Sebenarnya, rumah-rumah yang tidak
dijual ini bukan sahaja rumah-rumah di bawah Kementerian Perumahan dan Kerajaan
Tempatan tetapi juga terlibat dengan rumah-rumah swasta dan rumah-rumah yang lain.

Dalam konteks Kementerian Perumahan dan Kerajaan Tempatan, kita ada tiga buah
agensi yang lebih tepatlah. Bagi PR1MA, sebenarnya saya hendak katakan tidak terjual saya
ingat market perumahan PR1MaA ini agak baik, Yang Berhormat Pasir Salak. Cuma...

Dato' Sri Haji Tajuddin bin Abdul Rahman [Pasir Salak]: Biar betul. Saya check.

Dato’ Sri Dr. Haji Ismail bin Hj. Abd Muttalib: Nanti, nanti Yang Berhormat.

Dato' Sri Haji Tajuddin bin Abdul Rahman [Pasir Salak]: Sebelum saya cakap,
saya check dulu.

Dato’ Sri Dr. Haji Ismail bin Hj. Abd Muttalib: Cuma begini Yang Berhormat.

Dato’ Sri Haji Tajuddin bin Abdul Rahman [Pasir Salak]: Walaupun saya
penyokong kerajaan, tidak bermaknanya saya hendak bersetuju semua yang dicakapkan itu.
Kalau tidak betul, tidak betullah.

Dato’ Sri Dr. Haji Ismail bin Hj. Abd Muttalib: Saya tidak...
