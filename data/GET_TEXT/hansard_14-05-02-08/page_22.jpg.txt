DR. 28.7.2022 17

tidak lagi bergantung ataupun terlalu bergantung kepada pengimportan bijirin makanan ayam.
Sekian, terima kasih.
Datuk Zakaria bin Mohd. Edris @ Tubau [Libaran]: Tuan Yang di-Pertua, Libaran.
Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Sudah panjang masa jawapan telah diberikan. Saya ingin meneruskan

dengan menjemput Yang Berhormat Cameron Highlands.

3. Dato’ Ramli bin Dato' Mohd Nor [Cameron Highlands] minta Menteri
Pembangunan Luar Banar menyatakan apakah status terkini perbincangan bagi penyemakan
semula Nota Persefahaman (MoU) di antara Kementerian Pembangunan Luar Bandar
(KPLB) melalui Jabatan Kemajuan Orang Asli (JAKOA) serta Kementerian Kesihatan
Malaysia (KKM) untuk menambah baik aspek yang berkaitan dengan kebajikan pesakit
Orang Asli di negara ini.

Timbalan Menteri Pembangunan Luar Bandar II [Datuk Haji Hasbi bin
Habibollah]: Terima kasih Tuan Yang di-Pertua. Bismillahi Rahmani Rahim.
Assalamualaikum warahmatullahi wabarakatuh dan salam sejahtera.

Untuk makluman Yang Berhormat, Kementerian Pembangunan Luar Bandar
menerusi Jabatan Kemajuan Orang Asli (JAKOA) telah mengadakan mesyuarat pada bulan
Jun 2022 bagi penyemakan semula nota persefahaman (MoU) dengan Kementerian
Kesihatan untuk menambah baik aspek yang berkaitan dengan kebajikan pesakit Orang Asli
di negara ini.

Untuk makluman Yang Berhormat, melalui mesyuarat pertama ini hasil perbincangan
terdapat beberapa perkara yang tidak perlu dikekalkan di dalam MoU seperti perjawatan
kerana MoU pada masa itu iaitu dalam bulan Julai, tahun 2011. Pada masa itu dibuat
mengambil kira situasi semasa ketika itu. Asas perkhidmatan Kementerian Kesihatan adalah
memberi perkhidmatan kesihatan kepada masyarakat termasuk Orang Asli. Manakala
Jabatan Orang Asli (JAKOA) pula memberi perkhidmatan kebajikan yang berkaitan.

Persefahaman baharu dibuat dokumentasi berdasarkan isu atau permasalahan dan
garis panduan yang terlibat dalam kandungan tersebut. Perkhidmatan pengangkutan untuk
pesakit adalah berdasarkan garis panduan perkhidmatan pengangkutan mengikut kes yang
berkaitan. Bengkel semakan semula MoU dan garis panduan yang lengkap akan diadakan
pada bulan Ogos tahun 2022 ini setelah semua pihak melengkapkan garis panduan masing-
masing mengikut isu dan pecahan kecil seperti tanah, aset, pengangkutan, pusat transit,
balai rawatan dan lain-lain isu. Terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan yang
pertama. Sila, Yang Berhormat Cameron Highlands.

Dato’ Ramli bin Dato’ Mohd Nor [Cameron Highlands]: Di bawah sub fasal 85(c),
Perlembagaan Persekutuan, kerajaan perlu memberi perkhidmatan yang terbaik kepada
masyarakat Orang Asli dengan memastikan keistimewaan masyarakat Orang Asli dari segi
kebajikan, kesejahteraan, perlindungan, kesentosaan dan kemajuan dapat dijaga.

Soalan saya, adakah terdapat bayaran yang akan dikenakan kepada masyarakat

Orang Asli di negara ini yang ingin mendapat perkhidmatan kesihatan, perubatan, pergigian
