DR. 28.7.2022 24

Seterusnya, Kementerian Sumber Manusia juga telah membuatkan pembaharuan
melalui penambahbaikan Akta Kerja 1955, Akta Standard Minimum Perumahan, Penginapan
dan Kemudahan Pakej Pekerja 1990 iaitu Akta 446. Ini juga satu emphasizing, dengan izin,
daripada Kementerian Sumber Manusia bagi kita hendak, satu, memanglah ada senarai yang
diberi oleh CBP; yang kedua, kita sendiri memastikan supaya debt bondage ini tidak berlaku
ataupun perhambaan kepada hutang-hutang yang ditanggung oleh para pekerja yang dibawa
masuk ke Malaysia ini kita tidak akan benarkan supaya perkara ini berlaku.

Inilah perkara-perkara yang kita ambil supaya— kita tengok dalam Pelan Tindakan
Nasional Berhubung Buruh Paksa 2021 (NAPFL) ini jelas menunjukkan kesungguhan dan
komitmen kerajaan bagi membanteras elemen buruh paksa dan pemerdagangan orang di
Malaysia. Bukan sahaja kerana kita disenaraikan. Sudah memang tanggungjawab kita. We
are very committed to reduce, dengan izin, berkenaan dengan pekerjaan kita ini. Sekian,
terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri.

5. Tuan Nik Mohamad Abduh bin Nik Abdul Aziz [Bachok] minta Menteri Kesihatan
menyatakan jumlah kanak-kanak yang belum mendapat suntikan vaksin dan apakah
langkah-langkah Kementerian untuk memastikan semua kanak-kanak mendapat suntikan
vaksin COVID-19.

Timbalan Menteri Kesihatan | [Dato’ Dr. Haji Noor Azmi bin Ghazali]: [Membaca
sepotong doa] Terima kasih Tuan Yang di-Pertua, terima kasih Yang Berhormat Bachok.

PICKids telah dilancarkan pada 3 Februari 2022 di mana sehingga 26 Julai, seramai
1,797,078 atau 49.8 peratus kanak-kanak berusia lima hingga 11 tahun telah menerima
sekurang-kurangnya satu dos vaksin dan seramai 1,485,295 orang kanak-kanak atau 41.8
peratus telah melengkapkan dua dos vaksin COVID-19. Adalah dianggarkan seramai
1,518,773 orang kanak-kanak belum menerima suntikan. Daripada jumlah tersebut, seramai
294,750 orang kanak-kanak belum layak diberi vaksinasi kerana belum mencapai umur lima
tahun.

Jadi, daripada 3.55 juta kanak-kanak, hari ini kita dapat lihat apabila kita telah
menjalankan pemberian dos kedua lapan minggu setelah dos pertama, hanya 300 orang
kanak-kanak satu hari yang mengambil dos pertama, lebih kurang anggaran 4,000 kanak-
kanak satu hari mengambil dos kedua.

Jadi, oleh sebab itu kita dapat lihat peningkatan itu. Walaupun kita belum betul-betul
mencapai 50 peratus tetapi dos kedua telah meningkat sehingga hampir-hampir 42 peratus.
Bermakna kanak-kanak ini masih lagi dibawa oleh ibu bapa, dipersetujui oleh ibu bapa untuk
mendapat dos yang kedua, melengkapkan dos.

Tuan Yang di-Pertua, bagi meningkatkan liputan imunisasi kanak-kanak, KKM
sedang melaksanakan langkah-langkah bagi meningkatkan kesedaran, keinsafan ibu bapa
dan masyarakat mengenai pentingnya pemberian vaksin kepada kanak-kanak bagi
mencegah jangkitan yang serius dan juga untuk melindungi kanak-kanak kita daripada

mendapat penyakit ini. Antara langkah-langkah yang telah dijalankan—
