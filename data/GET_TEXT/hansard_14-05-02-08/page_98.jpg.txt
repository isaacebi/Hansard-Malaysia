DR. 28.7.2022 93

(i) Amira tidak bersetuju dengan tindakan tersebut, maka status
beliau dalam situasi ini Amira tergantung kepada kedudukan
Amira dalam parti. Sekiranya Amira kekal sebagai anggota
dalam parti, dia tidak dianggap sebagai bertukar parti;
(ii) tindakan Amira untuk tidak mengikut keputusan parti keluar
daripada gabungan tersebut menyebabkan Amira dipecat
daripada parti tersebut. Maka Amira tidak dianggap sebagai
bertukar parti; dan
(iii) tindakan Amira untuk tidak mengikut parti tersebut keluar
daripada gabungan tersebut merupakan satu tindakan bawah
perlembagaan parti yang akan menyebabkan keanggotaan
Amira terhenti dengan sendirinya. Maka Amira dianggap
sebagai bertukar parti.
Persoalan Yang Berhormat Kuala Krai, Yang Berhormat Semporna, Yang Berhormat
Jempol, Yang Berhormat Bagan...
Datuk Seri Haji Anmad bin Haji Maslan [Pontian]: Yang Berhormat Menteri.
Seorang Ahli: [Bangun]
Dato Sri Dr. Haji Wan Junaidi bin Tuanku Jaafar: ...Yang Berhormat Hang Tuah

Jaya.

Datuk Seri Haji Anmad bin Haji Maslan [Pontian]: Pontian. Saya masih kabur lagi
sebenarnya.

Dato Sri Dr. Haji Wan Junaidi bin Tuanku Jaafar: Bagi dulu, selepas itu Yang
Berhormat.

Tuan Khalid bin Abd Samad [Shah Alam]: Yang Berhormat Pontian sentiasa kabur.
[Ketawa]

Datuk Seri Haji Anmad bin Haji Maslan [Pontian]: Yang Berhormat Shah Alam ini
memang, tidak apalah. Sebagai contoh, kita contoh parti yang ada dalam Dewan inilah.
Perikatan Nasional, lambangnya Perikatan Nasional.
=1620

Kita ambil dua contoh parti, jika ada ahli PPBM, dia masuk PAS. Dia meninggalkan
PPBM tetapi masuk PAS ataupun daripada PAS masuk PPBM itu. Adakah itu dianggap
melompat parti dan bertukar parti? Itu, itu. Kalau kita bagi contoh yang ada dalam Dewan ini,
mudah sikit. Jadi Amira dan sebagainya itu, dia menyebabkan kabur. Yang Berhormat Shah
Alam pun kabur juga sebenarnya. [Dewan ketawa]

Tuan Loke Siew Fook [Seremban]: Boleh saya sambung? Terima kasih Yang
Berhormat Menteri. Saya nak tanya, sebab contoh yang diberikan oleh Yang Berhormat
Menteri tadi dalam keadaan (c) tadi iaitu kalau seseorang itu melanggar keputusan parti dan
dalam perlembagaan partinya mengatakan bahawa kalau dia melanggar keputusan parti,
maka keanggotaannya akan terlucut ataupun cease to be a member.

Adakah itu dianggap sebagai bertukar parti sebab itu ada hubung kait dengan

perbahasan saya. Saya nak tanya kepastian daripada Yang Berhormat Menteri. Sebab kalau
