DR. 28.7.2022 90

menarik perhatian semua Ahli Yang Berhormat bahawa Jawatankuasa Pilihan Khas Parlimen
telah mempertimbang dan bersetuju mengenai pemilihan pendekatan satu langkah (one step
approach), dengan izin, dalam memperkenalkan undang-undang larangan bertukar parti
melalui pindaan kepada Perlembagaan.

Ini kerana pindaan kepada Perlembagaan Persekutuan akan memastikan
peruntukan larangan bertukar parti ini tidak dapat diubah dengan sewenang-wenangnya
melalui simple majority kerana pindaan ke atas Perlembagaan Persekutuan memerlukan
sokongan undi dua pertiga pada bacaan kali kedua, ketiga di setiap Majlis Parlimen. Pada
peringkat ini, tidak ada keperluan untuk suatu rang undang-undang yang khusus berkaitan
dengan larangan Dewan Rakyat bertukar parti digubal.

Selain itu, terdapat persoalan apakah justifikasi pindaan kepada Perkara 10 dibuat.
Perkara 10 Perlembagaan Persekutuan perlu dipinda kerana Perkara 10 Perlembagaan
Persekutuan adalah peruntukan bagi kebebasan berpersatuan. Sehubungan dengan itu,
pindaan terhadap Perkara 10 Perlembagaan Persekutuan perlu untuk memasukkan
peruntukan untuk menjadikan perenggan (c) fasal (1) Perkara 10 berhubung dengan Ahli
Dewan Rakyat dan Ahli Dewan Undangan Negeri bagi Persekutuan dan mana-mana negeri
tertakluk masing-masing kepada Perkara baharu 49A dengan seksyen baharu 7A Jadual
Kelapan.

Penggubalan larangan Ahli Dewan Rakyat bertukar parti melalui pindaan
Perlembagaan Persekutuan ini turut dipertimbangkan pemakaian peruntukan oleh Abhli
Dewan Undangan Negeri. Persoalan ini dibangkit oleh Ahli Yang Berhormat Pengerang,
Yang Berhormat Seremban, Yang Berhormat Pasir Gudang, Yang Berhormat Tuaran, Yang
Berhormat Machang, Yang Berhormat Hulu Selangor, Yang Berhormat Rasah, Yang
Berhormat Selangau, Yang Berhormat Tampin dan Yang Berhormat Bagan.

Saya ingin merujuk kepada fasal 1 dan fasal 2 rang undang-undang ini yang telah
memperuntukkan larangan bertukar parti ke atas Ahli Dewan Undangan Negeri melalui
cadangan pindaan Jadual Kelapan Perlembagaan Persekutuan. Pindaan ini membolehkan
semua Dewan Undangan Negeri meminda Perlembagaan negeri masing-masing agar
selaras dengan Jadual Kelapan Perlembagaan Persekutuan.

Walau bagaimanapun, pemakaian peruntukan larangan Ahli Dewan Undangan
Negeri bertukar parti hanya akan dikuatkuasakan di suatu negeri pada tarikh yang ditetapkan
oleh Yang di-Pertuan Agong dengan persetujuan Raja-raja atau Yang di-Pertua Negeri.
Dalam hal ini, rujukan undang-undang ke Mahkamah Persekutuan oleh Mahkamah Tinggi
Pulau Pinang mengenai kuasa DUN Pulau Pinang untuk mewujudkan undang-undang
larangan bertukar parti tidak akan menjejaskan rang undang-undang ini.

Berdasarkan perbahasan yang telah berlangsung, saya dapati masih ramai Ahli Yang
Berhormat kurang jelas mengenai tafsiran Ahli Dewan Rakyat bertukar parti terutama dalam
situasi tertentu melibat aspek keanggotaan Ahli Dewan Rakyat dalam parti politik atau parti
gabungan.

01610

Antara persoalan berbangkit adalah seperti berikut...
