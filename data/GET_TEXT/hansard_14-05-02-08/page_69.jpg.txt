DR. 28.7.2022 64

Timbalan Yang di-Pertua [Dato’ Mohd Rashid Hasnon]: Yang Berhormat Pasir
Salak, Yang Berhormat Hang Tuah Jaya on kan microphone.

Tuan Noor Amin bin Ahmad [Kangar]: Yang Berhormat Hang Tuah Jaya, tolong
bagi satu pantun dekat dia.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Tuan Yang di-Pertua...

Timbalan Yang di-Pertua [Dato’ Mohd Rashid Hasnon]: Teruskan, teruskan.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Yang Berhormat Pasir Salak diberi 15 minit. Saya tidak adil kalau saya 10 minit. Saya
ucap terima kasih kepada Tuan Yang di-Pertua dan juga Yang Berhormat Pasir Salak kerana
menghiburkan kita selepas daripada makan tengah hari dan...

Dato’ Sri Haji Tajuddin bin Abdul Rahman [Pasir Salak]: Janganlah hendak sindir-
sindir. Kang kepala itu dah botak, nanti botak lagi kang. [Dewan ketawa]

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Ini perkataan yang tidak berparlimen. [Ketawa]

Tuan Charles Anthony Santiago [Klang]: Tarik balik. Tarik balik botak. [Ketawa]

Dato’ Sri Haji Tajuddin bin Abdul Rahman [Pasir Salak]: Nanti kita botakkan
merata, tahu tak? Bukan kepala itu saja.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Botak banyak fikir. Tuan Yang di-Pertua, saya sebenarnya nak sebut pada perhatian
Tuan Yang di-Pertua ya...

Tuan Sivarasa Rasiah [Sungai Buloh]: Tuan Yang di-Pertua, 36(2)...

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: You want to say...

Tuan Sivarasa Rasiah [Sungai Buloh]: Botak juga. [Ketawa]

Beberapa Ahli: [Ketawa]

Timbalan Yang di-Pertua [Dato’ Mohd Rashid Hasnon]: Silakan.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Di depan kita sekarang ini Menteri dan Timbalan Menteri yang isu berkaitan dengan
undang-undang ini tidak ada. Jadi saya ingat Setiausaha Dewan tolong ingatkan kerana ini
isu-isu yang penting yang kita ingin bahaskan. Kita tidak boleh serah kepada Timbalan
Menteri yang tidak ada kaitan dengan isu ini untuk hadir dan dengar, semata-mata untuk
dengar.

Jadi pada saya, pindaan Perlembagaan ini merupakan satu kemenangan rakyat
sebab kita tahu bahawa rakyat merasakan marah dan kecewa apabila setelah Pilihan Raya
Umum yang lepas mereka pilih Pakatan Harapan tetapi sekarang ini dipimpin semula oleh
kerajaan pimpinan UMNO dan juga Barisan Nasional.

Jadi ini perkara yang pada saya dapat kita lihat daripada kedua-dua pilihan raya
negeri. Pilihan raya negeri di Melaka dan juga pilihan raya negeri di Johor, di mana peratusan

keluar mengundi itu cukup rendah kerana rakyat ingin menyampaikan meséj...
