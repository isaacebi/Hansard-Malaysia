DR. 28.7.2022 72

Puan Isnaraissah Munirah binti Majilis @ Fakharudy [Kota Belud]: Tuan Yang
di-Pertua, saya ingin masukkan dalam ucapan saya. Saya juga berpendapat yang sama
sekiranya kerajaan menganggap bahawa RUU ini penting maka kita harus segerakan dibawa
ke Dewan Negara kerana kita mahu antilompat parti ini dilaksanakan.

Saya juga ingin memberi peringatan kepada kerajaan supaya jangan pula jadi tali
barut menyebabkan lompatan ini. Sahabat saya Yang Berhormat Sepanggar sudah
menyatakan semalam bahawa kalau di Sabah sehingga pihak polis pun terlibat mengangkat
para wakil rakyat ini. Hanya kerana akta ini dibawa dan dibentangkan it doesn’t mean
hanyalah usaha kerajaan sahaja. Kita perlukan undi dua pertiga, dalam Dewan ini. /t means
wakil rakyat daripada pembangkang juga sama-sama contribute kepada rang undang-
undang ini. Sebagai anak Sabah, sudah-sudahlah lompat parti ini. Lompat parti ini hanya
akan membuatkan Sabah tertinggal jauh di belakang. Only the jumper will benefit. Tiada siapa
pun yang sepatutnya mampu membeli pendirian dan maruah kita. Jadilah Malaysia yang
stabil, Malaysia yang adil dan yang paling penting Malaysia yang bersih. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kota Belud. Seterusnya saya menjemput Yang Berhormat Hulu Rajang.

3.12 ptg.

Datuk Wilson Ugak anak Kumbong [Hulu Rajang]: Terima kasih Tuan Yang di-
Pertua diatas peluang yang diberikan bagi saya membahaskan usul yang cukup penting dan
sangat dekat di hati saya berkenaan Rang Undang-undang Perlembagaan (No. 3) (Pindaan)
2022. Dengan mengenai peruntukan larangan Ahli Parlimen bertukar parti, tahniah saya
ucapkan kepada Yang Amat Berhormat Perdana Menteri di atas keberanian membentangkan
rang undang-undang ini semalam. Ini membuktikan Tuan Yang di-Pertua ketelusan dan
keikhlasan dalam merealisasikan agenda transformasi dalam sistem demokrasi berparlimen
di negara kita.

Tuan Yang di-Pertua sejenak kita imbas kembali sejumlah Ahli Parlimen melompat
parti selepas pilihan raya umum ke-14, PRU ke-14, merupakan satu sejarah hitam dalam
sistem politik tanah air kita. la memberikan isyarat jelas bahawa amalan demokrasi negara
kita tidak sihat dan sangat membimbangkan Tuan Yang di-Pertua. Setelah 65 tahun, kita
mencapai kemerdekaan, ini merupakan satu rekod luar biasa di mana ramai Ahli Parlimen
lompat parti selepas pasca PRU ke-14. Ini bukannya satu rekod pencapaian yang boleh
dibanggakan namun sangat menyedihkan kerana kepercayaan rakyat telah dinodai segelintir
ahli politik.

Berdasarkan perbandingan dengan negara-negara jiran di rantau Asia Tenggara,
Malaysia boleh dianggapkan sebagai negara berdepan masalah paling ramai Ahli Parlimen
lompat parti. Ini juga turut mencalarkan imej negara bukan sahaja di mata ASEAN, bahkan di
peringkat antarabangsa Tuan Yang di-Pertua. Senario ini turut menunjukkan amalan
demokrasi negara berada di landasan terburuk dalam Malaysia. Kini terletak pada titik
terendah dalam aspek menyebutkan sistem demokrasi berparlimen. Sekiranya dilihat senario

politik negara-negara jiran, saya tidak pernah jumpa berita Ahli Parlimen Indonesia lompat
