DR. 28.7.2022 15

Kedua, kementerian membuat unjuran pengeluaran ayam dilakukan setiap bulan
bagi membolehkan kementerian merangka pelan tindakan sewajarnya sekiranya dijangkakan
akan berlaku kekurangan bekalan ayam di pasaran.

Ketiga, melakukan pemeriksaan harian bagi memantau kedudukan bekalan dan keberadaan
ayam dan telur di setiap rantaian pengedaran iaitu di peringkat pengeluar, pemborong dan
runcit.

Satu lagi langkah adalah mengeluarkan arahan kepada peruncit untuk
memperbaharui stok bekalan yang ada di premis masing-masing dan menghubungi
pemborong dan pengeluar jika stok mereka jatuh ke tahap pesanan semula iaitu reorder limit.

Jadi Tuan Yang di-Pertua, sebagai kementerian yang bertanggungjawab untuk
memastikan bekalan ayam dan telur kembali stabil. Kementerian Perdagangan Dalam Negeri
dan Hal Ehwal Pengguna akan terus mengadakan sesi libat urus bersama pemain industri
dan agensi-agensi kerajaan yang terlibat bagi mengenal pasti punca dan untuk mencari
kaedah penyelesaian yang adil dan kondusif bagi memastikan isu kekurangan bekalan ayam
ataupun telur ayam ketika ini dapat diatasi segera. Sekian, terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Pasir Gudang, soalan tambahan pertama.

Tuan Hassan bin Abdul Karim [Pasir Gudang]: Terima kasih Tuan Yang di-Pertua,
Yang Berhormat Menteri. Soalan tambahan saya ialah minta Yang Berhormat Menteri
jelaskan sejauh manakah kerjasama Kementerian Perdagangan Dalam Negeri dan Hal
Ehwal Pengguna dengan Kementerian Pertanian dan Asas Tani serta Kementerian
Kewangan untuk memastikan yang pertama, industri ternakan ayam di Malaysia dapat
dimajukan.

Kedua, harga ayam dan telur mampu dibeli oleh rakyat. Ketiga, bekalan ayam dan
telur terjamin, tidak terputus. Akhir sekali, kebergantungan terhadap subsidi dari kerajaan
dapat dikurangkan beransur-ansur. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pasir Gudang. Sila Menteri.

Dato Sri Alexander Nanta Linggi: Terima kasih Tuan Yang _ di-Pertua,
sesungguhnya kementerian-kementerian yang telah disebut oleh Yang Berhormat tadi iaitu
KPDNHEP, MAFI dan juga Kementerian Kewangan sentiasa bersama dalam satu kluster
untuk menangani masalah ataupun melihat kepada masalah sepertimana yang telah
dibangkitkan tadi.

Selain daripada kluster kementerian-kementerian yang ini ada juga jawatankuasa-
jawatankuasa yang lain sama juga melibatkan kementerian ini dan kementerian yang lain.
Seperti mana mungkin Yang Berhormat sudah sedia maklum kita ada Jawatankuasa National
Action Council on Cost of Living (NACCOL) dan kita ada Jihad Tangani Inflasi dan Kos Sara
Hidup dan juga jawatankuasa teknikal di mana peringkat pegawai selalu berbincang
bersama.

Kesemua masalah yang telah disebut tadi dibincangkan untuk mencari jalan

bagaimana menstabilkan harga, menstabilkan bekalan dan juga bagaimana menangani
