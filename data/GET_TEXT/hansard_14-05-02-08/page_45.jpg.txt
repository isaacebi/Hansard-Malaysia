DR. 28.7.2022 40
RANG UNDANG-UNDANG

RANG UNDANG-UNDANG PERLEMBAGAAN
(PINDAAN) (NO.3) 2022
Bacaan Kali Yang Kedua dan Ketiga
DAN
USUL

PENYATA JAWATANKUASA PILIHAN KHAS MENGKAJI RANG UNDANG-UNDANG
PERLEMBAGAAN (PINDAAN) (NO.3) 2022

Aturan Urusan Mesyuarat dibaca bagi menyambung semula perbahasan yang
ditangguh atas masalah, “Bahawa rang undang-undang ini dibacakan kali yang kedua
sekarang.” [27 Julai 2022]

Dato’ Ramli bin Dato’ Mohd Nor [Cameron Highlands]: Sesi sambung, berikut
adalah senarai-senarai pembahas pada hari ini dijangka akan berakhir pada petang ini.
Bermula dengan Yang Berhormat Baling, Yang Berhormat Kulim-Bandar Baharu, Yang
Berhormat Kuala Nerus, Yang Berhormat Bagan, Yang Berhormat Tebrau, Yang Berhormat
Hang Tuah Jaya, Yang Berhormat Pasir Salak, Yang Berhormat Kota Belud, Yang Berhormat
Hulu Rajang, Yang Berhormat Bukit Gelugor, Yang Berhormat Rompin, Yang Berhormat
Pokok Sena dan jika ada masa kita akan cuba beri kepada Yang Berhormat Jerantut, Yang

Berhormat Lembah Pantai. Dua untuk standby. Kita mulakan silakan Yang Berhormat Baling.

12.17 tgh.

Datuk Seri Panglima Abdul Azeez bin Abdul Rahim [Baling]: Terima kasih Tuan
Yang di-Pertua. Assalamualaikum warahmatullahi wabarakatuh dan salam Keluarga
Malaysia. Alhamdulillah terima kasih kerana memberi peluang dan ruang kepada Baling
untuk berbahas untuk menyokong dan mendukung penuh kepada Rang Undang-undang
Perlembagaan (Pindaan) (No.3) 2022 yang telah dibentangkan oleh Yang Amat Berhormat
Bera semalam.

Tuan Yang di-Pertua, perbahasan saya ini untuk melihat balik dalam Perkara 49 yang
mana saya hendak menceritakan apa yang telah berlaku. Apakah permasalahan yang telah
berlaku kepada rakyat jelata selaku pengundi. Siapakah sebenarnya yang telah dianiayai dan
di khianati? Oleh siapa?

Justeru, saya ingin nyatakan bahawa pelompat parti atau orang yang melompat parti
tetapi tiada tindakan dikenakan kepada pihak yang menerima individu yang melompati parti
tersebut. Contoh, kesalahan rasuah, jika tiada penerima maka tiadalah yang memberi. Kalau
hendak ditahan, penerima pun ditahan, pemberi pun ditahan.

Lompat parti ini yang menerima maka tiada yang melompat. Kalaulah diadakan faktor
ataupun cara kaedah yang sama. Maka saya ingin mencadangkan supaya pindaan
Perlembagaan dipinda dan ditambahkan dengan memasukkan supaya mana-mana parti
dalam pengalaman yang kami ada. Contohnya, mana-mana parti yang pergi meloncat bukan

en bloc atas sama parti, dia masuk parti satu lagi.
