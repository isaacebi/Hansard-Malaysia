DR. 28.7.2022 28

Saya ucap tahniah dan terima kasih kepada mereka tetapi dengan izin Tuan Yang
di-Pertua, as what we said, we work very hard but there is no arms to be injected. Kita
hendak— tidak ada sebab ibu bapa tidak bagi consent, that is number one. Number two,
kalau di Sabah khususnya, Sabah ini luas, bukan macam Perak, bukan macam Melaka, ia
luas. Mereka terpaksa pergi, terpaksa buat outreach ke dalam, ke dalam, ke dalam dan ada
di antara orang yang di dalam tidak tahu pun contohnya dos satu PICKids telah kita tamatkan
pada 31 Mei hari itu. Sampai tidak tahu itu.

Oleh sebab itu saya bagi peluang kepada mereka untuk mendapatkan vaksin dengan
kebenaran daripada Pengarah JKN. Seperti yang saya katakan tadi, kita terus buat usaha-
usaha ini supaya dapat meningkatkan lagi peratusan pemberian vaksin di negeri-negeri yang
rendah seperti di Sabah, Terengganu dan Kelantan.

Jadi saya ucap terima kasih kepada Yang Berhormat dan saya hendak nyatakan
bahawa kerjasama di antara JKN dan juga negeri adalah sangat-sangat baik dan sangat
memberangsangkan. Saya haraplah mereka dapat tampil lagi untuk mendapatkan suntikan

demi mengelak masalah yang lebih besar lagi. Terima kasih.

6. Tuan Lim Kit Siang [Iskandar Puteri] minta Menteri Perumahan dan Kerajaan
Tempatan menyatakan sama ada kempen Home Ownership Campaign (HOC) yang
dijalankan berjaya dalam mengurangkan jumlah rumah yang tidak terjual sebelum ini dan
berapakah jumlah jualan yang direkodkan.

Timbalan Menteri Perumahan dan Kerajaan Tempatan [Dato’ Sri Dr. Haji Ismail
bin Hj. Abd Muttalib]: Bismillahi Rahmani Rahim. Assalamualaikum warahmatullahi
wabarakatuh, salam sejahtera dan salam Keluarga Malaysia. Terima kasih, Tuan Yang di-
Pertua. Terima kasih, Yang Berhormat Iskandar Puteri atas keprihatinan tentang keperluan
rumah negara.

Tuan Yang di-Pertua, untuk makluman Ahli Yang Berhormat, Kempen Pemilikan
Rumah (Home Ownership Campaign) dengan izin dan Program Pemilikan Rumah (Home
Ownership Programme) merupakan pendekatan yang hampir sama diambil oleh KPKT dalam
meningkatkan pemilikan rumah di kalangan rakyat. HOC dilancarkan dalam 2019 dan tamat
pada 31 Disember 2021.

Untuk makluman Yang Berhormat juga, kerajaan telah bersetuju untuk meneruskan
Kempen Pemilikan Rumah dengan memperkenalkan Home Ownership Programme (HOPE)
yang telah dilancarkan oleh Yang Amat Berhormat Perdana Menteri pada 15 Julai 2022 yang
lalu yang merupakan pendekatan yang lebih komprehensif bagi melihat ekosistem
keseluruhan perumahan menerusi empat komponen utama iaitu penyediaan perumahan,
pembiayaan, program dan polisi.

01140

Berdasarkan data dari Pusat Maklumat Harta Tanah Negara (NAPIC), bagi data
awalan suku pertama tahun 2022, terdapat sebanyak 35,592 unit rumah siap dibina tidak
terjual yang bernilai RM22.45 bilion. Ini menunjukkan terdapat sedikit penurunan berbanding
suku keempat tahun 2021 iaitu ketika itu sebanyak 36,863 unit rumah siap dibina tidak terjual
yang bernilai RM22.79 bilion.
