DR. 28.7.2022 25

Pertama, telah menyediakan pakar-pakar pediatrik dan kesihatan awam untuk
memberikan maklumat kepada orang awam melalui televisyen. Malah saya sendiri juga telah
hadir beberapa kali di stesen televisyen untuk memberikan penerangan dan memujuk ibu
bapa supaya memberikan consent untuk menerima suntikan ini.

Keduanya, menghasilkan bahan-bahan pengiklanan pendidikan kesihatan dalam
bentuk infografik, soalan lazim untuk ibu bapa dan video pendek untuk rujukan mereka.

Ketiganya, KKM telah juga bekerjasama dengan /mmunise4Life bagi menghasilkan
video mengenai jangkitan COVID-19 dan kepentingan imunisasi dalam bahasa Melayu,
bahasa Inggeris dan juga loghat Pantai Timur.

Keempatnya, ibu bapa, kita galakan membawa anak-anak untuk mendapatkan janji
temu imunisasi di klinik-klinik kesihatan berdekatan dengan rumah mereka.

Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Soalan tambahan yang pertama. Sila, Yang Berhormat
Bachok.

Tuan Nik Mohamad Abduh bin Nik Abdul Aziz [Bachok]: Terima kasih Tuan Yang
di-Pertua dan terima kasih pihak Yang Berhormat Timbalan Menteri dengan jawapan yang
agak jelas.

Kita sebenarnya masih berhadapan dengan isu keyakinan para ibu bapa terhadap
keberkesanan suntikan vaksin terhadap anak-anak mereka. Kita tahu pihak kerajaan telah
berusaha keras untuk memberi keyakinan tersebut.

Soalan tambahan saya. Dengan trend jangkitan baharu COVID-19 yang semakin
menaik terutama di kalangan kanak-kanak di sekolah, apakah pihak kerajaan mempunyai
langkah-langkah khas yang lebih tertentu, lebih khas bagi memastikan anak-anak diberi
suntikan vaksin tanpa terhalang oleh keyakinan dan kemahuan ibu bapa mereka yang masih
enggan walaupun kita tahu ia amat mengganggu persekitaran pendidikan anak-anak kita di
sekolah?

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bachok. Sila, Yang Berhormat Timbalan Menteri. Satu minit.

Dato’ Dr. Haji Noor Azmi bin Ghazali: Terima kasih Yang Berhormat. Terima kasih
atas keprihatinan. Yang Berhormat datang dari negeri Pantai Timur. Sepanjang kita buat
program vaksinasi ini, Pantai Timur yang tidak dapat memberikan consent yang baik. Hari ini
di Pantai Timur, contohnya di Kelantan, hanya 16 peratus lebih, di Terengganu 20 peratus
lebih dan di Sabah, satu lagi, di sana ialah 34 peratus. Ini adalah tiga negeri yang terkebawah
yang tidak mencapai 50 peratus.

#1130

Jadi, kerajaan pertamanya kita meneruskan apa yang telah kita buat selama ini.
Memberi penerangan seperti yang saya sebut tadi dan juga kita hari ini demi melindungi anak-
anak kita juga telah membuat ketetapan berkenaan dengan pemberian dos tambahan.
Bermakna Tuan Yang di-Pertua, untuk menjaga supaya anak-anak ini tidak terkena ataupun

tidak terkena yang serius.
