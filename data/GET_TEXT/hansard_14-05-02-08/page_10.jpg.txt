DR. 28.7.2022 5

Maka ini satu platform baharu walaupun ia bukan FTA atau pun Perjanjian Perdagangan
Bebas tetapi satu instrumen yang boleh membantu Malaysia memperkukuhkan hubungan
dengan Amerika Syarikat dan negara-negara Indo Pasifik.

Pada ketika ini, Malaysia tidak ada satu struktur yang jelas untuk menjalin hubungan
kerjasama ekonomi dengan Amerika Syarikat. Sebab itu kita berhadapan dengan isu
Withhold Release Order, di mana mereka telah mengeluarkan enam WRO terhadap syarikat-
syarikat tempatan dan ini akan mengekang eksport produk-produk dan perkhidmatan
Malaysia ke Amerika Syarikat.

Saya percaya dengan adanya instrumen yang baharu ini kita boleh menjalin
kerjasama, perbincangan dan engagement dengan Amerika Syarikat supaya mengurangkan
kesan WRO dan juga isu-isu terkait dengan perkara tersebut. Jadi bagi saya, ini pendirian
yang diambil oleh Malaysia dan saya yakin IPEF ini boleh membantu negara untuk terus
menjadi negara perdagangan utama di rantau ini.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Hang Tuah Jaya.

Timbalan Yang di-Pertua [Dato' Mohd Rashid Hasnon]: Satu soalan 10 minit
sahaja diberikan. Saya terus menjemput Yang Berhormat Betong untuk soalan seterusnya.

Silakan.

2. Datuk Robert Lawson Chuat [Betong] minta Menteri Perdagangan Dalam Negeri
dan Hal Ehwal Pengguna menyatakan semasa penularan pandemik, banyak syarikat yang
terjejas dan ada juga yang gulung tikar. Apakah inisiatif oleh KPDNHEP melalui SSM bagi
membantu syarikat yang hampir gulung tikar ini. Terdapat juga negara luar yang telah
memperkenalkan pelaporan pemunya benefisial. Adakah SSM akan mengambil pendekatan
yang sama seperti negara luar ini.

Menteri Perdagangan Dalam Negeri dan Hal Ehwal Pengguna [Dato Sri
Alexander Nanta Linggi]: Terima kasih Tuan Yang di-Pertua. Selamat pagi saya ucapkan.
Untuk makluman Yang Berhormat Betong, Kementerian Perdagangan Dalam Negeri dan Hal
Ehwal Pengguna melalui agensinya Suruhanjaya Syarikat Malaysia (SSM), sedang
menyediakan Rang Undang-undang Syarikat (Pindaan) 2022.

Rang undang-undang ini mencerminkan komitmen SSM untuk terus menyokong
inisiatif berterusan kerajaan dengan memperkasa dan menambah baik kerangka
perundangan sedia ada berkaitan rehabilitasi korporat untuk membantu syarikat yang
menghadapi masalah kewangan.

RUU ini juga membolehkan syarikat yang menghadapi masalah kewangan, terutama
sekali akibat dari kesan pandemik COVID-19 tetapi mempunyai kKemampuan untuk terus
berdaya saing memasuki rehabilitasi dengan pemiutang melalui cadangan pindaan yang
bersifat fasilitatif.

#1020

SSM juga sedang melaksanakan pindaan RUU Perkongsian Liabiliti Terhad

(Pindaan) 2022, RUU PLT. Pindaan yang dicadangkan, antaranya bagi tujuan

memperkenalkan keseluruhan kerangka mekanisme penyelamat korporat dalam Akta
