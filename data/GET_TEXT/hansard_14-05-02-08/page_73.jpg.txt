DR. 28.7.2022 68

di-Pertua. Minta maaf kalau takut Tuan Yang di-Pertua terasa. Saya bukan hendak merujuk
kepada Tuan Yang di-Pertua tetapi yang lain-lain.

Timbalan Yang di-Pertua [Dato’ Mohd Rashid Hasnon]: Minta rumuskan. Ada 18
saat lagi.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Baik, saya tahu. Saya kena rumuskan ini.

Akan tetapi, saya hendak ingatkan di dalam Dewan ini sebagai saya punya /anding
time saya ini, bahawa ada satu kitab, satu buku yang ditulis oleh pengarang terkenal Rusia,
Leo Tolstoy. Buku itu bertajuk Hadji Murat. Hadji Murat ini menceritakan tentang
pengkhianatan pejuang Chechnya. Mereka sokong Czar. Leo Tolstoy hidup waktu itu dan
melihat perkembangan ini dan membangunkan watak ini sehingga dipanggil buku yang
terbaik dalam dunia untuk dari segi cerpen dan penceritaannya. Saya sarankan Abhli-ahli
Yang Berhormat yang lain untuk baca. Setebal 100 muka surat buku Leo Tolstoy yang
bertajuk Hadji Murat yang menceritakan bagaimana akhirnya seorang pengkhianat dan beliau
akhirnya dipenggal, kepala beliau dibawa dan ditunjukkan kepada orang-orang di sana, inilah
muka pengkhianat dalam politik dalam perjuangan mereka.

Jadi, Tuan Yang di-Pertua, ingat perkara ini. Rakyat menghukum, rakyat di luar sana
mendengar. Ini harapan yang kita beri kepada rakyat. Ayuh, percayalah semula kepada
institusi demokrasi dalam negara kita. Kita sama-sama keluar dan tunjukkan kepada kita,
ahli politik, siapa yang akan mereka pilih untuk menjadi kerajaan. /nsya-Allah, kita janji
selepas ini tidak akan ada lagi insiden pengkhianatan yang akan memalukan sistem politik di
dalam negara kita. Sekian, terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Hang Tuah Jaya. Seterusnya, saya ingin menjemput Yang Berhormat Tebrau.

2.58 ptg.

Tuan Steven Choong Shiau Yoon [Tebrau]: Terima kasih Tuan Yang di-Pertua
mengizinkan saya menyertai perbahasan Rang Undang-undang Perlembagaan (Pindaan)
(No. 3) mengenai peruntukan larangan Ahli Dewan Rakyat bertukar parti.

Saya menyokong RUU ini sebagai menghormati aspirasi rakyat Malaysia yang
inginkan seorang wakil rakyat yang mereka pilih melalui pilihan raya, sama ada dalam pilihan
raya negeri ataupun pilihan raya umum, tidak bertukar tempat. Saya menggunakan
perkataan tempat dan bukan bertukar parti kerana bukan sahaja seorang dilarang bertukar
daripada parti A ke parti B, malah yang menang atas tiket BEBAS pun dilarang sertai mana-
mana parti politik selepas menang.

Saya ingin memberi pandangan, kemungkinan berbeza, supaya rakyat dapat tahu
kesemua hujahan di Dewan yang mulia ini. Kita semua berhujah adalah untuk
mempertahankan demokrasi. Namun, RUU ini melarang kebebasan untuk ‘kahwin’ lagi—
izinkan saya menggunakan ‘kahwin’ ya— bagi seseorang individu. Sebaliknya, RUU ini tidak
melarang satu parti politik yang bertanding atas satu prinsip untuk menubuhkan kerajaan

dengan parti-parti politik yang berprinsip lain selepas pilihan raya.
