DR. 28.7.2022 19

mereka ini susah kerana kerajaan tidak dapat mengagihkan bantuan makanan dengan
segera.

Jadi, ramai lagi antara mereka ini mengadu kepada kita dan di sinilah kita mahukan
kepada kerajaan terutamanya kepada Kementerian Pembangunan Luar Bandar untuk
melihat permasalahan mereka ini.

Timbalan Yang di-Pertua [Dato’ Mohd Rashid Hasnon]: Soalan, soalan.

Tuan Haji Ahmad bin Hassan [Papar]: Jadi saya sebagai wakil rakyat di tempat
saya ingin kerajaan memberikan perhatian kepada orang-orang asal ini disebabkan oleh
kehidupan mereka yang sangat tertekan. Jadi, saya mahu kerajaan dapat memberikan
perhatian kepada orang-orang asal yang tinggal di pedalaman ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Papar. Sila Yang Berhormat Timbalan Menteri satu minit.

Datuk Haji Hasbi bin Habibollah: Terima kasih Yang Berhormat Papar. Jadi soalan
ini ada sedikit melenconglah daripada soalan asal. Akan tetapi ia berkaitan dengan orang
asal. Kalau di Sabah dan Sarawak mungkin di Sarawak ada kaum Penan dan sebagainya.
Mungkin di Sabah ada kaum Murut, Lundai dan sebagainya.

Jadi saya pun mengambil kesempatan di sini juga Tuan Yang di-Pertua,
sebagaimana kita ketahui JAKOA adalah termaktub untuk membantu mereka dalam
Perlembagaan di mana orang Sarawak dan Sabah secara spesifik tidak disebut dalam
Perlembagaan.

Akan tetapi seperti di Sarawak saya beri contohlah, Penan dijaga oleh Kerajaan
Negeri Sarawak. Saya juga yang sebenarnya apabila melihat perkara ini mungkin juga
bantuan-bantuan yang seperti khusus diberikan kepada Orang Asli di Semenanjung ini
mungkin kalau ia dapat juga dipanjangkan kepada Sabah dan Sarawak, di mana kedua-
duanya di bawah jagaan negeri masing-masing sahaja.

Di sini mendapat bantuan direct daripada Kerajaan Persekutuan. Jadi saya pun yang
sebenarnya bersama dengan Yang Berhormat Papar. Seharusnya selain daripada JAKOA,
Orang Asli di Semenanjung, Federal Government dengan izin should also extend their help
kepada orang asal di Sabah dan Sarawak, membantu kerajaan negeri membantu orang asal
di Sabah dan Sarawak ini.

01110

Dari segi kemudahan-kemudahan infrastruktur itu, memang betul ia juga tidak kurang
bezanya daripada apa yang di sini juga terutamanya di kawasan Orang Asli. /nsya-Allah,
rasanya semua perkara ini dari— you talk about infrastructure, kita keep on fighting,
menyuarakan, meminta, memohon di bawah Jabatan Jalan Perhubungan Desa, Bekalan
Elektrik dan Bandar ini ataupun air alternatif dan sebagainya. Kita tidak berhenti-henti
meneruskan permohonan kita melalui kerajaan negeri lah kalau ditujukan kepada KPLB.
Terima kasih Yang Berhormat.

Tuan Haji Ahmad bin Hassan [Papar]: Ya, terima kasih.
