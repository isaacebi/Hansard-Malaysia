DR.23.09.2021 97

Yang Berhormat Pontian membangkitkan isu bangsa usahawan. Untuk makluman
Ahli Yang Berhormat, matlamat Dasar Keusahawanan Nasional (BKN) 2030 adalah untuk
menjadikan Malaysia sebagai negara keusahawanan yang unggul menjelang tahun 2030.
Terdapat lima objektif utama yang ditetapkan oleh Dasar Keusahawanan Nasional seperti
berikut:

(i) untuk mewujudkan ekosistem keusahawanan yang holistik dan
kondusif bagi menyokong agenda pembangunan serta ekonomi
Malaysia yang inklusif, seimbang dan mampan;

(ii) membentuk masyarakat Malaysia yang berpemikiran dan
berbudaya keusahawanan;

(iii) meningkatkan bilangan usahawan negara yang_berkualiti,
berdaya maju, berdaya tahan, berfikiran global dan juga
kompetitif;

(iv) mempertingkatkan keupayaan perusahaan mikro, kecil dan
sederhana serta koperasi; dan

(v) menjadikan keusahawanan sebagai kerjaya pilihan.

Jadi ertinya, pemikiran untuk makan gaji ini kita hendak kena kurangkan kerana
kita pun sedia maklum, dalam Islam pun ada disebut bahawa sembilan per sepuluh
sumber rezeki itu datang daripada perniagaan. Jadi kalau kita dapat menanamkan
semangat ini di kalangan anak-anak muda terutamanya, sudah tentu kita dapat lahirkan
bangsa usahawan ini. Ya, sila Yang Berhormat Pontian.

Datuk Seri Haji Ahmad bin Haji Maslan [Pontian]: Ya, terima kasih Tuan Yang
di-Pertua. Saya mohon mencelah sedikit mengenai konsep ‘bangsa usahawan’. Terima
kasih kerana kementerian mempopularkan konsep ini, saya selalu menyatakan ya. Apa
yang saya simpati kepada Yang Berhormat Menteri ialah dari segi bajet tahunan MDEC
ini. Saya rasa antara kementerian yang paling kecil dapat bajet. Macam hari ini, Yang
Berhormat Menteri, sebanyak 150 buah syarikat diusahakan untuk eksport sedangkan
sebelum-sebelum ini baru 31 dan 22 buah syarikat. Hari ini sahaja, sebanyak 150 buah
syarikat. Akan tetapi, kekangan kewangan itu. Bagaimanakah Bajet 2022 yang saya kira
boleh di-double-kan untuk kementerian ini? Terima kasih.

Datuk Seri Panglima Abdul Azeez bin Abdul Rahim [Baling]: Tuan Yang di-
Pertua, fasal bajet juga. Saya tidak habis lagi. Terima kasih Tuan Yang di-Pertua dan
Yang Berhormat Menteri.

Saya hendak tanyakan apa Yang Berhormat Pontian, lebih kurang sama. Apakah
kementerian bercadang untuk memperkasakan semua Majlis Pembangunan Usahawan
dan PKS Kebangsaan (MPUPK)? Saya ada bahas baru-baru ini. Saya mencadangkan
agar Kementerian Kewangan, Yang Berhormat Timbalan Menteri Kewangan —Dua-dua
orang ada di sini. Tolong catat. Saya hendak cadangkan untuk memberikan bajet
sekurang-kurangnya RM300 ribu setiap Parlimen. Ada 222 buah kawasan Parlimen.
Setiap Ahli Parlimen yang ada di dalam Dewan yang mulia ini, akan mengenal pasti rakyat
di kawasan masing-masing yang layak menerima bantuan berbentuk geran.

Hal ini saya lihat akan menyasarkan program pembangunan bagi perusahaan
kecil dan sederhana (PKS) seperti peniaga-peniaga bengkel kereta, motosikal, basikal,
perusahaan makanan seperti kerepek, kuih baulu, dodol, makanan frozen, tukang jahit
dan lain-lain. Ini sebab setelah pandemik COVID-19 ini, sudah jadi endemik, rakyat di
bawah sana tidak ada duit.

Dulu kita ada MP3 di bawah Kementerian Pertanian. Sewaktu itu Yang Berhormat
Menteri jadi Yang Berhormat Menteri. Yang Berhormat Menteri tahu macam mana hendak
agih-agihkan. Oleh sebab itulah, saya mencadangkan Kementerian Kewangan untuk
memberikan kepada kementerian Yang Berhormat Tanjong Karang, tidak banyak RM60
juta lebih saja. Apakah kementerian Yang Berhormat Menteri sedia untuk melaksanakan
kalau diberikan peruntukan ini? Terima kasih. Terima kasih Tuan Yang di-Pertua.
