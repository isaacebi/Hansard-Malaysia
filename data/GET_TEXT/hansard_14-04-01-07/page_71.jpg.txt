DR.23.09.2021 63

Tuan Wong Kah Woh [Ipoh Timur]: Terima kasih Yang Berhormat Menteri.
Yang Berhormat Menteri, sebelum ini saya pernah baca apabila kerajaan memilih
Pharmaniaga untuk melaksanakan proses pembotolan vaksin jenis Sinovac untuk negara
kita ini, salah satu faktor ataupun sebab pemilihan Pharmaniaga adalah untuk membantu
dalam pembangunan vaksin tempatan satu hari nanti. So, sekarang sudah hampir lebih
kurang 10 bulan pemilihan yang memihak kepada Pharmaniaga ini dibuat. Saya hendak
tanya, apakah perkembangan ataupun kemajuan yang telah dicapai dengan pelantikan
Pharmaniaga untuk membuat pembotolan dalam isu untuk membantu negara kita
menghasilkan vaksin tempatan kita? Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Ipoh Timur. Yang Berhormat Menteri.

Dato’ Seri Dr. Adham bin Baba: Saya bagi Yang Berhormat Muar.

Timbalan Yang di-Pertua [Dato' Mohd Rashid Hasnon]: Sila Yang Berhormat
Muar.

Tuan Syed Saddiq bin Syed Abdul Rahman [Muar]: Soalan saya berbeza
sedikit tetapi berkenaan isu inovasi. Malaysia buat pertama kali telah pun melahirkan tech
unicorn yang pertama dikenali sebagai Carsome yang digerakkan oleh seorang anak
muda yang bernama Eric Cheng. Market valuation sejumlah USD1.3 bilion. It’s a historic
year for Malaysia. Jika kita lihat sebelum ini Grab yang bermula di Malaysia bergerak ke
Singapura bukan kerana salah Anthony Tan but we lost that unique opportunity apabila
kita tidak menggerakkan a whole-of-nation approach to cultivate our tech start-up scene.
Saya juga ucapkan terima kasih dan tahniah kepada kerajaan yang telah pun
memperkenalkan skim Penjana Kapital which is over subscribed by 3.5 times iaitu
sejumlah RM850 juta untuk membantu start-ups di Malaysia.

Persoalan saya ini, iaitu while they have been good progress bagaimana kita
hendak kekalkan momentum ini khususnya bagi syarikat-syarikat seperti contohnya
Aerodyne yang aim pada tahun 2024 to reach a unicorn status, apabila there is no
consolidated effort daripada semua kementerian untuk bantu.

Saya beri contoh yang mudah. Aerodyne merupakan salah syarikat gergasi dalam
bab dron tetapi setiap kementerian, kadangkala ada dronnya tersendiri tetapi diambil dari
luar, sub kontrak kepada yang lain. Saya bagi contohlah kalau Agro Tani Muda pantauan,
sepatutnya panggil Aerodyne. Kalau bawah Kementerian Dalam Negeri panggil Aerodyne.
Angkatan Tentera Malaysia panggil Aerodyne. /t’s one of the best drone companies in the
world. Cuma, if there is no whole-of-nation approach kita boleh hilang the level of
competitiveness dan akhirnya manfaatnya kita dapat rasai.

Saya berharap Yang Berhormat Menteri walaupun saya tahu ada kekangan it’s
not only under your portfolio tetapi perlu menggerakkan kementerian-kementerian yang
lain untuk memberikan bantuan yang secukupnya kepada start-up scene di Malaysia, a
whole-of-nation approach supaya akhirnya kita dapat membantu syarikat-syarikat yang
kecil akan jadi syarikat gergasi bertapak di Malaysia dan bangga untuk jadi syarikat
Malaysia. Terima kasih Yang Berhormat Menteri.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat. Saya minta Yang Berhormat Menteri menjawab.

Dato’ Seri Dr. Adham bin Baba: Ya. Saya rujuk kepada Yang Berhormat Ipoh
Timur iaitu berkenaan dengan Pharmaniaga, yes. Pharmaniaga pada peringkat awal pada
2018 sebenarnya telah mula mewujudkan kilang untuk membangunkan vaksin. Walau
bagaimanapun, oleh sebab pada ketika itu belum ada lagi - kebanyakan instrumen yang
baik ataupun pakar-pakar yang boleh membangunkan vaksin in human, Pharmaniaga
telah pun menukar merubah kilang yang dibina kepada bentuk fill and finish iaitu aktiviti
sterile small volume injectable dan juga pengilangan fill and finish yang moden yang telah
pun dapat kelulusan Good Manufacturing Practice (GMP) oleh NPRA dan badan-badan
antarabangsa.

Jadi, Pharmaniaga sebenarnya sekarang ini telah membantu negara sebenarnya
mengeluarkan vaksin fill and finish product Sinovac yang mana ketika kita mendapat
