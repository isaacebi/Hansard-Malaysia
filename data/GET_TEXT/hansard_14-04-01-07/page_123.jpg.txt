DR.23.09.2021 115

atas cadangan, pandangan dan pertanyaan yang telah dikemukakan oleh Ahli-ahli Yang
Berhormat mengenai KBS. Saya rakamkan ucapan setinggi-tinggi penghargaan dan
ucapan terima kasih atas keprihatinan, teguran dan sokongan yang berterusan oleh Ahli-
ahli Yang Berhormat terhadap usaha-usaha yang dijalankan oleh KBS. Sekian, terima
kasih. Assalamualaikum warahmatullahi wabarakatuh.

Timbalan Yang di-Pertua [Dato’ Mohd Rashid Hasnon]: Waalaikumussalam
warahmatullah. Terima kasih Yang Berhormat Menteri Belia dan Sukan. Seterusnya saya
ingin menjemput Jabatan Perdana Menteri dimulai dengan Yang Berhormat Menteri di
Jabatan Perdana Menteri (Hal Enwal Sabah dan Sarawak), 20 minit.

6.45 ptg.

Menteri di Jabatan Perdana Menteri (Hal Enwal Sabah dan Sarawak) [Datuk
Seri Panglima Dr. Maximus Johnity Ongkili]: Terima kasih Tuan Yang di-Pertua. Ahli-
ahli Yang Berhormat, terlebih dahulu saya ingin mengucapkan terima kasih kepada Ahli-
ahli Yang Berhormat yang telah mengambil bahagian perbahasan usul menjunjung kasih
titah diraja yang sedang kita kemas kini, siapkan hari ini yang telah menyentuh perkara-
perkara di bawah tanggungjawab Jabatan Perdana Menteri, khasnya hal ehwal Sabah
dan Sarawak.

Untuk makluman Ahli-ahli Yang Berhormat, perkara-perkara yang telah
dibangkitkan telah menyentuh mengenai status kemajuan dengan izin, outstanding
matters yang sedang dibincangkan di bawah Majlis Khas Perjanjian Malaysia 1963
(MA63) termasuk isu-isu spesifik yang sedang dibincangkan di peringkat jawatankuasa-
jawatankuasa kerja yang telah ditubuhkan di bawah Majlis Khas MA63. Secara
keseluruhannya, sejumlah 16 Ahli-ahli Yang Berhormat telah membahaskan perkara-
perkara yang berkait rapat dengan MA63, Majlis Khas MA63 atau hak-hak dan
kepentingan Sabah dan Sarawak.

Berhubungan dengan perkara yang telah dibangkitkan oleh Yang Berhormat
Sepanggar, Yang Berhormat Pulai, Yang Berhormat Sri Aman, Yang Berhormat Batang
Lupar, Yang Berhormat Igan mengenai Majlis Khas serta status pelaksanaan perkara-
perkara yang dipersetujui untuk diselesaikan di bawah Jawatankuasa Khas Kabinet Untuk
Menyemak Pelaksanaan Perjanjian Malaysia 1963 iaitu JKK MA63 sebelum ini. Kerajaan
Persekutuan menerusi Majlis Khas MA63 sentiasa komited untuk memastikan
pelaksanaan agenda berkaitan Perjanjian Malaysia 1963 dijadikan keutamaan dan
sentiasa diberi perhatian oleh Kerajaan Pusat.

Amanat Perdana Menteri Yang Amat Berhormat, Dato’ Sri Ismail Sabri bin Yaakob
kepada rakyat Malaysia di Kota Kinabalu sempena sambutan Hari Malaysia pada 16
September yang baru sahaja lalu sekali lagi memberi komitmen yang kukuh Kerajaan
Pusat terhadap perkara MA63. Saya petik daripada ucapan beliau, “Kerajaan memberi
jaminan untuk terus memperhalus perkara-perkara yang perlu diselesaikan melalui
rundingan menerusi Majlis Khas MA63 yang dipengerusikan oleh saya sendiri yang
dianggotai oleh Yang Amat Berhormat Ketua Menteri Sabah, Yang Amat Berhormat Ketua
Menteri Sarawak serta lapan Menteri Persekutuan.

Usaha ini membuktikan kerajaan komited dalam memberi perhatian terhadap isu
yang berkaitan dengan pelbagai perkara penting bagi negeri Sabah dan Sarawak.
Dengan... [Tidak jelas] juga bahawa tugasan usaha ini adalah kesinambungan yang telah
dimulakan juga oleh mantan Perdana Menteri, Yang Berhormat Pagoh yang telah
memperkasakan tindakan Kerajaan Pusat berkaitan dengan Perjanjian Malaysia (MA63)
iaitu Sabah dan Sarawak. Kita berterima kasih atas usaha dan juga suntikan daripada
Yang Berhormat Pagoh”.

Suka saya menjelaskan di sini bahawa di bawah Jawatankuasa Kabinet terdahulu
iaitu JKK63, ia hanya adalah persetujuan dasar untuk menyelesaikan tuntutan MA63 yang
masih memerlukan tindakan lanjut melibatkan perubahan dasar pindaan undang-undang
sama ada peringkat Persekutuan atau peringkat negeri serta melibatkan juga pelbagai
kementerian untuk dilaksanakan. Tentu perkara ini khususnya Kerajaan Pakatan
Harapan, pemimpin-pemimpin di Sabah dan Sarawak sering kali menyentuh mengatakan
