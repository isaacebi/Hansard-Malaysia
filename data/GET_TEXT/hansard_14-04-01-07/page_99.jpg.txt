DR.23.09.2021 91

merangkumi tiga fasa yang berjumlah 165,087 buah bakul makanan bersamaan dengan
nilai RM18.8 juta telah disediakan sebanyak tiga fasa.

Kemudian pada 2021, kementerian telah melaksanakan dua fasa pemberian
bakul makanan diedarkan adalah 125,669 buah bakul makanan bersamaan RM22.4 juta
melalui peruntukan Pelan Pemulihan Negara (PPN) dengan pecahan fasa satu dan fasa
dua iaitu sebanyak RM62,269 dan fasa 2 RM63,000.

Selain penyelesaian jangka panjang, kementerian telah melaksanakan pemberian
Bantuan Geran Bimbingan Usahawan Orang Asli. Sejak 2020 hingga September 2021,
sebanyak 121 orang usahawan Orang Asli telah diluluskan geran bantuan dengan jumlah
kelulusan RM1.639 juta. Tambahan itu, ada tiga kursus keusahawanan telah dijalankan
untuk pendedahan kepada Orang Asli mengenai perniagaan atas talian.

Selain itu, kerajaan telah memperuntukkan pemberian Bantuan Input Pertanian
berjumlah RM4.5 juta sejak tahun 2020 hingga kini. Pemberian Bantuan Input Pertanian
dapat manfaatkan lebih kurang 5,800 orang petani Orang Asli. Itu jawapannya Yang
Berhormat.

Tuan Larry Soon @ Larry Sng Wei Shien [Julau]: Yang Berhormat Menteri,
Julau.

Tuan Khalid bin Abd Samad [Shah Alam]: Tuan Yang di-Pertua, boleh saya
soal berhubung dengan masalah...

Tuan Larry Soon @ Larry Sng Wei Shien [Julau]: Yang Berhormat Menteri
boleh bagi jawapan untuk Julau tadi? Minta maaf. Julau hadir di sini.

Tuan Khalid bin Abd Samad [Shah Alam]: Tuan Yang di-Pertua, manakah
satu?

Dato’ Sri Azalina Othman Said [Pengerang]: Yang Berhormat Menteri, Yang
Berhormat Julau minta jawapan kepada soalan dia.

Dato’ Seri Mahdzir bin Khalid: Yang Berhormat Julau, kita bagi jawapan bertulis.
Sudah habis sudah nanti saya bagi jawapan bertulis.

Tuan Larry Soon @ Larry Sng Wei Shien [Julau]: Okey boleh, terima kasih.

Dato’ Sri Azalina Othman Said [Pengerang]: Yang Berhormat Shah Alam saya
rasa fasal Orang Asli.

Tuan Khalid bin Abd Samad [Shah Alam]: Ya.
Dato’ Seri Mahdzir bin Khalid: Ada lagi?

Tuan Khalid bin Abd Samad [Shah Alam]: Ya, terima kasih Tuan Yang di-
Pertua. Hendak tambah sedikit sahaja yang pasal bantuan untuk membantu golongan
Orang Asli ini. Saya difahamkan bahawa masalah geran tanah di beberapa buah kawasan
ya masih lagi merupakan isu yang dipertikaikan. Saya ingin tahu kalau pihak kerajaan
telah membuat satu keputusan berhubung dengan permohonan geran tanah bagi
golongan Orang Asili.

Dato’ Seri Mahdzir bin Khalid: Untuk pengetahuan Yang Berhormat Shah Alam,
kementerian KPLB telah melantik juruukur dan telah membuat ukuran atau pun juruukur
telah dilantik dan membuat kerja-kerja pengukuran ini di kebanyakan negeri kecuali saya
ingat yang dalam taklimat kementerian kepada saya, yang tidak ukur lagi ini hanyalah
negeri Perak. Di negeri-negeri lain sudah ada pengukuran Yang Berhormat.

Akhir sekali daripada Yang Berhormat Sik dan juga Yang Berhormat Tampin
berhubung dengan bantuan kepada pekebun kecil untuk meningkatkan hasil pengeluaran,
aktiviti hiliran yang meningkatkan pendapatan melalui RISDA.

Kerajaan telah menyediakan bantuan kepada pekebun kecil. Pertama, Skim
Getah Matang yang memberi bantuan input dan peralatan. Sejumlah RM24.1 juta telah
diperuntukkan di mana 28,778 orang pekebun kecil menerima manfaat ini. Aktiviti ekonomi
tambahan dan keusahawanan yang memberi bantuan dalam bentuk peralatan mesin dan
bahan mentah, input pertanian serta bimbingan dan latihan keusahawanan memfokuskan
