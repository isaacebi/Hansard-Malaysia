12 DR.23.09.2021

Daripada jumlah tersebut Ahli Yang Berhormat, hasil cukai adalah berjumlah
RM80.2 bilion manakala hasil bukan cukai pula berjumlah RM26.2 bilion.

Daripada jumlah hasil tersebut, RM58.3 bilion merupakan hasil cukai langsung,
manakala RM21.9 bilion merupakan hasil cukai tidak langsung.

Tuan Yang di-Pertua, jumlah perbelanjaan Kerajaan Persekutuan dalam tempoh
separuh pertama tahun 2021, direkodkan sebanyak RM164.2 bilion, meningkat sebanyak
5.7 peratus berbanding tempoh yang sama pada tahun 2020.

01050

Tuan Yang di-Pertua, daripada jumlah tersebut, RM117.4 bilion atau 71.5 peratus
disalurkan untuk belanja mengurus, RM28.4 bilion atau 17.3 peratus untuk belanja
pembangunan sementara Ahli Yang Berhormat baki sebanyak RM18.4 bilion iaitu 11.2
peratus merupakan perbelanjaan di bawah Kumpulan Wang COVID-19 (KWC-19).

Dewan yang mulia ini, sebahagian besar perbelanjaan merangkumi 65.5 peratus
daripada jumlah belanja mengurus adalah untuk menampung berkaitan emolumen
sebanyak RM43.2 bilion, bayaran khidmat hutang (debt service charges) sebanyak
RM18.4 bilion dan bayaran persaraan sebanyak RM15.3 bilion.

Tuan Yang di-Pertua, bagi perbelanjaan pembangunan pula, sebanyak 82.5
peratus daripadanya disalurkan kepada sektor ekonomi dan sosial manakala sebahagian
perbelanjaan di bawah KWC-19 Tuan Yang di-Pertua adalah untuk membiayai program-
program termasuk Bantuan Prihatin Nasional sebanyak RM8.9 bilion, subsidi upah RM3.7
bilion, Geran Khas Prihatin sepertimana yang telah dinyatakan oleh Yang Berhormat
Menteri Kewangan sebentar tadi, iaitu RM2 bilion dan perbelanjaan berkaitan COVID-19
sebanyak RM1.6 bilion. Sekian, terima kasih, Tuan Yang di-Pertua.

Tuan Yang di-Pertua: Soalan tambahan satu.

Tuan Fong Kui Lun [Bukit Bintang]: Terima kasih, Tuan Yang di-Pertua, soalan
tambahan. Saya ingin bertanya Yang Berhormat Timbalan Menteri. Memandangkan
kutipan hasil negara pada tahun 2021 tidak akan capai sasaran kerajaan, kutipan hasil itu.
Ini amat membimbangkan rakyat mahupun kerajaan.

Saya ingin tanya Yang Berhormat Timbalan Menteri, apakah reformasi yang hasil,
yang pakar kerajaan perkenalkan bagi tahun 2022 bagi menampung kekurangan hasil
yang terjadi pada tahun 2021 dan bagaimanakah untuk menguruskan tanggungan
termasuk usaha membendung COVID-19 sepenuhnya. Terima kasih.

Tuan Yang di-Pertua: Terima kasih. Yang Berhormat Timbalan Menteri.

Tuan Mohd Shahar bin Abdullah: Terima kasih, Yang Berhormat Bukit Bintang.
Tuan Yang di-Pertua, sepertimana kerisauan dan kegusaran Yang Berhormat Bukit
Bintang merupakan juga keluh resah yang difahami oleh kerajaan yang ada pada hari ini.
Itu sebabnya semasa Belanjawan 2021 diumumkan pada tahun 2020, kita menjangkakan
defisit fiskal kita hanya pada asas 5.4 peratus, dengan unjuran KDNK ketika itu adalah
berkembang 6.0 peratus ke 7.0 peratus berbanding pada tahun 2020 iaitu KDNK
menguncup sebanyak 5.6 peratus.

Akan tetapi selepas berlakunya PKP 1.0 pada tahun 2020, berlakunya PKP 2.0
pada Januari-Mac 2021 dan PKP 3.0 pada Mei—Jun 2021, kita telah membuat semakan
kembali kepada defisit fiskal negara iaitu daripada 5.4 peratus kepada 6.5 peratus ke 7.0
peratus semakan semula, dengan mengambil kira penyusutan KDNK daripada yang kita
anggarkan daripada 6 ke 7.5 peratus kepada 3 ke 4 peratus.

Itulah sebabnya kementerian tidak berdiam diri, Yang Berhormat. Itu sebabnya
selama 64 tahun kita mencapai kemerdekaan, inilah kali pertama Kementerian Kewangan
mengumumkan satu langkah yang sangat ke hadapan iaitu penyata prabajet (prebudget
statement). Dalam penyata prabajet tersebut Yang Berhormat, sekiranya Yang Berhormat
meneliti, banyak langkah yang kita nyatakan untuk meneroka hasil baru untuk negara.

Salah satu contohnya Yang Berhormat, iaitu kita akan memperkenalkan taxpayer
identification number (TIN) untuk memastikan semua rakyat Malaysia yang patut
