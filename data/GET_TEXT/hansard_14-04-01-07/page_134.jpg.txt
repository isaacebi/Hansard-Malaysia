126 DR.23.09.2021

ADUN dan juga pemimpin tempatan, aduan atau permohonan  daripada
individu/masyarakat serta agensi-agensi berkaitan.

Untuk makluman juga, atas prihatin dan peka dengan isu kesejahteraan hidup
rakyat, kerajaan di bawah Majlis Perlindungan Sosial Malaysia (MySPC) sedang giat
mengusahakan perlindungan sosial yang lebih menyeluruh agar tiada yang tercicir dan
terpinggir daripada menerima pelindungan yang wajar.

Bagi tujuan ini, pangkalan data yang lengkap dan bersepadu ataupun Pangkalan
Data Perlindungan Sosial (PDPS) yang mengandungi maklumat program serta profil
kumpulan sasar perlindungan sosial peringkat persekutuan dan negeri sedang
dibangunkan, Tuan Yang di-Pertua. Maklumat direkodkan merentasi kementerian dan
agensi di mana data-data termasuk data eKasih dikumpulkan dan disepadukan supaya
lebih komprehensif dalam memastikan tiada lagi inclusion or exclusion error dalam
penyaluran, perlindungan serta bantuan.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri, saya bangkitkan isu ini kerana, contohnya di tempat saya, di kawasan
saya, Kota Belud, kita tahu memang ramai orang yang susah dan memerlukan bantuan.
Cumanya, ada juga beberapa mereka ini yang mungkin sudah terlepas, maksudnya dalam
suatu tempoh yang tertentu, mereka dikeluarkan daripada senarai penerima bantuan
sedangkan sebenarnya mereka masih memerlukan.

Selepas itu, dalam masa yang sama juga, ada yang sebenarnya sepatutnya
dalam kategori untuk menerima bantuan tetapi oleh sebab mungkin agensi ini mempunyai
kekangan daripada segi, ya lah, Jabatan Kebajikan Masyarakat untuk mahu ke rumah
untuk verify benar kah orang ini benar-benar memerlukan bantuan, saya kira memerlukan
kerjasama daripada semua pihak. Itu yang saya bangkitkan. Terima kasih.

Datuk Mastura binti Tan Sri Dato’ Mohd Yazid: Saya faham, Yang Berhormat.
Saya mohon Yang Berhormat kalau ada senarai-senarai itu dan nama-nama individu itu,
mohon berhubung dengan saya dan kita usahakan bersama. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih.
Datuk Mastura binti Tan Sri Dato’ Mohd Yazid: Saya...

Puan Maria Chin binti Abdullah [Petaling Jaya]: Yang Berhormat, boleh saya
tanya? Petaling Jaya.

Datuk Mastura binti Tan Sri Dato’ Mohd Yazid: Ya.

Puan Maria Chin binti Abdullah [Petaling Jaya]: Ini berkenaan akses kepada
data eKasih. Sekarang, apabila saya minta untuk data, saya disuruh menandatangani
aku janji apabila saya hendak akses data daripada eKasih. Bolehkah kita memudahkan
akses ini? Ini supaya kita boleh tahu ya, seperti di Petaling Jaya, siapakah yang miskin
dan perlukan bantuan.

Datuk Mastura binti Tan Sri Dato’ Mohd Yazid: Terima kasih.

Puan Maria Chin binti Abdullah [Petaling Jaya]: Soalan yang kedua ialah
sekarang, e-Khas telah dibekukan. Boleh dapat penjelasan? Sistem e-Khas.

Datuk Mastura binti Tan Sri Dato’ Mohd Yazid: Yang Berhormat, daripada segi
aku janji itu, saya akan lihat semula atas keperluan apa perkara itu dibuat. Mungkin tidak
di semua tempat ataupun di tempat-tempat yang tertentu. Saya mesti lihat semula.

Pasal e-Khas itu, saya juga akan kembali kepada Yang Berhormat mengenai
perkara itu. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih.
Datuk Mastura binti Tan Sri Dato’ Mohd Yazid: Tuan Yang di-Pertua, saya...

Timbalan Yang di-Pertua [Dato’ Mohd Rashid Hasnon]: Perlu berapa minit
lagi?
