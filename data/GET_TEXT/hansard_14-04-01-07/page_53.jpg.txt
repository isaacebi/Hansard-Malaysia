DR.23.09.2021 45

Timbalan Yang di-Pertua [Dato’ Mohd Rashid Hasnon]: Saya beri Yang
Berhormat Gopeng dahulu sebab Yang Berhormat Gopeng berdiri dahulu. Sila Yang
Berhormat Gopeng.

Dr. Lee Boon Chye [Gopeng]: Gopeng dahulu, terima kasih. Jadi, saya rasa
kita dalam fasa, we are going through pasca vaksinasi dan juga dari segi data-data
kematian, kemungkinan kebanyakan kematian juga akibat daripada mereka yang masih
belum terima vaksin ataupun belum lengkap vaksin.

Jadi, sebagai panduan untuk membuat keputusan sama ada kita hendak
memasuki fasa endemik ataupun kita hendak luluskan untuk rentas negeri dan longgarkan
SOP dan sebagainya, saya rasa data itu adalah key untuk segala keputusan. Jadi saya
hendak tanya Yang Berhormat Menteri berkenaan beberapa perkara. Pertama, setakat
mana kadar kematian untuk mereka yang terima vaksin yang sepenuhnya? Kedua, kadar
kematian untuk mereka yang dapat COVID-19 kali kedua, sebagai contoh.

01300

Juga di kalangan penduduk Malaysia, berapa banyak di kalangan penduduk
Malaysia telah ada antibodi COVID-19 yang menunjukkan bahawa mereka telah pernah
terdedah selepas suntikan tersebut.

Datuk Seri Haji Ahmad bin Haji Maslan [Pontian]: Ya, saya sudah-— ini.
Puan Vivian Wong Shir Yee [Sandakan]: Tuan Yang di-Pertua.
Dr. Lee Boon Chye [Gopeng]: Akhir sekali, akhir sekali.

Timbalan Yang di-Pertua [Dato' Mohd Rashid Hasnon]: Tiga soalan itu, Yang
Berhormat.

Datuk Seri Haji Ahmad bin Haji Maslan [Pontian]: Yang Berhormat Gopeng
sudah banyak kali.

Dr. Lee Boon Chye [Gopeng]: Ada beberapa kluster yang menunjukkan kadar
kematian yang agak tinggi khususnya kluster Persiaran Agas di Tangkak. Adakah
siasatan khusus telah dibuat, sama ada mereka ini mati kerana varian yang luar biasa
daripada yang ada sekarang. Sekian.

Puan Vivian Wong Shir Yee [Sandakan]: Tuan Yang di-Pertua, satu soalan.

Timbalan Yang di-Pertua [Dato' Mohd Rashid Hasnon]: Sila, saya bagi Yang
Berhormat Pontian.

Datuk Seri Haji Ahmad bin Haji Maslan [Pontian]: 81 peratus populasi dewasa
telah divaksinasi. Hari itu kita beritahu bahawa 80 peratus adalah dicapai herd immunity.
Saya ingin bertanya kepada Yang Berhormat Menteri, berapa sebenarnya herd immunity
threshold atau HIT, 80 peratus atau 90 peratus kah.

Yang Amat Berhormat Perdana Menteri menyebut 90 peratus baru boleh rentas
negeri, semalam 14,990 kes dan kematian 487 kes. Mengapa apabila kita telah sampai
81 peratus imunisasi, kes masih tinggi begitu? Adakah kita boleh belajar daripada negara-
negara seperti New Zealand contohnya, sepanjang tempoh cuma ada 4,119 kes dan
kematian cuma 27 kematian. Terima kasih.

Puan Vivian Wong Shir Yee [Sandakan]: Tuan Yang di-Pertua, satu soalan.

Tuan Sim Tze Tzin [Bayan Baru]: Tuan Yang di-Pertua, tolong extend 15
minitlah.

Puan Vivian Wong Shir Yee [Sandakan]: Ya, satu soalan dan extend.

Timbalan Yang di-Pertua [Dato' Mohd Rashid Hasnon]: Yang Berhormat
Sandakan, sila.

Puan Vivian Wong Shir Yee [Sandakan]: Ya, terima kasih Tuan Yang di-Pertua.
Soalan saya adalah mengenai SOP di mana sekarang kami semua rakyat Malaysia
ataupun sesiapa yang ingin masuk ke convenience store, supermarket atau kawasan
