DR.23.09.2021 119

bawah taman-taman Sabah on Pulau Ligitan dan Pulau Sipadan tapi keselamatan di
bawah kuasa dan perlindungan Kerajaan Pusat.

Seterusnya, itu sahaja yang saya hendak sampaikan...

Timbalan Yang di-Pertua [Dato’ Mohd Rashid Hasnon]: Masa sudah tamat
Yang Berhormat Menteri.

Datuk Seri Panglima Dr. Maximus Johnity Ongkili: Saya bercadang Ahli
Parlimen dari Sabah dan Sarawak untuk perbincangan nanti untuk update apa yang akan—
terus maju dalam beberapa bulan yang perlu perkara yang tertangguh itu. Oleh itu, terima
kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Seterusnya saya menjemput Yang Berhormat Menteri di Jabatan
Perdana Menteri (Ekonomi) untuk menjawabnya dalam tempoh masa 30 minit.

01910

Menteri di Jabatan Perdana Menteri (Ekonomi) [Dato’ Sri Mustapa bin
Mohamed]: Bismillahi Rahmani Rahim. Assalamualaikum warahmatullahi wabarakatuh.
Salam sejahtera, terima kasih Tuan Yang di-Pertua. Terlebih dahulu saya ucap terima
kasih kepada semua Ahli Yang Berhormat sejumlah 15 orang semuanya yang menyentuh
perkara-perkara di bawah tanggungjawab saya di Jabatan Perdana Menteri. Isu-isu ini
merentasi lima perkara utama:

(i) kesenjangan dan pembangunan wilayah;

ii) kemiskinan dan kesejahteraan rakyat;

iii) daya saing ekonomi Malaysia;

iv) | matlamat pembangunan mampan (SDG); dan
v) Majlis Tindakan Ekonomi.

Tuan Yang di-Pertua, pertama yang telah mendapat tumpuan ramai Ahli Yang
Berhormat ialah kesenjangan pembangunan wilayah yang telah disentuh oleh tujuh orang
Ahli Yang Berhormat. Yang Berhormat Betong, Yang Berhormat Tuaran, Yang Berhormat
Tanjong Manis dan Yang Berhormat Serian yang mahu kesenjangan antara Sabah,
Sarawak dan Semenanjung Malaysia dirapatkan. Yang Berhormat Kuala Nerus dan Yang
Berhormat Tumpat telah membangkitkan mengenai agihan kekayaan di antara negeri-
negeri termiskin seperti Kelantan dan Terengganu. Yang Berhormat Tanjong Manis pula
telah membahaskan isu ketidakseimbangan pembangunan antara bandar dan luar
bandar.

Tuan Yang di-Pertua, kerajaan terus memberikan tumpuan kepada usaha-usaha
mengurangkan jurang pembangunan di antara wilayah dalam tempoh Rancangan
Malaysia Ke-11. Lembah Klang seperti sedia maklum menyumbang sebahagian besar
daripada KDNK negara kira-kira sebanyak 40 peratus dan ini 15 peratus lebih tinggi
daripada jumlah sumbangan sebanyak enam negeri kurang membangun iaitu Kedah,
Kelantan, Perlis, Terengganu, Sabah dan Sarawak di dua negeri di Malaysia mengatasi
lebih 50 peratus jumlah pengeluaran bagi enam negeri yang miskin dalam negara kita. Ini
memberi dimensi betapa seriusnya masalah ini.

Kerajaan sentiasa berusaha memastikan pembangunan seimbang dilaksanakan
merentasi wilayah dan negeri termasuk Sabah dan Sarawak. Rakan saya Yang Berhormat
Kota Marudu telah menjelaskan komitmen kerajaan untuk mengatasi masalah ini. la
penting bagi memastikan supaya setiap masyarakat dapat menikmati pembangunan yang
adil dan saksama serta kesejahteraan semua rakyat terjamin berdasarkan konsep
Kemakmuran Bersama ataupun Shared Prosperity Vision.

Selaras dengan semangat Keluarga Malaysia, pembangunan sosioekonomi di
enam negeri kurang membangun akan diberi perhatian oleh kerajaan. Ini adalah untuk
menangani jurang kekayaan dan pendapatan merentasi wilayah dan negeri serta
penduduk luar bandar dan bandar ini akan terus diberi perhatian.
