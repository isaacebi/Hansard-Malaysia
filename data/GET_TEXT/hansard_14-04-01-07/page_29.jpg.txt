DR.23.09.2021 21

Kedua yang tidak penting dalam meningkatkan prasarana-prasarana ini adalah
yang disumbangkan direct oleh telcos. Apa yang disebut sebagai inisiatif komersial,
ataupun JENDELA Komersial.

Ketiga, direct funding daripada consolidated fund, yakni daripada Kementerian
Kewangan melalui kementerian, terutama apa yang sering dirujuk istilahnya point of
presence (PoP) yang merujuk kepada program fiberisation — memasang gentian optik di
kawasan-kawasan luar bandar terutamanya.

Saya ingin menjelaskan bahawa dalam usaha ini, untuk Semenanjung, JENDELA
USP- jumlah peruntukan yang amat besar sekali sebanyak RM8.32 bilion, untuk
menjayakan program-program bahawa JENDELA.

Untuk JENDELA Komersial yang dibelanjakan oleh syarikat-syarikat telco bagi
menjayakan program digital nasional ini, kira-kira sejumlah RM12.47 bilion.

Sementara untuk program point of presence fiberisation kebanyakan menumpu di
sekolah-sekolah di luar bandar bagi memastikan pembelajaran anak-anak jadi lebih baik
dan sebagainya, kira-kira sejumlah RM440.9 juta.

Oleh sebab soalan ini dirujuk kepada komitmen kerajaan terhadap Sabah dan
Sarawak, kita ingin mengesahkan bahawasanya wilayah Sabah dan wilayah Sarawak,
sememangnya menjadi tumpuan yang paling utama dalam program JENDELA, kerana
tahap coverage dan kualiti untuk Sabah dan Sarawak terutamanya di pedalaman dan juga
kerana Sabah dan Sarawak luas negerinya, memerlukan satu bajet yang cukup besar
supaya ia at par seluruh negara.

Untuk itu bagi Sabah, di bawah JENDELA USP SKMM- sejumlah RM1.75 bilion
yang akan dilaksanakan. Bagi JENDELA Komersial oleh syarikat-syarikat- juga sejumlah
RM1.75 bilion, dan bagi kategori point of presence melalui kementerian sebanyak RM77
juta.

Bagi Sarawak JENDELA USP sejumlah RM2.045 bilion, dan bagi JENDELA
Komersial sejumlah RM2.045 bilion dan untuk program-program point of presence (PoP),
kendalian kementerian sebanyak RM80 juta.

Ini menjadikan komitmen bagi menjayakan Program Jaringan Digital Negara
sehingga tahun 2025 ialah bagi JENDELA USP sejumlah RM12.1 bilion, dan bagi
JENDELA Komersial sejumlah RM16.6 bilion, dan bagi PoP kira-kira sejumlah RM580
juta.

Itu dari sudut fund funding. Dari sudut pelaksanaan, apa yang dirancang dalam
Fasa 2 JENDELA kita bersetuju untuk di fast-track kan dibawa ke hadapan seberapa
banyak yang boleh supaya pelaksanaannya dapat kita segerakan.

Soalan yang dikemukakan ini, izinkan Tuan Yang di-Pertua, saya juga turut
menjawab bukan hanya untuk Yang Berhormat Beaufort tetapi soalan nombor 11 — Yang
Berhormat Hulu Rajang yang bertanya tentang rancangan kementerian untuk menaik taraf
di kawasan Hulu Rajang, dan soalan nombor 69 Yang Berhormat Ledang bertarikh 23
September, yang bertanyakan tentang perkembangan inisiatif JENDELA khususnya
Sabah dan Sarawak.

Berdasarkan latar belakang yang telah saya sebutkan tadi, kita ingin menjelaskan
bahawasanya sememangnya Sabah dan Sarawak saya kata tadi menjadi kawasan
tumpuan tetapi oleh sebab banyak kawasan Sabah dan Sarawak juga di Semenanjung
terutamanya Kampung Orang Asli tidak dapat disampaikan melalui cara-cara biasa
dengan pembinaan menara, maka sebanyak 839 buah lokasi seluruh negara telah dikenal
pasti untuk diberikan khidmat jalur lebar ini dengan menggunakan teknologi satelit. Agak
mahal sedikit tetapi kita perlu atau pun kita wajib melaksanakannya.

Bagi liputan di seluruh negeri Sabah dan Sarawak, perancangan dan pencapaian
JENDELA sehingga kini ialah sebanyak 1,295 buah stesen pemancar di Sabah dan
sebanyak 1,209 buah stesen pemancar di Sarawak telah pun dinaiktarafkan manakala
sebanyak 382 buah menara baharu untuk Sabah, dan sebanyak 636 buah menara baharu
