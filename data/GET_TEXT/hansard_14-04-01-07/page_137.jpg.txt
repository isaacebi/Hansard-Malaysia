DR.23.09.2021 129

(Parlimen dan Undang-undang) sepanjang tempoh Usul Menjunjung Kasih dan
perbahasan titah diraja dalam sesi sidang Parlimen Dewan Rakyat pada kali ini.

Untuk makluman Dewan yang mulia ini, seramai 46 orang Ahli Yang Berhormat
telah membahas pelbagai isu yang berbangkit dengan Parlimen dan undang-undang.
Sebelum saya menjawab pertanyaan-pertanyaan yang telah dibangkitkan oleh Ahli Yang
Berhormat, izinkan saya merafak sembah menjunjung kasih ke atas titah diraja oleh Duli
Yang Maha Mulia Seri Paduka Baginda Yang di-Pertuan Agong XVI semasa Majlis Istiadat
Pembukaan Mesyuarat Pertama, Penggal Keempat, Parlimen Ke-14 Tahun 2021 pada 13
September yang lalu.

Pertama Tuan Yang di-Pertua, berhubung dengan undi 18 tahun. Tuan Yang di-
Pertua, Yang Berhormat dari Pontian dan Yang Berhormat dari Semporna ingin mendapat
pandangan mengenai pendaftaran automatik yang dilaksanakan oleh kerajaan dan bila
akan dilaksanakan. Ada dua-dua dalam sini?

Timbalan Yang di-Pertua [Dato’ Mohd Rashid Hasnon]: Yang Berhormat
Pontian ada?

Datuk Seri Haji Anmad bin Haji Maslan [Pontian]: Saya ada.

Dato’ Sri Dr. Haji Wan Junaidi bin Tuanku Jaafar: Sebelum saya bercakap,
minta tolong duduk dulu Yang Berhormat.

Datuk Seri Haji Anmad bin Haji Maslan [Pontian]: Pontian ada, Pontian ada.

Dato’ Sri Dr. Haji Wan Junaidi bin Tuanku Jaafar: Terima kasih Yang
Berhormat. Untuk makluman Yang Berhormat, Suruhanjaya Pilihan Raya sedang dalam
persiapan untuk melaksanakan umur kelayakan pengundi 18 tahun dan pendaftaran
pemilih secara automatik. Persiapan yang sedang dilaksanakan oleh Suruhanjaya Pilihan
Raya, secara ringkas selepas ini menyebut sebagai SPR. Ini adalah meliputi pindaan
kepada Peraturan-peraturan Pilihan Raya (Pendaftaran Pemilih) 2002 dan undang-
undang lain yang berkaitan.

Penyediaan standard operating procedure (SOP) dan penyediaan sistem serta
infrastruktur bagi melaksanakan umur kelayakan pengundi 18 tahun dan pendaftaran
pemilih secara automatik. Di samping itu, SPR juga telah mengenal pasti beberapa
tindakan yang perlu dilaksanakan sebelum pelaksanaan umur kelayakan pengundi 18
tahun dan pendaftaran pemilih secara automatik seperti membuat semakan maklumat
bakal pemilih. SPR memanjangkan semua persiapan yang sedang diambil tindakan
termasuk setelah mengenal isu-isu yang berkaitan yang akan dapat diselesaikan dan
seterusnya melaksanakan umur kelayakan pengundi 18 tahun dan pendaftaran pemilih
secara automatik selewat-lewatnya pada September 2022.

Namun demikian, walaupun dengan kekangan dan kekurangan SPR komited
untuk melaksanakan umur kelayakan pengundi 18 tahun dan daftar pemilih secara
automatik dapat dilaksanakan selewat-lewatnya pada 30 Disember 2021. Selaras dengan
keputusan semakan kehakiman isu undi 18 tahun di Mahkamah Tinggi Kuching pada 3
September 2021. Sistem pilihan raya...

Datuk Seri Haji Ahmad bin Haji Maslan [Pontian]: Ya boleh sikit Yang
Berhormat Menteri. Ini bermakna bahawa pada 31 Disember akan ada pertambahan
sebanyak 5.6 juta orang pengundi yang terdiri daripada 1.2 juta pengundi baru berumur
18 hingga 21 tahun dan 4.4 juta orang pengundi baru berumur 21 tahun dan ke atas. Jika
betul apa yang data yang saya ada sebagaimana yang dibaca dalam makluman-
makluman sebelum ini. Terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri.

01950

Dato’ Sri Dr. Haji Wan Junaidi bin Tuanku Jaafar: Maklumat itu tepat Yang
Berhormat. Jadi inilah Tuan Yang di-Pertua, satu-satunya perkara yang perlu dilihat
kerana tiap-tiap tahun sekurang-kurangnya 500,000 orang pengundi yang bakal berumur
18 tahun dan boleh mengundi dalam sistem yang baru ini nanti.
