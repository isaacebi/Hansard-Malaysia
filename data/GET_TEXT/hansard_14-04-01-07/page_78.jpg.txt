70 DR.23.09.2021

termasuklah cadangan pergerakan rentas sempadan secara harian yang dikenali, dengan
izin, Daily Commuting Arrangement (DCA).

Tuan Syed Saddiq bin Syed Abdul Rahman [Muar]: Terima kasih.
Dato’ Saifuddin Abdullah: Tuan Yang di-Pertua, Yang Berhormat Muar.

Timbalan Yang di-Pertua [Dato’ Mohd Rashid Hasnon]: Ya, sila Yang
Berhormat Muar.

Tuan Syed Saddiq bin Syed Abdul Rahman [Muar]: Terima kasih Yang
Berhormat Menteri. Saya kenali Yang Berhormat Menteri sebagai salah seorang yang
ada sikap empati and always show compassion. Saya merayu kepada Yang Berhormat
Menteri untuk tunjukkan sikap empati kepada rayuan ribuan keluarga Malaysia bukan
sahaja di Singapura tetapi di negara-negara lain yang telah pun terpisah lebih dua tahun.
Suami, isteri, pasangan yang mungkin belum berkahwin tetapi telah terpisah lebih dua
tahun. Ada yang sakit mental, ada yang telah pun bercerai atau dah nak bercerai.

Saya juga yakin ramai dalam Dewan ini sudah berkahwin, saya belum lagi tetapi
kalian sudah berkahwin, bayangkan terpaksa terpisah daripada isteri ataupun suami dua
tahun. Mereka ini sedang lalui situasi ini khususnya kerana birokrasi dalam
MyTravelPass. Saya ada karangkan surat kepada Yang Berhormat Menteri untuk bantu
dan bangkitkan isu ini di Jemaah Menteri.

Yang lebih merisaukan saya bukan sahaja isu cerai atau sakit mental sahaja tetapi
mereka juga banyak kongsikan gambar-gambar dekat saya yang mereka tidak dapat
berjumpa dengan suami, isteri, pasangan mereka tetapi banyak anak-anak VVIP, saya
tak nak katakan nama ya, yang boleh bercuti di luar negara, kongsikan gambar secara
terbuka tetapi mereka sampai sakit mental ataupun bercerai kerana dua tahun tak dapat
jumpa suami, isteri atau pasangannya.

Untuk menyelesaikan masalah ini— it is an urgent issue. Saya tahu ini bukan
bawah bidang kuasa Yang Berhormat Menteri but there must be consolidated effort. |
know you are very compassionate guy, saya berharap Yang Berhormat Menteri dapat
bincangkan perkara ini dan putuskan secepat mungkin dalam Jemaah Menteri yang akan
datang. Terima kasih Yang Berhormat Menteri.

Tuan Sanisvara Nethaji Rayer a/l Rajaji [Jelutong]: Yang Berhormat Menteri,
bercakap tentang rakyat yang terkandas di luar negara, saya perlu akui saya tidak bahas
isu ini, tetapi bila Yang Berhormat Menteri menggulung, saya rasa tertarik untuk
membangkitkan perkara ini kerana di kalangan menteri yang memberi yang jawapan yang
paling bernas adalah Yang Berhormat Menteri sendiri.

Soalan yang akan saya tanya adalah umum mengetahui bahawa Muhammad
Sajjad Kamaruzzaman atau Nur Sajat telah pun ditahan di Thailand dan akan dibawa
masuk balik ke Malaysia untuk menghadapi pertuduhan. Soalan saya ialah bagaimana
dengan Jho Low? Apakah tindakan yang akan diambil?

Adakah kerajaan akan melakukan tindakan pantas yang sama atau lebih agresif
untuk mengesan Jho Low membawa beliau balik ke Malaysia? Ataupun tindakannya akan
perlahan sekarang memandangkan Yang Berhormat Pekan sudah pun menjadi
backbenchers kerajaan? Soalan saya.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Jelutong. Sila Yang Berhormat Menteri.

Dato’ Saifuddin Abdullah: Yang Berhormat Jelutong ini nakallah. [Ketawa]
Terima kasihlah soalan tetapi ini bukan di bawah bidang kuasa saya. Namun, saya rasa
tak adil ayat yang akhir itu, Yang Berhormat Jelutong. Ada makna tersirat. Saya akan
bertanyalah kepada menteri yang berkaitan tentang perkara ini.

Terima kasih Yang Berhormat Muar. Saya ikuti terutamanya dalam media sosial,
misalnya dalam Twitter Love Is Not Tourism Malaysia sebagai contoh. Memang kita sama-
sama bersimpati dan perkara ini ada yang sudah dibawa di bawah Jawatankuasa yang
dipengerusikan oleh Menteri Pertahanan yang berkaitan dengan COVID-19. Akan tetapi,
saya faham isu ini bukan sahaja berkaitan dengan COVID-19 kerana ada yang setengah-
