DR.23.09.2021 9

Tuan Yang di-Pertua: Silakan.

Datuk Seri Rina binti Mohd Harun: Terima kasih Tuan Yang di-Pertua. Untuk
tahun 2021, sebanyak RM21 juta peruntukan telah diperuntukkan untuk disediakan bagi
membina Pusat Sokongan Sosial- PSS setempat di lapangan termasuk penambahbaikan
sistem talian Kasih yang akan diperluaskan ke PSS. la bertujuan untuk membantu para
wanita yang mendepani masalah keganasan rumah tangga, penceraian dan penderaan.
PSS ini juga berperanan sebagai pusat rujukan, tempat untuk mendapatkan immediate
relief seperti kaunseling dan perlindungan sementara sebelum mereka dirujuk kepada
pihak-pihak yang berkaitan. Penubuhan PSS ini melibatkan tiga PSS secara berpremis,
dan tujuh PSS secara mobil.

01040

la akan membantu kumpulan sasar wanita yang cenderung menjadi mangsa
keganasan berasaskan gender, keganasan rumah tangga, penderaan, penceraian,
penipuan dan juga berhadapan dengan isu kebajikan.

Kementerian amat komited dalam membantu golongan yang memerlukan demi
kesejahteraan rakyat. Terima kasih.

Puan Maria Chin binti Abdullah [Petaling Jaya]: Tuan Yang di-Pertua, boleh
saya tanya satu soalan

Tuan Yang di-Pertua: Tidak boleh

Datuk Haji Hasanuddin bin Mohd Yunus [Hulu Langat]: Tuan Yang di-Pertua
saya selalu hendak bercakap... [Pembesar suara dimatikan]

Tuan Yang di-Pertua: Tidak boleh. Terima kasih Yang Berhormat semua,
sekarang tamatlah sesi untuk Waktu Pertanyaan-pertanyaan Menteri hari ini.

Terima kasih Yang Berhormat.

Puan Kasthuriraani a/p Patto [Batu Kawan]: Tuan Yang di-Pertua boleh
gunakan kuasa untuk berikan satu lagi soalan.

JAWAPAN-JAWAPAN LISAN BAGI PERTANYAAN-PERTANYAAN

1. Dato’ Seri Haji Idris bin Jusoh [Besut] minta Menteri Kanan Pendidikan
menyatakan, adakah usaha untuk menambah baik capaian Internet bagi sekolah-sekolah
di kawasan luar bandar bagi memastikan pembelajaran berteraskan teknologi dan IR4.0
dapat direalisasikan.

Menteri Kanan Pendidikan [Datuk Dr. Mohd Radzi bin Md. Jidin]: Tuan Yang
di-Pertua, Kementerian Pendidikan Malaysia telah menyediakan capaian jalur lebar
Internet dengan kelajuan 30mbps hingga 100mbps untuk 10,214 buah sekolah. Ini
termasuk 141 buah sekolah pedalaman yang telah dibekalkan dengan talian- very small
aperture terminal ataupun VSAT, berkelajuan 30mbps bermula Mac 2021.

Dalam usaha untuk memastikan capaian internet di sekolah KPM _ terus
ditingkatkan, KPM sedang bekerjasama dengan Unit Pemodenan Takbiran dan
Perancangan Pengurusan Malaysia atau MAMPU, bagi mengenal pasti pendekatan
terbaik. Ini termasuklah penyediaan rangkaian bersepadu KPM yang berlandaskan tiga
prinsip utama iaitu:

(i) bersesuaian dengan tujuan atau fit for the purpose, dengan izin,

(ii) | kekal relevant pada masa hadapan, atau dengan izin, future-
proof; dan

(iii) | penyelesaian yang terbaik- penyelesaian yang holistik, dengan
izin, holistic solution.
