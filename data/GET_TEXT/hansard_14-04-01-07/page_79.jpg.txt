DR.23.09.2021 71

setengah itu sudah berhadapan dengan masalah terpisah dengan orang yang dikasihi ini
sejak sebelum COVID-19. Saya akan cuba lihat bagaimana kita boleh mengatasi masalah
ini secara bersama.

Tuan Steven Choong Shiau Yoon [Tebrau]: Yang Berhormat Menteri, boleh
saya celah? Kerana itu adalah soalan saya.

Dato’ Saifuddin Abdullah: Ya, sila.

Tuan Steven Choong Shiau Yoon [Tebrau]: Ya. Terima kasih atas penjelasan
yang diberikan oleh Menteri mengenai isu merentas negara di antara Singapura dengan
Malaysia. Saya faham kita memang ada laluan di antara dua negara supaya mereka yang
bekerja supaya mereka boleh pulang melalui atau PCA atau Green Lane ya. Akan tetapi,
saya difahamkan ini adalah untuk syarikat Singapura yang ada anak syarikat atau
beroperasi di Malaysia supaya mereka boleh guna laluan PCA ini.

Ramai yang bekerja di Singapura, mereka bertaraf blue collar yang bekerja di
kilang-kilang. Mereka memang tidak layak untuk guna laluan PCA. Itulah yang luahan
yang Ahli-ahli Yang Berhormat di Johor Bahru terima. Macam mana kemudahan boleh
diberikan kepada mereka supaya mereka sekurang-kurangnya boleh balik ke negara kita
sekali setiap bulan? Sekiranya mereka sudah menerima vaksin dua dos, sudah ada digital
certificate supaya kemudahan ini akan diberikan kepada mereka yang tidak dapat guna
laluan PCA. Mereka memang berharaplah perbincangan ada dilakukan di antara dua
negara supaya rakyat Malaysia yang bertaraf sebagai blue collar ini dapat pulang ke
Malaysia sekali setiap bulan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Tebrau.

Dato’ Saifuddin Abdullah: Terima kasih Yang Berhormat. Tadi saya menyebut
tentang PCA dan DCA. Yang Berhormat mengingatkan Dewan tentang Reciprocal Green
Lane (RGL).

Tuan Yang di-Pertua, saya difahamkan baru-baru ini Menteri Kesihatan kita telah
mengadakan perbincangan melalui telefon dengan rakan sejawatnya, Menteri Kesihatan
Singapura mengenai cadangan pembukaan semula sempadan Malaysia dan Singapura.
Jadi, kita berdoa dan kita berharap perkara ini dapat diselesaikan dengan secepat
mungkin.

Sebab, memang kedua-dua pihak saling memerlukan pembukaan sempadan ini.
Kalau ini berlaku, maka saya fikir ia meneroka pembukaan sempadan antara Malaysia
dengan Thailand dan juga mungkin dengan negara-negara yang lain yang melibatkan
pengangkutan udara dan sebagainya.

Tuan Yang di-Pertua, saya juga ingin, walaupun ini tidak dibahaskan tetapi
melaporkan kepada Dewan bahawa kerajaan bersetuju dengan cadangan Wisma Putra
untuk Parlimen ini menubuhkan sebuah jawatankuasa khas pemilih untuk hal ehwal
antarabangsa. Special Select Committee for Foreign Affairs. Saya telah menulis kepada
Tuan Yang di-Pertua dan saya harap perkara ini akan dapat kita ketahui keputusannya.

Yang Berhormat Kota Raja.

Tuan Mohamad bin Sabu [Kota Raja]: Ya, Yang Berhormat Menteri Luar Negeri,
saya ingin dalam perbincangan hal antarabangsa itu, di antara negara yang perlu jadi
tumpuan kita adalah Afganistan. Misalnya, sekarang ini tak ada negara yang mahu
mengiktiraf Afganistan. Sebab, perkara-perkara dasar— misalnya tentang pendidikan,
boleh wanita.

01550

Misalnya kalau mereka hendak asingkan sekolah pendidikan, tidak ada masalah.
Yang pentingnya semua rakyat dapat pendidikan. Kita di Malaya, belum merdeka dan
selepas itu pun, sekolah-sekolah yang British buat — berasingan. Misalnya, Methodist
Girls School, Methodist Boy’s School, Convent Girl’s School, jadi yang pentingnya
pendidikan. Tidak kira lelaki dan juga perempuan, jantinanya. Oleh itu, Malaysia beri
