88 DR.23.09.2021

Tuan Ahmad Tarmizi bin Sulaiman [Sik]: Sik ada belakang, duduk dengar.

Dato’ Seri Mahdzir bin Khalid: Terima kasih Yang Berhormat Sik. Untuk
makluman Yang Berhormat Sik, projek bekalan air alternatif adalah termasuk dalam
Program Bekalan Air Luar Bandar. Program ini meliputi skop penyediaan bekalan air
daripada sumber alternatif iaitu air telaga, air tandak, air bukit dan juga air sungai kepada
rumah penduduk luar bandar yang belum menerima bekalan air dan tidak ekonomik bagi
pemasangan paip retikulasi.

Namun, cabaran ada kepada bekalan air alternatif ini kerana hendak memastikan,
pertama, sumber air berkenaan bersih; keduanya, cukup; ketiganya, konsisten serta
komitmen penyelenggaraan projek oleh komuniti setempat ataupun pihak berkuasa
tempatan di negeri-negeri berikut; dan keempat, membolehkan bekalan dinikmati tanpa
gangguan dalam jangka panjang.

Untuk makluman Yang Berhormat, projek bekalan air alternatif di Kedah untuk
tahun 2021 diperuntukkan sebanyak RM4 juta dan di Parlimen Sik ada lima buah kampung
dengan anggaran kos RM2.1 juta iaitu Kampung Bukit Hangus, Kampung Lubok Besar,
Kampung Hujung Bandar, Kampung Batu Besar dan Kampung Charok Tok Uban. Projek-
projek ini adalah dalam pelaksanaan dan dijangka siap menjelang hujung tahun ini.

Untuk makluman Yang Berhormat juga, kesemua permohonan baharu projek
bekalan air luar bandar yang diterima oleh kementerian ini diperhalusi di peringkat negeri
oleh pihak berkuasa air negeri dan juga unit perancang ekonomi negeri untuk disenaraikan
dalam senarai keutamaan negeri sebelum dipanjangkan kepada kementerian untuk
pertimbangan selanjutnya. Walau bagaimanapun, kelulusan projek-projek ini adalah
tertakluk kepada keupayaan kewangan semasa kerajaan.

1700
Yang Berhormat Sri Aman tidak ada.

Tuan Ahmad Tarmizi bin Sulaiman [Sik]: Yang Berhormat Sik, Menteri sedikit
penjelasan. Yang Berhormat Sik ya.

Dato’ Seri Mahdzir bin Khalid: Sila.

Tuan Ahmad Tarmizi bin Sulaiman [Sik]: Terima kasih banyak Yang Berhormat
Menteri atas pengumuman projek yang akan dilaksanakan untuk bekalan air bersih lima
buah kampung tadi. Cuma tadi bekalan air ini, adakah termasuk bekalan air awam yang
akan diurus oleh operator air negeri ataupun sebagai bekalan air alternatif yang diurus
oleh penduduk sendiri. Sebab kita linat dalam pembangunan air alternatif ini, mungkin
juga perlu ada koordinasi dengan pihak berkuasa Jabatan Perhutanan ya, kalau air itu
dari bukit ataupun air tandak ini ya kerana ada di antara kes-kes yang dibina sebelum ini,
berlaku pembalakan dan akhirnya berlakulah kerosakan sumber air alternatif itu. Terima
kasih Yang Berhormat Menteri.

Dato’ Seri Mahdzir bin Khalid: Yang Berhormat terima kasih Yang Berhormat
Ahli Parlimen Sik. Saya sebut tadi projek ini projek penyelenggaraan oleh komuniti
setempat dan juga pihak berkuasa tempatan. Apa yang ada di tempat lain Yang
Berhormat, coordination dengan Tuan Pegawai Daerah di daerah masing-masing adalah
penting untuk membolehkan Tuan Pegawai Daerah boleh mempengerusikan sebuah task
force di antara Kementerian Kesihatan, Pegawai-pegawai Kesihatan Daerah dan juga
pihak berkuasa Jabatan Perhutanan dan juga Majlis-majlis Daerah serta ketua-ketua
komuniti setempat yang membolehkan usaha untuk penyelenggaraan projek ini ataupun
komitmen penyelenggaraan projek ini dapat terus dilaksanakan, Yang Berhormat.

Tuan Ahmad Tarmizi bin Sulaiman [Sik]: Terima kasih Yang Berhormat
Menteri. Terima kasih.

Dato’ Seri Mahdzir bin Khalid: Saya teruskan. Yang Berhormat Sri Aman tidak
ada di sini. Yang Berhormat Julau, Yang Berhormat Setiu — ini mengenai dengan air juga.
Yang Berhormat Setiu membangkitkan mengenai dengan projek menaik taraf loji rawatan
air Bukit Kemudu, Setiu. Untuk maklumat Yang Berhormat, fokus dan objektif Projek
Bekalan Air Luar Bandar adalah untuk meluaskan liputan bekalan air bersih dan terawat
