4 DR.23.09.2021

pengajaran dan pembelajaran, PdP bersemuka mulai 3 Oktober 2021 bagi negeri
kumpulan ‘A’ dan 4 Oktober 2021 bagi negeri kumpulan ‘B’.

Pembukaan sekolah dibuat secara berperingkat mengikut fasa dalam Pelan
Pemulihan Negara. Bagi negeri fasa 1 PPN, semua murid masih meneruskan PdPR.
Hanya tadika swasta dibenarkan beroperasi bagi anak-anak yang ibu bapa atau penjaga
mereka bekerja. Bagi negeri fasa 2 PPN, PdP bersemuka dibenarkan untuk murid kelas
peperiksaan awam dan antarabangsa yang akan menduduki peperiksaan dalam tempoh
terdekat.

Murid berkeperluan khas di sekolah pendidikan khas dan Program Pendidikan
Khas Integrasi (PPKi) juga hadir secara bersemuka. Tadika swasta dibenarkan untuk terus
beroperasi bagi anak-anak yang ibu bapa atau penjaga mereka bekerja. Murid lain akan
mengikuti PdPR.

Bagi negeri fasa 3 PPN, murid yang akan hadir ke sekolah adalah sama seperti
kumpulan murid di fasa 2. Selain itu, murid kelas peperiksaan awam dan peperiksaan
antarabangsa yang lain akan hadir. Prasekolah juga akan mula beroperasi. Murid lain
akan mengikuti PdPR. Bagi negeri fasa 4 PPN, murid yang akan hadir ke sekolah adalah
sama seperti kumpulan murid di fasa 3. Kemasukan murid lain akan dilaksanakan secara
berperingkat.

Untuk maklumat Ahli Yang Berhormat, satu pelan komprehensif pembukaan
semula sekolah telah disediakan bagi memastikan murid dapat kembali belajar secara
bersemuka di sekolah dalam keadaan selamat. Berdasarkan pelan ini, KPM telah
menetapkan supaya kapasiti murid di sekolah dihadkan pada kadar 50 peratus enrolmen
keseluruhan.

Bagi tujuan tersebut, kaedah yang digunakan adalah dengan mengehadkan
kapasiti murid di dalam kelas kepada 50 peratus daripada jumlah murid dalam kelas
tersebut. Justeru, sistem penggiliran murid hadir ke sekolah mengikut minggu akan
dilaksanakan.

Kaedah ini diguna pakai untuk semua kelas kecuali beberapa kumpulan murid
yang telah dinyatakan dalam portal KPM dan ini termasuklah murid di sekolah asrama
sepenuhnya dan murid di sekolah kurang murid. Kaedah penggiliran ini membolehkan
penjarakan fizikal dalam kelas yang lebih baik dan memudahkan pemantauan guru ke
atas murid. Ini juga bagi mengurangkan kesesakan sewaktu pergerakan masuk dan
penyuraian di sekolah.

Untuk maklumat Ahli Yang Berhormat, bagi kelas yang melaksanakan
penggiliran, murid di dalam kelas tersebut akan dibahagikan kepada dua kumpulan.
Dalam satu-satu minggu, hanya satu kumpulan saja yang akan hadir ke sekolah.
Manakala kumpulan yang satu lagi akan melaksanakan PdPR secara sendiri di rumah.

Sebagai contoh, kelas yang mempunyai 36 murid akan dibahagikan kepada dua
kumpulan iaitu kumpulan ‘A’ dan kumpulan ‘B’ dengan setiap kumpulan mempunyai 18
orang murid. Seramai 18 murid kumpulan ‘A’ akan hadir pada minggu pertama untuk
mengikuti PdP secara bersemuka. Manakala 18 murid kumpulan ‘B’ akan menjalani PAPR
secara sendiri.

Untuk minggu berikutnya, 18 murid kumpulan ‘B’ pula akan mengikuti PdP secara
bersemuka di sekolah dan 18 murid kumpulan ‘A’ tadi akan menjalani PdPR secara
sendiri. Kitaran penggiliran ini akan berterusan sehingga dimaklumkan oleh KPM kelak.

Untuk makluman Ahli Yang Berhormat, sebelum sekolah dibuka untuk PdP
bersemuka, guru akan menetapkan kumpulan murid dan giliran mereka untuk hadir ke
sekolah.

01020

Guru kemudiannya akan memaklumkan kepada setiap kumpulan murid tentang
persediaan yang perlu dilaksanakan semasa mereka menjalani PdPR secara sendiri atau
sebelum mereka hadir ke sekolah untuk PdP bersemuka. Bagi kumpulan murid yang
mengikuti PdPR secara sendiri, guru akan menjelaskan tentang aktiviti, latihan atau
