50 DR.23.09.2021

Aspirasi Keluarga Malaysia, Tuan Yang di-Pertua, dapat dilihat selari dan juga
bertepatan dengan Dasar Perpaduan Negara yang baru sahaja dilahirkan oleh
Kementerian Perpaduan Negara yang telah pun dilancarkan pada 15 April 2021 yang lalu
oleh mantan Yang Amat Berhormat Perdana Menteri yang menekankan, Tuan Yang di-
Pertua, tentang amalan-amalan nilai-nilai murni di kalangan masyarakat seluruh Malaysia
yang ada.

Selain daripada itu, Tuan Yang di-Pertua, Dasar Perpaduan Negara ini juga
merupakan dasar payung kepada agenda perpaduan nasional melalui Rangka Tindakan
(Blueprint) Perpaduan Nasional yang telah pun dibangunkan oleh kementerian bagi tahun
2021 hingga 2030. Ini juga perlu dilihat secara bersama bagi menjelaskan lagi langkah-
langkah strategik yang perlu diambil agar ia dapat menghasilkan impak secara langsung
kepada rakyat.

Tuan Yang di-Pertua, Kementerian Perpaduan Negara juga sedang
memuktamadkan Pelan Perpaduan Keluarga Malaysia yang bersifat inklusif melalui
penghayatan Rukun Negara dan juga di atas pembinaan sebuah masyarakat yang
harmoni dan sejahtera. Melalui Pelan Perpaduan Keluarga Malaysia yang sedang
dibangunkan oleh pihak kementerian ini, Tuan Yang di-Pertua, saya ingin memaklumkan
kepada Ahli Yang Berhormat, Pelan Perpaduan Keluarga Malaysia ini mempunyai aspirasi
iaitu:

(i) memahami konsep perpaduan dalam konteks Keluarga
Malaysia;

(ii) mewujudkan aspirasi perpaduan yang jelas untuk dicapai dalam
tempoh 10 tahun yang akan datang daripada tahun 2021 hingga
2030; dan

(iii) menggariskan anjakan strategi dan juga inisiatif-inisiatif baharu

yang bersasar dan komprehensif bagi merealisasikan aspirasi
perpaduan yang diharapkan.

Rangka yang sedang kita bangunkan di bawah Pelan Perpaduan Keluarga
Malaysia ini juga, Tuan Yang di-Pertua, akan memacu pelaksanaan strategi-strategi
dalam usaha untuk mencapai Dasar Perpaduan Negara yang telah pun ditetapkan melalui
tiga aspirasi penting iaitu:

(i) mengukuhkan perpaduan dan integrasi nasional berteraskan
kepada Perlembagaan Persekutuan dan Rukun Negara dalam
usaha kita untuk membina rakyat yang patriotik dan demokratik;

(ii) membentuk identiti nasional dengan semangat kekitaan,
prihatin, inklusif, saling menghormati dan = juga
bertanggungjawab; dan

(iii) melahirkan rakyat Malaysia yang akan membudayakan
perpaduan untuk kita terus mengukuhkan ekosistem perpaduan
itu.

Tuan Yang di-Pertua, penghasilan kesemua dokumen ini akan mengambil kira
pelbagai sudut. Saya tahu nanti Yang Berhormat Batu Kawan akan bangun, akan
bertanya tentang gender, tentang jurang generasi, tentang taraf ekonomi pendidikan yang
meletakkan Perlembagaan Persekutuan dan Rukun Negara sebagai asas kepada
pengukuhan perpaduan itu.

Saya juga ingin memaklumkan kepada Ahli-ahli Yang Berhormat, dalam hendak
memantapkan aspirasi yang saya nyatakan tadi, kementerian juga sedang
memuktamadkan Pelan NGO Rakan Perpaduan iaitu Friends of Unity bagi menyokong
pelaksanaan program perpaduan supaya ia dapat dibudayakan dalam kalangan keluarga
Malaysia. Bukan sahaja kepada usaha-usaha yang perlu kita laksanakan secara
berasingan dan bersendirian tetapi juga membawa pihak NGO, swasta dan sebagainya.
