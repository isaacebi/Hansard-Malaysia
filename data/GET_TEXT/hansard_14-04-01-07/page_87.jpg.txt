DR.23.09.2021 79

Malaysia dapat bersetuju dengan harga yang ditawar oleh
pasaran antarabangsa;

(ii) hala tuju industri adalah ke arah free market supaya Malaysia
berupaya bersaing dengan kompetitif di pasaran antarabangsa;
dan

(iii) keperluan untuk terus meningkatkan imej produk perkayuan

Malaysia di pasaran antarabangsa sebagai pengeluar kayu
tropika premium dan berkualiti tinggi.

Jadi dengan ini saya mengucapkan terima kasih kepada semua Ahli Yang
Berhormat yang telah membangkitkan pertanyaan. Saya berterima kasih dan akan terus
terutama Ahli-ahli Yang Berhormat yang prihatin terhadap isu-isu berkaitan ... negara. Jadi
itu sahaja, sekian terima kasih.

Tuan Ahmad Tarmizi bin Sulaiman [Sik]: Yang Berhormat Timbalan Menteri
boleh jawab secara lisan nanti ya yang ditanya.

Dato’ Sri Dr. Wee Jeck Seng: Ya.
Tuan Ahmad Tarmizi bin Sulaiman [Sik]: Jawab bertulis, bertulis ya.
Dato’ Sri Dr. Wee Jeck Seng: Ya, ya saya.

Dato' Sri Azalina Othman Said [Pengerang]: Terima kasih. Sekarang saya
menjemput Yang Berhormat Menteri Pelancongan, Seni dan Budaya. Masa 30 minit Yang
Berhormat.

4.22 ptg.

Menteri Pelancongan, Seni dan Budaya [Dato' Sri Hajah Nancy Shukri]:
Terima kasih Tuan Yang di-Pertua. Bismillahir Rahmanir Rahim. Assalamualaikum
warahmatullahi wabarakatuh.

Kain sutera kain kelingkam,
Molek dipakai jangan disimpan,
Pemanis kata ucapan salam,
Salam sejahtera saya ucapkan.

Mempelam berangan si asam paya,
Kuini dengan si buah rumbia,

Salam pelancongan salam budaya,
Sesi penggulungan saya bermula.

Assalamualaikum warahmatullahi wabarakatuh dan salam sejahtera. Tuan Yang
di-Pertua, saya sebenarnya tadi telah menerima nota daripada Tuan Yang di-Pertua.
Kalau Ahli-ahli Yang Berhormat yang telah berbahas tidak ada di Dewan, saya akan beri
jawapan bertulis ya.

Tuan Yang di-Pertua, terlebih dahulu saya ingin mengambil kesempatan ini untuk
merakamkan setinggi-tinggi penghargaan dan ucapan terima kasih kepada Ahli-ahli Yang
Berhormat yang telah berbahas dan menyentuh perkara-perkara di bawah tanggungjawab
Kementerian Pelancongan, Seni dan Budaya (MoTAC) semasa sesi perbahasan Usul
Menjunjung Kasih Titah Seri Paduka Baginda Yang di-Pertuan Agong di Dewan ini dari
14 hingga 21 September yang lalu.

Saya menghargai keprihatinan semua Ahli Yang Berhormat dan amat menghargai
cadangan serta pandangan yang telah diutarakan. Semua perkara yang dibangkitkan
kami di MoTAC ambil maklum dan ambil kira untuk terus menjalankan amanah yang
diberikan kepada kami. Insya-Allah pada hari ini saya akan memberi maklum balas
terhadap pertanyaan-pertanyaan yang telah dikemukakan oleh semua Ahli Yang
Berhormat yang berkenaan tetapi hanya menjawabnya di dalam Dewan kalau mereka
berada di dalam Dewan.
