82 DR.23.09.2021

tahun lepas saya ada menimbulkan usaha sama Arkib Negara dengan KPM pada waktu
2019 melalui UniSZA untuk mendigitalkan manuskrip-manuskrip di Arkib Negara dan
manuskrip Malaysiana, manuskrip Tanah Melayu dulu yang berada dalam negara dan di
luar negara. Apakah usaha ini masih diteruskan — itu soalan pertama.

Soalan kedua mungkin ini sudah masuk ke pelancongan kita tanyakan juga. Saya
lihat_ sudah mula banyak gelembung-gelembung pelancongan dibuka, walau
bagaimanapun bagi taman tema hiburan keluarga sehingga kini masih belum beroperasi
walaupun kita boleh kenakan SOP dan mereka boleh patuhi serta lebih mudah untuk
mereka ikuti berbanding dengan pelancongan kita yang buka di pantai, di sungai dan
sebagainya lebih sukar dikawal.

Akan tetapi, taman tema keluarga mungkin di kawasan-kawasan Fasa 2 , 3 dan
4 sudah boleh mula dibuka dan diberikan SOP yang ketat agar keluarga boleh kembali
berhibur dan juga para pengusaha boleh kembali berniaga dan juga untuk pekerja-pekerja
dapat kembali bekerja. Terima kasih Tuan Yang di-Pertua.

Dato’ Sri Hajah Nancy Shukri: Terima kasih Yang Berhormat sebenarnya soalan
Yang Berhormat pertama tadi itu adalah satu cadangan yang telah dikemukakan kepada
saya. Kalau saya tidak dapat bawa ke sini saya bagi secara bertulis.

Yang kedua, tadi mengenai taman tema, sebenarnya semuanya insya-Allah akan
diumumkan. Semalam baru sidang khas telah mengumumkan supaya kita akan buka
rentas negeri. Bukan lagi kita bercakap mengenai destinasi. Sebenarnya saya telah
mengemukakan destinasi-destinasi tertentu untuk dibuka pada 1 Oktober. Namun oleh
kerana terlalu banyak daripada segi permintaan oleh negeri-negeri lain maka sidang
semalam telah memutuskan supaya — oleh kerana ramai yang hendak meminta
pelancongan ini dibuka untuk rentas negeri. Juga ada mengatakan melancong boleh
jumpa orang tua, tidak boleh.

Jadi kerana itu, sidang telah memutuskan supaya rentas negeri dibenarkan
apabila 90 peratus daripada populasi di seluruh negara ini divaksinasikan. Jadi ini kalau
melihat pada data telah dikongsikan oleh pihak Kementerian Kesihatan Malaysia kepada
kami ia tidaklah nampak begitu jauh lagi Yang Berhormat. Jadi, tidak lagi timbul negeri
mana atau pun destinasi mana yang buka.

Cuma yang theme park insya-Allah mungkin pada masa terdekat juga akan
diumumkan. Kita kalau sudah dibuka semuanya ini insya-Allah theme park juga akan
diumumkan pada masa yang terdekat. Tadi Yang Berhormat menyentuh mengenai
kerjasama kolaborasi dengan pihak universiti kalau tidak silap sebab masa ini PdPR.
Sebenarnya ada cadangan mengadakan gelembung pelancongan Pulau Pangkor dan
juga mengenai apa yang disentuh oleh Yang Berhormat tadi bersama dengan
Kementerian Pendidikan. Kita sudah sebenarnya — program-program sudah pun berlaku
selama ini. Sudah pun dijalankan bersama dengan pihak-pihak kementerian dengan Arkib
Negara juga malah dengan Muzium Negara kita.

Dr. Maszlee bin Malik [Simpang Renggam]: Soalannya apakah akan diteruskan
Yang Berhormat Menteri.

Dato’ Sri Hajah Nancy Shukri: Memang pun, memang pun — akan diteruskan
insya-Allah.

Dr. Maszlee bin Malik [Simpang Renggam]: Diteruskan ya? Terima kasih.

Dato’ Sri Hajah Nancy Shukri: Terima kasih Yang Berhormat di atas minat
tersebut. Ada lagi juga cadangan daripada Yang Berhormat Balik Pulau ini, dia memang
minat betul. Oleh sebab kita ada masa Tuan Yang di-Pertua gunakan masa ini. Ini
merupakan cadangan rangka pelancongan secara agresif dan strategik bagi
meningkatkan kembali keyakinan pelancong melalui digitalisasi. Jadi, perkara yang
dicadang oleh Yang Berhormat Balik Pulau adalah sebenarnya perkara yang dirancang
dan dilaksanakan oleh MOTAC dan Tourism Malaysia yang diketahui olehnya semasa
beliau memegang portfolio kementerian ini juga.

Ketika berbahas, ia adalah satu cadangan Yang Berhormat dan cadangan itu
sebenarnya telah pun MOTAC penah maklumkan kepada Dewan ini bahawa ia telah
