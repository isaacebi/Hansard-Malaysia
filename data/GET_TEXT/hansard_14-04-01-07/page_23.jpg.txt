DR.23.09.2021 15

dan juga pengajaran pelajar-pelajar di pengajian tinggi dalam konteks kita berada dalam
situasi seperti ini.

Untuk makluman Yang Berhormat Batang Lupar, Kementerian Pengajian Tinggi
sentiasa prihatin terhadap kebajikan dan kesejahteraan pelajar dalam usaha kami
melaksanakan pengajaran dan pembelajaran dalam talian ataupun PdPT dengan
berkesan. Dalam hubungan ini, pihak kementerian telah mengambil beberapa langkah
untuk menambah baik kaedah pembelajaran secara maya yang mana antaranya pertama,
kita telah pun membuat pengukuhan infrastruktur ICT dengan menambah baik liputan
Internet, penawaran pelan data yang berpatutan serta sumbangan peranti yang
berasaskan kepada pelajar yang memerlukan.

Selain daripada itu, untuk menjamin bahawasanya keberkesanan pembelajaran
secara PdPT ini dapat dilaksanakan dan memberi kesan yang baik kepada pelajar, KPT
juga telah berkolaborasi dengan Suruhanjaya Komunikasi dan Multimedia dan juga
Kementerian Pembangunan Luar Bandar untuk mengguna pakai kemudahan-kemudahan
pusat Internet di bawah seliaan kementerian masing-masing.

Untuk makluman Yang Berhormat, terdapat sebanyak lebih kurang 871 buah
pusat Internet desa ini dan juga 191 buah Komuniti Desa di bawah Kementerian
Pembangunan Luar Bandar. Ini adalah merupakan salah satu daripada inisiatif penting
dalam usaha untuk memastikan bahawasanya permasalahan penggunaan capaian
Internet, penggunaan Internet, pembelajaran secara maya ini dapat dilaksanakan dengan
berkesan di kawasan-kawasan luar bandar.

Bagi memastikan bahawasanya dalam keadaan ini, pihak KPT juga telah pun
membuat dalam konteks KPT sendiri, telah membuat penyediaan panduan pengendalian
PdPT semasa pandemik kepada semua IPT oleh agensi kelayakan melalui Agensi
Kelayakan Malaysia ataupun MQA.

Keempat, bagi memastikan bahawasanya kursus-kursus yang dilaksanakan itu
dapat diserasikan dengan keadaan pandemik ini maka KPT ataupun IPT telah pun
dibenarkan untuk mengubah pelaksanaan PdP masing-masing terutamanya yang secara
bersemuka dan tidak boleh digantikan dengan kaedah dalam talian ke minggu
pembelajaran atau semester lain. IPT juga diberi fleksibiliti menggantikan latihan industri
dengan alternatif lain yang bersesuaian seperti industri base project, problem base
project, topical study atau pun research project.

Kelima, pelaksanaan pendekatan pensyarah cekap pembelajaran teratur oleh
politeknik dan kolej komuniti yang mana melalui pendekatan ini kita mengharapkan setiap
pensyarah berpeluang menjalani pelbagai latihan PdPT untuk memastikan teknik
penyampaian dalam talian mereka dapat dilaksanakan dengan berkesan.

Dalam konteks yang lain juga, penyediaan learning management system ataupun
LMS secara teknikalnya bagi membantu pelaksanaan pembelajaran dalam talian telah
pun dilaksanakan dan LMS ini secara langsung dipantau untuk memastikan ia beroperasi
secara optimum.

Terakhir Tuan Yang di-Pertua dan juga Ahli-ahli Yang Berhormat, pihak KPT juga
telah memperkenalkan pelaksanaan kalendar akademik yang fleksibel bagi menangani
keperluan melaksanakan kerja amali bersemuka yang terganggu. Tempoh pelaksanaan
kalendar akademik telah pun dilanjutkan menjangkau lebih daripada 14 minggu. Pihak
KPT yakin melalui pelaksanaan semua inisiatif yang telah dinyatakan sebentar tadi ia
diharap akan dapat mampu memastikan elemen pengajaran dan pembelajaran di IPTA
tidak akan terhenti sebagaimana yang sepatutnya. Terima kasih.

Tuan Yang di-Pertua: Terima kasih. Soalan tambahan satu. Silakan.

Dato Sri Hajah Rohani binti Abdul Karim [Batang Lupar]: Soalan tambahan.
Bagaimanakah tahap kesihatan mental pelajar IPT dipantau dari semasa ke semasa
selain pencapaian akademik mereka yang menjadi ukuran penilaian? Terima kasih.

Tuan Yang di-Pertua: Terima kasih. Silakan Yang Berhormat.
