DR.23.09.2021 133

amanah Kanun Keseksaan 574 di mana kesalahan-kesalahan tersebut merupakan
kesalahan ditetapkan iaitu prescribed offence di bawah Akta 694 juga iaitu kanun diselidiki
oleh pihak SPRM.

Tidak terhad kepada Akta 694 dan Akta 574, siasatan kes ini juga akan turut
mempertimbangkan kesalahan-kesalahan di bawah Akta Pencegahan Pengubahan
Wang Haram, Pencegahan Pembiayaan Keganasan dan Hasil Daripada Aktiviti Haram
2001 [Akta 613]. Standard operating procedure (SOP) SPRM menetapkan kesegeraan
yang munasabah diberi kepada pelaksanaan penyiasatan kes ini. Berhubung dengan itu,
SPRM telah pun mengambil tindakan segera memulakan penyiasatan kes ini dan
menangkap ketiga-tiga pegawai berkenaan termasuk menahan reman mereka bagi
membantu pelengkapan kertas siasatan.

Siasatan kes ini masih berjalan dan SPRM akan memastikan siasatan berjalan
secara telus dan profesional serta tidak berkompromi untuk melindungi mana-mana
pegawai yang terlibat dalam sebarang perbuatan jenayah. Bukan menjadi satu perkara
yang luar biasa bagi sesuatu agensi penguatkuasaan menjalankan penyiasatan terhadap
pegawainya sendiri asalkan dimaktubkan di bawah bidang kuasa agensi masing-masing.

Dalam hal ini, apabila first information report diterima oleh SPRM, adalah menjadi
kewajipan kepada SPRM untuk menjalankan siasatan tanpa kelengahan. Dalam tempoh
siasatan bermula sehingga reman tamat, tiada sebarang laporan polis yang dibuat oleh
mana-mana pihak. Hanya selepas isu ini dibangkitkan oleh Yang Berhormat di dalam
Dewan yang mulia ini, barulah pihak yang membuat laporan polis.

SPRM adalah sebuah agensi penguat kuasa undang-undang yang turut tertakluk
kepada prinsip kedaulatan undang-undang (rules of law) dalam melaksanakan fungsi-
fungsi yang dipertanggungjawabkan ke atasnya. Oleh itu, semua pihak terus mempunyai
keyakinan berterusan ke atas kewibawaan SPRM dalam mengendalikan kes ini.
Mekanisme semak dan imbang di dalam struktur SPRM melalui tiga jawatankuasa
pemantau bebas iaitu Lembaga Penasihat Pencegahan Rasuah (LPPR), Jawatankuasa
Aduan (JKA) dan Panel Penilai Operasi (PPO) yang diwujudkan sama ada melalui
peruntukan undang-undang di bawah Akta 694 mahupun secara pentadbiran akan turut
memastikan pelaksanaan penyiasatan kes ini oleh SPRM secara telus, bebas dan
profesional.

Semua pihak perlu bersabar dan perlu yakin kepada SPRM dan siasatan kes ini
supaya kertas siasatan yang lengkap dapat dikemukakan kepada Pejabat Peguam
Negara untuk kajian serta keputusan mereka yang terlibat dapat dibawa ke muka
pengadilan dalam masa yang terdekat Tuan Yang di-Pertua.

Tuan Gobind Singh Deo [Puchong]: Mohon penjelasan. Terima kasih Tuan
Yang di-Pertua, terima kasih Yang Berhormat Menteri. Yang Berhormat, saya dengar
jawapan yang diberikan tetapi kalau kita lihat kepada prescribed offence di dalam akta
MACC, ia tidak merangkumi kesalahan di bawah seksyen 379 Kanun Keseksaan.
Seksyen 379 itu berkaitan dengan kes curi. Jadi soalannya, kenapa walaupun ia tidak di
dalam bidang kuasa akta tersebut, masih ia disiasat oleh pihak SPRM? Itu satu.

Keduanya Yang Berhormat Menteri, sudah cukup jelas bahawa dalam kes ini, ada
juga tohmahan dibuat bahawa sebenarnya kes ini melibatkan pegawai kanan sekali di
dalam SPRM iaitu Datuk Seri Azam bin Baki. Jadi dalam keadaan tersebut, bukankah ia
melibatkan satu konflik di mana sebagai Ketua SPRM, beliau ada kuasa terhadap
pegawai-pegawai yang terlibat. Jadi, beliau ada dalam kedudukan untuk dengan izin, to
interfere ataupun masuk campur dalam hal-hal siasatan?

02010

So, Yang Berhormat Menteri, we must make a choice. Kalau kita hendak siasat di
bawah Akta SPRM which | say cannot be done because it is a case of theft that is
supposed to be dealt with the police dengan izin. Kalau kita hendak teruskan melalui
SPRM, bukankah perlu untuk kita juga meminta supaya Ketua Pesuruhjaya SPRM, Datuk
Seri Azam bin Baki meletak ataupun direhatkan sementara siasatan ini berlangsung
supaya tidak ada sebarang unsur-unsur campur tangan di dalam siasatan ataupun
sebarang unsur tekanan yang dibawa terhadap mana-mana pegawai yang menjadi saksi
