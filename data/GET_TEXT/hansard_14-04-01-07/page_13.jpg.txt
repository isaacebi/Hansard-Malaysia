DR.23.09.2021 5

tugasan yang perlu dilaksanakan berdasarkan topik yang akan dipelajari. Di samping itu
guru akan turut memberi sumber rujukan yang boleh digunakan oleh murid semasa
pembelajaran di rumah. Ini membolehkan murid mengikuti aktiviti pembelajaran melalui
TV Pendidikan, rakaman video, Pelantar DELIMa serta SumberKU.

Guru juga boleh memberi tugasan untuk murid membuat buku skrap, projek
mudah, aktiviti amali mudah atau membaca buku, modul, buku teks dan nota. Tugasan ini
akan disemak oleh guru apabila murid kembali ke sekolah pada minggu berikutnya. Bagi
kumpulan murid yang mengikuti PdP secara bersemuka, selain daripada mengajar topik
yang berkaitan, guru juga akan menjelaskan kepada murid tentang persediaan yang perlu
dibuat sewaktu mereka berada di rumah untuk PdPR secara sendiri pada minggu
berikutnya.

Bagi memastikan keberkesanan pendekatan ini, guru akan merancang dan
melaksanakan topik pembelajaran dengan mengambil kira baki kandungan kurikulum
mata pelajaran yang ditetapkan dan penguasaan pembelajaran murid sepanjang tempoh
penggiliran dilaksanakan. Guru boleh melaksanakan aktiviti pemulihan atau pengukuhan
bergantung kepada keupayaan murid. Bagi memastikan PdP secara penggiliran ini dapat
dilaksanakan dengan baik, KPM telah menyediakan Manual Pengoperasian, Pengajaran
dan Pembelajaran secara penggiliran secara panduan kepada pengetua, guru besar,
guru, murid dan ibu bapa serta penjaga. Sekian, terima kasih.

Tuan Yang di-Pertua: Terima kasih. Soalan tambahan satu.

Tuan Sim Tze Tzin [Bayan Baru]: Terima kasih Tuan Yang di-Pertua, soalan
tambahan. Saya nampak bahawa kementerian selalunya mengumumkan sesuatu tetapi
akhirnya perincian itu tidak sampai ke bawah dan ia menimbulkan banyak persoalan dan
kekeliruan terutamanya kepada para guru dan juga ibu bapa. Ratusan ribu orang ibu bapa
sekarang keliru tentang isu ini. Jadi soalan tambahan saya, daripada penjelasan Yang
Berhormat Menteri ia nampak seolah-olah satu minggu belajar, lepas itu satu minggu cuti
kerana PdPR sendiri. Saya nampak bahawa dia on paper very good, bagus, tetapi realliti,
murid-murid atau pelajar-pelajar, mungkin mereka akan cuti. Dia tidak buat sesuatu. Ini
soalan yang serius.

Kedua, soalan kedua adalah tentang opsyen. Ibu bapa yang ambil opsyen tidak
pergi ke sekolah. Maka mereka tidak hadir ke PdP bersemuka dan mereka tidak ada —
kerana yang minggu yang lepas itu merupakan PdPR sendiri, maka murid yang
mengambil opsyen tidak ke sekolah, langsung tidak ada persekolahan. Jadi ini isu yang
saya minta Yang Berhormat Menteri jawab. Terima kasih.

Datuk Dr. Radzi bin Jidin: Terima kasih Yang Berhormat Bayan Baru. Pertama
sekali seperti mana yang dijelaskan oleh kementerian, apabila kita unumkan pembukaan
semula sekolah tempoh hari, semangat di sebalik pembukaan semula sekolah ini adalah
untuk mengembalikan murid kepada sistem persekolahan secara bersemuka. Dalam
konteks ini kita telah melalui satu tempoh yang panjang, satu tempoh yang amat sukar
bermula dari tahun 2020 dan ini menghampiri akhir tahun 2021, sekolah telah ditutup
untuk tempoh yang agak lama.

Oleh sebab itu apabila kita adakan sesi libat urus bersama pelbagai pihak
termasuklah ibu bapa, guru, pentadbir sekolah dan juga wakil-wakil daripada Kesatuan
Perguruan, kita telah bincang secara mendalam berkaitan dengan cadangan yang
dikemukakan. Berdasarkan apa yang kita maklumkan sebentar tadi, perkara ini dibuat
dengan mengambil kira pelbagai faktor.

Pertama sekali ingin saya jelaskan bahawa kita sedar di luar sana dalam konteks
pembukaan sekolah yang lepas, apabila kita buka sekolah pada bulan Mac tahun ini, apa
yang berlaku kita lihat ibu bapa berkata dan masyarakat melihat bahawa keadaan dalam
sekolah itu agak selamat. Okey, tersusun tetapi apabila keluar di luar sekolah, terlalu
ramai, terlalu banyak kesesakan yang berlaku. Maka kita duduk dan memperincikan, apa
pendekatan yang terbaik terutamanya mengambil kira Delta Varian dan sebab itu kita
bincang, kita kurangkan jumlah murid di dalam kelas kepada separuh.

Dalam konteks ini tadi, apa yang kita tekankan, semangatnya adalah kembalikan
murid ini ke sekolah. Kita perlu ingat dalam konteks Kementerian Pendidikan ada lebih
