80 DR.23.09.2021

Pertama ialah Yang Berhormat Kuala Selangor. Ada di dalam Dewan? Kalau tidak
ada di dalam Dewan, saya terus ke Yang Berhormat Jerlun, ada di dalam Dewan? Tidak
ada. Yang Berhormat Kulim Bandar Baharu? Tidak ada. Yang Berhormat Kota Belud?
Ramai juga yang tidak ada ya. Yang Berhormat Balik Pulau mesti ada kan? Okey, Yang
Berhormat Balik Pulau.

Dato’ Sri Azalina Othman Said [Pengerang]: Terima kasih Yang Berhormat
Balik Pulau. Silakan Yang Berhormat Menteri.

Dato' Sri Hajah Nancy Shukri: Okey, kita pergi ke isu yang telah dikemukakan
oleh Yang Berhormat Balik Pulau. Yang Berhormat Balik Pulau turut menyentuh mengenai
usaha merancakkan industri batik dan kraf demi memelihara kewujudan batik.

Tuan Yang di-Pertua, untuk makluman, usaha membangun dan memperkasakan
perusahaan kraf bagi menyokong dan memulihkan semula industri kraf negara sentiasa
dilaksanakan oleh MoTAC terutama menerusi agensi kami iaitu Kraftangan Malaysia.
Sehingga 31 Ogos 2021, terdapat 6,220 orang usahawan kraf berdaftar di mana seramai
771 orang adalah merupakan usahawan kraf batik. Bilangan usahawan batik ini adalah
meningkat jika dibandingkan dengan tahun lalu. Pada tahun 2020 terdapat seramai 749
orang usahawan kraf batik daripada sejumlah 6,042 orang usahawan kraf berdaftar.

Data ini menunjukkan penambahan bilangan usahawan kraf batik. Memang benar
bahawa ada usahawan kraf batik telah tukar kekal dan tidak lagi berada dalam industri
batik. Namun ia hanya membabitkan jumlah yang kecil. Menceburi bidang baru
merupakan antara faktor utama pihak yang berkenaan membuat demikian. Data ini boleh
memberi indikator yang baik dan meyakinkan kita bahawa usahawan dan industri kraf
batik dapat dipelihara dan mampan. Usahawan kraf batik ini telah berjaya menjana hasil
pendapatan sebanyak RM30.6 juta sehingga 31 Ogos 2021 dan RM70.8 juta pada tahun
2020. Saya kongsikan juga di sini maklumat tambahan untuk Yang Berhormat Balik Pulau
iaitu mengenai program pembangunan kemahiran komuniti kraf.

Tuan Muhammad Bakhtiar bin Wan Chik [Balik Pulau]: Sebelum itu Yang
Berhormat Menteri, boleh saya mencelah mengenai batik tu?

Dato’ Sri Hajah Nancy Shukri: Ya.

Tuan Muhammad Bakhtiar bin Wan Chik [Balik Pulau]: Kalau kita lihat pada
tahun 2019 ada disyorkan supaya Dewan Rakyat boleh membenarkan Ahli-ahli Parlimen
memakai batik pada hari Khamis. Masa itu Tuan Yang di-Pertua Dewan Rakyat telah pun
setuju secara dasar. Saya harap kalau ini dapat diteruskan oleh kementerian Yang
Berhormat Menteri MoTAC supaya kita semua hari Khamis macam hari ini memakai batik
supaya dapat macam seolah-olah kita memberi sokongan moral kepada pengusaha-
pengusaha batik. Kalau di Indonesia memang dibolehkan memakai batik dalam Dewan
Parlimen mereka. Kalau di negara kita, kalau kita membuat macam itu, seolah-olah kita
memberi satu indikator ataupun satu simbol menyokong usahawan batik. Terima kasih.

Dato’ Sri Hajah Nancy Shukri: Terima kasih Yang Berhormat.

Tuan Ahmad Tarmizi bin Sulaiman [Sik]: Setuju Yang Berhormat Balik Pulau,
setuju. Sik bersetuju.

Dato’ Sri Hajah Nancy Shukri: Saya teringat saya juga berada di dalam Dewan.
Saya mengharapkan pihak Parlimen akan mengambil kira semua ini dan membenarkan
kita secara bertulis untuk membantu semua pengusaha batik. Terima kasih Yang
Berhormat Balik Pulau.

Dato’ Sri Azalina Othman Said [Pengerang]: Nanti saya beritahu Tuan Yang di-
Pertua, kain pelikat, kain songket hendak juga Yang Berhormat?

Dato’ Sri Hajah Nancy Shukri: Saya nampak Tuan Yang di-Pertua pun sudah
buat baru yang dia punya robe itu ada gunakan kraf tangan untuk membantu. Mungkin itu
satu permulaannya, insya-Allah batik kalau dibenarkan kita bolehlah. Terima kasih, Yang
Berhormat Balik Pulau.

Ini saya hendak kongsikan mengenai Program Pembangunan Kemahiran
Komuniti Kraf. Bagi memastikan usahawan kraf khususnya bidang batik agar terus
