DR.23.09.2021 23

yang real. Saya ingin menyebutkan di sini kerana tadi juga ada dibangkitkan oleh Yang
Berhormat Kulim-Bandar Baharu bertanya kepada Kementerian Pendidikan.

Saya berikan sedikit penjelasan. Bahawa memang benar ada enam buah negeri
yang pencapaian 4Gnya agak- secara relatifnya jauh lebih rendah dari kebanyakan negeri
lain. Walaupun pencapaian liputan 2G yang agak rendah frekuensinya agak baik. Negeri-
negeri ini yang kurang daripada 95 peratus, ertinya ada lima peratus atau lebih kawasan
yang belum lagi sampai khidmat /ong term evolution (LTE) adalah pertama Kedah, kedua
Kelantan, ketiga Negeri Sembilan, keempat Pahang pada 90.25 peratus sahaja, Perak
94.81 peratus, kemudian Terengganu 94.22 peratus, Sabah cuma 83.48 peratus, agak
jauh dan juga Sarawak sebanyak 80.4 peratus.

Maka dalam perancangan kita, digital divide dan gap perlu segera dirapatkan.
Oleh sebab itu, bajet diberikan kepada negeri-negeri yang kesenggangan itu begitu
ketara. Jadi apa Yang Berhormat sebutkan tadi, memang benar cuma untuk Yang
Berhormat mengambil tindakan proaktif. Kementerian ada perkenalkan, baru sahaja kita
melancarkan pada bulan Julai lepas JENDELA Map.

Dalam JENDELA Map, Yang Berhormat boleh masuk ke situ untuk— kerana ini
menjadi sumber untuk kita mendapatkan maklumat daripada orang ramai. Cloud sourcing
supaya kita dapat segera memberikan khidmat berdasarkan aduan-aduan dan permintaan
orang ramai. Jadi saya syorkan supaya Ahli-ahli Parlimen dapat masuk ke JENDELA Map,
https://jendela.my supaya dapat lihat update terkini di kawasan-kawasan itu dan kalau ada
pengesyoran-pengesyoran boleh maklumkan di situ. Ini kerana kita juga ada program
untuk memberikan khidmat memperbaiki services di tempat-tempat tersebut.

Saya juga akui, ya betul dalam bandar juga memang ada sesetengah kata blind
spot, sesetengah kata grey spot, brown spot dan sebagainya kerana keadaan ini Yang
Berhormat kita harus faham ia sentiasa berubah-ubah. Sebuah kawasan asalnya ada,
tiba-tiba naik sebuah bangunan tinggi, terselindung, maka akan berlaku brown spot, grey
spot saya pun tidak berapa faham sangat istilah-istilah teknologi ini. Maka service provider
dikehendaki dari semasa ke semasa upgrade fasiliti-fasiliti mereka ataupun membuat
pengubahsuaian-pengubahsuaian yang berterusan.

Jadi cara yang terbaik ialah bagi pengguna yang mengalami pengalaman yang
sedemikian, untuk melaporkan supaya tindakan-tindakan boleh diambil sama ada oleh
kementerian, SKMM ataupun juga telco services. Jadi, saya ucap terima kasih, saya
faham perkara ini sangat mencabar dan teknikal tetapi komitmen kerajaan macam itulah
saya tegaskan tadi, kita akan lakukan yang terbaik. Sila Yang Berhormat.

Tuan Yang di-Pertua: Maaf Yang Berhormat Teluk Intan sudah lama tunggu,
Yang Berhormat Muar. Silakan.

Tuan Nga Kor Ming [Teluk Intan]: Terima kasih Tuan Yang di-Pertua, terima
kasih juga kepada Yang Berhormat Menteri atas jawapan yang panjang lebar tadi. Saya
ada dua soalan tambahan.

Pertama, apakah langkah yang akan dilakukan oleh pihak kerajaan untuk
memastikan khidmat jalur lebar berkelajuan tinggi termasuk UniFi dibekalkan kepada
setiap kawasan perumahan. Memandangkan kemudahan internet, khususnya pada era
post-pandemic ini merupakan satu kemudahan ikhtisas yang cukup penting, sama taraf
dengan bil elektrik dan juga perkhidmatan air, ini soalan pertama.

Kedua, spektrum 5G sepatutnya menjadi aset strategik negara yang amat
penting. Bolehkah Yang Berhormat Menteri beritahu kepada Dewan yang mulia ini,
apakah rasional kerajaan memberikan projek bernilai RM11.5 bilion, projek 5G nasional
kepada syarikat Ericson. Ini kerana, pihak kami juga difahamkan, jika dibandingkan
dengan harga, kecanggihan teknologi, syarikat lain termasuk Huawei sebenarnya
mempunyai kelebihan. Maka, boleh tidak Yang Berhormat Menteri terangkan kepada
Dewan yang mulia ini, apakah rasionalnya projek strategik nasional ini diberikan kepada
syarikat Ericson. Sila, terima kasih.

Tuan Yang di-Pertua: Terima kasih.
