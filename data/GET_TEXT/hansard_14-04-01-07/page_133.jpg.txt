DR.23.09.2021 125

Ahli Yang Berhormat dan Tuan Yang di-Pertua, Kerajaan Persekutuan sentiasa
prihatin dengan nasib yang melanda mangsa-mangsa banjir dan rasa tanggungjawab itu
ditunjukkan dengan memberikan peruntukan bantuan wang ihsan kepada setiap ketua isi
rumah yang terjejas. Untuk tahun ini sahaja, Yang Berhormat Baram, RM214,000 bentuk
wang ihsan telah diperuntukkan kepada Sarawak.

Saya mempunyai berita baik dan mungkin Yang Berhormat semua mungkin
sudah dengar juga bahawa Yang Amat Berhormat Perdana Menteri pada 13 September
2021 telah bersetuju menaikkan kadar bantuan wang ihsan yang tidak pernah dinaikkan
semenjak tahun 2006 daripada RM500 kepada RM1,000 bagi setiap ketua isi rumah yang
terjejas dengan bencana. [Tepuk] Terima kasih Yang Amat Berhormat Perdana Menteri.

Saya terus beralih kepada soalan-soalan yang dibangkitkan berkaitan
Suruhanjaya Perkhidmatan Awam. Yang Berhormat Tebrau— Yang Berhormat Tebrau?

Timbalan Yang di-Pertua [Dato’ Mohd Rashid Hasnon]: Yang Berhormat
Tebrau tiada.

Datuk Mastura binti Tan Sri Dato’ Mohd Yazid: Tidak ada? Boleh saya...
Timbalan Yang di-Pertua [Dato’ Mohd Rashid Hasnon]: Bertulis.

Datuk Mastura binti Tan Sri Dato’ Mohd Yazid: Jawab secara bertulis ya?
Sebab saya ada dua minit lagi dan ada satu pengumuman yang penting juga. Yang
Berhormat Segambut.

Timbalan Yang di-Pertua [Dato’ Mohd Rashid Hasnon]: Ada.

Datuk Mastura binti Tan Sri Dato’ Mohd Yazid: Mengenai pembukaan kaunter-
kaunter kerajaan ya. Untuk makluman Yang Berhormat, perkhidmatan kaunter kerajaan
telah mula dibuka pada 13 Mei 2020 bagi perkhidmatan penting dan mendesak tertakluk
kepada pematuhan ketat SOP dan juga kawalan keselamatan.

Selaras dengan peningkatan kadar vaksinasi serta pembukaan lebih banyak
sektor ekonomi, kadar kehadiran ke pejabat serta pengoperasian perkhidmatan kaunter
telah dipertingkatkan mulai 1 Julai 2021, Yang Berhormat, khususnya kepada
perkhidmatan yang tidak boleh dilaksanakan secara atas talian. Pengoperasian kaunter
kerajaan adalah tertakluk kepada Garis Panduan Pengoperasian Pejabat Kerajaan di
bawah Pelan Pemulihan Negara yang dikuatkuasakan mulai 17 September 2021. Arahan
ini masih lagi berjalan tertakluk kepada keputusan daripada pihak Majlis Keselamatan
Negara dan arahan dari semasa ke semasa daripada kerajaan.

Dalam mengambil kira pengoperasian kaunter kerajaan, isu keselamatan petugas
kerajaan perlu diambil kira memandangkan mereka juga turut terdedah kepada ancaman
COVID-19. Oleh itu, sebarang keputusan untuk membuka kaunter kerajaan turut perlu
mengambil kira nasihat yang diberikan oleh MKN.

Yang Berhormat Jerai?
Timbalan Yang di-Pertua [Dato’ Mohd Rashid Hasnon]: Tidak ada.

Datuk Mastura binti Tan Sri Dato’ Mohd Yazid: Tidak ada ya? Yang Berhormat
Kota Belud ada? Izinkan saya beralih kepada agensi iaitu Unit Penyelarasan Pelaksanaan
(ICU). Terdapat dua isu yang telah dibangkitkan.

Yang Berhormat Kota Belud pada 20 September mencadangkan bahawa
sekarang adalah masa yang sesuai untuk membuat data collection untuk eKasih dan
memohon supaya kerajaan menerima permohonan bantuan yang dibuat oleh pemimpin
masyarakat di setiap lapisan termasuk Ahli Parlimen dan ADUN untuk memudahkan
proses pengambilan data.

Untuk makluman Ahli Yang Berhormat, kerajaan telah membangunkan sistem
eKasih sebagai pangkalan data kemiskinan nasional yang bertujuan untuk mendaftarkan
golongan miskin di Malaysia dan mengklasifikasikan kepada kategori miskin tegar atau
miskin berdasarkan pendapatan garis kemiskinan (PGK). Golongan bersasar yang
dibanci juga adalah berdasarkan maklumat yang diterima, Yang Berhormat, daripada
pelbagai pihak seperti Ahli-ahli Yang Berhormat Ahli Parlimen, Ahli-ahli Yang Berhormat
