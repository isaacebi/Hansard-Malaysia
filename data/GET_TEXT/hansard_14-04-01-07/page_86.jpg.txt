78 DR.23.09.2021

ke Pusat Geospatial Negara untuk tujuan penyelarasan data
nasional;

(ii) mengehadkan keluasan penanaman kelapa sawit seluruh negara
dengan penetapan sasaran seluas 6.5 juta hektar sahaja;

(iii) melaksanakan larangan penanaman baharu sawit di atas
kawasan baharu tanah gambut dan penetapan syarat serta
peraturan yang lebih ketat terhadap tanaman sawit di kawasan
tanah gambut sedia ada; dan

(iv) | melaksanakan larangan penukaran guna tanah Hutan Simpan
Kekal (HSK) bagi aktiviti penanaman sawit atau tanaman
pertanian lain.

Pelaksanaan polisi ini adalah penting bagi meyakinkan pihak luar terhadap
ketelusan negara dan menguruskan aktiviti penanaman sawit dengan mampan tanpa
pengabaian kepentingan alam sekitar. Perkara ini juga telah dan sering kali diuar-uarkan
dalam pelbagai platform antarabangsa dan tempatan termasuklah misi-misi ekonomi ke
luar negara, mesyuarat bersama pihak berkepentingan, seminar dan bengkel serta lain-
lain platform yang bersesuaian. Walau bagaimanapun, pelaksanaan kepada polisi ini
memerlukan komitmen dan sokongan daripada pelbagai pihak terutamanya kerajaan
negeri, kKementerian dan agensi yang berkaitan daripada Kerajaan Persekutuan dan
penggiat industri.

Tuan Yang di-Pertua, isu kedua yang dibangkitkan oleh Yang Berhormat Bentong
adalah berkaitan pengeksportan kayu balak dan saranan supaya menyekat eksport kayu
gergaji serta-merta. Pengeksportan kayu balak telah dilarang bermula pada tahun 1972
untuk 10 spesies dan diikuti pada tahun 1985 untuk larangan sepenuhnya sehingga ke
hari ini berdasarkan Akta Lembaga Perindustrian Kayu Malaysia (Pemerbadanan) 1973
[Akta 105]. Usaha ini adalah bagi menjamin kegunaan dan keperluan dalam negara.
Pengeksportan hanya dibenarkan untuk kayu gergaji. Ini kerana pembekalan kayu gergaji
untuk kegunaan industri tempatan adalah mencukupi dan hanya sebahagian
diperuntukkan untuk tujuan eksport. Pengeksportan kayu gergaji ini perlu disertakan
dengan dokumen pemeringkatan kayu berdasarkan gred yang ditentukan oleh Malaysian
Grading Rules (MGR) merupakan dokumen standard pemeringkatan kayu yang diiktiraf di
seluruh dunia.

01620

Pengeksportan dilakukan selepas mempertimbangkan keperluan penggunaan
tempatan dan tertakluk kepada perintah ses serta kelulusan berdasarkan kuota yang telah
ditetapbkan bagi mengutamakan keperluan tempatan. Lembaga Perindustrian Kayu
Malaysia (MTIB) di bawah kementerian telah menguatkuasakan kuota eksport kayu
gergaji secara tahunan bagi spesies kayu getah bergergaji. Pelaksanaan kuota eksport
tahunan ini adalah...

Dato' Sri Azalina Othman Said [Pengerang]: Yang Berhormat.
Dato’ Sri Dr. Wee Jeck Seng: Sedikit lagi.
Dato’ Sri Azalina Othman Said [Pengerang]: Panjang lagi ke?

Dato’ Sri Dr. Wee Jeck Seng: Sedikit lagi. Pelaksanaan kuota eksport tahunan
ini adalah bertujuan untuk mengawal eksport KGB bagi memastikan bekalan KGB terjamin
untuk kegunaan industri pemprosesan hiliran tempatan terutama sektor pembuatan
perabot.

Seterusnya berkaitan saranan Yang Berhormat Bentong untuk menyekat eksport
kayu gergaji secara serta-merta. Pihak kementerian ambil maklum akan saranan ini
namun kewajaran hal ini perlu diperhalusi dengan mengambil kira faktor-faktor seperti
berikut:

(i) penurunan harga kayu gergaji yang akan merencatkan
pertumbuhan ekonomi melainkan industri bernilai tambah di
