134 DR.23.09.2021

dan sebagainya khususnya memandangkan Ketua Pesuruhjaya SPRM ini ada kuasa
yang cukup luas terhadap pegawai-pegawai SPRM. Itu soalan saya. Terima kasih.

Tuan Ahmad Fahmi bin Mohamed Fadzil [Lembah Pantai]: Lembah Pantai ya.
Tuan Yang di-Pertua: Yang Berhormat Lembah Pantai, sekali ya.

Tuan Ahmad Fahmi bin Mohamed Fadzil [Lembah Pantai]: Sekali, sekali.
Tuan Yang di-Pertua: Yang Berhormat Lembah Pantai.

Tuan Ahmad Fahmi bin Mohamed Fadzil [Lembah Pantai]: Terima kasih Tuan
Yang di-Pertua dan terima kasih Yang Berhormat Menteri. Saya mendengar jawapan
Yang Berhormat Menteri yang memberikan garis masa kejadian yang sedang disiasat oleh
pihak SPRM. Kita juga ambil maklum Yang Berhormat Menteri Dalam Negeri telah
menyatakan satu kertas inquiry polis telah dibuka dan kita harap ia dapat dijadikan kertas
siasatan dan siasatan penuh dapat dilakukan. Cuma saya ingin bertanya dengan Yang
Berhormat Menteri dua soalan.

Pertama, kenapa pihak SPRM tidak membuat laporan polis bila kehilangan
barang kes yang berada dalam simpanan dan bukankah itu satu pelanggaran kepada
Perintah Tetap Ketua Pesuruhjaya SPRM Bab B (Siasatan) Bil. 13 Tahun 2010 yang mana
mengatakan;

“Sekiranya barang kes hilang semasa dalam simpanan, seseorang pegawai
suruhanjaya hendaklah dengan segera melaporkannya kepada Pengarah Bahagian
Siasatan SPRM, Pengarah SPRM Negeri, Ketua Cawangan masing-masing dan
pengaduan hendaklah dibuat di balai polis yang berhampiran”.

Kedua, sekiranya yang kita tahu sekarang ini melibatkan tiga orang pegawai.
Apakah yang pihak kerajaan akan lakukan untuk memberikan keyakinan semula kepada
rakyat Malaysia bahawa kejadian ini adalah satu isolated incident dengan izin atau adakah
lebih banyak insiden-insiden seperti ini yang kita tidak ketahui berlaku. How deep is the
rot? Ini saya pohon jawapan daripada Yang Berhormat Menteri.

Dato’ Sri Dr. Haji Wan Junaidi bin Tuanku Jaafar: Terima kasih Yang
Berhormat. Persoalan pertama yang dibangkitkan ialah Yang Berhormat Puchong ialah
satu saja sebenarnya iaitu merehatkan Ketua Pesuruhjaya SPRM. Merehatkan Datuk Seri
Azam bin Baki, itu sahaja. Jadi di sini Yang Berhormat, saya tidak ada kuasa untuk
merehatkan sesiapa tetapi saya akan bawa perkara ini kepada Yang Amat Berhormat
Perdana Menteri macam mana yang boleh kita fikirkan secara adil kepada semua pihak,
bukan sahaja kepada SPRM, kepada Yang Berhormat dan juga kepada Ketua
Pesuruhjaya SPRM.

Tuan Gobind Singh Deo [Puchong]: [Bangun]

Dato’ Sri Dr. Haji Wan Junaidi bin Tuanku Jaafar: Kedua, berhubung dengan
siasatan SPRM berlandaskan the first information report. Jadi, oleh kerana yang pertama
belum habis lagi, minta tolong duduk dulu Yang Berhormat.

Sebenarnya kes ini sudah disiasat berhubung dengan harta yang dikatakan hilang
ini ialah kes yang mempunyai fail yang lengkap daripada SPRM. Jadi, selagi information
yang ada ialah ada pada tangan SPRM. Jadi kalau dibuat laporan polis, polis akan mampu
tidak menyelidik semula semua maklumat yang ada pada pihak SPRM. Jadi maknanya
agensi yang lebih baik yang mempunyai maklumat yang terperinci adalah pihak SPRM itu
sendiri.

Jadi, dalam keadaan sedemikianlah makanya tiga orang terus dapat ditangkap
dan terus dibawa ke mahkamah dan di reman. Dalam keadaan sedemikian, hanya yang
tinggal ialah untuk orang kata melihat evidence nya, the next evidence is all connected.
Melihat apa motifnya, betul tidak fakta-fakta yang dikatakan itu.

Saya pernah menjadi penyelidik Yang Berhormat. Jadi saya mengetahui. Kita
kena selidik sendiri satu-persatu perkara itu. Selepas itu kita serah kepada pihak Peguam
Negara. Tujuan yang asal sebenarnya ialah untuk orang salah dibawa ke mahkamah,
