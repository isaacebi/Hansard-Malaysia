DR.23.09.2021 53

Datuk Halimah binti Mohamed Sadique: Ya, Yang Berhormat Libaran sila.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Libaran.

Datuk Zakaria bin Mohd. Edris @ Tubau [Libaran]: Terima kasih. Tuan Yang
di-Pertua, terima kasih. Yang Berhormat Menteri pun terima kasih juga. Dalam ucapan
saya, saya ada membuat permohonan di kawasan Libaran iaitu mengenai dengan sekolah
wawasan. Jadi saya mohon Yang Berhormat Menteri untuk menjelaskan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Libaran.

Datuk Halimah binti Mohamed Sadique: Terima kasih Tuan Yang di-Pertua.
Saya minta maaf Yang Berhormat Libaran kerana sekolah wawasan ini di bawah
Kementerian Pendidikan Malaysia. Jadi, mungkin agaknya nanti Yang Berhormat bolehlah
buat soalan MQT.

Tuan Yang di-Pertua, jadi akhir sekali saya mengucapkan terima kasih banyak
dan insya-Allah saya bersiap sedia untuk menerima apa juga cadangan, pandangan dan
sebagainya.

Tuan Cha Kee Chin [Rasah]: Yang Berhormat Menteri.
Datuk Halimah binti Mohamed Sadique: Okay last, Yang Berhormat Rasah.
Timbalan Yang di-Pertua [Dato’ Mohd Rashid Hasnon]: Okey.

Tuan Cha Kee Chin [Rasah]: Terima kasih Tuan Yang di-Pertua. Terima kasih
Yang Berhormat Menteri sebab saya tengok ada masa dua minit lagi. Tuan Yang di-
Pertua, Yang Berhormat Menteri, saya bersetuju dengan Yang Berhormat Jelutong tadi
saya nampak walaupun kementerian ini kementerian baru, baru setahun setengah tetapi
nampak perkembangan yang sangat positif.

Jadi, saya bersetujulah kalau konsep keluarga Malaysia yang diutarakan oleh
Yang Amat Berhormat Perdana Menteri kita meletakkan Kementerian Perpaduan Negara
sebagai kementerian teras untuk menjalankan aktiviti ataupun apa-apa mekanisme yang
berkaitan supaya konsep keluarga Malaysia yang disebutkan oleh Yang Berhormat
Menteri tadi berdasarkan tiga teras supaya dapat disemarakkan ke seluruh negara yang
akhirnya rakyat kita akan dapat kembali supaya sama-sama kita ingat kembali kepada
Rukun Negara, Perlembagaan Persekutuan dan sebagainya.

Oleh sebab kalau kita tidak ulang sebut, ramai yang mungkin lupa. Mereka bukan
tidak tahu, mereka lupa. Jadi, saya mohon supaya kementerian ini diperkasakan dan
menjadi kementerian teras untuk konsep ini. Sekian, terima kasih Tuan Yang di-Pertua.

Tuan Ahmad Fadhli bin Shaari [Pasir Mas]: Yang Berhormat Menteri, boleh
tak?

Timbalan Yang di-Pertua [Dato’ Mohd Rashid Hasnon]: Satu minit sahaja lagi.

Tuan Ahmad Fadhli bin Shaari [Pasir Mas]: Masa masih ada sedikit lagi. Saya
sebenarnya berterima kasih jawapan Yang Berhormat Menteri tadi. Cuma soalan saya
sebenarnya berhubung dengan ucapan Yang Amat Berhormat Bera berkenaan dengan
aspirasi kerajaan pada masa kini meraikan suara anak muda.

Dalam konteks Kerajaan Malaysia, bagaimana suara anak muda itu diraikan.
Mungkin Kementerian Belia dan Sukan ataupun kementerian Yang Berhormat Menteri
bertanggungjawab. Terima kasih.

Timbalan Yang di-Pertua [Dato’ Mohd Rashid Hasnon]: Sila.

Datuk Halimah binti Mohamed Sadique: Terima kasih Tuan Yang di-Pertua.
Saya ucapkan terima kasih kepada Yang Berhormat Rasah mencadangkan supaya bawa
konsep keluarga Malaysia di KPN sebagai kementerian teras. Saya sudah maklumkan
tadi Yang Berhormat Rasah. Terima kasih banyak. Kementerian sedang dalam tindakan
untuk membangunkan pelan perpaduan keluarga Malaysia dan akan dibentangkan
