42 DR.23.09.2021

(i) di Tawau;

(ii) di Pokok Sena (Makeshift Treatment Centre);

iii) di Penjara Kepayan;

iv) di Kapit;

v) di Intensive Care Unit Hospital Medan Kepala Batas;

vi) Hospital Medan di Hospital Sultanah Aminah Johor Bahru;
vii) Hospital Medan Labuan;

viii) Disaster Management Zone di Hospital Angkatan Tentera
Tuanku Mizan;

(ix) Hospital Selayang; dan

(x) Hospital Medan Pulau Pinang yang akan beroperasi insya-Allah
pada minggu ini.

Di samping itu, enam buah hospital medan sementara hasil kerjasama dengan
NGO Mercy telah pun dilaksanakan iaitu:

(i) Fields ICU Labuan;

ii) Hospital Medan Tengku Ampuan Rahimah HTAR Klang;
iii) Hospital Medan Melaka;

iv) Hospital Temenggung Kulai;

v) Hospital Medan Seberang Jaya; dan

(vi) Hospital Medan Umum Sarawak.

Terdapat juga perancangan bagi mewujudkan dua buah hospital medan iaitu
Hospital Miri, Hospital Sibu oleh pihak MERCY dan saya baru sahaja pagi tadi telah lulus
Hospital Medan untuk Hospital Sultanah Bahiyah di Alor Setar, Kedah.

Tuan Mohamad bin Sabu [Kota Raja]: [Bangun]
Tuan Khairy Jamaluddin Abu Bakar: Ya Yang Berhormat Kota Raja.

Tuan Mohamad bin Sabu [Kota Raja]: Kita alu-alukan pengumuman Yang
Berhormat Menteri itu, cuma kalau boleh kita buat macam di Wuhan itu besar. Sepatutnya
di Pulau Pinang misalnya satu, di Alor Setar satu yang boleh muat empat ke lima ribu
pesakit positif dan dikawal di tempat itu dan merebaknya mereka ke tempat lain itu tidak
mudah berlaku. Bolehkah kita buat dalam bentuk yang berskala besar begitu? Boleh isi
empat ke lima ribu pesakit positif COVID-19 di situ?

Tuan Khairy Jamaluddin Abu Bakar: Terima kasih Yang Berhormat. Setakat ini
purata saiz hospital medan kita dalam 100 ke 100 lebih, tidak pasti sama ada lima ribu
dapat kita tampung. la bukan hanya soal peralatan Yang Berhormat tetapi juga dari segi
tenaga kerjanya yang diperlukan untuk atur gerak hospital medan.

01250

Akan tetapi, saya akan melihat kepada cadangan untuk diwujudkan hospital
medan yang lebih besar. Selain daripada itu ketika kes harian COVID-19 mencatat 10 ribu
kes pada bulan Julai, 60 peratus daripada kes-kes tersebut adalah daripada Greater Klang
Valley. Sistem perkhidmatan keselamatan adalah tertekan dan berhadapan dengan krisis.
Justeru, Greater Klang Valley Special Task Force telah ditubuhkan untuk menghadapi
situasi ini dengan meningkatkan kapasiti katil sebagai langkah keutamaan pertama.

Aktiviti yang telah dijalankan- menambah bilangan katil COVID-19 dengan
mengubah katil bukan COVID-19 kepada COVID-19 di facility kesihatan kerajaan
termasuk universiti dan Angkatan Tentera Malaysia. Khas untuk katil ICU COVID-19 KKM
telah memasang modular ICU di beberapa buah hospital, dan repurpose high dependency
bed untuk dijadikan sebagai katil ICU COVID-19.
