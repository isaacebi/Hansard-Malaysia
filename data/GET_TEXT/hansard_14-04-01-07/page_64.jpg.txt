56 DR.23.09.2021

Tuan Sanisvara Nethaji Rayer a/l Rajaji [Jelutong]: Takkan Tuan Yang di-
Pertua sendiri tidak prihatin kepada pelajar-pelajar di Pulau Pinang.

Timbalan Yang di-Pertua [Dato' Mohd Rashid Hasnon]: Faham.

Tuan Sanisvara Nethaji Rayer a/l Rajaji [Jelutong]: Jadi, saya minta kalau
boleh masa dipanjangkan supaya kami dapat mencelah dan mendapatkan penjelasan.
Tuan Yang di-Pertua...

Timbalan Yang di-Pertua [Dato' Mohd Rashid Hasnon]: Baik, terima kasih.

Tuan Sanisvara Nethaji Rayer a/l Rajaji [Jelutong]: ...Lembut, baik dan
bertimbang rasa. Bukan seperti Speaker lah, Speaker kata tidak boleh, tidak boleh.

Timbalan Yang di-Pertua [Dato' Mohd Rashid Hasnon]: [Ketawa]

Tuan Sanisvara Nethaji Rayer a/l Rajaji [Jelutong]: So, saya mintalah jasa baik
Tuan Yang di-Pertua...

Timbalan Yang di-Pertua [Dato' Mohd Rashid Hasnon]: Baik.

Tuan Sanisvara Nethaji Rayer a/l Rajaji [Jelutong]: ...Mohon kalau boleh masa
dipanjangkan dan kami diberikan ruang dan peluang untuk bertanya penjelasan demi
rakyat. Tidak guna memberi jawapan kerana ramai di luar sana termasuklah pelajar-
pelajar yang tidak pergi ke sekolah sedang menonton sidang Dewan ini...

Timbalan Yang di-Pertua [Dato' Mohd Rashid Hasnon]: Ya.

Tuan Sanisvara Nethaji Rayer a/l Rajaji [Jelutong]: ...Terutamanya berkenaan
isu-isu penting seperti pemberian peranti, /aptop dan sebagainya. Saya mohon petua
daripada Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Baik.

Puan Hannah Yeoh [Segambut]: Tuan Yang di-Pertua, boleh saya tambah isu
yang telah -Segambut.

Timbalan Yang di-Pertua [Dato' Mohd Rashid Hasnon]: Ya.

Puan Hannah Yeoh [Segambut]: Saya hendak tambah isu point Yang
Berhormat Jelutong tadi. Kalau kita lihat perjalanan Parlimen semalam, 16 kementerian
disuruh untuk bagi jawapan dalam masa satu hari dan sidang dilanjutkan sampai 9.30
malam.

Timbalan Yang di-Pertua [Dato' Mohd Rashid Hasnon]: Ya.

Puan Hannah Yeoh [Segambut]: Kalau kita lihat trend Yang Berhormat Menteri,
cara Yang Berhormat Menteri menjawab, mereka akan pilih isu yang sensitif untuk
penghujung ucapan mereka. Apabila isu sensitif itu sudah habis masa, kita tidak diberikan
masa untuk tanya soalan.

Timbalan Yang di-Pertua [Dato' Mohd Rashid Hasnon]: Baik.

Puan Hannah Yeoh [Segambut]: Jadi tidak bermakna untuk kita bahas empat
hari tapi Yang Berhormat Menteri jawab masa dua hari.

Timbalan Yang di-Pertua [Dato' Mohd Rashid Hasnon]: Dua hari, baik.

Puan Hannah Yeoh [Segambut]: Ini ialah tanggungjawab Tuan Yang di-Pertua
untuk mengaturkan perjalanan Parlimen supaya bermakna. Kalau bermakna, saya
percaya kehadiran Ahli Parlimen akan cukup baik kerana mereka duduk sini, mereka
tunggu sampai malam, isu tidak dibangkitkan dan kita diberitahu jawab secara bertulis.
Kalau semua dijawab secara bertulis, tidak ada makna kita duduk sini. Terima kasih.

Timbalan Yang di-Pertua [Dato' Mohd Rashid Hasnon]: Terima kasih. Terima
kasih Yang Berhormat Jelutong dan Yang Berhormat Segambut. Kita telah mengaturkan
yang terbaik dengan mengambil kira perkara-perkara yang telah dibangkitkan dan telah
diagihkan mengikut kepada kementerian. Jadual pun telah disusun...

Tuan Oscar Ling Chai Yew [Sibu]: Tuan Yang di-Pertua.
