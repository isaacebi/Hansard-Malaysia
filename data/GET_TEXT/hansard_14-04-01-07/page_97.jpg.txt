DR.23.09.2021 89

kepada penduduk luar bandar atau kampung yang masih belum menerima bekalan air. Ini
termasuk skop menaik taraf loji rawatan air sedia ada bagi meningkatkan bekalan supaya
sampai kepada akaun baru. Jadi, kebanyakannya yang tidak ada akaun lagi itulah yang
sangat-sangat diusahakan Yang Berhormat. Projek menaik taraf air di Bukit Kemudu,
Setiu ini akan memberi manfaat kepada 55 buah rumah di kawasan Setiu.

Projek ini telah dipertimbang oleh kementerian dan dikemukakan kepada pihak
EPU untuk kelulusan di bawah Program Air Luar Bandar melalui sumber peruntukan RP2,
Rancangan Malaysia Kedua Belas tahun 2022. Kelulusan projek ini adalah tertakluk
kepada pertimbangan dan keadaan keupayaan kewangan semasa kerajaan.

Tuan Shaharizukirnain bin Abd Kadir [Setiu]: Terima kasih Yang Berhormat
Menteri.

Dato’ Seri Mahdzir bin Khalid: Terima kasih Yang Berhormat Setiu. Pergi
kepada bekalan elektrik luar bandar. Untuk bekalan elektrik di luar bandar untuk kerajaan
negeri Sarawak. Kerajaan telah meluluskan RM1.486 bilion dalam Rancangan Malaysia
Ke-11 bagi tujuan projek-projek bekalan elektrik luar bandar bagi negeri Sarawak dan ini
dianggarkan lebih kurang 21,535 buah rumah dengan 100,675 orang penerima manfaat.
Manakala tahun 2021 ini, RM83.6 juta telah diperuntukkan melibatkan 11 projek yang
melibatkan peruntukan kerja-kerja awalan dan pelantikan perunding.

Yang Berhormat Pasir Mas. Ada, tidak ada? Yang Berhormat Pasir Mas. Tidak
ada ya. Okey, kita pergi kepada Yang Berhormat Beaufort. Ada. Ini mengenai dengan isu
bina baru dan juga baik pulih rumah yang dibangkitkan oleh Yang Berhormat Beaufort.
Kementerian sentiasa komited untuk membantu rakyat di luar bandar khususnya golongan
miskin dan juga miskin tegar bagi meningkatkan kehidupan mereka dalam bantuan rumah
kediaman yang kondusif ataupun yang lebih baik. Dalam Rancangan Malaysia Ke-12,
kerajaan mempunyai peruntukan lebih kurang RM1.31 bilion dalam tempoh 2021 hingga
2025.

Ini boleh dianggarkan untuk menyiapkan 50 ribu buah rumah ataupun unit rumah.
Manfaat lebih kurang 250 ribu orang ahli isi rumah. Untuk tahun ini, kerajaan telah
meluluskan RM275 juta membina 12,800 unit rumah yang manfaatnya ialah 64 ribu orang
ahli isu rumah di luar bandar di seluruh negara.

Dato’ Hajah Azizah binti Mohd Dun [Beaufort]: Yang Berhormat. Terima kasih
untuk 50 ribu orang warga yang memerlukan. Saya ingin bertanya berapa banyak
daripada itu yang diperuntukkan khusus untuk negeri Sabah. Terima kasih.

Dato’ Seri Mahdzir bin Khalid: Yang Berhormat Beaufort, saya tidak ada figure.
Saya akan bagi jawapan kepada Yang Berhormat secara bertulis mengenai khusus untuk
rumah baru dan juga baik pulih bagi negeri Sabah. Yang Berhormat Kota Samarahan,
tidak ada. Potong bajet dia sikitlah. Baik, kita masuk...

Seorang Ahli: [Bercakap tanpa menggunakan pembesar suara]

Dato’ Seri Mahdzir bin Khalid: Kalau tidak ada bagi dekat Yang Berhormat
Kapitlah. Ini kita pergi kepada program selanjutnya iaitu Program Peningkatan
Pendapatan dan Sosial Ekonomi Masyarakat Luar Bandar.

Yang Berhormat Beaufort menyentuh mengenai isu pembangunan sosioekonomi
yang dibangkitkan. Jadi untuk makluman Yang Berhormat, saya jawab ini kepada
Pengerusi MARA. Untuk maklumat Yang Berhormat, MARA telah menerajui
pembangunan bumiputera sejak 55 tahun yang lalu dan sentiasa memainkan peranan
penting dalam mencorakkan transformasi sosioekonomi melalui tiga sektor utama iaitu
keusahawanan, pendidikan dan pelaburan.

MARA meneruskan agenda memperkasa bumiputera di bawah wawasan melalui
Pelan Strategik MARA 2021-2025 yang dilancarkan pada 5 April dengan memberi fokus
kepada empat teras, 17 strategi dan 22 outcome keberhasilan bagi memacu
pembangunan sosioekonomi bumiputera. Di bawah RP1 Rancangan Malaysia Ke-12,
sebanyak RM3.51 bilion projek pembangunan dan mengurus telah diperuntukkan kepada
MARA bagi melaksanakan pelbagai program dan projek yang manfaatnya kepada 20,500
