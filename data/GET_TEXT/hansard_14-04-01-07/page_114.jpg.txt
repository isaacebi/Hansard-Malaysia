106 DR.23.09.2021

Dato’ Seri Dr. Shahidan bin Kassim:...Yang ke-750 pada 12 Mei 2021 dan
permohonan...

Tuan Khalid bin Abd Samad [Shah Alam]: Hampir-hampir bila nak dapat sahaja
kan?

Dato’ Seri Dr. Shahidan bin Kassim: ...Pemberimilikan di bawah seksyen 76
KTN ke atas Plot A oleh Evermark Realty tersebut dipertimbangkan kelulusan. Kelulusan
pindah milik ke atas Plot A, Jalan Peel, Seksyen 90, Bandar Kuala Lumpur kepada
Evermark Realty Sdn. Bhd. tersebut masih belum dianggap sebagai sempurna
memandangkan pembatalan perizaban di bawah seksyen 64 KTN dan Notis Borang 5A
belum dikeluarkan.

Jadi, Yang Berhormat, bersabar sehingga...
Tuan Khalid bin Abd Samad [Shah Alam]: Dah habis jawab dah?
Dato’ Seri Dr. Shahidan bin Kassim: Ya.

Tuan Khalid bin Abd Samad [Shah Alam]: Yang pasal Evermark Realty itu?
Maka saya telah mendengar bahawa paid-up capital nya telah ditambah pada Mei 2021.
Betul?

Dato’ Seri Dr. Shahidan bin Kassim: Ya.

Tuan Khalid bin Abd Samad [Shah Alam]: lanya merupakan satu tarikh yang
hampir dengan tarikh pemberian tanah itu. Betul?

Dato’ Seri Dr. Shahidan bin Kassim: Ya, betul.

Tuan Khalid bin Abd Samad [Shah Alam]: Tidakkah ianya merupakan satu
perkara yang agak janggal memandangkan Evermark Realty itu anak saudara kepada
Menteri Wilayah Persekutuan pada ketika itu adalah salah seorang daripada lembaga
pengarahnya?

Dato’ Seri Dr. Shahidan bin Kassim: Ya. Saya akan jawab soalan Yang
Berhormat oleh kerana Yang Berhormat menyebut perkara tersebut. Jadi, detail nya agak
panjang, Yang Berhormat. Jadi, Yang Berhormat boleh timbulkan sekali lagi di mana-
mana tempat, saya akan jawab. Jadi, soal minit dan soal anak saudara Menteri dan
sebagainya itu, saya menyimpan ini sebagai satu rahsia pejabat yang perlu dijaga. Yang
Berhormat sebagai bekas menteri pun banyak juga membuat minit “Sila /uluskan” dan
sebagainya tetapi saya tidak mahu dedahkan sebab ini...

Tuan Khalid bin Abd Samad [Shah Alam]: Tetapi anak saudara saya seorang
pun tak dapat. Jiran pun tak ada.

Dato’ Seri Dr. Shahidan bin Kassim: Ya, ya. Tetapi yang penting itu ialah Yang
Berhormat juga pernah membuat minit lulus kepada 26 ekar tanah tetapi saya diamkan
benda itu. [Dewan riuh] Saya tidak mahu ini jadi konflik...

Tuan Khalid bin Abd Samad [Shah Alam]: Sila. Sila kemukakan 26 ekar tanah
di mana itu. Sila kemukakan.

Tuan Pengerusi: Teruskan dengan jawapanlah, Yang Berhormat Menteri.

Dato’ Seri Dr. Shahidan bin Kassim: Ya. Adakah perlu saya? Tapi saya ingat
tak perlulah.

Tuan Yang di-Pertua: Lagi dua minit setengah. Dua minit setengah.

Dato’ Seri Dr. Shahidan bin Kassim: Ya. Jadi, Tuan Yang di-Pertua, ini adalah
berhubung dengan sebuah syarikat yang saya tidak mahu sebut nama di sini sebab apa
yang saya sebut ini kalau menyentuh kepada perniagaan mereka, itu adalah sesuatu yang
tidak adil. Kalau syarikat itu public listed company, juga tidak adil saya berbuat demikian.
Tetapi Yang Berhormat jangan sentuh tentang minit dan sebagainya sebab Yang
Berhormat juga banyak buat minit tetapi itu kita diam sebab kita nak pastikan...
