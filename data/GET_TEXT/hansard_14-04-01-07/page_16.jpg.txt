8 DR.23.09.2021

kes yang telah dicatatkan- aduan yang telah dicatatkan. Untuk tahun 2021, Januari hingga
Ogos 2021 sebanyak 2,248 aduan yang telah direkodkan.

Seterusnya, hebahan dan program advokasi berkaitan keganasan rumah tangga
juga telah dilipatgandakan melalui media sosial, media elektronik, media cetak yang
antaranya infografik berkaitan dengan jenis keganasan rumah tangga, kumpulan yang
dilindungi dan perkhidmatan yang disediakan di bawah Akta Keganasan Rumah Tangga
1994 termasuk sistem pesanan ringkas Majlis Keselamatan Negara.

Kita juga telah melaksanakan program kesedaran dan jelajah bagi memberi
kesedaran dan advokasi kepada masyarakat sama ada ia dilaksanakan oleh Jabatan
Kebajikan Masyarakat (JKM) atau kerjasama dengan agensi lain. Sehingga Jun 2021,
sebanyak 22 jelajah telah dilaksanakan di peringkat negeri ataupun daerah. Kementerian
melalui Jabatan Pembangunan Wanita giat mengadakan pelbagai program pendidikan
sepanjang tahun dengan mengikut kesesuaian semasa iaitu secara dalam talian ke arah
penyelesaian dalam menangani perkara tersebut.

Antaranya melaksanakan Program Psikopendidikan melalui Distress Clinic, Klinik
Undang-undang dan Wanita Anti Jenayah. Sehingga 31 Ogos 2021, sebanyak 1,284
program pemerkasaan wanita telah dilaksanakan oleh JPW melibatkan 711,064 orang
peserta di seluruh negara. Bagi membantu wanita yang terjejas pendapatan, kementerian
melalui JPW juga turut bekerjasama dengan pelbagai pihak seperti Kementerian
Pembangunan Usahawan dan Koperasi untuk menawarkan program-program kemahiran
khususnya dalam bidang keusahawanan serta menjadi penghubung kepada pelbagai
industri melalui karnival kerjaya yang melibatkan 5,885 peluang pekerjaan.

Selain itu, wanita daripada kategori B40 dan ibu tunggal juga berpeluang untuk
menjana pendapatan dan menceburi bidang asuhan dan jagaan kerana Institut Sosial
Malaysia turut menawarkan Kursus Asuhan dan Didikan Awal Kanak-kanak (PERMATA)
secara percuma. Pada tahun 2020, seramai 180 orang peserta telah mengikuti kursus
tersebut. Manakala pada tahun 2020 telah diadakan dan program ini telah terus diadakan
pada tahun 2021.

Skuad Wanita Anti Jenayah (WAJA) juga telah memberi panduan kepada
masyarakat tentang pentingnya usaha menghentikan sebarang bentuk keganasan
terhadap wanita serta membantu mangsa untuk merujuk kes kepada pihak yang berwajib
dan juga yang melibatkan pertolongan profesional. Program ini dilihat dapat membantu
komuniti dalam memberi kesedaran mengenai kepentingan menangani isu-isu jenayah
selain menjadikan komuniti lebih berdaya saing serta mampu menjana pendapatan
dengan kemahiran yang akan diberikan oleh skuad WAJA dalam komuniti.

Sukarelawan skuad WAJA melaksanakan pelbagai aktiviti psikososial dalam
komuniti meliputi bimbingan, nasihat dan rujukan kepada pihak-pihak yang berkaitan.
Selain itu, perkhidmatan kaunseling dan psikososial melalui Lembaga Kaunselor Malaysia
juga turut diadakan bagi membantu mereka ini. Tempat selamat serta Perintah
Perlindungan Kecemasan kementerian turut sentiasa memastikan perkhidmatan
perlindungan seperti penyediaan tempat selamat serta Perintah Perlindungan Kecemasan
(EPO) dapat diakses oleh mangsa keganasan rumah tangga bagi menjarakkan mangsa
daripada pelaku untuk mengelakkan kejadian tersebut terus berlaku. Terima kasih.

Tuan Yang di-Pertua: Saya akan benarkan satu sahaja soalan tambahan kerana
dah lebih masa. Selama 30 minit sahaja soalan untuk Yang Berhormat Menteri ini.

Dato’ Mohd Nizar bin Haji Zakaria [Parit]: Terima kasih Tuan Yang di-Pertua
dan Yang Berhormat Menteri.

Tuan Yang di-Pertua: Ringkaskan ya.

Dato’ Mohd Nizar bin Haji Zakaria [Parit]: Terima kasih Tuan Yang di-Pertua
dan Yang Berhormat Menteri. Saya ingin bertanya apakah usaha yang dilakukan oleh
pihak kementerian bagi mendidik masyarakat mengenai isu keganasan rumah tangga dan
perancangan pemerkasaan golongan wanita bagi mengelakkan mereka daripada menjadi
mangsa keganasan rumah tangga. Apakah perancangan dan advokasi dilaksanakan
kementerian berkenaan isu keganasan rumah tangga? Terima kasih.
