DR.23.09.2021 43

Tuan Hassan bin Abdul Karim [Pasir Gudang]: Yang Berhormat Menteri minta
penjelasan, Yang Berhormat Menteri ada empat minit sahaja.

Timbalan Yang di-Pertua [Dato’ Mohd Rashid Hasnon]: Yang Berhormat Pasir
Gudang.

Tuan Hassan bin Abdul Karim [Pasir Gudang]: Ringkas sahaja Yang
Berhormat Menteri...

Tuan Khairy Jamaluddin Abu Bakar: Sekejap Yang Berhormat Pasir Gudang.
Tuan Yang di-Pertua dengan izin, walaupun saya ada empat minit oleh sebab kementerian
yang penting, boleh atau tidak saya bawa sampai pukul 1 tengah hari?

Timbalan Yang di-Pertua [Dato’ Mohd Rashid Hasnon]: Ya, boleh. Saya buat
keputusan untuk teruskan sampai pukul 1 tengah hari, kemudian kementerian seterusnya
pukul 2.30 petang.

Tuan Khairy Jamaluddin Abu Bakar: Sila Yang Berhormat Pasir Gudang

Timbalan Yang di-Pertua [Dato’ Mohd Rashid Hasnon]: Sila Yang Berhormat
Pasir Gudang

Tuan Hassan bin Abdul Karim [Pasir Gudang]: Dalam ucapan perbahasan
saya, Titah Seri Paduka Baginda Yang di-Pertuan Agong, saya ada menyebut tentang
Menteri Kesihatan Malaysia iaitu isu semasa pandemik COVID-19, di Pasir Gudang ini
kes sangat besar, ramai yang positif. Ada PKRC sebuah tetapi Hospital Pasir Gudang
kawasannya ramai itu tidak ada hospital. Yang Berhormat Menteri, sedang dalam
pembinaan.

Jadi saya mohonlah, ramai yang telah mati sekarang, supaya projek Hospital
Pasir Gudang ini dipercepatkanlah. Ini permohonan rakyat kami di Pasir Gudang. Terima
kasih Yang Berhormat Menteri.

Tuan Khairy Jamaluddin Abu Bakar: Terima kasih Ahli Yang Berhormat atas
perkara yang disentuh tadi. Saya teruskan, strategi di bawah Klang Valley Special Task
Force menghantar pesakit bukan COVID-19 ke hospital lain termasuk hospital swasta
ataupun decanting dan menggalakkan hospital swasta untuk meningkatkan bilangan katil
dan katil ICU COVID-19, yang dibangkitkan oleh Yang Berhormat Bayan Baru tadi.

Strategi ini telah berkesan di Greater Klang Valley dan kini ia akan diamalkan di
negeri-negeri lain dan saya telah baru-baru ini telah menubuhkan National COVID-19
Rapid Response Task Force, dengan izin. Task force ini diketuai oleh Datuk Dr. Chong
Chee Kheong Timbalan Ketua Pengarah Kesihatan Awam yang menjadi Commander
kepada Greater Klang Valley Task Force dan saya minta task force ini menjadi, dengan
izin, standing army Kementerian Kesihatan Malaysia untuk beberapa tahun yang akan
datang sementara kita hidup dengan COVID-19 ini.

Kalau sekiranya berlaku apa-apa kes peningkatan di mana-mana tempat, kita
boleh atur gerak dengan cepat kemudahan-kemudahan, aset-aset sama ada modular ICU
ataupun hospital medan, tangki silinder oksigen ataupun diatur gerak pegawai-pegawai
dan tenaga kerja seperti pegawai perubatan, pembantu pegawai perubatan dan jururawat
dalam tempoh masa yang singkat ke mana-mana sahaja untuk kita memastikan bahawa
outbreak area itu dapat dikawal dengan cepat dan pantas.

Berdasarkan pengoperasian facility rawatan COVID-19 ketika ini, sehingga
semalam kadar penggunaan katil hospital bagi COVID-19 di seluruh negara sebanyak 73
peratus, PKRC sebanyak 56 peratus dan ICU sebanyak 75 peratus. Selain daripada
rawatan COVID-19 di facility kerajaan, sebanyak 112 buah hospital swasta dengan
kapasiti keseluruhan 1,272 katil wad biasa dan 135 buah katil ICU juga sedang merawat
pesakit COVID-19 sepertimana yang saya sebutkan tadi Yang Berhormat Bayan Baru.

Kadar penggunaan katil semasa di hospital swasta 45 peratus bagi katil wad biasa
dan 44 peratus di wad ICU. Dengan masa yang ringkas ini Tuan Yang di-Pertua, saya
hendak sentuh sedikit berkenaan dengan data kematian. Berkenaan dengan data
kematian yang telah menimbulkan kekeliruan seperti pada 11 September yang lepas,
saya ingin memaklumkan bahawa data kematian yang direkodkan adalah berdasarkan
