132 DR.23.09.2021

termasuk dari sudut rasuah. Mengapakah kesalahan rasuah dan kesalahan seperti mana
yang didedahkan diselesaikan secara dalaman oleh SPRM?

Tuan Sim Tze Tzin [Bayan Baru]: Yang Berhormat Menteri, sekejap. Sedikit.
Bayan Baru. Bayan Baru sini. Yang Berhormat Menteri, saya hendak tanya tentang
seorang Menteri yang dahulunya dia punya declaration RM72,000 dan tiba-tiba boleh
membayar hutang yang lebih daripada RM1 juta.

22000
[Tuan Yang di-Pertua mempengerusikan Mesyuarat]

Kita tahu bahawa Yang Berhormat Menteri, Yang Berhormat Timbalan Menteri,
gajinya lebih kurang RM30,000 ke RM40,000. Dalam dua tahun, boleh membayar RM1
juta ini iaitu secara tiba-tiba. Saya rasa tak ada orang dalam Dewan ini boleh membuat
simpanan yang begitu hebat sehinggakan boleh bayar RM1 juta dalam dua tahun. Saya
rasa di luar sana pun tak ada orang boleh buat begitu. So, this is excessive wealth yang
tak ada- Ya, masa dia declared aset, RM72,000 sahaja.

Tuan Yang di-Pertua: So, apa questionnya? Soalannya, soalannya?

Tuan Sim Tze Tzin [Bayan Baru]: Jadi maksudnya, kalau SPRM dapati bahawa
tak ada unsur-unsur rasuah, maka she under declare her assets. Itu pun satu kesalahan
juga. Jadi, daripada segi itu, apakah tindakan daripada kerajaan daripada segi itu? Kalau
dia betul-betul declared RM72,000, bagaimana ada duit untuk bayar RM1 juta? Ini
persoalan yang rakyat tanya. Saya minta penjelasan. Terima kasih.

Dato’ Sri Dr. Haji Wan Junaidi bin Tuanku Jaafar: Tuan Yang di-Pertua, saya
menjawab soalan yang dibangkitkan lepas, bukan soalan yang dibangkitkan sekarang.
Jadi walau bagaimanapun, saya akan ambil tindakan. Peraturan itu ada. Kita kena ikut
peraturan Tuan Yang di-Pertua.

Yang Berhormat Puchong pula memohon penjelasan kenyataan Ketua Polis
Negara itu tadi, SPRM dan keputusan Peguam Negara yang tidak meneruskan dan
menggugurkan kes seorang bekas pegawai kerajaan yang disiasat oleh SPRM. Apakah
yang berlaku terhadap wang yang merupakan barang rampasan kes di mahkamah yang
dikatakan telah dicuri pegawai tersebut?

Tuan Yang di-Pertua, untuk makluman Tuan Yang di-Pertua dan Dewan yang
mulia ini, Yang Berhormat Puchong, isu yang dibangkitkan adalah berkenaan dakwaan
tiga orang pegawai kanan Suruhanjaya Pencegahan Rasuah Malaysia berhubung salah
guna kuasa dalam penyelewengan dalam urusan kes seorang bekas ketua jabatan yang
pernah disiasat oleh SPRM. SPRM telah menjalankan siasatan kes ini di bawah Akta
Suruhanjaya Pencegahan Rasuah 2009 ataupun kebiasaan dipanggil Akta 694 bagi
kesalahan di bawah seksyen 23 berhubung salah guna kuasa oleh pegawai badan awam
dan seksyen 36 berhubung pemilikan harta yang berlebihan serta tindakan pelucutan
harta.

Permulaan siasatan oleh SPRM adalah berdasarkan the first information report
yang diterima oleh SPRM di mana SPRM mempunyai kebertanggungjawaban undang-
undang yang diperuntukkan di bawah seksyen 29(1) Akta 694 itu tadi untuk membuat
aduan berhubung perlakuan sesuatu kesalahan di bawah Akta 694 agar penyiasatan
dapat dijalankan dengan menggunakan segala kuasa penyiasatan di bawah Akta 694 tadi
dan Kanun Tatacara Jenayah sebagaimana diperuntukkan lanjut di bawah seksyen 29(3)
Akta 694 juga.

Selain itu, seksyen 67 Akta 694 memperuntukkan bahawa_peruntukan-
peruntukan di bawah Akta 694 adalah terpakai ke atas SPRM bagi sesuatu kesalahan
ditetapkan, prescribed offence yang di antaranya merangkumi beberapa kesalahan di
bawah Kanun Keseksaan. Penetapan kesalahan-kesalahan yang disiasat oleh SPRM
berhubung kes ini adalah di bawah bidang kuasa SPRM sebagaimana agensi-agensi
penguat kuasa yang lain.

Oleh itu, kes ini turut disiasat oleh SPRM bagi kesalahan di bawah seksyen 403
berhubung salah guna harta secara tidak jujur dan seksyen 409 berhubung jenayah pecah
