94 DR.23.09.2021

menjajarkan semula pelaksanaan program-program di bawah agensi MEDAC dan juga
meningkatkan sistem penyampaian kementerian, agensi di bawah MEDAC.

Yang Berhormat Parit juga turut membangkitkan pertanyaan mengenai sesi libat
urus antara kerajaan dengan pertubuhan bukan kerajaan (NGO) bagi membantu
usahawan PKS yang terjejas. Saya ingin maklumkan bahawa memang menjadi harapan
kepada kementerian akan bekerjasama dengan NGO-NGO ini. Di antara NGO yang telah
pun kita temui ialah di antaranya ialah The Malaysia Shopping Malls Association dan juga
Federation of Malaysian Business Associations (FMBA) yang telah kita bincang
bagaimana persatuan-persatuan ini boleh membantu kementerian untuk menyampaikan
beberapa bantuan-bantuan yang telah pun diumumkan oleh pihak kementerian supaya ia
sampai kepada sasaran kita.

Yang Berhormat Kuala Krai dan juga Yang Berhormat Kuala Nerus
mengemukakan pertanyaan berkenaan geran dan bantuan untuk usahawan memulakan
kembali perniagaan serta cadangan program khas oleh TEKUN Nasional. Kementerian
telah pun perkenalkan pelbagai insentif bagi membantu usahawan memulakan perniagaan
mereka melalui pelbagai agensi seperti TEKUN Nasional, Bank Rakyat, SME Bank, SME
Corp. PERNAS, UDA Holdings dan juga INSKEN. Sebagai contoh, TEKUN Nasional telah
pun memperkenalkan program Skim Pembiayaan Informal 2.0 yang telah membolehkan
usahawan yang baru memulakan perniagaan atau usahawan sedia ada yang tidak
berdaftar, tidak berlesen dengan mana-mana agensi atau pihak berkuasa tempatan bagi
memohon pembiayaan dengan nilai maksimum sehingga RM10,000 dengan kadar kosong
peratus. Manakala usahawan yang memerlukan pembiayaan yang lebih besar boleh
memohon pembiayaan menerusi program TEKUN Niaga dengan nilai pembiayaan
sehingga RM100,000.

Selain itu, bagi tujuan memulihkan usahawan yang terjejas memulakan kembali
perniagaan, antara pembiayaan yang disediakan adalah seperti berikut:

(i) TEKUN menyediakan Skim Pembiayaan Pemulihan
Perniagaan Mikro 2.0;

(ii) Bank Rakyat menyediakan Skim Pembiayaan Industri
Sukan;
(iii) SME Corp. menyediakan Program Pembangunan

Perniagaan Usahawan Mikro; dan
(iv) PERNAS menyediakan Skim Pembiayaan Recurve.

Dalam masa yang sama, kita juga melalui SME Corp, kita juga ada memberikan
geran bantuan kepada usahawan-usahawan sebanyak RM13 juta dan juga sebanyak
RM20 juta telah pun disediakan.

lsu seterusnya ialah isu promosi eksport bagi perusahaan kecil dan sederhana
yang dibangkitkan oleh Yang Berhormat Pontian, memohon penjelasan berkenaan
program tersebut. Untuk pengetahuan Yang Berhormat, bahawa kementerian melalui dua
agensi iaitu SME Corp Malaysia dan juga SME Bank telah melaksanakan program bagi
menggalakkan aktiviti eksport melibatkan perusahaan kecil dan sederhana. SME Corp
telah melaksanakan program Galakan Eksport Bumiputera (GEB) mulai tahun 2016,
manakala SME Bank melaksana program Business Exports Program (BEP) mulai Julai
2020. Program GEB telah pun dilaksanakan dan sebanyak 71 buah syarikat menerima
geran GEB dengan nilai keseluruhan sebanyak RM7.52 juta dan juga sebanyak 24
pinjaman mudah telah diluluskan dengan nilai keseluruhan sebanyak RM53.3 juta.

01730

Sementara itu pula, program BEP di bawah SME Corp telah pun memberikan
sumbangan geran ini kepada 25 peserta untuk fasa pertama melibatkan sejumlah RM5
juta dan juga melibatkan sejumlah 22 syarikat yang ditawarkan geran melalui fasa yang
kedua dengan jumlah suntikan sebanyak RM4.5 juta. Tadi saya merasmikan fasa yang
ketiga, di mana kita telah pun menyediakan sebanyak RM30 juta lagi untuk ditawarkan
kepada sejumlah 150 syarikat. Di mana sesuatu syarikat ini akan diberikan geran
maksimum sebanyak RM200,000.
