14 DR.23.09.2021

sumbangan RM400 juta untuk bantuan peralatan COVID-19. Apa maklum balas, perincian
RM400 juta tersebut mana duit itu pergi.

Soalan kedua, sampai ke hari ini walhal di banyak negara lain, cukai luar biasa ini
telah dikenakan. Di Malaysia kita masih lagi tak nak walhal keuntungan mereka berlipat
kali ganda. Persoalan saya dan saya hendak jawapan secara rasmi di Dewan ini, adakah
syarikat-syarikat pengeluar getah ini telah memberikan sumbangan politik ke mana-mana
parti dalam kerajaan? Terima kasih.

Dato’ Haji Salim Sharif [Jempol]: Mana ada sumbangan politik.
Tuan Yang di-Pertua: Yang Berhormat Timbalan Menteri, 30 saat.

Tuan Mohd Shahar bin Abdullah: Tuan Yang di-Pertua, persoalan yang
dibangkitkan oleh Yang Berhormat Muar tadi adalah berkaitan sekiranya syarikat itu
mendapat keuntungan lebih dan situasi yang tertentu yang luar biasa. Perkara ini
sememangnya telah dinyatakan dalam bajet tempoh hari, di mana ada sumbangan
keuntungan yang diberikan oleh syarikat-syarikat yang sepertimana Yang Berhormat
Muar ketahui. Semua perbelanjaan ini disalurkan untuk perbelanjaan untuk menguruskan
perkara-perkara yang melibatkan COVID-19.

Perkara yang berikutnya dinyatakan oleh Yang Berhormat, kita tidak boleh
melakukan langkah cukai tanpa melihat dalam ekosistem yang besar. Kita juga mesti
melihat bagaimana pelaburan negara yang dibuat sama ada pelabur dari luar negara atau
pelabur dalam negara. Sekiranya berlaku dasar-dasar yang baru atau langkah-langkah
insentif cukai yang baru dengan hanya mengambil kira keuntungan ketika luar biasa, ini
juga akan menjejaskan Tuan Yang di-Pertua, komitmen atau kesanggupan pelabur-
pelabur syarikat untuk melabur di negara kita. Kita mesti berhati-hati dengan apa yang
kita lakukan. Terima kasih Tuan Yang di-Pertua.

Datuk Seri Mohd Redzuan bin Md Yusof [Alor Gajah]: Yang Berhormat Alor
Gajah, Tuan Yang di-Pertua.

Tuan Yang di-Pertua: Tiga soalan sahaja, maaf.

Datuk Seri Mohd Redzuan bin Md Yusof [Alor Gajah]: Boleh tambah mencelah
sedikit sahaja.

Tuan Yang di-Pertua: Boleh tambah tiga soalan sahaja.

Datuk Seri Mohd Redzuan bin Md Yusof [Alor Gajah]: Mustahak ini.

Tuan Yang di-Pertua: Maaf.

Datuk Seri Mohd Redzuan bin Md Yusof [Alor Gajah]: Boleh? sedikit sahaja.

Tuan Yang di-Pertua: Peraturan kata boleh tiga soalan sahaja, Yang Berhormat,
maaf.

Datuk Seri Mohd Redzuan bin Md Yusof [Alor Gajah]: Sedikit sahaja.

Tuan Yang di-Pertua: Maaf, maaf. Yang Berhormat Dato’ Sri Hajah Rohanii binti
Haji Abdul Karim.

3. Dato Sri Hajah Rohani binti Haji Abdul Karim [Batang Lupar] minta Menteri
Pengajian Tinggi menyatakan, langkah untuk menambah baik kaedah pembelajaran
secara maya bagi pelajar institusi pengajian tinggi untuk mengurangkan tekanan yang
dihadapi mereka ekoran bebanan tugasan, masa kuliah yang padat dan kaedah penilaian
yang ketat hingga menyaksikan beberapa kes kematian pelajar akibat tekanan.

Timbalan Menteri Pengajian Tinggi [Dato’ Dr. Ahmad Masrizal Muhammad]:
Bismillahi Rahmani Rahim. Assalamualaikum warahmatullahi wabarakatuh dan salam
sejahtera.

Tuan Yang di-Pertua dan semua Ahli Yang Berhormat. Terima kasih terlebih
dahulu saya ucapkan kepada Yang Berhormat Batang Lupar kerana telah menunjukkan
kecaknaan atas isu ini yang saya fikir amat penting yang berkaitan dengan pembelajaran
