74 DR.23.09.2021

Data primer yang dikumpul melalui RRIMniaga dapat membantu kerajaan
merangka dasar yang berkaitan dengan industri getah bagi manfaat pekebun kecil getah.
RRIMNiaga membantu LGM dalam aktiviti pemantauan dan kawal selia urus niaga getah.

Kedua, menjalinkan kerjasama serantau di bawah kerangka_ International
Tripartite Rubber Council (ITRC) bertujuan untuk memperkukuh dan menstabilkan harga
pasaran getah antarabangsa melalui pelaksanaan inisiatif-inisiatif berikut:

(i) Agreed Export Tonnage Scheme (AETS) bagi mengawal kuantiti
eksport getah asli semasa harga getah rendah;

(ii) Supply Management Scheme (SMS) bagi mengawal pengeluaran
getah asli agar tidak melebihi jangkaan permintaan getah asli pada
masa akan datang.

01600

Tuan Yang di-Pertua, isu pertama yang dibangkitkan oleh Yang Berhormat Julau
adalah, adakah pihak kementerian bersedia untuk menarik lebih ramai pemain industri
dari dalam dan luar negara bagi merancakkan lagi penanaman lada khususnya di negeri
Sarawak.

Kementerian melalui Lembaga Lada Malaysia (MPB) bersedia untuk mengalu-
alukan pemain industri sama ada dari dalam atau luar negara untuk terlibat dalam sektor
pengeluaran industri lada. MPB melalui pelaksanaan program pembangunan
menyalurkan insentif seperti Skim Tanaman Lada Baharu kepada pemain industri yang
berminat untuk membuka kawasan tanaman baharu lada.

[Dato’ Sri Azalina Othman Said mempengerusikan mesyuarat]

Pada masa yang sama, untuk memastikan kemampanan industri dalam negara
insentif bantuan untuk tanaman lada matang di bawah Skim Tanaman Lada Matang juga
turut disalurkan kepada pengusaha tanaman yang layak.

Walaupun dalam keghairahan kita untuk menggalakkan penglibatan pemain-
pemain industri berskala besar, kementerian melalui MPB_ sentiasa menyedari
tanggungjawab untuk menjaga dan menjamin kebajikan para pekebun kecil lada sentiasa
terpelihara.

Isu kedua yang dibangkitkan oleh Yang Berhormat Julau adalah, adakah pihak
kementerian mempunyai perancangan jangka masa panjang untuk meningkatkan mutu
pentadbiran dan penguatkuasaan dalam industri lada ini termasuk berkaitan pengurusan
bekalan data pekebun kecil lada.

Bagi pangkalan data pekebun kecil lada, pihak kementerian mengambil maklum
isu-isu berkaitan dengan data-data pekebun kecil yang timbul selama ini dan telah
mengambil langkah penyelesaian dengan mewujudkan pangkalan data dalam Rancangan
Malaysia Kesebelas iaitu di bawah Pembangunan Pangkalan Data Industri Lada.

MPB juga sentiasa menyelenggarakan, mengemas kini dan menyelia maklumat
pekebun lada dalam pangkalan data semasa ataupun data sistem E-Pekebun. Pihak MPB
dan Jabatan Pertanian Sarawak sedang bekerjasama melalui jawatankuasa kolaborasi
yang kerap bersidang untuk memperkasa industri lada negara khususnya di negeri
Sarawak. Fungsi kedua-dua agensi yang saling lengkap melengkapi ini akan membentuk
satu sinergi yang kukuh untuk memacu ke arah pembangunan industri lada yang mampan
di Sarawak.

Bagi aktiviti penguatkuasaan dalam industri lada, kementerian akan mewujudkan
bahagian penguatkuasaan di Putrajaya yang akan mengawal selia komoditi ini secara
menyeluruh dan meningkatkan keberkesanan penyampaian perkhidmatan. Selain itu,
bahagian ini dapat membantu menangani kekurangan kakitangan agensi dalam
menjalankan penguatkuasaan di seluruh negara.

Seterusnya, Yang Berhormat Julau juga membangkitkan isu berkaitan
pelaksanaan penguasaan dan penguatkuasaan dalam pasaran industri lada. Kemasukan
