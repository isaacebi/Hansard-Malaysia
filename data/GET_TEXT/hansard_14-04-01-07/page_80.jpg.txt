72 DR.23.09.2021

penekanan hal-hal pendidikan ini kepada kerajaan baharu yang belum menentukan arah
mereka.

Perkara kedua, saya bertemu dengan duta yang masih ada sekarang yang belum
ditamatkan, antaranya dia minta Malaysia kalau boleh pergi ke sana sekarang untuk
membantu mereka terutamanya dalam menubuhkan badan seperti Tabung Haji. Itu antara
permintaan mereka. Akan tetapi yang paling utama ialah soal pendidikan, keselamatan
sebab mereka negara yang belum ada arah tuju. Malaysia dapat memainkan peranan
bersama dengan OIC untuk mengeluarkan mereka daripada pemboikotan dunia. Itu minta
penjelasan.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kota Raja.

Dato’ Saifuddin Abdullah: Terima kasih, Yang Berhormat Kota Raja. Dua
perkara yang sangat mustahak. Perkara yang pertama tentang hak wanita dan
sebagainya itu sedikit sebanyak saya telah sentuh baru-baru ini ketika menjawab soalan
di dalam Dewan yang mulia ini. Saya rasa yang itu kita senada, bahawa kriteria itu
haruslah yang bersesuaian dan bukan mengikut naratif orang lain. Saya pernah sebutkan
misalnya, kalau kita jadikan syarat wanita boleh bekerja, banyak sahaja negara yang
dulunya kita sudah iktiraf kemerdekaan dan kerajaan pertama mereka ketika itu, wanita
mereka tidak boleh bekerja pun, sebagai contoh. Jadi, kita harus melihat soal kesejagatan
dan juga soal apa yang berlaku di pihak tempatan.

Saya ambil maklum cadangan tentang perkara yang kedua. Pokoknya Tuan Yang
di-Pertua, walaupun kita belum mengiktiraf Kabul tetapi kita harus jangan sampai
ketinggalan. Saya sebutkan bahawa kita harus, dengan izin, ada cautious optimism tetapi
jangan too cautious sehingga kita tertinggal dari segi reconstruction. Sebab mesej kita
bukan sangat soal kerajaan Kabul. Mesej kita ialah rakyat Afghanistan yang perlu dibantu
dengan apa cara yang mampu oleh sebuah negara yang kecil seperti Malaysia.

Tuan Chang Lih Kang [Tanjong Malim]: Terima kasih Yang Berhormat Menteri,
terima kasih Tuan Yang di-Pertua. Sebelum Menteri mengakhiri ucapan, saya cuma
hendak tanya, apakah usaha diplomatik negara kita untuk menangani isu AUKUS supaya
dapat mengelakkan satu arms race di rantau Laut China Selatan.

Timbalan Yang di-Pertua [Dato’ Mohd Rashid Hasnon]: Sila Menteri.

Dato’ Saifuddin Abdullah: Saya bukanlah tidak hendak jawab, tetapi kalau
jawab ambil masa. Saya mohon kalau boleh Yang Berhormat. Pertamanya, Yang
Berhormat Menteri Kanan Pertahanan dia telah menjawab tentang hal ini khusus, juga
kerana bekas Menteri Pertahanan bertanya tentang hal yang sama. Pokok pangkalnya
Tuan Yang di-Pertua ialah kita telah menyatakan segala kegusaran dan kerisauan kita
kepada pihak Australia dan saya telah menyebutkannya kepada ketiga-tiga Duta
Australia, Amerika Syarikat dan juga United Kingdom beberapa hari yang lepas.

Perdana Menteri pun telah mengeluarkan suatu kenyataan yang tegas tentang
kerisauan kita itu. Ini kerana ia boleh menimbulkan kesan-kesan yang lain juga. Misalnya
apabila ia melibatkan dua kuasa besar di suatu pihak, ia boleh menggamit kehadiran
ataupun reaksi yang hampir setimpal daripada beberapa kuasa besar yang lain. Kita tidak
hendak kawasan Asia Tenggara yang kita pegang, ZOPFAN dan kita pegang kepada
perjanjian-perjanjian bebas nuklear ini, kita tidak mahu kita terperangkap dalam
perlumbaan senjata kuasa-kuasa besar. Kita mahu semua orang datang dan lalu di
perairan kita ini untuk perdagangan dan perniagaan secara aman.

Timbalan Yang di-Pertua [Dato’ Mohd Rashid Hasnon]: Terima kasih. Menteri
ingin tamatkan? Terima kasih Yang Berhormat Menteri Luar Negeri. Sekarang saya
jemput Yang Berhormat Menteri Perusahaan, Perladangan dan Komoditi atau
timbalannya menjawab. 20 minit.

3.55 ptg.

Timbalan Menteri Perusahaan, Perladangan dan Komoditi | [Dato’ Sri Dr.
Wee Jeck Seng]: Terima kasih Tuan Yang di-Pertua. Terlebih dahulu, saya ingin
