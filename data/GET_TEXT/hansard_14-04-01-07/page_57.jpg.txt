DR.23.09.2021 49

01430
[Mesyuarat disambung semula pada pukul 2.30 petang]

[Timbalan Yang di-Pertua (Dato' Mohd Rashid Hasnon) mempengerusikan
Mesyuarat]

Timbalan Yang di-Pertua [Dato' Mohd Rashid Hasnon]: Abhli-ahli Yang
Berhormat, kita sambung perbahasan dengan menjemput Yang Berhormat Menteri
Perpaduan Negara untuk memberikan jawapan. Tempoh masa 15 minit.

2.33 ptg.

Menteri Perpaduan Negara [Datuk Halimah binti Mohamed Sadique]: Lima
belas minit kah Tuan Yang di-Pertua? Bukan 50 minit ya?

Timbalan Yang di-Pertua [Dato' Mohd Rashid Hasnon]: Bukan, 15.

Puan Teresa Kok [Seputeh]: /[Bercakap tanpa menggunakan pembesar suara]

Datuk Halimah binti Mohamed Sadique: Jangan marah Yang Berhormat
Seputeh. Tuan Yang di-Pertua, izinkan saya untuk memulakan penggulungan saya.
Assalamualaikum warahmatullahi wabarakatuh, salam sejahtera dan salam perpaduan.

Tuan Yang di-Pertua, saya ingin merakamkan ribuan terima kasih kepada
sembilan orang Ahli Yang Berhormat yang telah pun mengambil bahagian dalam
perbahasan titah diraja yang menyentuh tentang peranan Kementerian Perpaduan
Negara iaitu Ahli Yang Berhormat dari kawasan Beaufort, Yang Berhormat Pontian, Yang
Berhormat Rasah, Yang Berhormat Sabak Bernam, Yang Berhormat Pasir Mas, Yang
Berhormat Hulu Langat, Yang Berhormat Tampin, Yang Berhormat Parit dan Yang
Berhormat Baling.

Tuan Yang di-Pertua, kepada persoalan yang telah pun dibangkitkan oleh— Tuan
Yang di-Pertua, saya pohon izin, kalau kepada mana-mana Yang Berhormat yang tidak
ada, saya jawab secara bertulis.

Timbalan Yang di-Pertua [Dato' Mohd Rashid Hasnon]: Kalau tidak ada, jawab
bertulis.

Datuk Halimah binti Mohamed Sadique: Terima kasih Tuan Yang di-Pertua.
Saya hendak semak. Yang Berhormat Pasir Mas ada tidak?

Timbalan Yang di-Pertua [Dato' Mohd Rashid Hasnon]: Ada. Boleh jawab.
Datuk Halimah binti Mohamed Sadique: Yang Berhormat Rasah?
Tuan Cha Kee Chin [Rasah]: Rasah sentiasa ada.

Datuk Halimah binti Mohamed Sadique: [Ketawa] Thank you, Yang Berhormat
Rasah. Yang Berhormat Pontian? Insya-Allah, kejap lagi masuk. Yang Berhormat Sabak
Bernam?

Dato’ Haji Mohd Fasiah bin Mohd Fakeh [Sabak Bernam]: Ada.

Datuk Halimah binti Mohamed Sadique: Okey. Yang Berhormat Hulu Langat?
Datuk Haji Hasanuddin bin Mohd Yunus [Hulu Langat]: Ada.

Datuk Halimah binti Mohamed Sadique: Okey. Yang Berhormat Parit?
Timbalan Yang di-Pertua [Dato' Mohd Rashid Hasnon]: idak ada.

Datuk Halimah binti Mohamed Sadique: Tuan Yang di-Pertua, izinkan saya
untuk menyentuh sedikit berkaitan dengan perkara yang telah pun dibangkitkan Ahli-ahli
Yang Berhormat yang saya sebutkan nama tadi yang membangkitkan tentang Keluarga
Malaysia.
