DR.23.09.2021 57

Timbalan Yang di-Pertua [Dato' Mohd Rashid Hasnon]: ...Dan terdapat
feedback yang banyak.

Tuan Oscar Ling Chai Yew [Sibu]: Tuan Yang di-Pertua, Yang Berhormat Sibu
sini, sedikit saja.

Timbalan Yang di-Pertua [Dato' Mohd Rashid Hasnon]: Apabila Tuan Yang di-
Pertua bercakap, yang lain tidak boleh mencelah, please, itu peraturan mesyuarat.
Apabila saya bercakap, kecuali saya izinkan. Saya hendak menjawab kepada kedua-
duanya. You cannot simply mencelah begitu.

Jadi, mana kementerian yang mempunyai perkara-perkara yang dibangkitkan
yang lebih banyak, kita berikan masa yang lebih panjang. Jadi setiap Yang Berhormat
Menteri tahu berapa banyak yang bertanya. Memang dua hari dikira tidak mencukupi
tetapi kita terbatas dengan jumlah hari yang kita ada. Jadi kita telah edarkan jadual berapa
lama setiap Yang Berhormat Menteri itu menjawabnya.

Jadi please bear with this for this time around. Memang kita telah mengusulkan
untuk hari ini memang satu hari sahaja yang kita ada untuk kita memberi masa untuk
Menteri-menteri semua menjawab. Menteri menjawab kepada perkara-perkara yang telah
dibangkitkan sahaja. Jadi sekiranya ada, ada masa tambahan, memang boleh ditanya dan
insya-Allah Yang Berhormat Menteri akan menjawab.

Beberapa Orang Ahli: [Bangun]
Tuan Sanisvara Nethaji Rayer a/l Rajaji [Jelutong]: Saya terima.

Timbalan Yang di-Pertua [Dato' Mohd Rashid Hasnon]: Baik, saya hendak
teruskan juga...

Tuan Oscar Ling Chai Yew [Sibu]: Sibu sini.

Puan Hannah Yeoh [Segambut]: Saya minta kebenaran untuk mencelah Tuan
Yang di-Pertua.

Timbalan Yang di-Pertua [Dato' Mohd Rashid Hasnon]: Mencelah macam
mana itu?

Puan Hannah Yeoh [Segambut]: Saya hendak tambah kerana Tuan Yang di-
Pertua kata kena dapatkan kebenaran sebelum saya bercakap.

Timbalan Yang di-Pertua [Dato' Mohd Rashid Hasnon]: Ya.
Puan Hannah Yeoh [Segambut]: Boleh?

Timbalan Yang di-Pertua [Dato' Mohd Rashid Hasnon]: Saya telah menjawab
kedua-dua persoalan tadi mengenai dengan masa dan saya tidak boleh buang masa
kerana...

Tuan Oscar Ling Chai Yew [Sibu]: Yang Berhormat Sibu sini, bangun. Boleh
Sibu...

Timbalan Yang di-Pertua [Dato' Mohd Rashid Hasnon]: ...Ini akan merugikan
masa kita.

Puan Hannah Yeoh [Segambut]: Akan tetapi isu ini penting Tuan Yang di-
Pertua. Soalan saya sebenarnya tidak dijawab oleh Tuan Yang di-Pertua. Kalau
perjalanan ini adalah yang terbaik yang Tuan Yang di-Pertua telah lakukan, this is not
good enough for us dan trend ini tidak boleh berlanjutan untuk sidang yang akan datang.
Kalau tidak, tidak ada makna Ahli Parlimen berbahas empat hari, Yang Berhormat Menteri
jawab dalam dua hari. Mana cukup. Tidak cukup masa Tuan Yang di-Pertua, kena
panjangkan hari bersidang.

Timbalan Yang di-Pertua [Dato' Mohd Rashid Hasnon]: Okey, baik.
Tuan Lim Lip Eng [Kepong]: Tuan Yang di-Pertua, Kepong.

Timbalan Yang di-Pertua [Dato' Mohd Rashid Hasnon]: Untuk perbahasan
RMK...
