10 DR.23.09.2021

Rangkaian bersepadu KPM ini dijangka dapat mula dilaksanakan pada
pertengahan tahun 2022. Perancangan ini adalah seiring dengan usaha kerajaan untuk
memastikan pembelajaran berteraskan teknologi dapat disediakan dalam pembangunan
generasi pewaris negara yang berupaya mendepani Revolusi Perindustrian 4.0. Terima
kasih.

Tuan Yang di-Pertua: Terima kasih, silakan soalan tambahan pertama dahulu.

Dato’ Seri Haji Idris bin Jusoh [Besut]: Terima kasih Kementerian Pendidikan
yang telah memastikan pelajar-pelajar luar bandar juga tidak ketinggalan di dalam
melaksanakan kaedah PDPR ataupun pembelajaran dan pengajaran di rumah. Ini adalah
selaras yang dikatakan tadi dengan keadaan masa kini iaitu di mana sekolah pun dan
masyarakat perlu mesra Revolusi Industri 4.0 (IR 4.0).

Soalan saya ialah, kawasan luar bandar di mana kebanyakan pelajar-pelajar
keluarganya adalah keluarga miskin, bagaimanakah isu yang dihadapi untuk mereka ialah
isu peranti, dan kemampuan untuk mendapat peranti, dan juga kos data internat.
Bagaimanakah kementerian akan menyelesaikan isu-isu tersebut? Terima kasih

Tuan Yang di-Pertua: Terima kasih silakan.

Datuk Dr. Mohd Radzi bin Md. Jidin: Terima kasih Yang Berhormat Besut.
Berkaitan dengan isu peranti dan juga isu akses kepada internat ini- seperti mana saya
jelaskan tadi, ini merupakan kekangan utama dan kita sedar perkara ini daripada peringkat
awal lagi di mana kita telah maklumkan bahawa PDPR ini dilaksanakan mengikut
kesesuaian guru dan murid.

Dalam konteks peranti ini, menyedari kekangan yang dihadapi, maka KPM pada
bulan Februari ini telah memperkenalkan Didik TV. Sekurang-kurangnya untuk yang tidak
ada peranti ini, daripada pukul 7 pagi sehingga 12 tengah malam, akan ada rancangan
yang berkaitan dengan topik-topik tertentu yang dilalui pada waktu pembelajaran mereka.
Itu merupakan satu pendekatan.

Selain daripada itu juga, kita telah bekerjasama rapat dengan kementerian lain
termasuklah Kementerian Komunikasi dan Multimedia, dan juga KPLB_ untuk
menggunakan facility sebagai contoh KPLB facility mereka di luar bandar, yang mana ada
pusat-pusat internat itu, kita bekerjasama supaya dapat digunakan. Kementerian
Komunikasi dan Multimedia pula memperkenalkan pakej-pakej data yang lebih murah
untuk anak-anak bersekolah. Terima kasih.

Tuan Yang di-Pertua: Yang Berhormat Kulim-Bandar Baharu.

Datuk Seri Saifuddin Nasution bin Ismail [Kulim-Bandar Baharu]: Terima
kasih Tuan Yang di-Pertua, Terima kasih Yang Berhormat Menteri.

Yang Berhormat Menteri, saya mendengar jawapan masa jawapan Menteri Fasa
1 tadi, dan soalan pertama. PdPR ini Yang Berhormat Menteri ada tiga masalah- peranti,
data, capaian internat. Soalan sahabat saya dari Besut berkenaan capaian internat, saya
mohon penjelasan lanjut Yang Berhormat Menteri berkenaan capaian internat ini.

Maksud saya, mengharapkan jawapan yang lebih jelas- capaian internat ini,
kerajaan ada Rangka Tindakan Ekonomi Digital Malaysia- myDIGITAL. Tujuannya hendak
tingkatkan infra digital, kemudian lahirlah JENDELA- pelan Jalinan Digital Negara.

Jawapan Menteri ini akan didengar oleh rakyat termasuk di kawasan luar bandar.
Kita ada 12 ribu buah sekolah, dan kita ada mapping- kawasan bandar dan luar bandar.

Bolehkah Yang Berhormat Menteri jelaskan, langkah yang komprehensif yang
kerajaan ambil, tujuan untuk meningkatkan capaian dengan memberi maklumat, sekarang
ini di negara kita capaian maklumat di kawasan luar bandar yang menikmati perkhidmatan
AG, berapa peratus; yang menikmati perkhidmatan 3G, berapa peratus; yang menikmati
perkhidmatan 2G berapa peratus? Jawapan Yang Berhormat Menteri nanti akan memberi
gambaran, kawasan-kawasan luar bandar kita ini berada pada tahap mana...

Tuan Yang di-Pertua: Rumuskan Yang Berhormat Kulim-Bandar Baharu.
