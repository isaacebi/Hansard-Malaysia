DR.23.09.2021 109

Dato’ Seri Dr. Shahidan bin Kassim: Mana boleh Yang Berhormat Menteri pergi
umum RM7 bilion, RM8 bilion.

Tuan Khalid bin Abd Samad [Shah Alam]: Dapat persetujuan kalau tanah-tanah
dijual.

Dato’ Seri Dr. Shahidan bin Kassim: Tidak pernah.

Tuan Khalid bin Abd Samad [Shah Alam]: Kita hendak dapat peruntukan untuk
apa?

Dato’ Seri Dr. Shahidan bin Kassim: Kerajaan ini adalah kerajaan bersama.
Tuan Khalid bin Abd Samad [Shah Alam]: Dapatkan persetujuan dulu.
[Pembesar suara dimatikan]

Tuan Yang di-Pertua: Okey, saya dah bagi peluang banyak dah. Yang Berhormat
tolong akhirkan. Tidak adil kepada Kementerian Belia dan Sukan ini.

Dato’ Seri Dr. Shahidan bin Kassim: Dengan itu saya ucapkan terima kasih
kepada semua. Kepada Yang Berhormat Shah Alam dan kepada semua Yang Berhormat
Wilayah Persekutuan, kita jumpa lagi dari semasa ke semasa. Terima_kasih.
Assalamualaikum warahmatullahi wabarakatuh.

Tuan Yang di-Pertua: Terima kasih.
Seorang Ahli: Dahsyat.

Tuan Yang di-Pertua: Hebat-hebat. Yang Berhormat Menteri bagi Kementerian
Belia dan Sukan, silakan 20 minit.

6.21 ptg.

Menteri Belia dan Sukan [Dato' Seri Ahmad Faizal bin Azumu]: Bismillahi
Rahmani Rahim. Assalamualaikum warahmatullahi taala wabarakatuh.

Tuan Yang di-Pertua, terlebih dahulu saya ingin mengucapkan jutaan terima kasih
kepada lapan orang Ahli-ahli Yang Berhormat iaitu Yang Berhormat Beaufort, Yang
Berhormat Pasir Mas, Yang Berhormat Tasek Gelugor, Yang Berhormat Baling, Yang
Berhormat Machang, Yang Berhormat Kota Samarahan, Yang Berhormat Libaran dan
Yang Berhormat Parit yang telah memberi pandangan, pertanyaan dan cadangan
berkaitan Kementerian Belia dan Sukan sepanjang tempoh perbahasan Menjunjung Kasih
Titah Diraja.

Tuan Yang di-Pertua, terdapat 12 isu utama yang telah dibangkitkan, terdapat
empat isu yang berkaitan dengan belia dan lapan isu berkaitan dengan bidang sukan.
Pembangunan belia kini memainkan peranan penting malah menjadi cerminan kepada
pembangunan negara pada peringkat nasional mahupun antarabangsa. Malah
masyarakat Malaysia semakin prihatin terhadap permasalahan, isu serta cabaran yang
timbul dalam kalangan belia.

Perhatian kepada penyelesaian yang harus diambil juga dititikberatkan dan KBS
memerlukan kerjasama daripada semua pihak termasuk kementerian-kementerian lain,
badan-badan bukan kerajaan serta rakyat khususnya bagi memastikan negara dapat
melahirkan belia yang positif dan mempunyai jati diri yang tinggi. Kelompok ini jugalah
yang akan menerajui pimpinan negara dan turut bertanggungjawab untuk memilih
pemimpin masa hadapan kita.

Tuan Yang di-Pertua, Yang Berhormat Beaufort mengutarakan persoalan
berkaitan program-program bagi melatih para usahawan belia menggunakan platform
aplikasi atas talian. Program-program sedia ada dilihat tidak sampai ke kumpulan sasaran
di peringkat luar bandar. Yang Berhormat juga turut bertanyakan berkaitan bentuk inisiatif
yang dilaksanakan oleh KBS bagi menggalakkan lebih ramai usahawan dalam kalangan
belia. KBS seperti kementerian-kementerian lain malah semua pihak yang terkesan akibat
Perintah Kawalan Pergerakan (PKP) sebelum ini mengakibatkan KBS hanya mampu
menjalankan program atas talian. Tentunya program-program ini tidak sampai ke
