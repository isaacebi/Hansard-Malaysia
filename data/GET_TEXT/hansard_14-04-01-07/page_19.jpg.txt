DR.23.09.2021 11

Datuk Seri Saifuddin Nasution bin Ismail [Kulim-Bandar Baharu]: ...Saya
ingat, yang itu lebih membantu kita faham. Mohon penjelasan. Terima kasih.

Datuk Dr. Mohd Radzi bin Md. Jidin: Terima kasih Yang Berhormat Kulim-
Bandar Baharu. Pertama sekali, saya ingin menjelaskan skop Kementerian Pendidikan
berkaitan dengan internat akses ini.

Skop Kementerian Pendidikan berkaitan dengan internat akses- merupakan
akses internat di sekolah. Itu yang kita sebutkan tadi- yang ditanya Yang Berhormat Besut,
adakah akses internat di sekolah-sekolah di seluruh negara dan kita telah jelaskan.

Berkaitan dengan JENDELA dan juga myDIGITAL ini, secara umumnya
JENDELA ini adalah berada di bawah bidang kuasa Kementerian Komunikasi dan
Multimedia. Mungkin Yang Berhormat Kulim-Bandar Baharu boleh merujuk kepada
Menteri Komunikasi dan Multimedia, untuk mendapat penjelasan yang lebih mendalam
tentang bagaimanakah capaian di seluruh negara. Terima kasih

Tuan Yang di-Pertua: Sebenarnya Yang Berhormat Kulim-Bandar Baharu,
Peraturan 21(3) pun mengatakan bahawa, “Tujuan yang sebenarnya mengeluarkan
sesuatu pertanyaan ialah kerana mendapat penerangan berkenaan dengan sesuatu
perkara hakikat yang dalam pengetahuan istimewa Ahli yang diarahkan pertanyaan itu.”...

Datuk Seri Saifuddin Nasution bin Ismail [Kulim-Bandar Baharu]: Ya saya
faham, Yang Berhormat Menteri, saya faham. Saya pun pernah menjadi Ahli Parlimen
sejak 2008. Saya faham yang itu. Isunya, tugasan yang bersimpang siur dan bertindih.
Kementerian Pendidikan tidak boleh defined territory dia, seolah-olah yang itu wilayah
komunikasi, yang ini wilayah laur bandar...

Tuan Yang di-Pertua: Ya tapi kita...

Datuk Seri Saifuddin Nasution bin Ismail [Kulim-Bandar Baharu]: Dia mesti
ada satu usaha yang bersepadu. Jadi Tuan Yang di-Pertua...

Tuan Yang di-Pertua: Yang Berhormat, kita tidak mahu.

Datuk Seri Saifuddin Nasution bin Ismail [Kulim-Bandar Baharu]: Jadi
speaker tidak boleh explain dari sudut limitasi Standing Oder....

Dato’ Haji Salim Sharif [Jempol]: Soalan-soalan

Datuk Seri Saifuddin Nasution bin Ismail [Kulim-Bandar Baharu]: Rakyat di
luar sana cuma hendak tahu sahaja.

Tuan Yang di-Pertua: Faham-faham Yang Berhormat. Akan tetapi kita tidak
boleh berbahas semasa Soalan Jawab Lisan. Saya rasa, eloklah ditujukan soalan tersebut
kepada kementerian yang berkenaan ya. Maaf bukan saya hendak kekang, tetapi kita ada
masalah peraturan lah ya.

Seterusnya saya ingin menjemput Yang Berhormat Bukit Bintang.

2. Tuan Fong Kui Lun [Bukit Bintang] minta Menteri Kewangan menyatakan,
kedudukan kewangan negara setelah pandemik COVID-19 memasuki tempoh tahun
kedua daripada segi kutipan hasil negara pelbagai sumber dan tanggungan perbelanjaan
yang dipikul untuk membawa negara keluar daripada kesengsaraan.

Timbalan Menteri Kewangan | [Tuan Mohd Shahar bin Abdullah]: Bismillahi
Rahmani Rahim. Assalamualaikum warahmatullahi wabarakatuh. Terima kasih Tuan
Yang di-Pertua, terima kasih Yang Berhormat Bukit Bintang.

Untuk makluman Dewan yang mulia ini, bagi separuh tahun pertama 2021,
walaupun hasil telah meningkat sebanyak 4.6 peratus, iaitu RM16.4 bilion, berbanding
tempoh yang sama pada tahun 2020, namun Tuan Yang di-Pertua, prestasi ini adalah
lebih perlahan berbanding Anggaran Belanjawan 2021 yang telah diumumkan pada tahun
2020.
