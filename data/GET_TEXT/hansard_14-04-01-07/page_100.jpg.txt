92 DR.23.09.2021

pada pembangunan produk, pemasaran dan pensijilan. Sejumlah sebanyak RM19.97 juta
telah diperuntukkan kepada 1,997 orang usahawan pekebun kecil yang menerima
manfaat.

Tuan Ahmad Tarmizi bin Sulaiman [Sik]: Yang Berhormat Menteri, sedikit
sahaja.

Datuk Dr. Hasan bin Bahrom [Tampin]: Yang Berhormat Menteri, Tampin.
Datuk Seri Haji Ahmad bin Haji Maslan [Pontian]: Pontian juga.

Tuan Ahmad Tarmizi bin Sulaiman [Sik]: Tadi ada berhubung kait dengan
soalan Tampin.

Dato’ Seri Mahdzir bin Khalid: Bagi Yang Berhormat Sik dahulu.

Tuan Ahmad Tarmizi bin Sulaiman [Sik]: Sik dahulu. Terima kasih Yang
Berhormat Menteri. Berkaitan dengan industri hiliran getah ini. Ketika Yang Berhormat
Menteri sebagai Yang Berhormat Menteri Besar Kedah dahulu dilancarkan Kedah Rubber
City di Padang Terap.

Jadi, saya nampak projek itu sangat bermanfaat besar jika dapat dilaksanakan
sepenuhnya. Limpahannya sudah pastilah untuk dirasai juga pekebun kita di Sik itu. Jadi,
adakah pihak kementerian juga melihat projek Kedah Rubber City ini untuk disegerakan
segala persiapannya bagi kita membantu penoreh-penoreh kita dalam hiliran industri ini.
Terima kasih.

Datuk Seri Haji Ahmad bin Haji Maslan [Pontian]: Ya, sambung Yang
Berhormat Padang Terap. Yang Berhormat Menteri, Pontian. Saya ada membangkitkan
untuk KPLB iaitu perlu membina pusat-pusat pemasaran online desa dan apakah
transformasi segera untuk menaikkan pendapatan rakyat di luar bandar? Saya kira oleh
sebab Yang Berhormat Menteri sebut tadi sudah akhir sekali, rasanya macam saya ini
tidak diberi jawapan. Kalau boleh, bertulis. Pusat-pusat pemasaran online desa dan
menaikkan pendapatan rakyat luar bandar. Terima kasih.

Datuk Dr. Hasan bin Bahrom [Tampin]: Tampin hendak mencelah sedikit
tentang apa yang dibangkitkan dalam perbahasan yang lepas iaitu ramai di antara
masyarakat luar bandar pada ketika pandemik ini menghasilkan barangan pertanian. Jadi,
yang menjadi masalahnya ialah banyak hasil daripada pertanian ini tidak dapat
dipasarkan. Apakah usaha yang telah di laksana ataupun dilakukan oleh kementerian
dalam menyelesaikan masalah ini? Itu persoalan yang dibangkitkan. Terima kasih.

Dato’ Seri Mahdzir bin Khalid: Tuan Yang di-Pertua, untuk soalan Yang
Berhormat Sik, Kedah Rubber City ini adalah di bawah kelolaan Northern Corridor
Economy Region (NCER) dengan kerjasama Kerajaan Negeri Kedah. Sekarang ini proses
penyediaan tempat ataupun rubber city centre ini sedang giat dijalankan dan bekalan
elektrik sedang diusahakan untuk dibawa masuk transmission lines 132 kV.

01720

Juga, loji bekalan air yang terpaksa di-upgrade untuk membolehkan tapak ini
digunakan untuk membuat kilang bagi produk-produk hiliran dalam industri getah. Saya
menjangkakan kalau semua berjalan lancar, Kedah Rubber City ini boleh beroperasi pada
awal tahun 2023.

Untuk Yang Berhormat Pontian, pusat-pusat pasaran luar bandar. Ini jawapannya
Yang Berhormat Pontian, panjang kerana usahawan-usahawan yang ada. Ini sebab kita
ada usahawan dalam MARA, kita ada usahawan dalam FELCRA, kita ada usahawan
dalam RISDA. Selain daripada co-business dia dalam perniagaan atau pun dalam hal dia,
tetapi dia ada banyak. Jadi saya boleh memberi detil itu Yang Berhormat, dalam bentuk
jawapan bertulis.

Bagi Yang Berhormat Tampin, sama juga. Banyak barangan, jadi saya tidak
hendak tolak-menolak dengan kementerian. Cuma, saya boleh sebut bahawa kita ada
usaha untuk membantu petani di luar bandar juga Yang Berhormat. Akan tetapi pada
masa yang sama, Kementerian Pertanian sebenarnya lebih dekat dengan apa Yang
