102 DR.23.09.2021

Puan Hannah Yeoh [Segambut]: Saya bagi surat kemudian Yang Berhormat
Menteri minta highlighter untuk highlight surat saya. Ingat Yang Berhormat Menteri?

Dato’ Seri Dr. Shahidan bin Kassim: Ya. Saya nampak benda itu tetapi isi
kandungannya belum dibaca lagi sebab saya membuat persediaan kepada jawapan ini.
Saya sedar Yang Berhormat sudah pun bergambar dengan saya dan tunjukkan bahawa
saya serius untuk menangani masalah bersama kawan-kawan daripada Yang Berhormat,
Yang Berhormat dari Wilayah Persekutuan.

Saya hendak tunjukkan saya serius, semua Yang Berhormat dalam Wilayah
Persekutuan, saya telah berjumpa, berinteraksi, berbincang mengenai banyak perkara.
Jadi kalau perkara-perkara Yang Berhormat sebut itu tidak boleh dianggap bahawa ini
adalah seolah-olahnya DBKL menolak sana, menolak sini, tidak. Ini akan diperhalusi dan
saya rasa potong pokok bukan satu masalah yang besar untuk DBKL melakukannya.

Terima kasih Yang Berhormat. Kita sambung kepada— Yang Berhormat juga
timbulkan fasal Taman Rimba Kiara. Rayuan dibuat oleh DBKL dalam kes Taman Rimba
Kiara adalah kerana terdapatnya isu-isu kepentingan awam dan percanggahan dengan
prosedur kelulusan perancangan di Wilayah Persekutuan Kuala Lumpur yang perlu
diperjelaskan di Mahkamah Persekutuan. Ini adalah kerana di bawah Akta (Perancangan)
Wilayah Persekutuan 1982 telah memperuntukkan dengan jelas mengenai proses
kelulusan perancangan yang perlu dipatuhi. Maka pihak DBKL berpandangan adalah
wajar agar rayuan tersebut, keputusan Mahkamah Rayuan dibuat ke Mahkamah
Persekutuan.

Untuk makluman Yang Berhormat, daripada penduduk yang menduduki 100 unit
Rumah Panjang Perumahan Awam Bukit Kiara, sebanyak 100 generasi pertama
penduduk diberikan rumah secara percuma. Manakala 100 generasi kedua penduduk
rumah panjang tersebut akan diberikan harga rumah sebanyak 50 peratus harga iaitu
hanya RM175 ribu daripada harga RM350 ribu.

Penduduk di kawasan Rumah Panjang Perumahan Awam Bukit Kiara yang
mengharapkan bahawa mereka akan mendapat kediaman baru dalam bentuk rumah
mampu milik seperti yang dicadangkan dalam pembangunan di atas tanah tersebut telah
dinafikan hak mereka sekiranya cadangan pembinaan di tapak tersebut tidak dapat
diteruskan disebabkan oleh keputusan Mahkamah Rayuan yang tidak memihak kepada
mereka.

Cadangan perpindahan penduduk-penduduk di kawasan rumah panjang tersebut
itu adalah selaras dengan dasar kementerian dalam memastikan penyediaan kediaman
yang teratur dan selesa kepada semua penduduk Wilayah Persekutuan. Untuk makluman,
daripada keseluruhan tapak pembangunan sebanyak 12 ekar Yayasan Wilayah
Persekutuan dan pemaju bersetuju untuk memperuntukkan ruang hijau tambahan seluas
empat ekar untuk menjadi sebahagian kawasan hijau di sekitar Bukit Kiara.

Sebenarnya tapak projek tersebut berada di luar kawasan Taman Rimba, maka
pembangunan di projek tersebut sepatutnya tidak akan menjejaskan kawasan Taman
Rimba Kiara.

Puan Hannah Yeoh [Segambut]: Tuan Yang di-Pertua, boleh saya mencelah?
Dato’ Seri Dr. Shahidan bin Kassim: Ya.

Puan Hannah Yeoh [Segambut]: Yang Berhormat Menteri, jawapan Yang
Berhormat Menteri itu saya percaya disediakan oleh pegawai kerajaan kerana jawapan
itu sudah dibaca tiga kali. Ini kali ketiga saya dengar. Yang Berhormat Tuan Khalid bin
Abd Samad pernah baca. Yang Berhormat Annuar Musa pernah baca dan sekarang Yang
Berhormat Dato’ Seri Dr. Shahidan membacakan jawapan yang sama tetapi persoalan
saya adalah spesifik kes rayuan di mahkamah-— kes rayuan yang dilaksanakan oleh DBKL
sekarang.

Jadi, persoalannya dalam keputusan perintah mahkamah itu, jelas SOP dan cara
kerja DBKL telah gagal mengikuti ataupun proses yang sebenar ataupun sepatutnya
dilakukan. Saya hanya hendak cadangkan kepada Menteri untuk pastikan DBKL baca
