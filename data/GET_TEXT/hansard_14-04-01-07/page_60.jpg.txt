52 DR.23.09.2021

yang telah diterima bukan sahaja oleh saya tetapi ramai daripada Ahli-ahli Parlimen
daripada pihak pembangkang. [Tepuk]

Saya, pada kesempatan ini ingin menyatakan bahawa Yang Berhormat memang
layak menjadi Menteri Perpaduan kerana dapat...

Tuan Ahmad Fadhli bin Shaari [Pasir Mas]: Pasir Mas tidak terima pun.

Tuan Sanisvara Nethaji Rayer a/l Rajaji [Jelutong]: ..dan dapat menjaga
keharmonian. Cuma permintaan saya Yang Berhormat, kalau boleh minta juga perkara
yang sama diamalkan oleh Yang Berhormat Gombak yang juga menyebabkan
ketidakperpaduan dalam Dewan ini, apabila baru-baru ini menghalang Yang Berhormat
Teluk Intan daripada menjadi pengerusi dalam Dewan. Permintaan saya Yang Berhormat.
Terima kasih.

Timbalan Menteri Dalam Negeri | [Dato’ Sri Dr. Haji Ismail bin Haji Mohamed
Said]: Pujilah sedikit KDN.

Tuan Pang Hok Liong [Labis]: Tambah, tambah 200 bakul.

Tuan Sanisvara Nethaji Rayer a/l Rajaji [Jelutong]: KDN. Kita puji KDN. Kita
berterima kasih.

Dato’ Sri Dr. Haji Ismail bin Haji Mohamed Said: Macam itulah puji KDN.

Tuan Sanisvara Nethaji Rayer a/l Rajaji [Jelutong]: Saya berterima kasih. Saya
telah menyatakan pada hari yang pertama Yang Berhormat KDN, telah pun secara
terbuka memohon maaf atas apa yang berlaku semasa kami dalam Dewan. Saya percaya
bahawa masalah-masalah yang kita hadapi dapat diselesaikan dengan baik dengan pihak
KDN. Terima kasih kepada pihak KDN.

Datuk Halimah binti Mohamed Sadique: Terima kasih kepada Yang Berhormat
Jelutong.

Timbalan Menteri Pertanian dan Industri Makanan II [Dr. Nik Muhammad
Zawawi bin Haji Salleh]: Lain macam Yang Berhormat Jelutong.

Datuk Halimah binti Mohamed Sadique: Yang Berhormat Jelutong, thank you
very much. Tambahan kotak belakang cerita, PM tepi. Jangan sampai Yang Berhormat
Batu Kawan dengar.

Tuan Yang di-Pertua, bagi pihak Yang Berhormat Menteri KDN, Yang Berhormat
Menteri KDN mengucapkan dan merakamkan penghargaan terima kasih atas sokongan
yang telah diberikan oleh Yang Berhormat Jelutong. Terima kasih banyak...

Seorang Ahli: [Bercakap tanpa menggunakan pembesar suara] Timbalan?

Datuk Halimah binti Mohamed Sadique: ...dan Yang Berhormat Timbalan
Menteri KDN yang ada dekat belakang ini. Tuan Yang di-Pertua, yang akhir sekali—

Timbalan Yang di-Pertua [Dato’ Mohd Rashid Hasnon]: Tiga minit. Tiga minit
lagi.

Datuk Halimah binti Mohamed Sadique: Yang Berhormat Baling tidak ada.
Izinkan saya menjawab secara bertulis.

Timbalan Yang di-Pertua [Dato’ Mohd Rashid Hasnon]: Baik.

Datuk Halimah binti Mohamed Sadique: Tuan Yang di-Pertua, saya ingin
mengambil kesempatan ini untuk mengucapkan penghargaan terima kasih kepada Ahli-
ahli Yang Berhormat. Saya faham kerana ada yang tidak sempat hendak membangkitkan
persoalan yang berkaitan dengan kementerian. Akan tetapi apa pun juga pandangan,
nasihat, teguran yang akan diberikan oleh Yang Berhormat bukan sahaja dalam Dewan
ini dan kalau ada yang lain, silalah maklumkan kepada saya. /nsya-Allah kementerian
akan mengambil tindakan untuk—

Datuk Zakaria bin Mohd. Edris @ Tubau [Libaran]: Tuan Yang di-Pertua, boleh
bagi laluan sedikit. Yang Berhormat Menteri?
