128 DR.23.09.2021

telah bersetuju untuk memberikan peruntukan kepada semua Ahli Parlimen tidak kira di
pihak kerajaan mahupun di pihak pembangkang. Terima kasih Tuan Yang di-Pertua.
[Tepuk]

Timbalan Yang di-Pertua [Dato’ Mohd Rashid Hasnon]: Terima kasih. Baik.
Terima kasih Yang Berhormat Timbalan Menteri.

Tuan Sanisvara Nethaji Rayer a/l Rajaji [Jelutong]: Terima kasih, terima kasih
diucapkan.

Timbalan Yang di-Pertua [Dato’ Mohd Rashid Hasnon]: Seterusnya ada usul.

USUL

WAKTU MESYUARAT DAN URUSAN
DIBEBASKAN DARIPADA PERATURAN MESYUARAT

7.43 mlm.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua,

“Bahawa mengikut Peraturan Mesyuarat 12(1), tanpa
menghiraukan usul terdahulu saya mohon mencadangkan bahawa
Mesyuarat pada hari ini tidak akan ditangguhkan sehingga selesai
diputuskan Usul Menjunjung Kasih Ke Atas Titah Kebawah Duli Yang
Maha Mulia Seri Paduka Baginda Yang di-Pertuan Agong dan selepas itu
Majlis Mesyuarat akan ditangguhkan sehingga jam 10 pagi, hari Isnin, 27
September 2021”.

Timbalan Yang di-Pertua [Dato’ Mohd Rashid Hasnon]: Ada _ yang
menyokong?

Timbalan Menteri Dalam Negeri | [Dato’ Sri Dr. Haji Ismail bin Haji Mohamed
Said]: Tuan Yang di-Pertua, saya mohon menyokong.

Timbalan Yang di-Pertua [Dato’ Mohd Rashid Hasnon]: Ahli Yang Berhormat
sekarang saya kemukakan masalah kepada Majlis untuk diputuskan. Masalahnya ialah
usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

Tuan Sanisvara Nethaji Rayer a/l Rajaji [Jelutong]: Yang Berhormat Masjid
Tanah, you never walk alone.

Timbalan Yang di-Pertua [Dato’ Mohd Rashid Hasnon]: Seterusnya saya ingin
menjemput Yang Berhormat Menteri di Jabatan Perdana Menteri (Parlimen dan Undang-
undang) untuk menjawab. 30 minit.

7.44 mlm.

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Terima kasih Tuan Yang di-Pertua,
selamat petang. Assalamualaikum warahmatullahi wabarakatuh, salam sejahtera. Tuan
Yang di-Pertua, sebagai pendahuluan terlebih dahulu izinkan saya merakamkan ucapan
setinggi-tinggi terima kasih ke atas keprihatinan semua Ahli Yang Berhormat yang telah
membahas dan menyentuhkan isu-isu di bawah Kementerian di Jabatan Perdana Menteri
