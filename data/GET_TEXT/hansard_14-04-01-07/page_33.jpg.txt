DR.23.09.2021 25

Saya sedar ada perbincangan, ada pandangan baik-buruknya sama ada single
wholesale network (SWN) ataupun dua pihaklah yang dua syarikat ataupun multiple.
Kebanyakan negara menggunakan multiple services company dan ini sedang dibuat lagi
engagement tentang bagaimana kaedah single wholesale network ini dapat berfungsi
kerana dia masih perlu menggunakan prasarana-prasarana yang sudah pun dimiliki oleh
telco dan service provider yang sedia ada. Jadi, kaedah-kaedah itu saya percaya sedang
dalam urusan dan rundingan antara...

Tuan Syed Saddiq bin Syed Abdul Rahman [Muar]: Digital Nasional Berhad
(DNB).

Tan Sri Datuk Seri Panglima Haji Annuar bin Haji Musa: Digital Nasional
Berhad dengan telco-telco. Ini masih lagi sedang ada engagement dan perbincangan
Yang Berhormat. Barangkali Kementerian Kewangan yang handle kan perkara ini...

Tuan Syed Saddiq bin Syed Abdul Rahman [Muar]: Soalan susulan.

Tan Sri Datuk Seri Panglima Haji Annuar bin Haji Musa: Perkara ini sedang
diberikan perhatian.

Tuan Syed Saddiq bin Syed Abdul Rahman [Muar]: Soalan susulan, sama
sahaja sedikit.

Tuan Ma’mun bin Sulaiman [Kalabakan]: Tuan Yang di-Pertua.

Tan Sri Datuk Seri Panglima Haji Annuar bin Haji Musa: Ini khusus untuk
rollout 5G yang juga hendak disegerakan sebaik sahaja 4G in place ya terima kasih.

Timbalan Yang di-Pertua [Dato' Mohd Rashid Hasnon]: Saya sudah berikan
masa yang panjang, saya hendak teruskan kepada soalan seterusnya dan dua
pertanyaan tambahan telah diberikan. Sekarang saya ingin menjemput Yang Berhormat
Dr. Maszlee bin Malik, Simpang Renggam.

6. Dr. Maszlee bin Malik [Simpang Renggam] minta Menteri Kanan Pendidikan
menyatakan polisi berkaitan mengutamakan golongan B40 untuk memasuki Sekolah
Berasrama Penuh.

Timbalan Menteri Pendidikan Il [Datuk Mohamad bin Alamin]:
Assalamualaikum warahmatullahi wabarakatuh, terima kasih Tuan Yang di-Pertua, terima
kasih kepada Yang Berhormat Simpang Renggam yang telah mengajukan soalan.

Tuan Yang di-Pertua, Kementerian Pendidikan Malaysia (KPM) sentiasa memberi
keutamaan kepada murid daripada keluarga B40 untuk kemasukan ke Sekolah
Berasrama Penuh (SBP). Mulai tahun 2018, KPM telah memperkenalkan dasar
penawaran 60 peratus tempat kepada murid daripada keluarga B40. Namun demikian,
untuk pengambilan tahun 2019, hanya 37.9 peratus murid yang berdaftar bagi tingkatan
1 di SBP terdiri daripada keluarga B40. Peratus tersebut menurun bagi kemasukan pada
tahun 2020 iaitu hanya 36.5 peratus.

Walau bagaimanapun, pada tahun 2021, jumlah murid B40 yang diterima masuk
ke SBP telah menunjukkan peningkatan ketara iaitu kepada 51.4 peratus. Antara faktor
yang menyumbang kepada peningkatan ini adalah strategi KPM memperkenalkan kaedah
permohonan secara berpusat atau single entry point dengan izin.

Melalui kaedah ini, pemohon ke sekolah asrama sepenuhnya di bawah KPM
boleh membuat tiga pilinan sekolah semasa memohon. Calon yang berjaya akan
menerima hanya satu tawaran sahaja. Ini membolehkan lebih ramai calon ditawarkan
tempat ke SBP.

Di samping itu, KPM telah memperkenalkan Pentaksiran Kemasukan Sekolah
Khusus (PKSK) sebagai kaedah baharu bagi kemasukan ke SBP untuk pengambilan
tahun 2021. PKSK diperkenal dan digunakan susulan daripada pemansuhan Ujian
Penilaian Sekolah Rendah (UPSR) pada tahun 2020 dan ia nya telah dijalankan secara
dalam talian.
