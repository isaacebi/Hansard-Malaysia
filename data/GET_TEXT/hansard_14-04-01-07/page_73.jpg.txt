DR.23.09.2021 65

telah mencukupi sehingga kita dapat selesaikan memberi vaksinasi kepada 80 peratus
sekurang-kurangnya penduduk dewasa negara kita.

Sekarang data menunjukkan bahawa pada 20 hari bulan kita telah capai
sebenarnya purata 80 percent vaksinasi penduduk negara. Kita perlu bina satu kerangka
roadmap untuk vaksin negara kita. Mungkin bukan kerana COVID-19 akan datang,
mungkin wabak-wabak lain. So, apabila kita ada structure yang kukuh, pakar yang ramai-
kita bukan eksport pakar sahaja, pakar yang kita dapat dalam negara kita boleh
membangunkan kapasiti. Ini satu perkara yang penting. Kita tidak boleh ketinggalan dalam
menuju kejayaan dalam sains dan teknologi...

Dr. Lee Boon Chye [Gopeng]: Gopeng- hendak bantu sikit.
Dato’ Seri Dr. Adham bin Baba: Ya, Yang Berhormat Gopeng.

Dr. Lee Boon Chye [Gopeng]: Soal jawapan kepada Yang Berhormat Segambut
tadi. Sebenarnya apabila Presiden Amerika Syarikat mengatakan...

Tuan Lim Lip Eng [Kepong]: Kepong, Kepong bukan Segambut.

Dr. Lee Boon Chye [Gopeng]: Eh, Yang Berhormat Kepong, sorry. Mengatakan
bahawa mereka akan derma Pfizer vaksin kepada kita, ke Malaysia ataupun negara-
negara yang memerlukannya, dia bukan dengan kos kosong, sifar, tidak. la dengan kos
manufacturer. Ini bermakna, walaupun atas nama derma, tetapi negara kita juga perlu
bayar kepada syarikat Pfizer dengan kos. Jadi, ini bukan dengan kos sifar.

Dato’ Seri Dr. Adham bin Baba: Yang Berhormat Gopeng, kita bayar duit
transportation untuk pembiayaan membawa Pfizer ke dalam negara kita. Itu sahaja yang
kita gunakan apabila sumbangan daripada kerajaan USA terhadap Pfizer.

Tuan Cha Kee Chin [Rasah]: Yang Berhormat Menteri, minta celah sedikit.
Dato’ Seri Dr. Adham bin Baba: Ya, Yang Berhormat Rasah.

Tuan Cha Kee Chin [Rasah]: Terima kasih Tuan Yang di-Pertua, terima kasih
Yang Berhormat Menteri. Ini ada sedikit yang berbeza dengan apa-apa yang rakan-rakan
Yang Berhormat sebutkan. Oleh sebab, tadi Yang Berhormat Menteri ada sebut bahawa
sekarang kita mula fokus kepada golongan remaja sebab proses vaksinasi kita sudah
kepada pelajar sekolah menengah.

Jadi saya hendak tanya, di bawah Kementerian MOSTI, R&D untuk
membangunkan vaksin tempatan di bawah kementerian ini, adakah usaha-usaha ataupun
perancangan untuk menghasilkan vaksin bukan setakat untuk remaja berumur 12 tahun
hingga 17 tahun, tetapi kepada kanak-kanak yang lebih muda di bawah 12 tahun. Ini
kerana, saya dari Negeri Sembilan, ia agak mustahak, agak urgent sekarang ini. Akan
tetapi, saya tahulah tidak mungkin develop satu vaksin dalam masa beberapa minggu
ataupun masa terdekat. Ini kerana, sekolah-sekolah di Negeri Sembilan akan dibuka pada
18 Oktober 2021. Ini kerana, Negeri Sembilan mulai esok akan masuk ke fasa keempat-
antara negeri yang mana sekolah-sekolah harian dibuka paling awal.

Jadi kita nampak urgency untuk mendapatkan vaksin untuk kanak-kanak. Oleh
sebab sekarang ini, warga sekolah hanya guru-guru dan juga kakitangan yang telah
menerima vaksin lengkap, macam mana dengan anak-anak kita? Jadi saya mohon, saya
tahu Yang Berhormat Menteri tidak jaga suntikan vaksin tetapi bagaimana development
untuk vaksin yang khas untuk kanak-kanak yang berumur bawah 12 tahun. Terima kasih
Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Yang Berhormat
Menteri perlu beberapa minit lagi Yang Berhormat Menteri sebab masa pun telah habis.

Dato’ Seri Dr. Adham bin Baba: Sekiranya dibenarkan, saya teruskanlah.

Timbalan Yang di-Pertua [Dato’ Mohd Rashid Hasnon]: Saya beri tiga minit
untuk merumuskan.

Dato’ Seri Dr. Adham bin Baba: Ya, saya bersetuju dengan Yang Berhormat
Rasah. Sangat penting untuk kanak-kanak vaccination profile. Kita tahu bahawa pada
