DR.23.09.2021 1

MALAYSIA
DEWAN RAKYAT
PARLIMEN KEEMPAT BELAS
PENGGAL KEEMPAT
MESYUARAT PERTAMA
Khamis, 23 September 2021
Mesyuarat dimulakan pada pukul 10.00 pagi
DOA

[Tuan Yang di-Pertua mempengerusikan Mesyuarat]

Tuan Yang di-Pertua: Assalamualaikum dan selamat pagi semua. Ahli-ahli Yang
Berhormat, sebelum kita mulakan, ingin saya maklumkan bahawa kita telah jalankan ujian
RTK- Antigen self-test saliva yang dilaksanakan semalam, Rabu 22 September. Kita
dapati hanya seorang Polis Bantuan yang didapati positif COVID-19 tetapi kita bernasib
baik kerana beliau hanya bekerja di sekitar kawasan Parlimen dan tidak ada kontak rapat.

Saya ingin mengambil peluang ini untuk mengucapkan ribuan terima kasih dan
penghargaan kepada Dr. Norliza serta pasukan kesihatannya dari Makmal Kesihatan
Awam Kebangsaan atas kerjasama dan bantuan yang diberikan sepanjang persidangan
ini. Sekian, terima kasih.

JAWAPAN-JAWAPAN MENTERI BAGI PERTANYAAN-PERTANYAAN

Timbalan Yang di-Pertua [Dato’ Mohd Rashid Hasnon]: Saya _ ingin
mempersilakan Yang Berhormat Dato’ Haji Mohd Fasiah bin Haji Mohd Fakeh, Sabak
Bernam.

1. Dato’ Haji Mohd Fasiah bin Haji Mohd Fakeh [Sabak Bernam] minta Menteri
Kewangan menyatakan, berkenaan pelaksanaan Geran Khas Prihatin (GKP), dan
bagaimana pula peranan bank-bank pembangunan dalam membantu peniaga kecil atau
mikro, supaya mereka dapat meneruskan perniagaan.

Menteri Kewangan [Datuk Seri Utama Tengku Zafrul bin Tengku Abdul Aziz]:
Terima kasih Tuan Yang di-Pertua. Terima kasih Yang Berhormat. Seperti mana Yang
Berhormat sedia maklum, di bawah Pakej Perlindungan Rakyat dan Pemulihan Ekonomi
ataupun PEMULIH yang diumumkan pada 28 Jun yang lepas, kerajaan terus komited
untuk menyokong sektor perniagaan khususnya usahawan mikro dan juga perusahaan
kecil dan sederhana melalui Geran Khas Prihatin atau pun GKP.

la bertujuan untuk meringankan beban kewangan mereka agar mampu
mengharungi tempoh yang masih mencabar, serta sebagai penambahan pelaburan
kepada perniagaan.

Bagi inisiatif GKP 4.0, lebih 1 juta PKS mikro melibatkan penerima sedia ada GKP
sebelum ini, serta penerima baharu bantuan GKP. Kini telah mula menerima RM500 pada
21 September, hari Selasa yang lepas, melalui bayaran fasa pertama. Bagi bayaran fasa
kedua berjumlah RM500 ini akan dibuat pada bulan November 2021, menjadikan
keseluruhan bayaran GKP 4.0 sebanyak RM1000 untuk penerima yang layak.

Jumlah keseluruhan pembayaran GKP 4.0 ini melibatkan implikasi kewangan
sebanyak RM1 bilion di mana bayaran dikreditkan terus ke akaun bank yang didaftarkan
