22 DR.23.09.2021

untuk Sarawak, dari sejumlah 1,661 buah menara baharu yang perlu dibina untuk
menjayakan program ini.

Akhir sekali, sebagai round up, saya ingin menyampaikan maklumat kepada
Dewan yang mulia ini bahawasanya apabila kita bercakap tentang usaha untuk
meningkatkan connectivity dan memberikan connectivity yang berkualiti, antara lain
meliputi pembinaan tapak menara baharu, menaiktarafkan pemancar-pemancar sedia
ada, di mana sudah ada menara kualiti belum mencukupi, menyediakan premis dengan
gentian optik supaya bekalan lebih stabil, terutama di kawasan luar bandar, dan bagi
kawasan yang tidak dapat dicapai oleh semua ini menyediakan jalur lebar satelit.

01130

Jadi, saya hendak berikan update terkini. Sabah bagi tapak negara baru sebanyak
538 buah dirancang, siap sebanyak 51 buah. Bagi menaik taraf stesen pemancar
sebanyak 3,500 buah disasarkan untuk dinaiktarafkan, 2,041 buah sudah siap.
Seterusnya bagi gentian optik di premis-premis tersedia, perancangan hendak capai
251,165 buah tetapi yang telah siap baru 81,268 buah bagi di Sabah. Sementara bagi
jalur lebar satelit, perancangan untuk di Sabah 138 buah.

Bagi Sarawak untuk menara, perancangannya 823 menara baru kesemua sekali,
yang telah siap sebanyak 74. Sementara menaik taraf stesen pemancar yang dirancang
ialah sebanyak 3,012 dan yang telah siap 1,615. Bagi premis tersedia gentian optik,
perancangan 73,588 manakala yang telah siap 47,223. Sementara perancangan untuk
jalur lebar satelit sebanyak 523 buah.

Khusus untuk Yang Berhormat Hulu Rajang, tapak menara baharu 59, naik taraf
stesen pemancar 50 dan 10 buah sudah siap. Untuk premis tersedia dengan gentian optik
dirancang tambah lagi 118 dan bagi jalur lebar satelit 125 buah.

Tuan Yang di-Pertua, demikianlah gambaran secara menyeluruh dan apa yang
boleh saya katakan, komitmen untuk menjayakan ini adalah satu komitmen nasional yang
besar, yang tidak dapat tidak perlu dijayakan selaras dengan konsep yang kementerian
anjurkan, bahawasanya connectivity adalah hak asasi manusia.

Tuan Yang di-Pertua: Terima kasih, ada soalan tambahan?
Tuan Nga Kor Ming [Teluk Intan]: Ya.

Dato’ Hajah Azizah binti Mohd Dun [Beaufort]: Terima kasih kepada Yang
Berhormat Menteri di atas jawapan yang diberikan dan saya juga mengucapkan terima
kasih di atas peruntukan besar melebihi RM3 bilion untuk menaik taraf capaian internet di
negeri Sabah.

Walaupun sudah ada kerja-kerja dibuat untuk menaik taraf capaian jalur lebar dan
perbelanjaan yang telah dilaksanakan tentang pencapaian yang disebutkan oleh Yang
Berhormat Menteri tadi, namun terdapat kawasan-kawasan pedalaman di Sabah yang
masih lagi menghadapi gangguan capaian internet yang sangat perlahan dan tidak stabil.
Dianggarkan mesyuarat-mesyuarat, perbincangan, seminar yang dibuat secara Zoom,
Webinar tidak dapat diikuti oleh ramai mereka yang ingin mengikutinya.

Oleh itu saya ingin bertanya, sudahkah kementerian membuat kajian terperinci
dan tinjauan di lokasi-lokasi yang dikenal pasti mempunyai masalah capaian internet yang
teruk ini? Apakah tempoh masa yang kementerian sasarkan untuk masalah ini diatasi
sepenuhnya. Saya juga mendapati di Kota raya Kuala Lumpur ini juga menghadapi
gangguan capaian internet, dekat-dekat sini sahaja pun dan oleh itu saya ingin bertanya,
sudahkah kementerian mengenal pasti punca-punca gangguan ini dan apakah tindakan
yang akan diambil bagi memastikan kita dapat menggunakan perkara yang amat penting
ini untuk kita berhadapan dengan norma baharu dan melaksanakannya dengan sebaik
mungkin. Terima kasih.

Tuan Yang di-Pertua: Terima kasih, teruskan Yang Berhormat Menteri.

Tan Sri Datuk Seri Panglima Haji Annuar bin Haji Musa: Terima kasih Yang
Berhormat. Saya akui perkara yang dibangkitkan itu adalah sangat benar, adalah satu
