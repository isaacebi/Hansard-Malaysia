DR.23.09.2021 147

Tuan Haji Idris bin Haji Anmad: Okey.
Tuan Yang di-Pertua: Ya.

Tuan Haji Idris bin Haji Ahmad: Terima kasih. Yang Berhormat Jerai juga
membangkitkan mengenai sekolah agama rakyat. Kerajaan dari semasa ke semasa
berusaha untuk memperkasakan sekolah agama rakyat di Malaysia. Sejak tahun 2019
hingga 2021, kerajaan telah memperuntukkan sebanyak RM300 juta bagi
memperkasakan institusi pendidikan Islam di bawah Penasihat Penyelarasan Pelajaran
dan Pendidikan Agama Islam (LEPAI) yang berdaftar dengan pihak berkuasa agama
negeri.

la merangkumi sekolah agama Islam negeri (SAN), sekolah agama rakyat (SAR),
sekolah agama swasta (SAS), institusi tahfiz dan pondok. Bantuan ini bagi tujuan
selenggara dan naik taraf infrastruktur institusi pendidikan Islam berkenaan yang
keseluruhannya telah memberi manfaat kepada 3,654 buah institusi.

Penubuhan sekolah agama di negeri adalah tertakluk kepada Enakmen
Pengawalan Sekolah-sekolah Agama Islam dan peraturan-peraturan yang sedang
berkuat kuasa di negeri berkenaan dengan salah satu syarat pendaftaran sekolah adalah
menubuhkan jawatankuasa pengelola sekolah.

Tuan Yang di-Pertua, berhubung cadangan menubuhkan Majlis Jemaah
Pengelola Sekolah Agama Malaysia dan Dana Wakaf Sekolah Agama Malaysia, kerajaan
berpandangan ia merupakan satu cadangan yang baik dan akan membuat penelitian
sewajarnya terhadap perkara ini.

Dalam aspek kepimpinan pengurusan sekolah dan latihan perguruan kepada
sekolah tahfiz dan sekolah agama rakyat, kerajaan prihatin kepada keperluan peningkatan
kompetensi pentadbir dan guru di institusi tahfiz swasta dan sekolah agama rakyat melalui
aspek latihan. Justeru, kerajaan pada tahun 2019 telah menyediakan peruntukan
berjumlah RM4 juta bagi memberi latihan profesionalisme perguruan dan peningkatan
kompetensi tenaga pengajar, para pentadbir di institusi pendidikan Islam di bawah
penyelarasan LEPAI merangkumi guru dan penyelia KAFA, guru SAN, guru SAR, guru
SMN, guru SMAR dan guru tahfiz.

Tuan Yang di-Pertua, kursus yang dilaksanakan iri...

Tuan Ahmad Tarmizi bin Sulaiman [Sik]: Yang Berhormat Menteri, sedikit
penjelasan daripada Sik. Boleh ya? Sikit.

Tuan Yang di-Pertua: Boleh Yang Berhormat Sik mencelah?

Tuan Ahmad Tarmizi bin Sulaiman [Sik]: Saya mohon sikit penjelasan Yang
Berhormat Menteri. Di belakang.

Tuan Yang di-Pertua: Yang Berhormat Sik.

Tuan Ahmad Tarmizi bin Sulaiman [Sik]: Terima kasih Yang Berhormat
Menteri. Saya ingin menyampaikan ucapan tahniah kepada pihak JAKIM atas keputusan
iaitu guru-guru KAFA akan menikmati kemudahan cuti bersalin berelaun mulai 1 Januari
2022.

Satu lagi yang diusahakan oleh guru-guru KAFA kita iaitu perjawatan tetap
khususnya kepada penyelia-penyelia guru KAFA ini yang ketika ini mereka masih
berjawatan kontrak. Jadi saya ingin bertanya, adakah pihak JAKIM melihat perkara ini
sebagai satu usaha ke hadapan untuk kita mengangkat lagi kedudukan guru-guru KAFA
di luar sana? Terima kasih.

02100

Tuan Haji Idris bin Haji Ahmad: Terima kasih kepada Yang berhormat Sik.
Berkenaan hal itu sedang kita bincang terutamanya ialah berkenaan dengan JPA sendiri
kerana dia melibatkan soal perjawatan. Terima kasih. Kursus yang dilaksanakan ini
merangkumi aspek pedagogi pengajaran dan pembelajaran, pengurusan dan kepimpinan
pendidikan, penyeliaan asrama, keselamatan dan kesihatan pekerja, latihan kompetensi
