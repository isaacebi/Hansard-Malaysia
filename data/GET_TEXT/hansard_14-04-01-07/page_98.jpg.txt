90 DR.23.09.2021

orang usahawan dan 171,533 orang pelajar di seluruh negara. Itu jawapan kepada Yang
Berhormat Beaufort.

Yang Berhormat Machang, Yang Berhormat dari Machang. Untuk Yang
Berhormat Beaufort ada satu lagi soalan yang berkaitan dengan migrasi between the luar
bandar ke bandar dan pola migrasi ada juga menunjukkan yang diberi oleh statistik
bahawa ada juga berlaku penduduk-penduduk di kawasan bandar ini yang balik ke luar
bandar. Jumlah proses ini, peningkatan ini ataupun proses migrasi ini pada tahun 2020
lebih kurang 18 peratus. Ini barangkali ada kaitan dengan apa yang berlaku pada waktu
ini, pandemik COVID-19.

01710

Pada masa yang sama, kita juga mempunyai program yang dijalankan oleh KPLB
bagi mengurangkan jurang sosioekonomi di antara bandar dan luar bandar. Sekiranya kita
semakin aktif membolehkan penduduk di luar bandar dan kita berusaha bersungguh-
sungguh, kemungkinan migrasi dari luar bandar ke bandar ini dalam proses yang lama
tidak akan ada lagi jumlahnya kecuali bagi anak-anak yang hendak membuat pelajaran
sebab banyak sekolah ataupun institusi pengajian itu berada di bandar.

Yang Berhormat Kota Samarahan tidak ada di sini. Yang Berhormat Cameron
Highlands? Tidak ada ya. Ini tanya mengenai dengan Orang Asli. Saya boleh jawab
secara bertulislah Tuan Yang di-Pertua kerana mereka tidak ada.

Dato’ Sri Azalina Othman Said [Pengerang]: Boleh Yang Berhormat, hari
Khamis malam Jumaat. Agaknya semua sudah balik.

[Dewan Ketawa]
Dato’ Seri Mahdzir bin Khalid: Awal dia orang balik Yang Berhormat.

Dato’ Sri Azalina Othman Said [Pengerang]: Itulah Yang Berhormat hendak
buat macam mana?

Tuan Khalid bin Abd Samad [Shah Alam]: Tuan Yang di-Pertua, kalau boleh
mengenai Orang Asli itu biar dijawab sekarang walaupun yang bertanya tidak hadir kerana
kita semua hendak tahu juga.

Dato’ Sri Azalina Othman Said [Pengerang]: Terpulang kepada Yang
Berhormat Menteri Yang Berhormat.

Tuan Khalid bin Abd Samad [Shah Alam]: Kalau secara bertulis, kita tidak
dapat.

Dato’ Sri Azalina Othman Said [Pengerang]: Dia ada lagi enam minit, tiga puluh
saat.

Tuan Khalid bin Abd Samad [Shah Alam]: Ya, masih ada masa lagi. Harap
jawablah.

Dato’ Seri Mahdzir bin Khalid: Yang Berhormat Shah Alam minta jawab bagi...

Tuan Khalid bin Abd Samad [Shah Alam]: Ya pasal di Shah Alam pun ada
kampung Orang Asli. Kita pun hendak tahu juga.

Dato’ Seri Mahdzir bin Khalid: Tidak apa Yang Berhormat.
Tuan Khalid bin Abd Samad [Shah Alam]: Dekat Bukit Cherakah itu.

Dato’ Seri Mahdzir bin Khalid: Yang Berhormat Cameron Highlands meminta
kalau boleh nyatakan bantuan kepada Orang Asli yang terjejas. Jadi, langkah kementerian
KPLB melalui JAKOA, sebuah agensi yang menjaga hal ehwal Orang Asli. Beberapa
langkah diambil untuk jangka pendek dan jangka panjang bagi mengatasi masalah
masyarakat Orang Asli yang terjejas.

Jangka pendeknya pada bulan Mac 2020 sehingga kini, sebanyak lima fasa
pemberian bakul makanan telah dilaksanakan. Bagi tahun 2020 sebanyak tiga kali
