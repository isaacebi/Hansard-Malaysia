DR.23.09.2021 99

Untuk makluman Yang Berhormat, sehingga 14 September 2021, statistik kemiskinan
bagi Wilayah Persekutuan, secara keseluruhannya dari Unit Penyelarasan Pelaksanaan,
Jabatan Perdana Menteri, menunjukkan terdapat sebanyak 4,815 orang ketua isi rumah
berstatus miskin tegar dan 5,617 ketua isi rumah berstatus miskin berbanding dengan
statistik tahun lepas, setakat 31 Oktober 2020, sebanyak 1,109 orang ketua isi rumah
berserta miskin tegar dan 2,200 ketua isi rumah berstatus miskin.

Menyedari hakikat ini, kementerian sentiasa merangkumkan golongan miskin ini
dalam program-program sosioekonomi dan kebajikan yang dilaksanakan. Sehubungan
dengan itu, kementerian telah melaksanakan beberapa inisiatif jaringan keselamatan
sosial di bawah kerangka Wilayah Cakna bermula inisiatif Wilayah Cakna 1.0 pada 25
Mac 2020 sehingga inisiatif Wilayah Cakna 6.0 pada 27 Jun yang melibatkan nilai
sebanyak kira-kira RM234.6 juta.

Contoh, bantuan yang diberikan ialah seperti berikut:

(i) pengecualian sewa kepada seramai 40 ribu orang penyewa PPR,
PA;

(ii) penangguhan bayaran balik pembiayaan kepada 6,000 pemilik
PPR, PA di Kuala Lumpur;

(iii) pengecualian sewa kepada 6,000 penjaja di Kuala Lumpur;

(iv) sumbangan one-off RM500 kepada 23,617 orang penjaja dan
peniaga kecil di Kuala Lumpur, Putrajaya dan Labuan;

(v) bantuan makanan kepada 65 ribu keluarga di Kuala Lumpur dan
1,000 keluarga di Putrajaya dari golongan miskin dan B40;

(vi) pengecualian bayaran lesen perniagaan, inisiatif Wilayah Bebas
Berniaga kepada lebih daripada 4,246 orang peniaga berlesen di
Kuala Lumpur, 107 orang di Putrajaya dan 162 orang di Labuan;
dan

(vii) Baucar Back To School bernilai RM100 kepada 26,000 pelajar,
Kelas Digital SPM Mahir Tutor yang memberi manfaat kepada
21,756 orang pelajar.

01750

Usahawan Anak Muda Kota melibatkan 100 usahawan yang telah dapat
beroperasi di Kuala Lumpur dan Putrajaya. Bagi memastikan penduduk berpendapatan
rendah tidak tercicir dari mendapat vaksinasi, Kementerian Wilayah Persekutuan telah
melaksanakan program vaksinasi bergerak MYMedic@Wilayah di sekitar 67 kawasan
PPR/PA di DBKL dan tiga di kampung tradisi. Sehingga September 2021, peratus populasi
dewasa dan kanak-kanak yang berdaftar dengan MySejahtera telah mendapat dos kedua
adalah sebanyak 86 peratus di Kuala Lumpur, 93 peratus di Putrajaya dan 88.2 peratus
di Labuan.

Tindakan Kementerian Wilayah melalui Inisiatif Wilayah Cakna dan juga trak
vaksin bergerak di samping pelbagai lagi tindakan dan usaha kementerian menunjukkan
bahawa kementerian dan kerajaan akan memastikan golongan yang berpendapatan
rendah dan miskin bandar terus dapat dibantu di dalam menghadapi impak kesihatan,
ekonomi dan sosial akibat pandemik COVID-19. Ahli Yang Berhormat dari Labuan ada
menyentuh mengenai situasi pandemik COVID-19 di Wilayah Persekutuan Labuan iaitu
gangguan logistik yang menyebabkan kekurangan makanan serta isu berkaitan ekonomi
dan pembangunan Wilayah Persekutuan Labuan.

Susulan Labuan menjadi negeri yang pertama memasuki fasa 4 Pelan Pemulihan
Negara dan mencapai 100 peratus vaksinasi dewasa, Kementerian Wilayah Persekutuan
melalui Perbadanan Labuan meneruskan usaha memulihkan tahap ekonomi Labuan. Bagi
sektor pelancongan di Wilayah Persekutuan Labuan misalnya SOP kemasukan
pengembara ke Wilayah Persekutuan Labuan akan mula berkuat kuasa pada esok 24
September.
