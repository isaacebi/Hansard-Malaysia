DR.23.09.2021 111

stadium, permainan bola sepak diteruskan tetapi peminat-peminat tidak dibenarkan
masuk. Saya membuat analogi kalau lihat kepada Liga Perdana Inggeris di mana semua
yang telah menerima suntikan vaksin dibenarkan untuk datang menonton.

Kedua, saya juga memohon supaya peminat-peminat bola sepak dibenarkan
untuk bermain bola sepak di mana-mana tempat, di ruangan, di tanah lapang dan
sebagainya kerana saya percaya bahawa yang telah menerima suntikan vaksin yang sihat
sahaja akan bermain bola sepak. Ini permintaan saya bila menghalusi SOP supaya ramai
di luar sana— meminta supaya mereka dibenarkan terus untuk bermain bola sepak,
menonton bola sepak dan sebagainya. Permintaan saya.

Dato’ Seri Ahmad Faizal bin Azumu: Okey, terima kasih Yang Berhormat
Jelutong. Perkara ini telah pun kita semua masih ingat di satu ketika waktu Perintah
Kawalan Pergerakan masih terpakai, kerajaan telah pun membuka stadium-stadium untuk
dimasuki penonton untuk menonton perlawanan-perlawanan. Akan tetapi apabila berlaku
peningkatan kepada kes-kes positif COVID-19 menyebabkan kebenaran itu ditarik semula
dan sekarang ini dalam fasa pemulihan, KBS telah pun memberikan cadangan kepada
pihak MKN dan bekerjasama dengan pihak KKM untuk memastikan perkara ini dapat
dibuat semula mengikut SOP yang ketat.

01830

Begitu juga dengan permainan di luar, outdoor sports telah pun dibenarkan
sekarang ini. Saya harap bagi mereka yang telah mendapat kebenaran ini, hendaklah
patuh kepada SOP yang telah ditetapkan oleh pihak kementerian.

Tuan Sanisvara Nethaji Rayer a/l Rajaji [Jelutong]: Terima kasih Yang
Berhormat Menteri. Terima kasih.

Dato’ Seri Ahmad Faizal bin Azumu: Thank you.

Tuan Syed Saddiq bin Syed Abdul Rahman [Muar]: Yang Berhormat Menteri,
dua isu Yang Berhormat Menteri.

Pertama sekali, saya ingin mengucapkan terima kasih dan tahniah kerana
sentiasa mendesak supaya industri sukan cepat dibuka. Cuma, kalau boleh saya
cadangkan apabila kita mendengar pengumuman yang amat baik daripada Yang Amat
Berhormat Perdana Menteri semalam di mana restoran, perniagaan boleh dibuka sampai
12 malam saya berharap bahawa industri sukan juga boleh dibuka khususnya industri
padang bola sepak.

Ini kerana saya rasa Yang Berhormat Menteri lagi tahu, kebanyakan orang
hendak booking padang selepas balik kerja. Kadangkala hanya mula tempah padang
pada pukul 10.00 malam dan dia orang main sampai pukul 3.00 pagi. Saya ingat sekarang
saya hendak tempah padang Yang Berhormat Menteri, tidak dapat-dapat. Hanya boleh
dapat minggu pertama atau minggu kedua bulan depan kerana semua sudah fully booked.
So, sekarang ia tutup pukul 10.00 malam. Itu cadangan pertama.

Kedua, Yang Berhormat Menteri, kita semua perlu bersama meraikan
kemenangan dan kena ucapkan tahniah kepada team Malaysian Tigress, our female
football team yang berjaya menewaskan team Palestin 2-0, kejayaan yang agak baik.
Cuma, cadangan saya Yang Berhormat Menteri, sebelum ini kami ada merangka satu
pelan pembangunan sukan yang menyeluruh bagi golongan wanita in which will provide
equal treatment, equal service, equal pay yang mirip dengan banyak negara maju.

Contohnya, jikalau kerajaan memperuntukkan dana yang agak besar bagi sukan
bola sepak lelaki, kita juga perlu meningkatkan berlipat kali ganda, bagi suntikan dana
bagi sukan futsal wanita, bola sepak wanita, ragbi wanita kerana belum mendapat
pengiktirafan yang sewajarnya. Jumlah dana setiap tahun yang akan diberikan kepada
mereka agak luar biasa. Bukan sekadar RM1 atau RM2 juta, it is a tens of millions. Cara
kita akan memberikan dana tersebut adalah selepas kita berjaya berunding dengan MoF.

Dana khas setiap tahun dari sugar tax dengan izin yang datang daripada Coca-
Cola dalam lingkungan RM30 ke RM40 juta setiap tahun. Suntikan dana khas ini akan
