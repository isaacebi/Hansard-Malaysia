DR.23.09.2021 145

Cadangan ini juga telah diangkat dalam Mesyuarat Khas Jawatankuasa
Muzakarah Majlis Kebangsaan Bagi Hal Ehwal Agama Islam (MKI) kali ke-4 yang
bersidang pada 15 September 2021. Melalui muzakarah ini juga, kerajaan telah
mencadangkan supaya pihak berkuasa agama negeri dapat memberikan kebenaran
kepada lebih banyak surau atau melaksanakan solat Jumaat di kariah yang dikenal pasti
bagi membolehkan lebih ramai umat Islam dapat menunaikan solat Jumaat.

Tuan Yang di-Pertua, salah satu daripada tanggungjawab sebagai seorang Islam
ialah melaksanakan dakwah dengan mengajak kepada makruf dan mencegah perkara-
perkara mungkar. Justeru itu, kerajaan amat memandang berat terhadap permasalahan
sosial yang berlaku di kalangan segelintir umat manusia Islam pada hari ini dan berazam
untuk menangani isu ini dengan penuh hikmah dan berhemah dengan sokongan semua
pihak.

Oleh sebab itu, saya merasa teruja dengan sokongan dan dukungan kuat Yang
Berhormat Bachok terhadap komitmen kerajaan untuk menangani setiap perkara yang
terlibat dalam gejala sosial. JAKIM sebagai agensi agama Islam peringkat Persekutuan
dengan kerjasama Jabatan Agama Islam Negeri (JAIN) melaksanakan pelbagai bentuk
program termasuk pendidikan dan advokasi yang menyasarkan masyarakat awam
termasuk pelajar-pelajar sekolah, institusi pendidikan tinggi awam dan swasta, kaunselor,
sekolah, ibu bapa, sukarelawan sosial Islam, staf kesihatan dan wakil NGO sosial Islam.

Program mukhayyam merupakan salah satu program yang dilaksanakan oleh
JAKIM dengan kerjasama JAIN yakni Jabatan Agama Islam Negeri bagi menyantuni dan
membimbing golongan LGBT secara sukarela ingin kembali kepada fitrah. Program ini
merupakan antara inisiatif JAKIM dan juga Jabatan Agama Islam Negeri (JAIN) untuk
membantu dan memberi bimbingan kepada golongan ini.

02050

Pelaksanaan program dengan penglibatan sukarela golongan ini diadakan
selama tiga hari dua malam menekankan tiga elemen iaitu kesedaran kerohanian,
bimbingan fardu ain, kesedaran kesihatan, motivasi kerjaya dan aktiviti berkumpulan.

Jumlah peserta yang menyertai Program Mukhayyam yang dianjurkan oleh
Bahagian Keluarga, Sosial dan Komuniti, JAKIM dengan kerjasama jabatan agama Islam
negeri-negeri, majlis agama Islam negeri-negeri, Yayasan Ihtimam Malaysia serta NGO
Komuniti Hijrah LGBT sejak tahun 2011 hingga 2021 adalah seramai 1,733 orang peserta.

Berdasarkan respons daripada para peserta, mereka mengakui program ini dapat
membetulkan salah faham terhadap golongan agama yang selama ini dianggap bersifat
menghukum terhadap golongan yang melakukan kesalahan, mengingati dan menghayati
semula asas agama seperti solat dan fardu ain, menginsafi semula tentang
tanggungjawab diri terhadap Tuhan dan orang lain serta membina semula keyakinan diri.

Di samping itu, program susulan dan sokongan juga disediakan yang merupakan
aktiviti susulan seperti usrah dan kelas pengajian serta bantuan modal awal perniagaan
untuk ekonomi sara hidup melalui inisiatif kKomuniti sendiri atau agensi-agensi seperti
JAKIM, majlis agama Islam negeri, jabatan agama Islam negeri dan pertubuhan bukan
kerajaan (NGO).

Program Usrah lIqra’ yang dilaksanakan setiap bulan merupakan program
pengisian kerohanian yang membantu komuniti untuk menambah ilmu dan pengetahuan
dalam agama yang dilaksanakan secara bersemuka. Walau bagaimanapun, dalam
tempoh pandemik ini, program tersebut telah dilaksanakan secara atas talian.

Sebagai sebuah negara yang berpegang kepada agama Islam sebagai agama
persekutuan yang menerapkan kepada nilai-nilai moral berlandaskan adat, budaya dan
agama yang sekian lama diterapkan dalam kalangan masyarakat tempatan, maka mana-
mana individu yang melanggar undang-undang perlu diambil tindakan. Namun, pada
waktu yang sama, kita didik dengan cara yang paling berhikmah dan diberi kesedaran
untuk kembali ke pangkal jalan.

Kerajaan juga telah membangunkan Pelan Tindakan Sosial Islam (PTSI) 2019-
2025 bertujuan untuk menangani gejala sosial dalam kalangan masyarakat. Ini bagi
