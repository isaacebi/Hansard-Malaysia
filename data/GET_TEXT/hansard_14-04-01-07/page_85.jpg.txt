DR.23.09.2021 77

Kerajaan masih menyediakan Insentif Pengeluaran Getah (IPG) dan Bantuan
Musim Tengkujuh (BMT) kepada pekebun kecil getah bergantung kepada situasi dan
keperluan semasa. Bagi IPG, harga getah sejak Februari 2021 telah stabil melebihi
RM2.50 sekilogram iaitu di atas Paras Harga Pengaktifan (PHP) IPG. Oleh yang demikian,
IPG tidak teraktif dan tidak dapat dituntut di mana Semenanjung Malaysia sejak Februari
hingga Ogos, manakala tidak teraktif di Sabah dan Sarawak pada Mac dan Ogos 2021.
Manakala BMT yang disediakan terhad semasa musim tengkujuh sahaja memandangkan
penoreh getah tidak dapat menoreh pada musim tersebut. Untuk maklumat Yang
Berhormat, untuk Bantuan Musim Tengkujuh biasanya pada hujung-hujung tahun dan
pada kebiasaannya, RM200 sebulan selama tiga bulan.

Tuan Yang di-Pertua, saya teruskan dengan isu pertama yang dibangkitkan oleh
Yang Berhormat Bentong iaitu mengapakah kita tidak menggunakan teknologi yang ada
sebagai bukti untuk meyakinkan komuniti antarabangsa terhadap komitmen kita
menangani tuduhan-tuduhan pemusnahan alam sekitar dan hutan...

Tuan Ahmad Tarmizi bin Sulaiman [Sik]: Yang Berhormat Menteri, sikit
sebelum lanjut. Sik nak tanya sikit berkaitan getah tadi. Yang Berhormat Timbalan Menteri,
isu yang dihadapi oleh penoreh-penoreh kita knususnya di daerah Sik ataupun daerah-
daerah lain ialah sebahagian penoreh khususnya pekebun kecil, mereka lebih berminat
ataupun melakukan pengeluaran getah ini dalam bentuk sekerap ataupun getah beku dan
sudah pastilah harga getah beku ini sangat tidak stabil dan rendah. Sebahagian penoreh
kita ini, pekebun kita ini, mereka sudah nampak tidak berminat mengeluarkan getah susu
ataupun lateks ini, padahal harga lateks ini agak stabil dan lebih memberi keuntungan
kepada mereka.

Namun, atas sebab mungkin prosesnya yang agak lambat dan memerlukan
bantuan-bantuan mesin dan sebagainya, jadi adakah pihak kementerian melihat perlu ada
satu inisiatif baharu kepada penoreh kita untuk mereka lebih berminat hendak
mengeluarkan getah lateks ini atau susu ini daripada harga getah beku ini untuk kita nak
lihat kestabilan daripada segi harga dan pendapatan mereka yang lebih terjaminlah
daripada segi harga itu sendiri. Terima kasih.

Dato’ Sri Azalina Othman Said [Pengerang]: Yang Berhormat Timbalan
Menteri, saya ada lagi 11 Yang Berhormat Menteri dan Yang Berhormat Timbalan Menteri.

Dato’ Sri Dr. Wee Jeck Seng: Saya jawablah apa yang...

Dato’ Sri Azalina Othman Said [Pengerang]: Lepas itu boleh bagi jawapan
bertulis.

Dato’ Sri Dr. Wee Jeck Seng: Boleh tak Yang Berhormat Sik? Boleh ya? Okey,
saya teruskan.

Dato’ Sri Azalina Othman Said [Pengerang]: Berapa lama lagi?
Dato’ Sri Dr. Wee Jeck Seng: Tak banyak, tak banyak.
Dato’ Sri Azalina Othman Said [Pengerang]: Berapa?

Dato’ Sri Dr. Wee Jeck Seng: Tak banyak lagi, dua isu lagi. Jadi, untuk isu
pertama yang saya utarakan di mana pertanyaan daripada Yang Berhormat Bentong
adalah kementerian telah melaksanakan pelbagai usaha dan inisiatif dalam memastikan
industri sawit negara dilaksanakan secara mampan serta seterusnya menghakis segala
dakwaan yang tidak tepat daripada pihak luar terutamanya Kesatuan Eropah (EU). Usaha
dan inisiatif ini termasuklah:

(i) mengukuhkan komitmen dalam usaha melestarikan aktiviti
penanaman sawit dengan memperkenalkan beberapa polisi dan
teknologi seperti penggunaan teknologi imej satelit penerimaan
jauh melalui pelbagai resolusi spatial untuk tujuan penyediaan
peta rasmi bagi kawasan sawit di seluruh negara untuk capaian
umum dapatan data attribute tanaman sawit ini, kemudiannya
dimasukkan dengan berpandukan MS1759: 2015 dan diserahkan
