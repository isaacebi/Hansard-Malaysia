44 DR.23.09.2021

jumlah pelaporan kematian yang diterima pada hari tersebut. Tidak berlaku ralat cuma
terdapat backlog pelaporan kes berikutan kebanjiran kes COVID-19 terutama di Lembah
Klang pada penghujung bulan Julai sehingga akhir Ogos.

Bagi melaporkan setiap kes kematian ia harus mengikut klasifikasi kematian
COVID-19, di mana di Malaysia hanya kematian yang disebabkan oleh jangkitan COVID-
19, due to COVID-19 dilaporkan sebagai kematian COVID-19 dan bukan kematian with
COVID-19. Jadi proses untuk mengenal pasti sama ada kematian itu adalah due to
COVID-19 disebabkan COVID-19, dan bukannya kebetulan ada COVID-19 perlu
diadakan bagi tujuan statistik kebangsaan. Ini juga turut menjadi penanda aras peringkat
antarabangsa.

Klasifikasi ini mengikut garis panduan yang dikeluarkan oleh Pertubuhan
Kesihatan Dunia (WHO) pada bulan April 2020. Bagi tujuan ini pelaporan kematian dari
facility kesihatan ke pusat CPRC sepatutnya mengambil masa 24 hingga 72 jam setelah
kematian berlaku memandangkan terdapat juga penyiasatan lapangan yang harus
dijalankan.

Bagi kes-kes yang memerlukan bedah siasat untuk mengenal pasti punca
sebenar kematian seperti kes yang meninggal dunia di luar hospital- BID ada kalanya
mengambil masa sehingga enam minggu. Ini yang menjadi backlog, yang akan kita
usahakan supaya dapat kita clearkan. Sekejap Yang Berhormat Gopeng, can | just finish
this? Thank you.

Secara amnya tunggakan pelaporan kes kematian ini tidak hanya berlaku di
Malaysia malah ia juga turut berlaku di negara-negara lain US, UK, India dan kita tidak
terkecuali. Di Malaysia, tunggakan pelaporan ini berlaku di seluruh negara namun
kesannya amat ketara di Lembah Klang memandangkan pada akhir bulan Julai sehingga
pertengahan Ogos 2021, Lembah Klang mengalami peningkatan kes COVID-19 yang
signifikan, sekali gus mengakibatkan beban kerja yang tinggi dan kekangan di lapangan
daripada segi sumber terutamanya sumber manusia.

Oleh itu, fokus dan keutamaan anggota lapangan pada ketika itu adalah pada
perawatan pesakit dan ini secara tidak langsung telah menjejaskan pelaporan kematian
tepat pada waktunya, supposed to be between 24 hours to 72 hours. Walau
bagaimanapun KKM memandang serius akan kepentingan pelaporan kematian bagi
COVID-19 kerana ketelusan pelaporan merupakan agenda penting bagi KKM sekarang.

Cuma saya hendak habiskan lagi satu perenggan, saya jemput Yang Berhormat
Gopeng dan Yang Berhormat Pontian.

Timbalan Yang di-Pertua [Dato’ Mohd Rashid Hasnon]: Yang Berhormat
Pontian.

Tuan Khairy Jamaluddin Abu Bakar: Yang Berhormat Pontian selepas itu.
Sehubungan dengan itu KKM telah mengambil langkah yang sewajarnya bagi
memastikan data pelaporan kematian ini dikemas kini secepat mungkin dengan
menetapkan tempoh pelaporan kematian oleh semua facility kesihatan mesti dilakukan
dalam tempoh 48 jam.

Jika dilihat pada trend kematian mengikut tarikh kematian sebenar dalam
COVIDNOW website, trend kematian bagi Malaysia dan di Lembah Klang ini menunjukkan
trend yang menurun. Untuk makluman, sehingga 22 September masih terdapat 422
pelaporan kes kematian tertunggak, termasuk 109 kes BID sejak pertengahan bulan Julai
yang lepas. Silakan.

Datuk Seri Haji Anmad bin Haji Maslan [Pontian]: Siapakah yang dahulu?

Dr. Lee Boon Chye [Gopeng]: Terima kasih Yang Berhormat Menteri dan Terima
kasih Tuan Yang di-Pertua.

Datuk Seri Haji Ahmad bin Haji Maslan [Pontian]: Laju sedikit Yang Berhormat
Gopeng.
