30 DR.23.09.2021

Saya melihat dari segi backlog di mana kalau ada 462 ribu calon, ia memerlukan
satu pengurusan yang cukup terancang untuk melihat tiada kluster di JPJ. Maka kita perlu
lakukan tindakan termasuk, kita benarkan LDL itu dilanjutkan sampai tahun depan supaya
tempoh sah laku itu tidak menjadi satu isu untuk mereka buat pembaharuan. Mereka boleh
anjakkan pengujian ini pada satu tarikh yang sesuai mengikut SOP yang telah ditetapkan.

Maka dengan cara ini, semua IM, sekolah memandu, mereka rasa gembira
kerana sekurang-kurangnya mulai 9 September, mereka sudah boleh buat persediaan
untuk latihan memandu. Seterusnya pada 17 September, mereka telah diberi peluang
untuk terus menghadiri ujian bersama dengan 530 penguji JPJ di seluruh negara. Maka,
semua perancangan yang dibuat itu berdasarkan kepada SOP yang telah ditetapkan.
Setakat ini semua IM, sekolah memandu dan juga pusat latihan pemanduan bagi e-hailing
operators, berjalan. Jadi mereka boleh, kata orang tarik nafas. Dalam soal ini mereka
mungkin tak sampai lah seperti perniagaan sebelumnya, kita sedia maklum dalam COVID-
19 ini. Akan tetapi mereka sekurang-kurangnya dapat bagi kepada semua pengajar untuk
menerima gaji dan mereka juga mendapat ganjaran seperti mana yang kita ketahui.

Jadi, memang pandangan mereka, perasaan kita, kita ambil langkah proaktif terus
jumpa tanpa menunggu. Dalam tempoh 24 jam, kita bersama-sama selesaikan masalah
dan ini satu contoh yang baik. Saya juga bagi lanjutan permit itu, tak apa, tiga bulan. Tak
payah tunggu, tak payah kata orang tergesa-gesa, tiga bulan saya bagi moratorium untuk
memudahkan cara kerja mereka. Terima kasih.

Timbalan Yang di-Pertua [Dato’ Mohd Rashid Hasnon]: Ahli-ahli Yang
Berhormat, sekarang tamatlah sesi untuk waktu pertanyaan-pertanyaan bagi jawab lisan
pada hari ini. Terima kasih Yang Berhormat.

[Sesi Pertanyaan-pertanyaan bagi Jawab Lisan tamat]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

12.03 tgh.

Timbalan Menteri di Jabatan Perdana Menteri (Parlimen dan Undang-
undang), [Datuk Wira Hajah Mas Ermieyati binti Samsudin]: Tuan Yang di-Pertua,

“Bahawa mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan
ditangguhkan sehingga jam 8.00 malam dan selepas itu Majlis
Mesyuarat akan ditangguhkan sehingga jam 10.00 pagi, hari Isnin 27
September 2021.”

Timbalan Yang di-Pertua [Dato’ Mohd Rashid Hasnon]: Ada yang menyokong?

Timbalan Menteri Pengajian Tinggi [Dato’ Dr Ahmad Masrizal Muhammad]:
Tuan Yang di-Pertua, saya menyokong.

Timbalan Yang di-Pertua [Dato’ Mohd Rashid Hasnon]: Ahli-ahli Yang
Berhormat, sekarang saya kemukakan masalah kepada Majlis untuk diputuskan.
Masalahnya ialah usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]
