28 DR.23.09.2021

Timbalan Yang di-Pertua [Dato’ Mohd Rashid Hasnon]: Saya ingin teruskan
kepada pertanyaan jawab lisan seterusnya. Saya menjemput Yang Berhormat Datuk
Zakaria bin Mohd. Edris @ Tubau, Libaran.

7. Datuk Zakaria bin Mohd. Edris @ Tubau [Libaran] minta Menteri
Pengangkutan menyatakan apakah usaha yang dilakukan oleh kementerian dalam
menangani masalah yang dihadapi oleh institut memandu yang telah ditutup sejak 1 Jun
akibat pandemik COVID-19?

Menteri Pengangkutan [Datuk Seri Ir. Dr. Wee Ka Siong]: Tuan Yang di-
Pertua, untuk makluman Ahli Yang Berhormat, Kementerian Pengangkutan ingin
memaklumkan bahawa Industri Latihan Pemanduan (ILP) Kenderaan Motor di seluruh
negara dibenarkan beroperasi dalam tempoh Pelan Pemulihan Negara secara janji temu.

Syarat-syarat pengoperasian adalah tertakluk pada fasa PPN bagi setiap negeri
yang terlibat. Kebenaran pembukaan ILP ini tertakluk pada pematuhan beberapa perkara
yang ditetapkan. Antaranya, adalah untuk negeri yang berada di dalam Fasa 1 dan Fasa
2 PPN. ILP hanya dibenarkan beroperasi dengan kapasiti pekerja berdasarkan peratusan
yang telah lengkap menerima vaksin.

Sekiranya kadar peratusan pekerja yang menerima vaksin lengkap adalah
sebanyak 40 peratus, maka kapasiti pekerja yang dibenarkan adalah sebanyak 60
peratus. Jika 60 peratus kapasiti, pekerja yang dibenarkan adalah sebanyak 80 peratus.
Begitu juga, untuk mereka yang telah mencapai 80 peratus pekerja dibenarkan dan 80
peratus daripada segi vaksin, mereka akan dibenarkan 100 peratus beroperasi.

Bagi negeri di Fasa 3 dan 4, kebenaran beroperasi adalah tertakluk kepada syarat
umum seperti memakai pelitup muka, hadir dengan janji temu, mengamalkan penjarakan
fizikal serta tertakluk pada arahan lain yang ditentukan oleh kerajaan dari masa ke
semasa.

Memahami dan prihatin dengan kesukaran yang terpaksa dihadapi oleh
pengendali IM akibat pandemik COVID-19, MoT telah memutuskan, memberi moratorium
selama tiga bulan iaitu sehingga 30 November 2021 bagi keperluan pembaharuan permit
IM bagi mana-mana yang tempoh sah laku permitnya telah tamat antara bulan Januari
hingga September 2021.

Di samping itu, perlanjutan Lesen Belajar Memandu (LDL) yang tamat tempoh
melebihi dua tahun bermula dari 13 Januari 2021, juga dilanjutkan sehingga tahun depan
iaitu 30 Jun 2022. Tempoh lanjutan telah dibenarkan untuk membantu mereka yang tidak
dapat mengikuti proses mendapatkan lesen dan pergi ujian memandu akibat penutupan
operasi institut memandu yang dianggarkan lebih kurang 462 ribu orang calon yang
dikatakan backlog ini.

Seterusnya, perlanjutan tempoh ini juga akan membolehkan pihak IM
mengaturkan ujian untuk semua calon dengan pihak JPJ dan dapat mematuhi prosedur
atau SOP yang ditetapkan. Pihak kerajaan juga telah memberikan moratorium dalam
urusan pembaharuan permit Sijil Pengajar Institut Memandu (SPIM) dan Sijil Kenderaan
Institut Memandu (SKIN) sehinggalah 31 Disember 2021 kepada permit dan sijil yang telah
dan akan tamat bermula 1 Julai 2021. Pemegang SPIM dan SKIN dibenarkan untuk
menjalankan operasi latihan dan pengujian dalam tempoh tersebut. Terima kasih.

Timbalan Yang di-Pertua [Dato’ Mohd Rashid Hasnon]: Sila soalan tambahan
pertama, Yang Berhormat Libaran.

Datuk Zakaria bin Mohd. Edris @ Tubau [Libaran]: Terima kasih Tuan Yang
di-Pertua. Terima kasih kepada Yang Berhormat Menteri Pengangkutan yang
memberikan jawapan lebih panjang lebar dan jelas sekali yang dapat memperkasakan
lagi kemudahan sekolah memandu.

Soalan tambahan saya Tuan Yang di-Pertua, minta Kementerian Pengangkutan
jelaskan apakah usaha kerajaan yang ada sekarang dalam memperkasakan lagi
penggunaan teknologi Internet (Al) dan sebagainya untuk industri sekolah memandu pada
