32 DR.23.09.2021

trend penurunan dan memberikan kita sinar ke arah proses pemulihan negara yang lebih
baik. Sebagai contohnya, jika dibandingkan dengan sebulan yang lalu iaitu pada 23 Ogos,
jumlah penggunaan katil adalah sebanyak 14,942 kes tetapi pada hari ini telah menurun
kepada 10,321. Jumlah keperluan ICU pada waktu itu adalah 1,542, hari ini telah menurun
kepada 1,114. Manakala purata kes kematian bagi tempoh tujuh hari pada Ogos adalah
251 kes berbanding dengan kini iaitu menurun kepada 106 kes.

Berdasarkan kes aktif semasa yang dicatatkan pula, 83 peratus daripadanya,
keseluruhan kes daripada kategori satu dan dua dan hanya memerlukan kuarantin di
rumah. Manakala 10.7 peratus kes yang dibawa ke Pusat Kuarantin dan Rawatan COVID-
19 (PKRC), yang masuk ke hospital 5.1 peratus. Manakala kes yang memerlukan bantuan
alat pernafasan dan rawatan rapi sebanyak 0.5 peratus. Bukan tujuan untuk memberi
gambaran yang baik sahaja, tetapi ini lebih bertujuan untuk memberi perincian yang lebih
teliti berkenaan dengan kes-kes yang kita hadapi pada hari ini supaya pengurusan
pandemik ini dapat dibuat secara teratur dan juga tersasar.

Justeru, dalam memastikan penularan COVID-19 dalam negara dapat dikawal
dan seterusnya mengelakkan outbreak di luar kawalan, Kementerian Kesihatan akan
terus memantapkan strategi kesihatan awam dalam melandaikan keluk COVID-19 dan
memutuskan rantaian transmisi, selain daripada langkah-langkah kesihatan awam,
program vaksinasi kita, tetapi juga dengan pelan Fine, Test, Trace, Isolate and Support
(FTTIS) yang lebih mantap lagi supaya kita dapat putuskan rantaian kes-kes yang baharu
walaupun sudah tular di masyarakat.

Tuan Yang di-Pertua, dalam hal ini, Yang Berhormat Kepong, Yang Berhormat
Lanang, Yang Berhormat Kota Samarahan, Yang Berhormat Kuala Krai, Yang Berhormat
Kota Melaka dan Yang Berhormat Beaufort telah menyentuh berkenaan saringan serta kit
ujian COVID-19. Untuk makluman Ahli-ahli Yang Berhormat, penularan COVID-19 adalah
satu proses yang dinamik berbanding dengan aktiviti pengujian yang bersifat statik.
Pendekatan Kementerian Kesihatan sekarang adalah untuk kita lebih fokus kepada fasa
mitigasi iaitu menjalankan saringan ke atas individu bergejala dan juga konteks rapat
selaras dengan fasa mitigasi ini.

Selain daripada itu, masyarakat juga telah diperkenalkan dengan penggunaan kit
ujian kendiri (RTK-Antigen). Ujian tersebut dapat membantu serta memudahkan
masyarakat dalam proses pengesanan awal dan pengawalan jangkitan COVID-19.
Secara tidak langsung, ia juga dapat membantu mengurangkan bebanan petugas
kesihatan.

01210

Bagi kes yang positif menerusi RTK-Antigen sama ada dilaksanakan di makmal
ataupun dilaksanakan secara kendiri (self-test). Individu tersebut akan terus diarah
ataupun dinasihati untuk isolate dan membuat pengasingan. Jadi sekarang ini kita anggap
bahawa positive test daripada test kendiri RTK-Antigen adalah cukup untuk kita
memastikan bahawa mereka diasingkan dan kita anggap sebagai positif. Kita akan
mengesahkan melalui RT-PCR. Untuk tujuan release daripada kuarantin hanya
dilaksanakan oleh RT-PCR. Untuk tujuan test, kita ambil positif daripada RTK sebagai
positif dan kita melaksanakan pengasingan daripada peringkat tersebut.

Dr. Kelvin Yii Lee Wuen [Bandar Kuching]: Boleh minta penjelasan?

Tuan Khairy Jamaluddin Abu Bakar: Yang Berhormat Bandar Kuching, banyak
ini.

Dr. Kelvin Yii Lee Wuen [Bandar Kuching]: Okey, saya cuma hendak sahkan.
Tadi Yang Berhormat Menteri mengatakan RT-PCR akan dilakukan sebelum dilepaskan

daripada kuarantin tetapi sekarang SOP KKM mereka tidak buat sebelum kita lepaskan
jadi saya hendak sahkan.

Tuan Khairy Jamaluddin Abu Bakar: Ya, ini untuk kes-kes kontak rapat.

Timbalan Yang di-Pertua [Dato’ Mohd Rashid Hasnon]: Teruskan Yang
Berhormat Menteri.
