DR.23.09.2021 135

cukup dengan evidence, itu sahaja, bukan soalan polis ataupun SPRM bila kesalahan
berlaku. Yang Berhormat.

Tuan Gobind Singh Deo [Puchong]: Terima kasih Yang Berhormat Menteri.
Tuan Yang di-Pertua, sekiranya izinkan. Yang Berhormat Menteri, saya ajukan dua
soalan. Satu telah pun dijawab oleh Yang Berhormat Menteri di mana Yang Berhormat
Menteri kata akan dibawa perkara ini. Saya harap Yang Berhormat Menteri juga boleh
memberi penekanan kepada Yang Amat Berhormat Perdana Menteri bahawa sekiranya
kita lihat atau ingin lihat reform, maka di sinilah titik permulaannya. Kalau kita hendak jelas,
kita serius berkenaan dengan reform, biar kita menunjukkan bahawa kita komited, biar
kita buat keputusan di mana kita minta supaya Ketua Pesuruhjaya SPRM itu direhatkan.

Akan tetapi soalan kedua juga penting. Kalau Yang Berhormat Menteri lihat
kepada prescribed offences, section 379 Tuan Yang di-Pertua theft is not included.
Section 489A kalau tidak silap iaitu perkara berkaitan dengan counterfeiting money, itu
pun tidak termasuk dalam prescribed offences. Jadi ini adalah satu perkara yang tidak di
bawah bidang kuasa SPRM. Jadi soalnya, kenapa ianya perlu melalui SPRM? Saya
hendak minta kepada Yang Berhormat Menteri di sini untuk juga semak satu perkara.

Aduan bahawa sebenarnya di dalam SPRM ia telah dilewatkan kerana ada
campur tangan daripada pihak-pihak atasan. This is the problem that we have. Kita
berbalik kepada soalan utama saya iaitu apa yang berlaku dalam bulan Mac apabila IGP
masa itu mendedahkan ada isu unsur-unsur rasuah dalam kalangan pegawai PDRM
tetapi tidak ada tindakan diambil. Kenapakah itu berlaku? Apakah sudah berlaku kepada
kes-kes itu? Kenapakah disiasat dalaman kemudian ia senyap begitu sahaja? Terima
kasih.

Tuan Mohamed Hanipa bin Maidin [Sepang]: Sedikit boleh? Sedikit berkaitan.
Terima kasih kepada Tuan Yang di-Pertua dan Yang Berhormat Menteri. Yang Berhormat
Menteri, walaupun saya tidak bangkitkan isu ini tetapi bila mendengar jawapan daripada
Yang Berhormat Menteri tadi berkaitan dengan soalan daripada Yang Berhormat Lembah
Pantai tadi, saya agak kelirulah. Bagaimanakah Yang Berhormat Menteri boleh
mengatakan tidak perlu ada buat laporan kerana SPRM boleh siasat. Soalnya adalah ialah
isu conflict of interest, saya rasa benda yang asas.

Dato’ Sri Dr. Haji Wan Junaidi bin Tuanku Jaafar: Yang Berhormat, sebelum
you sampai, saya belum jawab lagi Yang Berhormat Lembah Pantai Yang Berhormat.
Saya belum jawab lagi.

Tuan Mohamed Hanipa bin Maidin [Sepang]: Tadi itu Yang Berhormat Menteri
tak jawab lagi?

Dato' Sri Dr. Haji Wan Junaidi bin Tuanku Jaafar: Saya jawab Yang Berhormat
Puchong Yang Berhormat. [Ketawa]

Tuan Mohamed Hanipa bin Maidin [Sepang]: Tidak apa Yang Berhormat
Menteri. Okey tidak apalah. Okey katakan saya salah, katakan saya salah tidak jawab
tetapi Yang Berhormat Menteri ada menjawab bahawa tidak perlu buat laporan polis
kerana SPRM boleh siasat. Persoalannya sekarang ialah bagaimanakah satu institusi
seperti SPRM ini dia siasat diri dia sendiri. Ini satu isu yang saya rasa memang basic,
sepatutnya Yang Berhormat Menteri tidak jawab begitu.

Tuan Yang di-Pertua: Okey, silakan Yang Berhormat Menteri.

Dato’ Sri Dr. Haji Wan Junaidi bin Tuanku Jaafar: Yang Berhormat, saya akan
jawab itu. Yang Berhormat, saya akan jawab itu. Yang Berhormat, sebenarnya saya duduk
di sini semalam apabila Yang Berhormat Menteri Dalam Negeri menjawab. Saya dengar
laporan polis telah dibuat, saya dengar juga Yang Berhormat Menteri Dalam Negeri kata
investigating paper sudah dibuka. Jadi benda ini sudah dibuat sebenarnya Yang
Berhormat. Apa yang tinggal adalah kerja dalaman di antara SPRM dan polis sahaja.
Penyiasatan sudah dibuat, fail sudah dibuka oleh PDRM. Itu yang dimaklumkan oleh Yang
Berhormat Menteri Dalam Negeri kepada Dewan ini. Jadi itulah saya mengatakan...

Tuan Ahmad Tarmizi bin Sulaiman [Sik]: Yang Berhormat Sepang tidak dengar
kelmarin itu, Yang Berhormat Sepang tidak dengar.
