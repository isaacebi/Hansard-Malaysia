114 DR.23.09.2021

Tuan Sanisvara Nethaji Rayer a/l Rajaji [Jelutong]: Yang Berhormat Menteri,
terima kasih kerana memberi ruang untuk kita berbahas.

Timbalan Yang di-Pertua [Dato' Mohd Rashid Hasnon]: Baik.

Tuan Sanisvara Nethaji Rayer a/l Rajaji [Jelutong]: Saya mengambil
kesempatan ini sebagai Ahli Parlimen pembangkang, sebagai suara pembangkang
kerana saya telah menerima permintaan juga. Ada ahli-ahli atlet di luar sana bertanyakan,
memandangkan beliau telah mengharungi cabaran untuk melatih, untuk meletakkan
negara di persada dunia, apabila dirampas pingat yang telah dimenangi oleh beliau.

01840

Walaupun begitu, beliau masih lagi meneruskan dengan semangat dan motivasi
untuk berlatih untuk sukan-sukan yang mendatang. Bukankah tidak kerajaan sekarang
yang ada begitu banyak Menteri dan jabatan boleh diberikan sedikit ganjaran sebagai
permulaan? Umpamanya RM20,000 kalau saya boleh cadangan sebagai permulaan
untuk beliau berlatih.

Dato’ Hajah Azizah binti Mohd Dun [Beaufort]: Tunggulah buat keputusan.

Dato’ Seri Ahmad Faizal bin Azumu: Terima kasih Yang Berhormat.
Sebenarnya atlet-atlet kita telah mendapat insentif yang amat baik. Cuma, agak tidak
manis bagi saya untuk umumkan kepada Dewan tentang apakah peruntukan yang telah
kita berikan kepada mereka secara bulanan untuk sepanjang hidup mereka. Akan tetapi
saya harap percayalah bahawa seperti Yang Berhormat Jelutong, saya juga bersemangat
untuk memastikan nasib-nasib mereka terbela.

Daripada Yang Berhormat Kota Samarahan...

Timbalan Yang di-Pertua [Dato’ Mohd Rashid Hasnon]: Yang Berhormat
Menteri, masa terhad. Silakan.

Dato’ Seri Ahmad Faizal bin Azumu: Yang Berhormat Kota Samarahan
berkenaan dengan— Are you around?

Timbalan Yang di-Pertua [Dato’ Mohd Rashid Hasnon]: Ada, ada. Yang
Berhormat Kota Samarahan ada.

Dato’ Seri Ahmad Faizal bin Azumu: Berkenaan dengan skim hadiah
kemenangan atlet juga, Yang Berhormat Jelutong sudah sebut sedikit tadi, tetapi saya
hendak sebutkan bahawa kita menyediakan insentif ini sejak tahun 1986 lagi. Cuma
sekarang ini saya hendak sebutkan mewakili KBS dan seluruh rakyat Malaysia, kita ingin
merakamkan ucapan jutaan terima kasih dan setinggi penghargaan kepada insan-insan
di sebalik kejayaan atlet-atlet ini terutamanya bagi atlet Paralimpik, the unsung heroes
iaitu jurulatih serta penjaga yang selama ini telah melatih serta menjaga mereka hingga
berjaya menjadi hero, menjadi ikon kepada rakyat Malaysia. Kejayaan atlet-atlet kita ini
mampu menyuntik semangat kebersamaan seluruh rakyat Malaysia terutamanya di saat
kita sedang mengharungi cabaran pandemik COVID-19.

Tuan Yang di-Pertua, berkenaan dengan- secara ringkas Yang Berhormat Pasir
Mas, Yang Berhormat Libaran, Yang Berhormat Tasek Gelugor dan Yang Berhormat Parit
dan beberapa Ahli Yang Berhormat lain telah membangkitkan isu berkaitan dengan
kemudahan sukan. Untuk makluman, kementerian sentiasa mengambil perhatian akan
pertanyaan daripada Yang Berhormat sekalian dan juga lain-lain Yang Berhormat yang
telah membangkitkan usul cadangan pembinaan kemudahan sukan di kawasan masing-
masing. KBS bersedia untuk meneliti kesemua permohonan ini dan insya-Allah sekiranya
ia telah tersenarai, tentunya pihak KBS akan meneruskan.

Seterusnya berkenaan Yang Berhormat Baling, telah- Satu sahaja lagi Tuan Yang
di-Pertua, kalau Yang Berhormat Baling ada dalam Dewan...

Timbalan Yang di-Pertua [Dato’ Mohd Rashid Hasnon]: Yang Berhormat
Baling tidak ada. Jawab bertulis.

Dato’ Seri Ahmad Faizal bin Azumu: Yang Berhormat Baling tidak ada. Jadi
kalau tidak ada Tuan Yang di-Pertua, setakat ini sahaja maklum balas dan jawapan ke
