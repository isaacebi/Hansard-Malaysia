116 DR.23.09.2021

pihak kerajaan dahulu telah memutuskan untuk menyelesaikan 17 daripada 21 perkara
yang telah pun dikenal pasti untuk diambil tindakan.

Akan tetapi saya harapkan dalam masa akan datang, 17 hal sudah buat, apalagi
kerajaan sekarang nak buat, itu adalah anggapan yang salah oleh kerana sebenarnya apa
yang telah diputuskan adalah setuju untuk mengambil tindakan kepada perkara-perkara
tersebut. Pada keseluruhannya, kebanyakan ini adalah memerlukan perubahan dasar,
pindaan undang-undang sama ada di peringkat negeri ataupun di peringkat Persekutuan.
Inilah usaha yang unfinished start yang sedang kita jalankan.

01850

Untuk makluman Ahli-ahli Yang Berhormat juga, di bawah MA63, perkara-perkara
yang telah dibincangkan semula adalah termasuk tiga perkara berkaitan dengan Borneo
High Court dengan izin, khasnya soal penurunan kuasa Mahkamah Sabah dan Sarawak,
pelantikan Pesuruhjaya Kehakiman, pentadbiran kehakiman berkaitan Sabah dan
Sarawak, bidang kuasa Hakim Besar Mahkamah Tinggi, autonomi pentadbiran
Mahkamah Negeri Sabah dan Sarawak dan pengalaman kehakiman Borneo di
Mahkamah Rayuan bagi mendengar kes-kes yang difailkan di negeri sebelum ini.

Perkara-perkara ini telah diKIV dan dianggap boleh diatur, diurus secara
pentadbiran. Tapi pentadbiran di bawah PN dan di bawah portfolio saya, kami telah
menekankan perkara ini adalah perkara pokok yang perlu di bincang di dalam peringkat
jawatankuasa keseluruhannya.

Tuan Yang di-Pertua, untuk makluman Yang Berhormat Semporna, Ahli Yang
Berhormat Beaufort kebanyakan penurunan punca kuasa kerja telah ditubuhkan di Majlis
Khas MA63. Satu jawatankuasa adalah sebut kita kerja, Jawatankuasa Kerja Rakan
Sekutu membincangkan cadangan pindaan Perkara 1(2) dan Perkara 160(2) mengenai
tafsiran Persekutuan dalam Perlembagaan Persekutuan.

Jawatankuasa Kerja Keselamatan Negeri Sabah dan Sarawak membincangkan
perkara berkaitan keselamatan seperti isu sempadan negeri Sarawak, isu imigresen yang
melibatkan seperti isu IMM13, kad Burung-Burung, kad Banci dan PTIM di peringkat
negeri Sabah. Sekali jua yang ketiga Jawatankuasa Kerja Sosioekonomi, keperluan
infrastruktur asas di negeri Sabah dan Sarawak seperti jalan raya, air, elektrik, kesihatan,
pendidikan, digital teknologi, kemiskinan dan perumahan rakyat termiskin.

Keempat jawatankuasa ialah Jawatankuasa Perundingan Bersama mengenai
pemberian khas di bawah Perkara 112D, Perlembagaan Persekutuan Malaysia iaitu
berkenaan semakan semula pemberian khas di bawah Perkara 112 Perlembagaan
Persekutuan. Pada masa Kerajaan PH sebelum ini, perkara-perkara seperti ini tidak
sampai dibincangkan dan pihak kita yang telah memulakan ini dan dalam proses
perjalanan keseluruhan.

Tuan Yang di-Pertua, menjawab kepada Yang Berhormat Betong, suka saya ingin
maklumkan bahawa pengerahan kuasa kawal selia LPG kepada Kerajaan Negeri
Sarawak telah selesai dilaksanakan sepenuhnya menerusi Pewartaan Perintah Kawalan
Bekalan Pengecualian 2021, PU(A) 240 yang dibuat di bawah seksyen 5A, Akta Kawalan
Bekalan 1961 (Akta 22) dan Pemberitahuan Pengecualian (Pindaan) 2021 di bawah
PU(B) 37 yang dibawa subseksyen 6(6) Akta Kemajuan Petroleum 1974 (Akta 144).
Perkara ini juga telah disentuh oleh Ahli Yang Berhormat Menteri KPDNHEP dan juga
telah pun diwartakan dan terus mula berfungsi mulai 1 Jun di Sarawak.

Ertinya mulai pada 1 Jun 2021, di mana kuasa pengeluaran lesen bagi
pengedaran gas LPG negeri Sarawak adalah diletakkan di bawah kawalan selia Kerajaan
Negeri Sarawak sepenuhnya dan baru dikuatkuasakan di bawah Distribution of Gas
Ordinance 2016. Untuk makluman Ahli Yang Berhormat Kota Belud, tadi pagi saya ada
melihat dia. Berhubung dengan empat perkara yang dimaksudkan adalah berkaitan
outstanding matters minyak dan gas iaitu royalti minyak dan pembayaran tunai petroleum.

Kedua, mineral minyak dan medan minyak. Ketiga Akta Laut Wilayah 2012 (Akta
750) dan keempat hak negeri ke atas pelantar benua. Semua perbincangan berkaitan
perkara-perkara ini telah ditangguhkan buat sementara waktu bagi memberi laluan
