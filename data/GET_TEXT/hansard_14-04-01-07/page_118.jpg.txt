110 DR.23.09.2021

peringkat luar bandar walaupun kita telah mencuba sedaya-upaya. Kini di fasa pemulihan,
KBS akan mempertingkatkan lagi Program Latihan Usahawan Belia.

Untuk makluman Yang Berhormat, KBS melalui Agenda Pemerkasaan Belia
Nasional iaitu strategi untuk belia pasca COVID-19 memberi penekanan kepada empat
dimensi ekonomi iaitu:

(i) peluang pekerjaan;
(ii) penciptaan pekerjaan;
(iii) latihan dan kemahiran; dan

(iv) dana dan kemudahan.

la bertujuan untuk membantu golongan belia terutama belia daripada kategori not
in education, employment and training (NEET) belia resah dan juga belia luar bandar.
Dalam usaha ini, KBS telah melaksanakan beberapa program bagi membantu belia
termasuk belia luar bandar dalam bidang keusahawanan. Antaranya, program myGIG.
myGIG bertujuan untuk meningkatkan keterlibatan belia dalam ekonomi gig bagi menjana
pendapatan. Program ini terbahagi kepada dua iaitu myGIG service dan juga myGIG
digital freelance.

Webinar seperti Jom Cipta Kerja, /nspire, Kerjaya Agro, Malaysia Youth
Entrepreneur, myPRENEUR yang bertujuan untuk menyampaikan maklumat-maklumat
berkaitan peluang penciptaan pekerjaan dalam konteks keusahawanan, pertanian dan
ekonomi digital secara langsung kepada belia. Penstrukturan semula fungsi dan hala tuju
Akademi Pembangunan Belia Batu Gajah, Perak (APBMBG) sebagai usaha jangka
pendek Kementerian Belia dan Sukan dalam merangka dan melaksanakan Program
Pembangunan Keusahawanan yang turut memfokuskan keusahawanan sosial dan
pembangunan kapasiti belia merangkumi pemantapan program-program dan latihan
keusahawanan berimpak tinggi serta pemantapan jalinan bersama pelbagai pemegang
taruh.

Untuk makluman Yang Berhormat, KBS juga melaksanakan inisiatif pemerkasaan
ke atas kurikulum bidang keusahawanan dan memperkenalkan aktiviti inkubator, Make A
Space dan Keusahawanan Digital bagi melengkapkan pengetahuan lepasan Institut
Latihan Kementerian Belia dan Sukan (ILKBS) dan golongan belia untuk menceburi
bidang keusahawanan. Kementerian juga turut melaksanakan Program Keusahawanan
Digital di kalangan pelajar ILKBS melalui platform yang dikenali sebagai Go-eCommerce
yang dibangunkan oleh Malaysia Digital Economy Corporation (MDEC). Program ini
menyediakan platform digital bagi para pelajar untuk memasarkan produk mereka.

Tuan Yang di-Pertua, berkenaan isu yang dibangkitkan oleh Yang Berhormat
Pasir Mas, ada di Dewan ini?

Tuan Yang di-Pertua: Bertulis, bertulis.

Dato’ Seri Ahmad Faizal bin Azumu: Saya akan jawab secara bertulis. Yang
Berhormat Machang? Memudahkan urusan. Saya terus kepada isu-isu sukan yang telah
dibawa. Pembudayaan sukan dalam kalangan masyarakat adalah sangat penting. la
berupaya mengetengahkan bakat-bakat baru yang bakal memberi saingan yang hebat di
temasya sukan bertaraf dunia. Di samping itu juga, ia secara tidak langsung dapat
memperkasakan sektor industri sukan di negara ini.

Tuan Yang di-Pertua, berdasarkan kajian oleh The Business Research Company
tahun 2021, nilai pasaran global sukan mencecah hampir USD388.3 bilion pada tahun
2020 iaitu peningkatan sebanyak 3.4 peratus sejak tahun 2015. Prospek industri sukan
dijangka terus positif dan dijangka berkembang dan mencecah USD599 bilion pada tahun
2025 dan USD826 bilion pada tahun 2030.

Tuan Sanisvara Nethaji Rayer a/l Rajaji [Jelutong]: Yang Berhormat Menteri.
Saya telah membangkitkan perkara ini ketika Yang Berhormat Sibu berbahas pada hari
itu. Akan tetapi saya mengambil kesempatan ini untuk juga memohon permintaan kalau
kementerian boleh memohon supaya stadium-stadium di seluruh negara dibuka kepada
peminat-peminat bola sepak terutamanya kerana kita lihat kebelakangan ini stadium-
