DR.23.09.2021 7

01030

PKSK ini bukan macam biasa. Kalau dulu peperiksaan UPSR digunakan sebagai
tanda aras untuk kemasukan ke asrama penuh. Dengan adanya PKSK, ia tidak fokus
kepada akademik semata-mata. Jadi ia membuka ruang seluas-luasnya untuk anak-anak
ini yang mempunyai kebolehan, yang mempunyai potensi untuk mendapat ruang
kemasukan ke asrama penuh. Kita akan jelaskan bahawa- sekejap lagi ada soalan
nombor Enam seingat saya, bahawa data-data menunjukkan pendekatan kita ini-
menunjukkan kemasukan murid daripada golongan B40 ke asrama penuh meningkat jauh
lebih tinggi daripada sebelum ini. Terima kasih.

Menjawab Yang Berhormat Bayan Baru tadi, seperti mana yang saya jelaskan
bahawa guru-guru akan jelaskan kepada murid-murid ini tentang apakah perkara yang
mereka perlu siapkan dan mereka akan terus berhubung dengan guru-guru mereka
seperti mana guru-guru laksanakan PdPR secara offline sebelum ini. Untuk sebelum ini,
ada murid yang laksanakan secara online dan ada murid yang laksanakan secara offline.

Namun umumnya, murid-murid yang tidak datang ke sekolah ini juga akan
dimaklumkan oleh guru-guru apakah tugasan yang mereka perlu laksanakan, apakah
topiknya, adakah notanya dan murid-murid ini perlu membuat persediaan dan juga guru
akan menyemak tugasan tersebut dan memberikan pandangan mereka dan apakah
intervensi yang sesuai untuk murid-murid ini. Terima kasih.

Tuan Yang di-Pertua: Terima kasih. Silakan Dato’ Mohd Nizar bin Haji Zakaria
untuk soalan seterusnya.

3. Dato’ Mohd Nizar bin Haji Zakaria [Parit] minta Menteri Pembangunan Wanita,
Keluarga dan Masyarakat menyatakan, berapakah jumlah kes keganasan rumah tangga
yang telah dilaporkan sepanjang tempoh PKP dilaksanakan serta apakah bentuk
sokongan kepada mangsa keganasan rumah tangga yang telah diberikan.

Menteri Pembangunan Wanita, Keluarga dan Masyarakat [Datuk Seri Rina
binti Mohd Harun]: Bismillahi Rahmani Rahim. Assalamualaikum warahmatullahi
wabarakatuh. Terima kasih kepada Yang Berhormat Parit.

Tuan Yang di-Pertua, pelaksanaan Perintah Kawalan Pergerakan (PKP) telah
memberi kesan yang mendalam daripada segi ekonomi dan sosial kepada rakyat kita.
Kementerian Pembangunan Wanita, Keluarga dan Masyarakat amat prihatin dan
menyatakan komitmen dalam menangani krisis institusi keluarga kesan daripada
pandemik COVID-19. Berdasarkan statistik Polis Diraja Malaysia (PDRM), jumlah kes
keganasan rumah tangga bagi tahun 2020 ialah sebanyak 5,260 kes. Ada penurunan jika
dibandingkan pada tahun 2019 iaitu sebanyak 5,657 kes. Manakala bagi tempoh Januari
hingga Ogos 2021 ialah sebanyak 4,905 kes. Jadi jika ditanya soalan tadi yang bermula
daripada PKP. Jadi saya hendak memaklumkan bermula dari Mac 2020 sehingga Ogos
2021 di mana Mac 2020 telah dicatatkan sebanyak 4,110 kes. Januari sehingga Ogos
2021 sebanyak 4,905 kes dan berjumlah 9,015 kes yang direkodkan bermula daripada
Mac 2020 sehingga Ogos 2021.

Di antara inisiatif yang telah dijalankan dan masih diteruskan adalah seperti
berikut; pertama, talian Kasih 15999. Kementerian telah memperluaskan usaha
mempromosi perkhidmatan aduan atas talian melalui talian Kasih 15999 dan aplikasi
WhatsApp 019-2615999. Perkhidmatan ini beroperasi 24 jam setiap hari sebagai single
point of contact kepada semua masyarakat bagi mengemukakan aduan, mendapatkan
khidmat nasihat serta mengakses bantuan dan sokongan yang disediakan oleh
kementerian termasuk perkhidmatan psikososial.

Ini dapat membantu orang awam atau mangsa yang dilengkapi dengan maklumat
utama agar tidak terus berada dalam kitaran keganasan rumah tangga yang mengancam
diri sendiri dan ahli keluarga serta mendorong mana-mana pihak yang terkesan untuk
tampil melaporkan kes seumpama ini yang berlaku dalam kalangan masyarakat. Mengikut
laporan daripada talian Kasih, untuk Mac 2020 sehingga Disember 2020, sebanyak 2,286
