130 DR.23.09.2021

Kedua, sistem pilihan raya kaedah undi pos. Yang Berhormat Sungai Petani,
Yang Berhormat Bandar Kuching? Kalau tak ada saya hantar jawapan secara bertulis.

Timbalan Yang di-Pertua [Dato’ Mohd Rashid Hasnon]: Dua-dua tidak ada.
Dato’ Sri Dr. Haji Wan Junaidi bin Tuanku Jaafar: Tidak ada?
Timbalan Yang di-Pertua [Dato’ Mohd Rashid Hasnon]: Tidak ada.

Dato’ Sri Dr. Haji Wan Junaidi bin Tuanku Jaafar: Tuan Yang di-Pertua, terima
kasih kerana memberi ruang supaya saya menghantarkan jawapan secara_ bertulis
kepada mereka. Panjang juga ini Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Baik.

Dato’ Sri Dr. Haji Wan Junaidi bin Tuanku Jaafar: ...Sebabnya ia berhubung
dengan kajian-kajian yang telah dibuat dan sistem-sistem yang ada di dunia yang bakal
kita lihat yang mana boleh menguntungkan dan boleh membantu kita dalam
melaksanakan sistem demokrasi di Malaysia.

Walaupun demikian Tuan Yang di-Pertua, saya berpindah kepada soalan rasuah
dan integriti. Saya lihat Yang Berhormat Puchong ada menunggu.

Puan Maria Chin binti Abdullah [Petaling Jaya]: Yang Berhormat Menteri,
boleh saya bertanya satu soalan?

Dato’ Sri Dr. Haji Wan Junaidi bin Tuanku Jaafar: |su berkaitan...

Puan Maria Chin binti Abdullah [Petaling Jaya]: Satu soalan.

Dato’ Sri Dr. Haji Wan Junaidi bin Tuanku Jaafar: Oh! Ada dekat hujung itu.
Puan Maria Chin binti Abdullah [Petaling Jaya]: Ya.

Timbalan Yang di-Pertua [Dato’ Mohd Rashid Hasnon]: Yang Berhormat
Petaling Jaya.

Puan Maria Chin binti Abdullah [Petaling Jaya]: Ini berkenaan dengan senarai
pemilih. Adakah rancangan daripada SPR untuk melaksanakan audit tentang senarai
pemilih kerana masih ada error dalam senarai. Thank you.

Dato’ Sri Dr. Haji Wan Junaidi bin Tuanku Jaafar: Terima kasih Yang
Berhormat menyoal saya soalan ini. Tuan Yang di-Pertua, inilah salah satu rintangan
ataupun permasalahan yang bakal kita lihat. Biar saya jelaskan daripada awal sistem
pilihan 18 tahun pemilih ini Tuan Yang di-Pertua.

Pada mulanya, apabila undang-undang diluluskan pada tahun 2018 dahulu ialah
untuk dilaksanakan selama empat tahun dan diguna pakai pemilihan ini pada tahun 2023
nanti. Jadi timeframe untuk melaksanakan semua program ini, mengaturkan SOP sistem
dan pindaan kepada undang-undang ini dan membuatkan satu libat urus dengan
kerajaan-kerajaan negeri dan pihak-pihak stakeholders yang lain sampai ke satu peringkat
pada bulan September 2022. Akan tetapi apabila timeframe ini dipendekkan atas
hukuman, arahan mahkamah yang saya sebut tadi...

Tuan Syed Sadiq bin Syed Abdul Rahman [Muar]: Yang Berhormat Menteri.

Dato’ Sri Dr. Haji Wan Junaidi bin Tuanku Jaafar: ...Maka Yang Berhormat
bahawa banyaklah perkara ini akan bangkit berlaku kerana kita tidak berkemampuan
secepat mungkin. Saya sudah tanya berapa cepat kah kita boleh melaksanakan senarai
undi ini, satu undi 18 tahun dan yang satu lagi ada 4000 lebih yang disebut oleh Yang
Berhormat Pontian tadi, 21 tahun ke atas belum lagi berdaftar juga.

Di antara senarai-senarai ini pun ada orang yang sudah meninggal pun belum lagi
dibersihkan sebab ada rakyat Malaysia yang meninggal tidak melaporkan kematian itu
kepada pihak Jabatan Pendaftaran Negara. Jadi dalam keadaan sedemikian itu
memerlukan beberapa perkara yang perlu dibuat. Jadi kita melihat ini adalah satu masalah
yang bakal kita hadapi nanti Yang Berhormat. Sila Yang Berhormat.
