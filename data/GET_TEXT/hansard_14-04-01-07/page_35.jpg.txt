DR.23.09.2021 27

Dr. Maszlee bin Malik [Simpang Renggam]: Akan dilaksanakan semula
program sarapan pagi percuma ya?

Datuk Mohamad bin Alamin: Ya, kita akan kaji semula mana-mana yang perlu.

Dr. Maszlee bin Malik [Simpang Renggam]: Okey harap dapat direkodkan,
terima kasih Tuan Yang di-Pertua.

01150

Timbalan Menteri Pendidikan Il [Datuk Mohamad bin Alamin]: Jadi, Yang
Berhormat dulu sebagai Yang Berhormat Menteri pun lebih tahu soal ini. Terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan
yang kedua?

Puan Rusnah binti Aluai [Tangga Batu]: Tuan Yang di-Pertua, Tangga Batu.
Dato’ Haji Che Abdullah bin Mat Nawi [Tumpat]: /Bangun]
Dato’ Haji Salim Sharif [Jempol]: Jempol.

Timbalan Yang di-Pertua [Dato’ Mohd Rashid Hasnon]: Saya kena cari di
sebelah sini. Jadi, saya jemput Yang Berhormat...

Dato’ Haji Che Abdullah bin Mat Nawi [Tumpat]: Tumpat.

Timbalan Yang di-Pertua [Dato’ Mohd Rashid Hasnon]: Yang Berhormat
Jempol.

Dato’ Haji Salim Sharif [Jempol]: Okey.
Seorang Ahli: [Berucap tanpa menggunakan pembesar suara] Aduh.

Dato’ Haji Salim Sharif [Jempol]: Terima kasih, Tuan Yang di-Pertua yang
dikasihi kerana memberi peluang. Pertamanya, saya berterima kasih dengan jawapan
Yang Berhormat Menteri tadi. Yang Berhormat Timbalan Menteri yang boleh mencapai
KPI yang cukup bagus. Akan tetapi jawapan yang diberi ini bagi saya, saya hendak tanya
soalan daripada segi syarat kemasukan tadi itu, dari segi B40 — B40 ini terdiri daripada
mereka yang susah.

Jadi, soalan saya, kita tidak boleh berdasarkan kepada akademik semata-mata.
Kita tahu warga di luar bandar susah. Jadi, apakah syarat lain yang special, supaya anak-
anak di luar bandar, di pedalaman satu, pedalaman dua dan pedalaman tiga ini, dibela
agar mereka dapat masuk ke asrama penuh? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Jempol. Sila, Yang Berhormat Menteri, satu minit.

Timbalan Menteri Pendidikan II [Datuk Mohamad bin Alamin]: Terima kasih
Tuan Yang di-Pertua dan sahabat saya dari Jempol. Sebagaimana yang telah dinyatakan
oleh Yang Berhormat Menteri Kanan dalam ucapan MQT tadi, jawapan dalam MQT tadi
bahawa kita ada Pentaksiran Kemasukan Sekolah Khusus (PKSK) yang saya sebutkan
tadi, di mana pentaksiran ataupun PKSK ini tidak hanya semata-mata kita lihat soal
akademik sahaja.

Akan tetapi, banyak faktor lain yang akan kita nilai. Daripada segi kecerdasan
insaniah, kecerdasan intelektual dan sebagainya. Ini salah satu faktor yang akan kita ambil
kira. Kedua, Yang Berhormat Jempol, kita menggunakan sistem data yang dinamakan —
yang akan dimasukkan dalam Aplikasi Pengkalan Data Murid (APDM) KPM di mana
maklumat pendapatan yang akan dimuatkan APDM iniakan digunakan sebagai salah satu
kaedah yang akan mengenal pasti kumpulan-kumpulan tersebut. Jadi, maknanya kalau
dia berasal daripada keluarga B40, kita akan tahu dan kita akan beri keutamaan dalam
soal ini. Terima kasih Yang Berhormat.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri.

Tuan Syed Saddiq bin Syed Abdul Rahman [Muar]: [Bangun]
