DR.23.09.2021 81

berdaya tahan, Program Kemahiran dan Peningkatan Kemahiran di bawah Pelan Jana
Semula Ekonomi Negara (PENJANA) dilaksanakan menerusi dua aktiviti utama iaitu
Program Pembangunan Perantisan Kemahiran (PPPK) dan Program Pembangunan
Kemahiran Komuniti (PPKK).

Program Pembangunan Perantisan Kemahiran (PPPK) di laksana untuk
membantu usahawan kraf mendapatkan tenaga kerja dan memastikan perusahaan dapat
diusahakan secara berterusan serta lebih berdaya saing. Program ini menawarkan
kemudahan latihan tenaga kerja baharu kepada belia, penganggur dan individu yang
terkesan akibat pandemik COVID-19 serta peluang pekerjaan yang bersama usahawan
kraf terpilih selama enam bulan.

Bermula pada tahun 2020 sebanyak enam aktiviti PPPK iaitu PPPK produk kraf
batik, produk kraf tenunan songket, produk kraf kayu, produk kraf seramik, produk kraf
kristal dan produk kraf kulit dilaksanakan dengan penyertaan seramai 26 orang peserta
bagi tempoh Oktober 2020 sehingga Mac 2021. Daripada jumlah tersebut, tujuh orang
peserta telah mengikuti PPPK produk kraf batik. Program Pembangunan Kemahiran
Komuniti memberi penekanan untuk membangun dan memperkasa komuniti kraf bagi
melibatkan diri secara langsung ke dalam perusahaan kraf untuk menjana pendapatan.

01630

Program ini juga dapat membantu dalam meningkatkan kemahiran dalam
pengeluaran produk dan keusahawanan serta pemasaran. PPKK ini dilaksanakan melalui
empat inisiatif utama iaitu pembangunan produk, pembangunan komuniti kraf, pasaran
dan promosi serta komunikasi pasaran bersepadu.

Sehingga 31 Ogos 2021 sebanyak 141 aktiviti kemahiran teknikal dan 27 aktiviti
keusahawanan serta pemasaran telah dilaksanakan dengan penyertaan seramai 3,135
orang komuniti di seluruh negeri. Daripada jumlah tersebut sebanyak 29 aktiviti kemahiran
teknikal dilaksanakan bagi bidang kraf batik. Di bawah Fasa 2 Penjana 2.0, PPK
melibatkan 65 projek dengan 150 peserta di mana 24 projek adalah daripada bidang
tekstil. Bagi membantu usahawan kraf batik mengoptimumkan penggunaan bahan
mentah alternatif Kraftangan Malaysia telah melaksanakan kajian bahan dan teknik
proses untuk pembangunan bahan gantian halangan atau resist iaitu ‘linut’ dan clay bagi
batik.

Usahawan kraf terus dibantu dalam memasarkan produk melalui pemasaran kraf
secara fizikal dan digital untuk meningkatkan kebolehcapaian produk kraf di pasaran.
Aktiviti pemasaran secara fizikal yang berjaya diadakan semasa pandemik COVID-19
ialah Warna-Warni Aidilfitri pada 15 April hingga 2 Mei 2021 melibatkan seramai 84 orang
usahawan kraf daripada pelbagai bidang dan telah menjana nilai jualan hampir RM2 juta.
Berdasarkan nilai tersebut sebanyak RM1.2 juta adalah dijana oleh 37 orang usahawan
kraf tekstil. Kraftangan Malaysia juga mengambil langkah proaktif melalui kaedah
pendigitalan bagi membantu usahawan dan komuniti kraf tempatan mempromosikan
produk kraf secara dalam talian.

Inisiatif ini juga merupakan perubahan landskap pemasaran ke arah pendigitalan
sejajar dengan Pelan Pembangunan Ekonomi Digital Malaysia atau pun MyDigital. Antara
inisiatif-inisiatif pendigitalan yang dilaksanakan ialah e-kraf bazar yang merupakan inisiatif
pemasaran dalam talian untuk mempromosi dan memasarkan produk kraf tempatan
dalam bidang tekstil, hasil rimba, hasil tanah, hasil logam dan aneka kraf menerusi platfom
Facebook group.

Saya teruskan juga dengan ini adalah isu...

Dr. Maszlee bin Malik [Simpang Renggam]: Yang Berhormat Menteri, Simpang
Renggam.

Dato’ Sri Azalina Othman Said [Pengerang]: Ada soalan daripada Yang
Berhormat Simpang Renggam.

Dr. Maszlee bin Malik [Simpang Renggam]: Terima kasih Tuan Yang di-Pertua.
Tadi ada disebutkan tentang usaha pendigitalan dalam perniagaan kraf dan sebagainya.
Saya masih teringat ketika Yang Berhormat Menteri membahaskan belanjawan pada
