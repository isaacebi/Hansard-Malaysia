58 DR.23.09.2021

Tuan Oscar Ling Chai Yew [Sibu]: Sibu di sini.

Timbalan Yang di-Pertua [Dato' Mohd Rashid Hasnon]: ...Selepas daripada ini
kita mengambil kira feedback seperti ini dan kita akan bantu untuk memastikan ada ruang
yang mencukupi untuk perbahasan..

Tuan Lim Lip Eng [Kepong]: Tuan Yang di-Pertua, Kepong.

Timbalan Yang di-Pertua [Dato' Mohd Rashid Hasnon]: ...dan Yang Berhormat
Menteri menjawab.

Tuan Oscar Ling Chai Yew [Sibu]: Tuan Yang di-Pertua, Sibu di sini.
Tuan Lim Lip Eng [Kepong]: Kepong.

Tuan Oscar Ling Chai Yew [Sibu]: Ada Yang Berhormat Menteri macam
semalam KPDNHEP. Dia menggunakan masa dia tidak menjawab soalan tetapi cakap
politik. Jadi saya harap Tuan Yang di-Pertua boleh ambil action kepada Yang Berhormat
Menteri KPDNHEP supaya jangan ambil masa ini untuk bermain politik. Sekian, terima
kasih.

Timbalan Yang di-Pertua [Dato' Mohd Rashid Hasnon]: Baik, Terima kasih
Yang Berhormat Sibu. Baik saya ingin teruskan...

Tuan Lim Lip Eng [Kepong]: Tuan Yang di-Pertua, Kepong.

Timbalan Yang di-Pertua [Dato' Mohd Rashid Hasnon]: ...Dengan menjemput
Yang Berhormat Menteri Sains, Teknologi dan Inovasi untuk menjawab. Perbahasan 20
minit.

2.57 ptg.

Menteri Sains, Teknologi dan Inovasi [Datuk Seri Dr. Adham bin Baba]:
Terima kasih Yang Berhormat Tuan Yang di-Pertua. Assalamualaikum warahmatullahi
wabarakatuh.

Timbalan Yang di-Pertua [Dato' Mohd Rashid Hasnon]: Waalaikumsalam.

Datuk Seri Dr. Adham bin Baba: Terlebih dahulu saya mewakili Kementerian
Sains, Teknologi dan Inovasi menjunjung titah Kebawah Duli Yang Mulia Seri Paduka
Baginda Yang di-Pertuan Agong atas keprihatinan baginda menyentuh kepentingan
penerokaan bidang sains, teknologi dan inovasi serta ekonomi dalam menghadapi
cabaran negara era pandemik.

Saya juga mengambil peluang untuk mengucapkan tahniah kepada Yang Amat
Berhormat Dato’ Sri Ismail Sabri bin Yaakob sebagai Perdana Menteri Malaysia
Kesembilan. Seterusnya saya ingin mengucapkan ribuan terima kasih kepada 13 orang
Ahli-ahli Yang Berhormat yang telah mengambil bahagian dalam perbahasan titah diraja
yang menyentuh perkara-perkara yang di bawah bidang kuasa Kementerian Sains,
Teknologi dan Inovasi.

Tuan Yang di-Pertua, selaras dengan titah Kebawah Duli Yang Maha Mulia Seri
Paduka Baginda Yang di-Pertuan Agong, MOSTI telah mempunyai perancangan rapi bagi
menyokong dan juga meningkatkan aspek STIE negara kita.

Berhubung dengan pembangunan vaksin tempatan seperti yang telah
dibangkitkan oleh Yang Berhormat Pontian, Yang Berhormat Kepong dan Yang
Berhormat Setiu. Untuk makluman Ahli Yang Berhormat yang bertanya, Malaysia kini
sedang menumpukan terhadap pembangunan vaksin supaya mempunyai keupayaan
untuk mengeluarkan vaksin kita sendiri.

Walau bagaimanapun, kita perlu akur bahawa wabak pandemik COVID-19 ini
telah menyedarkan Malaysia bahawa kita belum bersedia daripada aspek kemampuan
penghasilan vaksin sendiri dan masih bergantung pada sumber vaksin dari luar bagi
pelaksanaan program vaksinasi negara. Untuk itu MOSTI sedang mengorak langkah
selanjutnya bagi membangunkan pusat penyelidikan R&D vaksin khusus untuk COVID-
