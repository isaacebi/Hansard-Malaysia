DR.23.09.2021 13

membayar hasil kepada negara, mereka mesti membayar hasil kepada negara. Kita juga
akan memperketatkan kawalan ke atas pelesenan dan pengimportan rokok dan produk
tembakau dan kita juga Yang Berhormat, akan mengenakan cukai ke atas rokok elektronik
atau vape.

Sepertimana Yang Berhormat sedia maklum dan Yang Berhormat merupakan
Ahli Parlimen yang agak berpengalaman, kita sentiasa mempunyai iaitu medium term
revenue strategy (MTRS) yang telah kita review dan review berasaskan kepada keadaan
semasa. ltu sebabnya Yang Berhormat, kita akan lakukan apa sahaja untuk
memperluaskan asas hasil negara. Oleh kerana apa? Kita yakin jika dibandingkan hasil
negara pada tahun 2021 berbanding 2020 memang akan ada sedikit penurunan tetapi
kalau kita bandingkan 2019 dengan 2020 juga turut berlaku penurunan kerana semasa
2019 dapat permintaan yang lebih dividen berlaku kepada Petronas. Terima kasih Tuan
Yang di-Pertua.

Tuan Yang di-Pertua: Yang Berhormat Pontian.
Dato’ Haji Che Abdullah bin Mat Nawi [Tumpat]: Tumpat.

Datuk Seri Haji Ahmad bin Haji Maslan [Pontian]: Terima kasih, Tuan Yang di-
Pertua. Kutipan hasil berkurang kerana pandemik tetapi perbelanjaan meningkat. Berapa
sebenarnya kurang kutipan daripada biasa? Adakah kerajaan telah mengalami defisit
akaun semasa pada tahun 2021 dan adakah kerajaan akan mengenakan cukai
keuntungan modal (capital gains tax) dan cukai durian runtuh (windfall tax)? Terima kasih.

Tuan Yang di-Pertua: Silakan.

Tuan Mohd Shahar bin Abdullah: Tuan Yang di-Pertua, terima kasih Ahli Yang
Berhormat dari Pontian. Berkaitan perkara yang dibangkitkan oleh Yang Berhormat pada
bahagian yang kedua berkaitan capital gains tax dan windfall tax kita akan maklumkan
dalam masa terdekat semasa pembentangan rang undang-undang tersebut yang
berkaitan windfall tax.

Akan tetapi perkara yang pertama yang paling penting yang dibangkitkan oleh
Yang Berhormat adalah, adakah akaun kerajaan defisit semasa separuh tahun 2021. Ini
perkara yang saya ingat kita kena maklumkan kepada Dewan yang mulia ini, Tuan Yang
di-Pertua. _Undang-undang negara kita tidak membenarkan, kerajaan tidak boleh
mengalami defisit semasa sesuatu tahun kewangan secara keseluruhannya.

Walau bagaimanapun, dalam tempoh suku tahun atau separuh tahun di mana
situasi kedudukan kewangan mengalami defisit, current deficit berasaskan mismatch di
antara hasil dan perbelanjaan. Tuan Yang di-Pertua, hasil pula akan meningkat ketara
pada separuh tahun kedua di mana kutipan tambahan boleh dilaksanakan susulan tax
filing, dengan izin individu dan syarikat yang hanya akan dimuktamadkan pada akhir bulan
Jun.

Perkara ini bukan satu perkara yang baru, Tuan Yang di-Pertua. Mismatch ini
sudah mula dicatat baki semasa ini semenjak tahun 2016. Walau bagaimanapun, kerajaan
akan sentiasa memikirkan kaedah yang terbaik bagi memastikan akaun negara sentiasa
dikawal dengan baik. Terima kasih Tuan Yang di-Pertua.

Tuan Syed Saddiq bin Syed Abdul Rahman [Muar]: [Bangun]

Dato’ Haji Che Abdullah bin Mat Nawi [Tumpat]: Minta tambahan satu lagi
soalan, Tuan Yang di-Pertua.

Tuan Yang di-Pertua: Yang Berhormat Muar dan terus kepada soalan, 30 saat.

Tuan Syed Saddiq bin Syed Abdul Rahman [Muar]: Baik, 100 ribu SME “gu/lung
tikar’, 800 ribu hilang kerja tetapi pada masa yang sama, syarikat-syarikat pengeluar getah
sampai ke hari ini belum dikenakan cukai keuntungan luar biasa. Persoalan saya dua.

Pertama, saya juga sudah tanya soalan ini sejak tahun lepas tetapi belum dapat
jawapan daripada MoF. Dalam pembentangan bajet yang lepas, kerajaan telah pun
bertekad untuk mendapatkan syarikat-syarikat pengeluar getah untuk memberikan
