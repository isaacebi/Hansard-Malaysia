DR.23.09.2021 41

Pencegahan dan Pengawalan Penyakit Berjangkit 1988, Seksyen 26 untuk merekuisisi
hospital swasta atau katil swasta untuk membantu kerajaan. Setakat ini / think rata-rata di
hospital swasta, they have not done enough to help the country. Ini hanyalah 5 peratus
daripada katil-katil swasta yang digunakan untuk COVID-19 dan mereka caj begitu tinggi.

Ini satu, they are making money out of this pandemic, this crisis. | think it is not
fair. Kerajaan harus untuk step in dan perbetulkan keadaan yang begitu tidak seimbang.
Charging RM400,000 to RM500,000 for crisis like this, this is inhuman to me. Saya rasa
Yang Berhormat Menteri kena lebih tegas, Kementerian Kesihatan mempunyai kuasa di
bawah Director General (DG) mempunyai kuasa. Jadi saya tidak faham kenapa
kementerian tidak sanggup untuk menggunakan akta yang saya telah bangkitkan tadi.
Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Bayan Baru. Sila Yang Berhormat Menteri.

Tuan Khairy Jamaluddin Abu Bakar: Terima kasih Ahli-ahli Yang Berhormat
yang telah bangkitkan perkara tadi. Pertamanya, saya hendak maklum kepada Yang
Berhormat Wangsa Maju bahawa di Kementerian Kesihatan, kita ada satu tabung untuk
kita bantu mereka yang terpaksa masuk ke hospital swasta. Akan tetapi mungkin dari segi
prosesnya tabung ini adalah apabila mendapat reference letter daripada hospital kerajaan
dan dihantar ke hospital swasta. Mungkin dalam kes-kes berkenaan, ia lebih kepada
mereka yang terus ke hospital swasta. Whatever it is, kita akan review on the case-by-
case basis sebab saya sedar bahawa ramai yang pergi ke hospital swasta, mereka tidak
ada pilihan pada waktu itu. Saya akan melihat kepada case by case untuk kita bantu
mereka ini.

Berkenaan dengan ICU dan juga kemudahan-kemudahan lain yang dibangkitkan
oleh Yang Berhormat Bukit Mertajam. Saya pun telah menerima surat daripada Yang
Berhormat berkenaan dengan permintaan untuk kita menambah katil ICU di Hospital
Pulau Pinang terutamanya melalui kaedah pengubahsuaian katil biasa kepada katil ICU.
Kita akan memberi sumber secepat mungkin untuk menambah dalam 40 kalau tidak silap
saya yang diminta oleh Yang Berhormat supaya keperluan ICU di Pulau Pinang
mencukupi.

Berkenaan dengan isu yang dibangkitkan oleh Yang Berhormat Bayan Baru.
Sudah pasti Ketua Pengarah Kesihatan ada kuasa untuk rekuisisi tetapi kita hanya
menggunakan kuasa ini dalam keadaan yang sangat-sangat terdesak. Buat masa ini kita
masih lagi dalam proses rundingan yang berterusan dengan hospital-hospital swasta
supaya mereka dapat meningkatkan kapasiti penyumberluaran (outsourcing). Setakat
tahun ini, peruntukan sebanyak RM40 juta telah diagihkan kepada 14 buah negeri. Setakat
ini sebanyak 38 buah hospital KKM dan 72 buah hospital swasta terlibat dalam aktiviti
outsourcing ini.

Saya akan pastikan bahawa kapasiti yang ada, untuk makluman Yang Berhormat
saya rasa tidak silap saya, hospital kapasiti untuk pesakit COVID-19 di hospital swasta
masih lagi di paras yang agak rendah, 45 peratus. Mungkin tidak dapat diisi disebabkan
isu kos. Mungkin ramai yang tidak pergi disebabkan risau untuk terpaksa bayar kos yang
tinggi. Perkara itu akan saya teliti dan saya akan susuli dengan tabung yang saya
sebutkan tadi supaya tidak berlaku kes lagi di mana tidak ada kemudahan ICU di hospital
kerajaan dan terpaksa sama ada dirujuk kepada hospital swasta dan membayar kos yang
tinggi ataupun tidak mendapat apa-apa rawatan. Terima kasih.

Timbalan Yang di-Pertua [Dato' Mohd Rashid Hasnon]: Yang Berhormat
Menteri ada tujuh minit lagi.

Tuan Khairy Jamaluddin Abu Bakar: Ya. Selain itu Yang Berhormat Kota Raja
telah mencadangkan agar Angkatan Tentera Malaysia membantu menyediakan Hospital
Medan. Untuk makluman Yang Berhormat, Kementerian Kesihatan sememangnya telah
melaksanakan suatu langkah strategik dengan kerjasama ATM, NADMA, pihak berkuasa
tempatan, kerajaan negeri dan sebagainya.

Jadi bilangan Hospital Medan ATM yang telah dibina adalah sebanyak 10 buah
iaitu:
