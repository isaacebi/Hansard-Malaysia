36 DR.23.09.2021

datang, mereka susah hendak kawal penjarakan sosial. Dan orang ramai ini, dia akan
berkumpul di luar. Jadi, ia menggugat keselamatan orang awam- aduan yang saya terima
dari kedai-kedai di sebelah kiri dan kanan CAC swasta ini.

Jadi, saya berharap kementerian akan lakukan siasatan mengejut supaya semua
CAC swasta ini mematuhi peraturan-peraturan yang ditetapkan. Terima kasih.

Tuan Khairy Jamaluddin Abu Bakar: Terima kasih Yang Berhormat. Saya akan
teliti cadangan tersebut. Mungkin kita boleh bagi kelonggaran sedikit untuk beberapa CAC
swasta kalau sekiranya tempat ruang itu adalah bersebelahan dengan klinik mereka.

Dalam membuat penilaian tentang keadaan pesakit COVID-19, sama ada sesuai
menjalani kuarantin di rumah atau perlu dirujuk ke PKRC, atau hospital untuk rawatan
lanjut, beberapa kriteria dijadikan ukuran. Bagi mereka yang diarahkan untuk menjalani
kuarantin di rumah, syarat-syarat berikut akan dinilai semasa penilaian di CAC atau secara
CAC maya iaitu:

(i) secara umumnya berumur kurang dari 60 tahun;
(ii) tidak mempunyai body mass index yang melebihi 30;

(iii) tinggal di bilik berasingan dari isi rumah yang lain- sebaiknya bilik
tersebut mempunyai bilik air sendiri;

(iv) | mempunyai penjaga yang sesuai;
(v) tidak mempunyai komorbiditi; dan
(vi) boleh dihubungi sepanjang masa oleh petugas kesihatan.

Dalam hal kuarantin ini juga, Yang Berhormat Semporna telah bertanyakan
tentang alatan penilaian kendiri yang tidak dimiliki oleh individu yang diarah menjalani
kuarantin di rumah.

Pada ketika ini peralatan seperti pulse oximeter, alat tekanan darah, glukometer
dan sebagainya merupakan alat-alat tambahan dan bukan wajib bagi pesakit yang sedang
menjalani isolasi dan pemantauan di rumah. Walau bagaimanapun, pihak Kementerian
Kesihatan telah membekalkan sebanyak 19 ribu alat pulse oximeter untuk diagihkan
secara pinjaman kepada pesakit COVID-19 daripada kumpulan B40 melalui kesemua
Jabatan Kesihatan Negeri.

Selain daripada itu, Perdana Menteri pada 19 September yang lalu telah
mengumumkan pakej penjagaan COVID-19 ’Keluarga Malaysia’ yang mengandungi:

(i) Kit Ujian Kendiri COVID-19- empat kit setiap keluarga;

(ii) pek pelitup muka guna semula- empat keping setiap keluarga;
(iii) satu oximeter nadi;

(iv) satu termometer; dan

(v) risalah berkenaan dengan penggunaan, serta kawalan kendiri.

‘Bantuan ini akan memanfaatkan sekitar 3.6 juta- keluarga daripada Kumpulan
B40 dengan peruntukkan kewangan sebanyak RM471.6 juta...

Dr. Lee Boon Chye [Gopeng]: Mohon mencelah.

Timbalan Yang di-Pertua [Dato’ Mohd Rashid Hasnon]: Yang Berhormat Bukit
Mertajam dahulu. Sila Yang Berhormat Bukit Mertajam.

Tuan Sim Chee Keong [Bukit Mertajam]: Terima kasih Tuan Yang di-Pertua
dan terima kasih Yang Berhormat Menteri.

Yang Berhormat Menteri, berkenaan dengan kuarantin di rumah, saya ingin
mencadangkan agar kerajaan mewujudkan satu sistem di mana kita boleh memberikan
khidmat pemantauan dan penjagaan kesihatan kepada pesakit-pesakit yang kuarantin di
rumah.
