DR.23.09.2021 101

awam yang masih belum dibuka kerana masih dalam aktiviti yang tidak dibenarkan dibuka
di bawah fasa sekarang, DBKL telah membuat persediaan bagi pembukaan pusat rekreasi
dan taman awam yang berkaitan dan telah pun membuat permohonan kepada MKN bagi
pembukaan pusat rekreasi dan juga taman awam tersebut.

Yang Berhormat Segambut ada menyentuh tentang isu jumlah perbelanjaan yang
telah digunakan oleh DBKL dalam rayuan DBKL berkenaan Taman Rimba Kiara dan Tiara
Titiwangsa. Jumlah fi guaman bagi permohonan untuk kebenaran merayu oleh DBKL ke
Mahkamah Persekutuan terhadap keputusan Mahkamah Rayuan dalam kes Taman
Rimba Kiara masih lagi belum dikemukakan oleh pihak peguam yang mewakili DBKL.
Sehubungan itu, kos yang telah dibayar oleh DBKL bagi mengendalikan kes ini akan
dibentangkan dalam laporan kewangan tahunan DBKL untuk makluman semua.

Tuan Yang di-Pertua, kes Taman Rimba Kiara...
Puan Hannah Yeoh [Segambut]: Yang Berhormat Menteri, boleh saya tanya?
Dato’ Seri Dr. Shahidan bin Kassim: Ya.

Puan Hannah Yeoh [Segambut]: Adakah ini SOP biasa oleh DBKL. Bermaksud
rayu dulu tak payah risau fi guaman. Kalau tidak, kalau tidak ada threshold ataupun tidak
ada persetujuan sebelum kita pergi merayu, DBKL boleh berbelanja berjuta-juta duit
rakyat.

Dato’ Seri Dr. Shahidan bin Kassim: Oleh sebab Yang Berhormat menyangka
belanjanya berjuta-juta dan saya juga menyangka sesuatu. Akan tetapi, ini tidak dapat
dibuat kerana peguam itu belum membuat apa-apa tuntutan. Sudah pasti saya rasa ini
telah diperbincangkan lebih awal dan kalau sekiranya kosnya melampaui di tahap yang
luar biasa sudah pasti pertimbangan ataupun jawatankuasa tertentu akan dibentuk untuk
memutuskannya. Jadi, hal ini...

Puan Hannah Yeoh [Segambut]: Yang Berhormat Menteri saya faham apa Yang
Berhormat Menteri kata kos belum ada persetujuan. Akan tetapi, selalunya cara DBKL
bekerja kalau hendak potong pokok pun mereka akan kata tak ada bajet ataupun buat
pothole pun tak ada bajet, tetapi untuk kes seperti ini tak ada persetujuan bajet atau
perbincangan bajet sama ada DBKL ada duit itu atau tidak sebelum membuat keputusan
untuk merayu.

Dato’ Seri Dr. Shahidan bin Kassim: Ya, semua ini telah dilakukan oleh pihak
DBKL. Kalau Yang Berhormat hendak maklumat lanjut, saya boleh bagi secara bertulis
untuk saya mencara detil apa perbincangan yang dibuat, saya tidak dapat berbuat
demikian sekarang. Sudah pasti saya akan membincang tajuk ini sahaja jadi tajuk yang
lain yang juga sama penting kita tidak buat. Akan tetapi, semasa Yang Berhormat melalui
percakapan tadi Yang Berhormat menyebut bahawa DBKL kalau diminta potong pokok
tidak ada peruntukan. Yang Berhormat boleh maklum kepada saya sekarang di mana
cadangan untuk potong pokok itu yang disebut tidak ada peruntukan.

Puan Hannah Yeoh [Segambut]: Sudah.

Dato’ Seri Dr. Shahidan bin Kassim: Sudah pasti akan dilaksanakan dengan
hebatnya jikalau saya Yang Berhormat membuat permohonan.

01800

Puan Hannah Yeoh [Segambut]: Saya telah bagi surat kepada Yang Berhormat
Menteri. Terima kasih.

Dato’ Seri Dr. Shahidan bin Kassim: Ya, Yang Berhormat bagi surat kepada
saya dan semasa Yang Berhormat berjumpa dengan saya baru-baru ini, saya tak nampak
surat itu tetapi boleh bagi surat serta-merta untuk saya pertimbangkan.

Puan Hannah Yeoh [Segambut]: Apa maksud? Saya telah bagi di pejabat
Menteri. Kita ambil gambar bersama.

Dato’ Seri Dr. Shahidan bin Kassim: Ya. [Dewan ketawa]
