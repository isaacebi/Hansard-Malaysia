DR.23.09.2021 123

syarat di atas seperti bukan warganegara, tidak bekerja seperti suri rumah, pelajar, pesara
dan tiada pengesahan dari KKM tidak layak untuk dipertimbangkan, Yang Berhormat.

Sehingga 17 September 2021, Agensi Pengurusan Bencana Negara (NADMA),
Jabatan Perdana Menteri ini telah menerima sebanyak 49,789 permohonan untuk
Bantuan Khas COVID-19 sebanyak RM100 sehari dan sebanyak 18,222 sahaja
permohonan yang diluluskan. RM100 untuk 14 hari.

Tuan Khoo Poay Tiong [Kota Melaka]: Yang Berhormat Timbalan Menteri.
Datuk Mastura binti Tan Sri Dato’ Mohd Yazid: Ya, Yang Berhormat.

Tuan Khoo Poay Tiong [Kota Melaka]: Boleh tanya sedikit Yang Berhormat
Timbalan Menteri? Berdasarkan kepada jawapan, seperti yang kita maklum kes positif
ada lebih kurang lebih daripada 2 juta. Akan tetapi, yang memohon hanya sekadar 49,000
dan yang diluluskan hanya sekadar 18,000. Jadi, bolehkah NADMA mengkaji kenapa
begitu ramai? Adakah mereka tidak sedar ada bantuan sedemikian ataupun kita boleh
tambah baik sistem? Di mana sudah pasti Kementerian Kesihatan ada data dia. Siapa
yang positif, siapa yang perlu dikuarantinkan.

Jadi, dari sana terus kita bagi borang kepada Jabatan Kesihatan supaya mereka
boleh bagi kepada mereka yang diminta untuk kuarantin. Supaya lebih ramai boleh dapat
menikmati bantuan sedemikian. Ini bantuan penting kerana bila sudah dapat RM100 maka
mereka boleh dengan senang hati kuarantin di rumah ataupun di pusat kuarantin. Itu
adalah penting.

Kedua, mengenai dengan permohonan. Permohonan sekarang adalah melalui
PDF. Dia adalah kurang senang digunakan untuk membuat permohonan. Bolehkah kita
tukar sistem supaya kita mengikut seperti kita memohon GKP ataupun BPR. la online
sahaja. Ini kerana sekarang yang ini PDF mereka perlu download, lepas itu perlu upload.
Itu memang susah bagi pemohon. Saya harap Yang Berhormat Timbalan Menteri boleh
ambil tentang perkara yang saya sebut ini. Terima kasih.

Timbalan Yang di-Pertua [Dato' Mohd Rashid Hasnon]: Terima kasih.

Datuk Mastura binti Tan Sri Dato’ Mohd Yazid: Terima kasih Yang Berhormat
Kota Melaka. Saya menerima cadangan-cadangan tersebut, akan dibawa kepada Yang
Berhormat Menteri dan akan dipertimbangkan. Terima kasih. Kedua, Yang Berhormat
Segambut.

Timbalan Yang di-Pertua [Dato’ Mohd Rashid Hasnon]: Yang Berhormat
Segambut ada.

Datuk Mastura binti Tan Sri Dato’ Mohd Yazid: Ya, mengenai status Bantuan
Khas Pengurusan Kematian COVID-19 NADMA yang diberikan kepada waris yang
meninggal dunia akibat jangkitan COVID-19. Bantuan Khas Pengurusan Kematian
COVID-19 berjumlah RM5,000 telah diumumkan pada 17 Mac 2020 oleh Yang Amat
Berhormat Perdana Menteri. Bantuan ini diberikan dari Tabung COVID-19 NADMA (TCN)
yang turut menerima sumbangan dari orang ramai. Inilah bantuan daripada rakyat dan
kerajaan untuk rakyat.

Sehingga 17 September 2021 daripada sejumlah 6,248 permohonan yang
diterima NADMA telah memberikan bantuan kepada 4,274 orang waris dengan jumlah
bantuan sebanyak RM21.37 juta. Sebanyak 12 permohonan tidak layak dan ditolak
kerana bukan kematian COVID-19 dan baki sebanyak 1,962 sedang diproses Yang
Berhormat. Proses ini turut meliputi verifikasi status warganegara dengan Jabatan
Pendaftaran Negara (JPN) dan semakan data kematian COVID-19 oleh pemohon dengan
data kematian COVID-19 Kementerian Kesihatan Malaysia. NADMA sentiasa menambah
baik proses berkaitan bagi memastikan permohonan yang layak akan menerima bantuan
dalam tempoh 30 hari bekerja melalui akses sistem MyID JPN dan akses portal data
kematian COVID-19 KKM.

Yang Berhormat, terkini proses kelulusan dipercepatkan lagi dengan hanya
mengambil kira dokumen yang dikemukakan oleh pihak hospital yang mengesahkan
kematian akibat COVID-19 dan sijil Kematian dari Jabatan Pendaftaran Negara.
