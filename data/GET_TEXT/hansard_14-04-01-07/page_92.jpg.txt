84 DR.23.09.2021

Sebelum saya mengakhiri sesi penggulungan Usul Menjunjung Kasih Titah Seri
Paduka Baginda Yang di-Pertuan Agong bagi Kementerian Pelancongan, Seni dan
Budaya..

Tuan Muhammad Bakhtiar bin Wan Chik [Balik Pulau]: Tuan Yang di-Pertua,
sebelum tutup saya boleh mencelah sedikit?

Dato’ Sri Hajah Nancy Shukri: No.

Tuan Muhammad Bakhtiar bin Wan Chik [Balik Pulau]: Ada masa lagi,
sembilan minit. Saya banyak timbulkan persoalan-persoalan dalam perbahasan saya
tetapi...

Dato’ Sri Azalina Othman Said [Pengerang]: Sekejap, sekejap Yang
Berhormat. Tanya Yang Berhormat Menteri dahulu, dia setuju atau tidak atau hendak
dengan tutup pantun dia.

Tuan Muhammad Bakhtiar bin Wan Chik [Balik Pulau]: Dia sudah tutup
dengan pantun.

Dato’ Sri Azalina Othman Said [Pengerang]: Yang Berhormat Menteri,
bagaimana Yang Berhormat Menteri? Setuju kah, hendak sambung kah, atau hendak
tutup pantun?

Dato’ Sri Hajah Nancy Shukri: Pantun sudah habis, tinggal saya hendak
mengakhiri ucapan sahaja. Sedikit sahaja boleh.

Dato’ Sri Azalina Othman Said [Pengerang]: Yang Berhormat Balik Pulau, tidak
apalah. Nanti selepas ini bincang dengan dia, minum kopi sebab saya ada lagi 10 Menteri
ini.

Tuan Muhammad Bakhtiar bin Wan Chik [Balik Pulau]: MoU sudah sign,
jemputlah saya. [Ketawa]

Dato’ Sri Azalina Othman Said [Pengerang]: / have to be very fair, to be very
fair. She already respond to a lot of your question.

Tuan Muhammad Bakhtiar bin Wan Chik [Balik Pulau]: Ada banyak yang saya
timbulkan tetapi tidak di-address.

Dato’ Sri Azalina Othman Said [Pengerang]: No, she can also speak to you
outside. Legally she is not required to answer dalam Dewan ini. Dia boleh cakap di luar.

Dato’ Sri Hajah Nancy Shukri: Terima kasih, Tuan Yang di-Pertua.
Sebenarnya..

Dato’ Sri Azalina Othman Said [Pengerang]: Biar dia habis.

Tuan Muhammad Bakhtiar bin Wan Chik [Balik Pulau]: Oleh sebab masa ada
lagi, Tuan Yang di-Pertua.

Dato’ Sri Hajah Nancy Shukri: Yang Berhormat Balik Pulau beruntung kerana
yang lain tidak datang tadi. Jadi, saya bagi extra information tadi banyak. Bolehlah kita
minum...

Tuan Muhammad Bakhtiar bin Wan Chik [Balik Pulau]: Ya. Itu pun jawab
sebahagian daripada ucapan saya, cuma satu perlima sahaja. [Ketawa]

Dato’ Sri Azalina Othman Said [Pengerang]: Tanya pada dia. Keputusan
adalah pada dia, tuan punya badan.

Dato’ Sri Hajah Nancy Shukri: Bolehlah, sekejap ya. Terima kasih.

Tuan Muhammad Bakhtiar bin Wan Chik [Balik Pulau]: Ya, boleh? Okey, saya
lihat trend travel sekarang sudah berubah. Dia tidak lagi macam dahulu. Jadi kita kena
lihat juga trend sekarang. Oleh sebab bila ada pandemik ini, travel behavior pun berubah
macam Safe travel, solo travel, family travel, dia tidak ada lagi rombongan cik Kiah. Tidak
ada lagi rombongan besar-besar kerana pandemik.
