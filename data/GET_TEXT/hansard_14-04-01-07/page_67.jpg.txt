DR.23.09.2021 59

19 serta mengumpulkan kerja-kerja pakar yang bersasar bagi langkah kesiapsiagaan
menghadapi ancaman penyakit berjangkit lain yang dikhuatiri boleh menjejaskan ekonomi
dan kesihatan awam.

01500

Ketika ini, negara-negara seperti Indonesia, Thailand, Vietnam sudah pun
mempunyai kemudahan, keupayaan dan kebolehan untuk membangunkan vaksin sendiri.
Untuk itu, hala tuju Malaysia kini menuju ke arah pembangunan vaksin akan dipergiatkan.
Jika Malaysia mampu menghasilkan vaksin sendiri, ia sekali gus dapat menyelesaikan
pelbagai kemelut berkaitan program vaksinasi sekarang termasuklah isu kekurangan
bekalan, kos harga vaksin yang meningkat dan jadual penghantaran yang tidak menentu
disebabkan kebergantungan dari negara pengeluar.

Tuan Yang di-Pertua, kerajaan melalui Majlis Sains Negara...
Tuan Lim Lip Eng [Kepong]: Yang Berhormat Menteri, Kepong.
Dato’ Seri Dr. Adham bin Baba: Ya, Yang Berhormat Kepong. You tanya.

Tuan Lim Lip Eng [Kepong]: Terima kasih. Tadi Yang Berhormat Menteri kata
negara masih berhasrat untuk membangunkan vaksin COVID-19 sendiri. Saya hendak
tanya kos yang akan ditelan dalam projek ini dan juga saya membaca berita pada Julai,
kerajaan kata vaksin buatan Malaysia ini dijangka siap pada tahun 2024. Pada tahun
2024, mungkin rakyat Malaysia sudah 100 peratus dapat vaksin. Bila rakyat sudah 100
peratus dapat vaksin, Malaysia baru keluar vaksin sendiri. Apa kegunaan? Jadi saya
hendak tanya kerajaan, ada wajar tak kos yang dibangunkan untuk vaksin ini lebih baik
diguna di tempat lain seperti memberi rawatan kepada pesakit-pesakit di hospital kerajaan
ataupun memberi lebih Antigen Rapid Test Kits yang percuma kepada mereka yang
memerlukan.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kepong.

Dato’ Dr. Xavier Jayakumar a/l Arulanandam [Kuala Langat]: Yang Berhormat
Menteri, bagi saya mencelah sedikit Yang Berhormat Menteri.

Timbalan Yang di-Pertua [Dato' Mohd Rashid Hasnon]: Yang Berhormat Kuala
Langat. Sila Yang Berhormat Kuala Langat.

Dato’ Dr. Xavier Jayakumar a/l Arulanandam [Kuala Langat]: Terima kasih.
Saya ingat itu cadangan yang dibawa oleh Yang Berhormat Menteri tadi untuk bina satu
industri baharu yang di mana kita akan belanja ataupun research facilities untuk kita
dapatkan vaksin itu baik. Kita tidak jangka sebab pada masa depan yang akan datang,
vaksin itu akan digunakan untuk penyakit mana dan apa. Kalau industri itu memang kita
hendak bangunkan, mesti ada bantuan kewangan daripada kementerian untuk kita
selaraskan.

Kedua, saya hendak cadangkan juga kepada kementerian sebab kos dia tinggi
untuk buat research dan sebagainya. Adakah kementerian hendak dapat bantuan dari
GLC-GLC besar di dalam negara kita? Contoh, Khazanah ataupun EPF dan juga lain
untuk bantu kementerian atas program ini di mana kita akan lihat bahawa Malaysia pun
boleh bangunkan industri vaksin bukan sahaja untuk COVID-19, tetapi kepada penyakit-
penyakit yang akan datang. This is not the end of the endemic or pandemic that we are
going to see. Mesti ada lain pun yang akan datang. So saya memang setuju dengan
kementerian, bahawa inilah satu-satu caranya untuk kita bangunkan industri baharu
dengan ada vaksin.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kuala Langat.

Dato’ Dr. Xavier Jayakumar a/l Arulanandam [Kuala Langat]: Pada masa yang
sama, saya hendak tahu kepakaran itu adakah dari negara kita ataupun kita akan gunakan
kepakaran dari luar negara?
