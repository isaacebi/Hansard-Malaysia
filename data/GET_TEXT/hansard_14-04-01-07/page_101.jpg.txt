DR.23.09.2021 93

Berhormat sebut. Walau bagaimanapun, KPLB sebagai sebuah kementerian yang
menjaga orang luar bandar ini, kita sedar bahawa ada banyak perkara yang disebut
mengenai dengan barangan yang hendak dipasarkan itu. Jadi, saya boleh dapatkan detil
Yang Berhormat daripada kementerian dan saya juga memberikan jawapan secara
bertulis kepada Yang Berhormat.

Tuan Yang di-Pertua, akhir sekali, selaras dengan ucapan Yang Amat Berhormat
Perdana Menteri, Dato’ Sri Ismail Sabri bin Yaakob dalam ucapannya menyebut mengenai
dengan Keluarga Malaysia. Menjadi hasrat dan wawasan kepada Kementerian
Pembangunan Luar Bandar untuk melihat bahawa penduduk di luar bandar dapat
menikmati usaha-usaha kerajaan ini. Kita beriltizam untuk melihat penduduk di luar bandar
juga menikmati aspek kehidupan yang lebih baik dalam sosial, ekonomi dan budaya. Lebih
penting daripada itu, salah satu yang kolaborasi Kementerian Pembangunan Luar Bandar
dengan Kementerian Komunikasi adalah hal yang berkaitan dengan capaian internet di
luar bandar. Ini pada saya adalah sesuatu yang sepatutnya kita mengambil secara serius
untuk melihat bahawa penduduk di luar bandar juga menikmati capaian internet ataupun
liputan internet lebih baik.

Terima kasih kepada semua Ahli Yang Berhormat yang telah berbahas mengenai
Kementerian Luar Bandar dan insya-Allah kita boleh memberi jawapan-jawapan bertulis
kepada rakan-rakan yang tidak hadir pada hari ini. Sekian, assalamualaikum
warahmatullahi wabarakatuh.

Dato’ Sri Azalina Othman Said: Waalaikumussalam. Terima kasih Yang
Berhormat Menteri, sekarang saya menjemput Kementerian Pembangunan Usahawan
dan Koperasi. Yang Berhormat Menteri, 20 minit. Silakan.

5.23 ptg.

Menteri Pembangunan Usahawan dan Koperasi [Tan Sri Noh bin Haji Omar]:
Bismillahi Rahmani Rahim, assalamualaikum warahmatullahi wabarakatuh, salam
sejahtera.

Tuan Yang di-Pertua, terlebih dahulu izinkan saya merakamkan ucapan setinggi-
tinggi terima kasih atas keprihatinan seramai sembilan orang Ahli-ahli Yang Berhormat
yang telah membahaskan isu-isu berkaitan Kementerian Pembangunan Usahawan dan
Koperasi (MEDAC) sepanjang tempoh perbahasan pada kali ini.

Pertama, isu bantuan kepada usahawan yang dibangkitkan oleh Yang Berhormat
Jempol dan juga Yang Berhormat Parit. Yang Berhormat Jempol dan Yang Berhormat
Parit ada di sini?

[Tuan Yang di-Pertua mempengerusikan Mesyuarat]

MEDAC telah pun membentuk satu jawatankuasa khas atau task force di
peringkat kementerian bagi membantu usahawan pasca pandemik COVID-19. Melalui
pembentukan task force, pihak kementerian sedang mengambil tindakan segera dalam
tempoh jangka pendek di bawah sasaran KPI 100 hari dengan memberi fokus kepada tiga
pendekatan utama seperti berikut:

(i) akan berusaha memulihkan usahawan dan koperasi terjejas
melalui bantuan pembiayaan;

(ii) membantu golongan yang hilang pekerjaan, belia dan juga
graduan menceburi keusahawanan termasuk juga golongan
asnaf dan golongan OKU; dan

(iii) memperkukuhkan daya tahan perusahaan mikro, kecil dan
sederhana melalui adaptasi teknologi.

Bagi tindakan jangka panjang pula, pihak kementerian telah pun mengenal pasti
beberapa inisiatif melibatkan penelitian tindakan seperti berikut; menyelaras dan
