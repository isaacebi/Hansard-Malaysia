DR.23.09.2021 75

lada dari luar Malaysia adalah melalui aktiviti perdagangan antara sempadan iaitu
Sarawak-Kalimantan dan import melalui pelabuhan.

Kementerian memantau perdagangan ini dengan menetapkan parameter import
bagi tujuan mengeluarkan permit import kepada para peniaga yang berdaftar di MPB.
Lada yang diimport dan diniagakan atau dieksport dari Malaysia tidak diberikan perakuan
sebagai lada Sarawak semasa mengeluarkan permit eksport atau sijil keasalan lada.

Kementerian bekerjasama dengan jabatan kastam telah menetapkan MPB
sebagai Permit Issuance Agency (PIA) bagi memantau dan mengawal selia pasaran lada
sejak tahun 2007 untuk mengeluarkan sijil gred lada dan permit mengikut parameter
ditetapkan bagi menjamin kualiti dan imej dan industri lada negara terutamanya lada
Sarawak yang diperakui dalam sijil Geographical Indications oleh MyIPO. Pihak MPB akan
mula melaksana pengawasan dan penguatkuasaan dalam pasaran industri pada suku
pertama tahun 2022 di seluruh Malaysia.

Tuan Yang di-Pertua, isu pertama yang dibangkitkan oleh Yang Berhormat
Jerantut adalah, apakah status dan bagaimanakah pelaksanaan Koridor Lateks Wilayah
Timur ? Untuk makluman Dewan yang mulia ini, sehingga Ogos 2021 hanya sebanyak
empat pelesenan atau pembeli getah yang telah berdaftar dibawa program ini dan
melibatkan seramai 115 orang pekebun kecil.

Pelaksanaan Koridor Lateks Wilayah Timur, kerajaan memperuntukkan sebanyak
RM16 juta, pada tahun 2021, bagi pelaksanaan Insentif Pengeluaran Lateks (IPL) yang
bertujuan untuk menggalakkan pengeluaran lateks tempatan dan pembangunan rantaian
bekalan lateks. Pada masa ini, pengeluaran lateks banyak tertumpu di negeri-negeri
pantai barat semenanjung seperti Johor, Negeri Sembilan, Selangor, Perak dan Kedah.

Oleh yang demikian, pelaksanaan Koridor Lateks Wilayah Timur ini akan
meningkatkan lagi pengeluaran lateks negara. Setiap pekebun kecil getah yang menyertai
program ini akan menerima bantuan dalam bentuk input pertanian seperti baja dan racun
yang bernilai RM850 bagi setiap hektar secara sekali beri ataupun one-off. Para peserta
juga akan menerima insentif sebanyak RM1 per kilo bagi 100 peratus Kandungan Getah
Kering (KGkK).

Pekebun kecil getah yang menghasilkan dan menjual lateks tidak perlu membuat
permohonan bagi tujuan tuntutan IPL kerana bayaran IPL adalah secara automatik
berdasarkan rekod transaksi sistem RRIMniaga. Pekebun kecil getah hanya perlu
memastikan mereka menjual kepada pembeli getah yang menggunakan sistem
RRIMniaga. Bayaran insentif IPL akan terus dikreditkan ke dalam akaun pekebun kecil.

Syarat-syarat pekebun kecil menyertai program IPL adalah seperti berikut:
(i) memiliki Permit Autoriti Transaksi Getah (PATG);

(ii) memiliki kebun getah matang bersaiz kurang daripada 100
ekar dan menghasilkan lateks;

(iii) menjual kepada peniaga getah yang menggunakan sistem
RRIMniaga;

(iv) kebun-kebun yang diusahakan mestilah terletak di dalam
negeri Kelantan, Terengganu dan Pahang; dan

(v) mempunyai rekod transaksi jualan lateks sebanyak tiga kali
jualan sepanjang tempoh program IPL. (Syarat ini hanya untuk
bantuan input pertanian).

Manakala pelesen getah pula akan memperoleh manfaat bantuan pembinaan
tangki baru atau tambah baik pusat pengumpulan lateks (PMG), serta alat mengukur
Kandungan Getah Kering (KGK), RRImeter tertakluk kepada syarat yang dipersetujui. Isu
kedua yang dibangkitkan oleh Yang Berhormat...

Dato’ Hj Ahmad Nazlan bin Idris [Jerantut]: Boleh sedikit Yang Berhormat
Menteri? Terima kasih Tuan Yang di-Pertua. Yang Berhormat Menteri, terima kasih atas
jawapan yang diberikan. Cuma saya masih lagi tidak mendengar berapa peratus kah
