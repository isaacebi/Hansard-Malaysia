54 DR.23.09.2021

kepada Kabinet untuk dipersetujui dan insya-Allah selepas itu kita akan teruskan yang
berteraskan pada Perlembagaan Negara dan juga Rukun Negara.

Kepada Yang Berhormat Pasir Mas tadi- perpaduan ini apabila kita
membicarakan soal Keluarga Malaysia ini, ia merentasi semua kementerian. la bukan
tanggungjawab kepada Kementerian Perpaduan Negara semata-mata. Jadi, kepada
Kementerian Belia dan Sukan, dalam dasar-dasar yang ada di bawah kementerian, juga
ada menyebut tentang perpaduan.

Contohnya, Dasar Sukan Negara ada menyentuh kepada soal perpaduan kerana
sukan itu perpaduan. Jadi, saya harap Tuan Yang di-Pertua apabila kita menyebutkan
tentang Keluarga Malaysia ini, ia sepatutnya menjadi tanggungjawab kita bersama untuk
kita laksanakan demi rakyat Malaysia.

Jadi, saya ucapkan terima kasih dan saya harap rakan-rakan saya daripada pihak
sebelah sana akan sama-sama menyokong kepada usaha yang dijalankan.

Tuan Karupaiya a/l Mutusami [Padang Serai]: Yang Berhormat Menteri, sedikit,
sedikit Padang Serai.

Timbalan Yang di-Pertua [Dato’ Mohd Rashid Hasnon]: Yang Berhormat
Padang Serai, masa sudah tamat.

Tuan Karupaiya a/l Mutusami [Padang Serai]: Sedikit.

Datuk Halimah binti Mohamed Sadique: Okay /ast. Masa sudah habislah. Kena
minta.

Tuan Karupaiya a/l Mutusami [Padang Serai]: Sedikit, sedikit tidak apa.

Datuk Halimah binti Mohamed Sadique: Tuan Yang di-Pertua, boleh Tuan Yang
di-Pertua?

Tuan Karupaiya a/l Mutusami [Padang Serai]: Sedikit sahaja. Boleh tentang
perpaduan?

Datuk Halimah binti Mohamed Sadique: Okey.

Tuan Karupaiya a/l Mutusami [Padang Serai]: Terima kasih Yang Berhormat
Menteri. Saya puji Yang Berhormat Menteri sebab Yang Berhormat Menteri adalah
seorang setia dari pagi sampai petang di Dewan. Contoh yang terbaik. Okey selain itu
juga, saya ucapkan terima kasih kepada Yang Berhormat Menteri Dalam Negeri yang sudi
apabila kita jumpa, dia akan selesaikan apa masalah yang kita hadapi. Terima kasih
banyak Yang Berhormat Menteri.

Selain itu juga, saya sebagai seorang anggota tentera, ingin melihat negara kita
menghormati setiap agama, bangsa. Masing-masing punya agama, bangsa mesti
dihormati. Tidak boleh sesiapa pun sentuh mana-mana agama dan bangsa.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Padang Serai.

Tuan Karupaiya a/l Mutusami [Padang Serai]: Selain itu, niat kita sebagai anak
Malaysia mestilah cintakan negara kita. Itu sahaja, terima kasih Yang Berhormat Menteri.

Datuk Halimah binti Mohamed Sadique: Okey Yang Berhormat Padang Serai
sebut itu sudah adalah semua dalam Pelan Perpaduan Malaysia.

Timbalan Yang di-Pertua [Dato’ Mohd Rashid Hasnon]: Ya sudah ada semua.
Macam nampak sahaja saya bikin. Terima kasih.

01450
Timbalan Yang di-Pertua [Dato' Mohd Rashid Hasnon]: Baik, terima kasih.

Datuk Halimah binti Mohamed Sadique: Saya bagi pihak Yang Berhormat
Menteri KDN, sekali lagi merakamkan penghargaan dan terima kasih kepada Yang
Berhormat Padang Serai di atas ucapan yang pertama itu kepada Yang Berhormat
Menteri KDN. Terima kasih banyak-banyak.
