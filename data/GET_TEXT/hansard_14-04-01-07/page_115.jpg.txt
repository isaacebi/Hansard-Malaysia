DR.23.09.2021 107

Tuan Khalid bin Abd Samad [Shah Alam]: Anak saudara saya ada kah dalam
public listed company itu?

Dato’ Seri Dr. Shahidan bin Kassim: Yang kedua terakhir, Tuan Yang di-Pertua,
ialah berhubung dengan Stadium Bola Sepak Kuala Lumpur. Ini jawapan yang kedua
terakhir. Yang terakhirnya ialah Kampong Baharu ya. Kalau saya gagal menjawab isu
Kampong Baru, makna kata Yang Berhormat akan uji sebab biarlah orang tahu bahawa
pembangunan Kampong Baru itu sedang berjalan dengan rancak mengikut fasa-fasa
baru. Okey, saya akan jawab itu selepas ini.

Berhubung dengan Stadium Bola Sepak Kuala Lumpur. Pentadbiran Dewan
Bandaraya Kuala Lumpur telah menyewakan stadium bola sepak kepada Tetuan Arkadin
Services Sdn. Bhd. iaitu syarikat yang memiliki 50 peratus saham penswastaan pasukan
KL United FC untuk tempoh penyewaan selama tiga tahun...

Tuan Khalid bin Abd Samad [Shah Alam]: Tidak betul.

Dato’ Seri Dr. Shahidan bin Kassim: ...Mulai 1 Julai 2021 sehingga 30 Jun
2024...

Tuan Khalid bin Abd Samad [Shah Alam]: Maklumat Yang Berhormat Menteri
tidak betul.

Dato’ Seri Dr. Shahidan bin Kassim: ...Bagi tujuan pengurusan
penyelenggaraan Stadium Kuala Lumpur dengan pulangan kadar sewa kepada DBKL
berjumlah RM25,000. Melalui perjanjian penyewaan bertarikh 10 September 2021, pihak
penyewa bertanggungjawab secara keseluruhan bagi perkhidmatan pengurusan dan
penyelenggaraan Stadium Bola Sepak Kuala Lumpur meliputi kerja-kerja pembersihan,
kawalan keselamatan, penyelenggaraan padang, penyelenggaraan bangunan dan lain-
lain lagi.

Tuan Khalid bin Abd Samad [Shah Alam]: Jawapan itu tak betul, Yang
Berhormat Menteri.

Dato’ Seri Dr. Shahidan bin Kassim: Penyewaan ini memberi keuntungan
RM300,000 setahun kepada DBKL dan lebih baik daripada amalan sebelumnya di mana
stadium diserahkan kepada KLFA dan DBKL terpaksa membayar kos penyelenggaraan
berjumlah RM1.78 juta.

Akhir sekali, Yang Berhormat, pasal Kampong Bharu.

Tuan Khalid bin Abd Samad [Shah Alam]: Ya. Tak betul, pasal Syarikat Arkadin
itu tidak lagi memiliki yang 50 peratus saham dan KLFA juga telah menawarkan tawaran
yang sama dan sepatutnya Kementerian Wilayah Persekutuan menyokong Kuala Lumpur
Football Association yang merupakan Persatuan Bola Sepak Kuala Lumpur daripada
diberikan kepada satu syarikat sendirian berhad yang merupakan pemiliknya jiran kepada
Menteri Wilayah Persekutuan pada ketika itu.

Dato’ Seri Dr. Shahidan bin Kassim: Yang Berhormat, Yang Berhormat.

Tuan Khalid bin Abd Samad [Shah Alam]: Saya rasa Yang Berhormat Menteri
Wilayah Persekutuan sekarang sila siasat dan dapatkan maklumat dengan lebih tepat.
Terima kasih.

Dato’ Seri Dr. Shahidan bin Kassim: Ya, saya akan siasat dan jemputan Yang
Berhormat untuk saya tengok bola sepak pada hari Ahad malam ini, kita boleh sambung
cerita nanti. Okey?

Yang Berhormat, ini pasal Kampong Bharu dalam masa seminit, Tuan Yang di-
Pertua.

Tuan Yang di-Pertua: Yang Berhormat Menteri, masa dah habis dah.

Dato’ Seri Dr. Shahidan bin Kassim: Yang melibatkan peruntukan sebanyak
RM7 bilion. Peruntukan RM7 bilion tersebut tidak pernah dipohon dan diluluskan oleh
kerajaan sebagai sumber kewangan pada pembelian tersebut.

Tuan Khalid bin Abd Samad [Shah Alam]: Ya kerana...
