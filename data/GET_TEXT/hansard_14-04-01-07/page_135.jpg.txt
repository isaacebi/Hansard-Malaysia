DR.23.09.2021 127

Datuk Mastura binti Tan Sri Dato’ Mohd Yazid: Mungkin beri saya lagi dua minit
boleh? Dua minit?

Timbalan Yang di-Pertua [Dato’ Mohd Rashid Hasnon]: Dua minit? Sila.

Datuk Mastura binti Tan Sri Dato’ Mohd Yazid: Terima kasih. Yang Berhormat
Lumut? Tidak ada ya? Ini saya hendak beralih kepada Majlis Keselamatan Negara. Yang
Berhormat Lumut tidak ada ya?

Timbalan Yang di-Pertua [Dato’ Mohd Rashid Hasnon]: Okey.

Datuk Mastura binti Tan Sri Dato’ Mohd Yazid: Yang Berhormat Ledang?
Ada?

Timbalan Yang di-Pertua [Dato’ Mohd Rashid Hasnon]: Yang Berhormat
Ledang tidak ada.

Datuk Mastura binti Tan Sri Dato’ Mohd Yazid: Tidak ada.
01940

Datuk Mastura binti Tan Sri Dato’ Mohd Yazid: Yang Berhormat Kemaman
ada? Yang Berhormat, pihak kerajaan sentiasa mengambil iktibar dan menambah baik
kaedah penyelarasan dan pelaksanaan SOP dengan mengambil kira keperluan untuk
mengimbangi keselamatan ekonomi dan keperluan rakyat secara menyeluruh dan juga
memastikan aspek kelangsungan hidup rakyat sentiasa menjadi agenda keutamaan
negara. Justeru, rakyat diharapkan dapat mengamalkan norma baharu dengan protokol
kesihatan yang telah ditetapkan.

Dalam hubungan ini, pihak kerajaan sedang meneliti bagi mengurangkan
bilangan SOP sedia ada sejajar dengan pengumuman oleh Yang Berhormat Menteri
Kanan Pertahanan pada 14 September. Ini bagi memastikan golongan rakyat pihak
industri dan penguat kuasa lebih mudah memahami SOP berkenaan. la dijangka dapat
menyelesaikan sebelum peralihan ke fasa endemik Yang Berhormat. Yang Berhormat
Pekan, Yang Berhormat Segambut —Yang Berhormat Segambut?

Timbalan Yang di-Pertua [Dato’ Mohd Rashid Hasnon]: Ada, ada.

Datuk Mastura binti Tan Sri Dato’ Mohd Yazid: Ya, ini mengenai SMS yang
Yang Berhormat Segambut anggap ia hanya retorik ya. SMS ini disampaikan dengan
kerjasama 13 buah penyedia perkhidmatan komunikasi ya, Yang Berhormat dan
kandungan hebahan SMS ini tidak bersifat retorik tetapi ia adalah sebagai peringatan
amaran dan medium untuk memaklumkan polisi terkini kKerajaan. Kesemua maklumat
SOP mengenai COVID-19 juga telah turut dimuat naik di laman sesawang MKN serta
Telegram rasmi Majlis Keselamatan Negara.

Tidak ada apa-apa bayaran yang dikeluarkan untuk mengadakan usaha SMS ini
Yang Berhormat. Akhir sekali saya perlu membaca ini.

Timbalan Yang di-Pertua [Dato’ Mohd Rashid Hasnon]: Sila.

Datuk Mastura binti Tan Sri Dato’ Mohd Yazid: Saya tahu saya sudah habis
masa. Minta maaf Tuan Yang di-Pertua. Terakhir ialah mengenai cadangan Yang
Berhormat Muar, Yang Berhormat Sepanggar, Yang Berhormat Padang Rengas dan
Yang Berhormat Papar supaya peruntukan Ahli Parlimen disalurkan kepada semua Ahli
Parlimen secara sama rata termasuk daripada pembangkang. Peruntukan khas Yang
Amat Berhormat Perdana Menteri untuk kawasan Parlimen sebenarnya hanya sebagai
penambah dan pelengkap kepada peruntukan yang disediakan oleh kerajaan di bawah
Rancangan Malaysia lima tahun.

Penyediaan peruntukan kawasan Parlimen kepada Ahli-ahli Parlimen kerajaan
dan pembangkang dengan nilai yang berbeza sebelum ini adalah mengikut dasar sedia
ada yang terdahulu. la juga bergantung kepada kemampuan dan kedudukan semasa
kewangan kerajaan. Untuk makluman Ahli-ahli Yang Berhormat, Yang Amat Berhormat
Perdana Menteri sangat komited untuk melaksanakan transformasi Parlimen dan atas
sebab itu saya ingin memaklumkan di Dewan yang mulia ini bahawa bagi baki 4 bulan
tahun ini mulai September hingga Disember 2021, Yang Amat Berhormat Perdana Menteri
