96 DR.23.09.2021

lagi berkaitan dengan online digitalisation semua ini kerana ini lah cara baharu untuk
menambah baik ekonomi mereka.

Jadi, saya ingin tahu ini sejauh manakah khususnya di Sabah dan termasuk juga
kawasan luar bandar.

Tan Sri Noh bin Haji Omar: Terima kasih Yang Berhormat Baling dan juga Yang
Berhormat Beaufort. Saya ucap terima kasih atas pandangan Yang Berhormat Baling
untuk menyelaraskan program ini. Ini ialah satu program di antara dua kementerian tetapi
tentunya sedia maklum tadi dalam kementerian saya sendiri pun ada beberapa agensi
mereka juga ada program-program tersendiri. Jadi, sebelum saya hendak selaraskan
dengan kementerian orang lain, saya ingat lebih baik saya selaraskan program-program
digital ini yang berada dalam kementerian saya yang hari ini ada sebanyak sembilan
agensi di bawah kementerian ini untuk diselaraskan. Ini supaya benar-benar sampai
kepada rakyat sepertimana yang Yang Berhormat Beaufort cakap tadi.

Akan tetapi, sudah tentulah bila ada program-program ini ia akan terbuka. Ini
kerana semua ini online. Dia tidak perlu datang ke HQ. Jadi, mereka boleh mengambil
peluang ini dan mengenai digital ini merupakan KPI saya yang ketiga dalam tempoh 100
hari ini untuk kita hendak menjayakan program digital business ini.

Yang Berhormat Sik mengemukakan mengenai- telah pun saya jawab tadi. Begitu
juga Yang Berhormat daripada Beaufort juga membangkitkan isu usahawan muda,
bagaimana kementerian untuk menggalakkan lebih ramai usahawan muda berniaga.
Berbagai-bagai program telah pun kita lancarkan. Seperti di bawah SME Corp Malaysia
ada berbagai-bagai, ada lima program.

Di antaranya Program Tunas Usahawan Belia Bumiputera, Program TUBE@IPT,
Program Women Netpreneur, Program Micro Connector dan Program Pembangunan
Peniaga Usahawan Mikro. Begitu juga, Program Bank Rakyat juga ada program mereka
iaitu Program Rintis Bank Rakyat. TEKUN juga ada program iaitu Program Skim
Pembiayaan Informa dan juga INSKEN juga ada program mereka sendiri iaitu Program
Bimbingan INSKEN Bumiputera Business Coaching, Program Latihan Kursus Asas
Keusahawanan, Model Jualan dan juga pemasaran.

Hanya pendekatan yang kita ambil pada hari ini ialah untuk memastikan bahawa
apabila anak-anak muda ini mengikuti kursus-kursus dan latihan ini, mereka mestilah
diberi peluang untuk menjadi seorang usahawan. Kita latih menjadi seorang usahawan.
Bukan melatih untuk menjadi makan gaji. Jadi, ini pendekatan baharu yang kita akan buat
di mana kita hendak pastikan bila satu agensi ini habis sahaja memberi kursus, pastikan
bahawa usahawan ini akan terus memulakan perniagaan. Bukan mencari pekerjaan. Jadi,
ini pendekatan yang kita hendak laksanakan dalam usaha hendak melahirkan lebih ramai
usahawan di kalangan anak-anak muda.

Isu pensijilan halal yang ditimbulkan oleh Yang Berhormat Beaufort. Saya ingin
memaklumkan bahawa kementerian melalui SME Corp Malaysia menawarkan geran
bersamaan ataupun matching grant di bawah Program Galakan Eksport Bumiputera
meliputi skop pensijilan dan juga keperluan piawaian antarabangsa seperti pensijilan
SASSP dan juga GMP. Sehingga 31 Ogos 2021, seramai 96 PKS dengan kos sebanyak
RM60,882,000 telah pun berjaya dalam permohonan GEB ini. Daripada jumlah ini,
seramai 26 PKS telah memohon pensijilan dan pematuhan piawaian antarabangsa.

Yang Berhormat Machang ada? Yang Berhormat Machang, dia ikutkan isu beza
antara program latihan siswazah Skim Latihan Satu Malaysia (SL1M) kepada program
PROTEGE. Ini saya bagi jawapan bertulis lah. Kalau Yang Berhormat Machang tiada.

01740

So, yang seterusnya Yang Berhormat Julau. Yang Berhormat Julau
mengemukakan permohonan supaya kementerian menambah satu lagi mesin ATM Bank
Rakyat di Pekan Julau. Di sini saya hendak maklumkan bahawa Bank Rakyat bersedia,
bukan sahaja di Julau tetapi juga di mana-mana kawasan Parlimen yang perlu untuk
menambah mesin ATM Bank Rakyat. Ini akan dilaksanakan oleh Bank Rakyat dan telah
pun dipersetujui oleh Bank Rakyat. [Tepuk]
