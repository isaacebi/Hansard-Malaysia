86 DR.23.09.2021

Dato’ Sri Azalina Othman Said [Pengerang]: Terima kasih, Yang Berhormat
Menteri. Sekarang saya menjemput Kementerian Pembangunan Luar Bandar. Yang
Berhormat Menteri 30 minit, dipersilakan.

4.48 ptg.

Menteri Pembangunan Luar Bandar [Dato’ Seri Mahdzir bin Khalid]: Terima
kasih, Tuan Yang di-Pertua. Assalamualaikum warahmatullahi wabarakatuh dan salam
sejahtera, selamat petang.

Semasa perbahasan Menjunjung Kasih Titah Diraja Dewan Rakyat yang telah
berlangsung selama empat hari daripada 14 hingga 21 September yang lepas. Seramai
18 orang Ahli-ahli Yang Berhormat telah sudi berbahas dan mengajukan beberapa
pertanyaan, isu-isu, cadangan ataupun pandangan kepada Kementerian Pembangunan
Luar Bandar. Saya mengambil kesempatan ini untuk merakamkan penghargaan dan
terima kasih kepada Ahli-ahli Yang Berhormat yang terlibat semasa ucapan Usul
Menjunjung Kasih.

Izinkan saya untuk menjawab semua pertanyaan itu, isu dan cadangan ataupun
pandangan yang disuarakan oleh Ahli Yang Berhormat. Saya menjawab ini sekiranya
tidak sempat, saya akan membuat jawapan secara bertulis. Ada dua bahagian yang
hendak dijawab pada hari ini.

01650

Pertama, dikenali sebagai Program Pembangunan Infrastruktur Luar Bandar.
Dalam Program Infrastruktur Luar Bandar ini terdiri dari Jalan Luar Bandar (JALB) dan
yang keduanya Jalan Perhubungan Desa (JPD). Keduanya dipanggil Bekalan Air Luar
Bandar (BALB). Ketiganya adalah Bekalan Elektrik Luar Bandar (BELB).

Fasa yang kedua dikenali sebagai pembangunan_ sosioekonomi dan
kesejahteraan masyarakat luar bandar melibatkan Program Perumahan Rakyat Termiskin
(PPRT) dan program peningkatan pendapatan dan sosioekonomi masyarakat luar bandar.

Izinkan saya untuk menjawab perkara-perkara yang berkaitan dengan
pembangunan infrastruktur luar bandar dan jalan luar bandar.

Tuan Yang di-Pertua, isu yang pertama adalah mengenai Program Pembangunan
Infrastruktur Luar Bandar iaitu jalan luar bandar dan jalan perhubungan desa. Seramai
sembilan orang Ahli Yang Berhormat telah membangkitkan isu yang berkaitan dengan
jalan dalam sesi persidangan kali ini. Yang Berhormat Hulu Rajang, Yang Berhormat
Papar, Yang Berhormat Baram, Yang Berhormat Kota Belud, Yang Berhormat Sri Aman,
Yang Berhormat Kota Samarahan, Yang Berhormat Tumpat, Yang Berhormat Tanjong
Manis dan Yang Berhormat Lubok Antu.

Yang Berhormat Papar ada di sini? [Disampuk] Jadi, tidak payah jawablah sebab
tidak ada di sini ya.

Dato’ Sri Azalina Othman Said [Pengerang]: Yang Berhormat Menteri, siapa
tidak ada, jawapan bertulislah.

Dato’ Seri Mahdzir bin Khalid: Baik, terima kasih Tuan Yang di-Pertua. Yang
Berhormat Hulu Rajang? Tidak ada?

Datuk Wilson Ugak anak Kumbong [Hulu Rajang]: [Bercakap tanpa
menggunakan pembesar suara]

Dato’ Seri Mahdzir bin Khalid: Baik, terima kasih Yang Berhormat Hulu Rajang.
Berkenaan dengan isu yang dibawa oleh Yang Berhormat Hulu Rajang berkaitan dengan
baik pulih jalan-jalan, projek naik taraf Jalan Balak ke Penempatan Semula Tegulang
(Fasa 5) di Daerah Belaga lebih kurang 9.5 kilometer, menaik taraf Jalan Balak ke
Penempatan Semula Metalun (Fasa 6) juga dalam Daerah Belaga sepanjang 17.5
kilometer dan jalan dari Daerah Nyamuk ke SMK Baleh— saya pernah pergi dahulu ke
SMK Baleh ini sewaktu jadi Menteri Pelajaran— terus ke Rumah Layang; Rumah Gare,
Nanga; dan Kain, Baleh.
