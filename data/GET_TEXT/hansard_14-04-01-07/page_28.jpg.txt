20 DR.23.09.2021

Dato’ Hajah Siti Zailah binti Mohd Yusoff: Terima kasih Yang Berhormat atas
soalan yang dikemukakan. Sebenarnya kalau kita lihat, di antara kategori bantuan yang
diselia di bawah JKM ialah sumbangan melalui NADMA, sebagaimana sebelum ini, kita
terima RM34.629 juta dan sumbangan melalui Kementerian Kewangan sebanyak RM72.2
juta.

01120

Selain itu, kita ada sumbangan daripada syarikat korporat yang melibatkan kos
sebanyak RM21 juta, dan kita melihat juga bagaimana ICU telah juga ada sumbangan
melalui Ahli Parlimen dan juga ada sumbangan kepada untuk Orang-orang Asli melalui
Jabatan Orang Asli bernilai sebanyak RM10 juta.

Jadi, kita bagi kita JKM di bawah Kementerian Pembangunan Wanita, Keluarga
dan Masyarakat kita bersedia membantu mana-mana agensi yang ingin bekerjasama
untuk memastikan sasaran untuk menyampaikan Bakul Makanan kepada rakyat yang
terkesan ini sampai kepada mereka yang berhak dan layak. Terima kasih.

Tuan Yang di-Pertua: Yang Berhormat Petaling Jaya tadi. Tidak ada.
Seterusnya, saya mempersilakan Yang Berhormat Beaufort.

5. Dato’ Hajah Azizah binti Mohd Dun [Beaufort] minta Menteri Komunikasi dan
Multimedia menyatakan, adakah langkah yang akan diambil untuk memastikan capaian
internet kelajuan yang tinggi di Sabah khususnya di kawasan luar bandar.

Menteri Komunikasi dan Multimedia [Tan Sri Datuk Seri Panglima Haji
Annuar bin Haji Musa]: Tuan Yang di-Pertua, saya memahami soalan yang berkaitan
dengan perkhidmatan jalur lebar ini nampaknya telah timbul beberapa kali oleh- dan
dibangkitkan oleh ramai sekali Ahli-ahli Yang Berhormat. Jadi, izinkan saya untuk
memberikan gambaran yang lebih menyeluruh agar Ahli-ahli Yang Berhormat dapat
beroleh maklumat yang terkini mengenai program-program yang dijalankan oleh kerajaan.

Pertama sekali, saya ingin mengulangi bahawasanya- apabila kita sebutkan
tentang Program Jaringan Digital Negara atau JENDELA. Rancangan itu asalnya
daripada sekarang ataupun 2020 hingga 2025. Akan tetapi, program itu kita fast-track kan
iaitu kita bawa ke hadapan supaya kita lebih pantas dapat menyaingi perkembangan
teknologi yang sedang kita terima sekarang.

Jadi, matlamat secara umumnya saya menyebutkan di sini. Matlamatnya untuk
kita memastikan capaian 4G ataupun yang biasa disebut sebagai capaian menggunakan
Long Term Evolution (LTE) ataupun 4G menggantikan 2G, dan 3G. Khususnya 3G, untuk
sekurang-kurangnya sebanyak 96.9 ataupun 97 peratus. Kemudian untuk mendapatkan
speed daripada sebanyak 25 megabait per second kepada sebanyak 35 megabait per
second. Ini kerana bukan sahaja connectivity tetapi speed juga adalah penting.

Kemudian, untuk memastikan sekurang-kurangnya dapat capai kepada premises
sejumlah 7.5 juta premises, daripada jumlah sebanyak 9 juta premises yang dibanci.

Kemudian, untuk memastikan menjelang hujung tahun ini 3G di phase out supaya
kita dapat memberi tumpuan kepada perkhidmatan 4G.

Bagi Aspirasi Nasional di bawah JENDELA ialah pertama sasaran kita
menumpukan pada sejumlah 9 juta premises passed, speed apabila sebahagian telah
mula melaksanakan 4G dan 5G- boleh mencapai sehingga sejumlah 100 megabait per
second, dan coverage 4G mestilah mencapai sebanyak 100 peratus.

Itu sebahagian daripada indeks-indeks yang penting dalam merancang dan
memperbaiki khidmat jalur lebar — servis internet dalam negara kita.

Kedua, saya rasa perlu Ahli Yang Berhormat semua mendapat maklumat. Untuk
menjayakan program ini, dia perlu dibiayai dengan sumber-sumber yang berbagai-bagai.

Pertama, yang kita rujuk sebagai JENDELA yang dibiayai oleh melalui USP Fund.
USP Fund adalah contribution daripada syarikat-syarikat telco- kira-kira sejumlah enam
peratus dalam satu- dana yang dikendalikan oleh SKMM.
