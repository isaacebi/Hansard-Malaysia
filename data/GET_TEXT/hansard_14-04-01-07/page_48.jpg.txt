40 DR.23.09.2021

Tuan Khairy Jamaluddin Abu Bakar: Terima kasih. Sebab itu Yang Berhormat,
di setiap negeri memang ada full COVID-19 hospital tetapi untuk kita jadikan lebih banyak
full COVID-19 hospital, kita akan mengalami masalah daripada segi pengurusan
kesihatan non covid yang sekarang ini pun banyak backlog yang tertangguh disebabkan
hospital-hospital sekarang ini memberi tumpuan kepada COVID-19.

Akan tetapi saya ambil maklum apa Yang Berhormat sebut. Dalam lawatan saya,
saya melihat walaupun hospital itu hibrid, pengasingan pengurusan COVID-19 dengan
pengurusan non COVID-19 dibuat dengan baik. Clean ward memang diasingkan jauh
ataupun diasingkan dengan baik daripada COVID-19 tetapi saya ambil maklum dan saya
akan bentangkan kepada Yang Berhormat nanti jumlah kes penularan yang berlaku di
hospital-hospital. Ya, Yang Berhormat Wangsa Maju.

01240

Timbalan Yang di-Pertua [Dato' Mohd Rashid Hasnon]: Sila Yang Berhormat
Wangsa Maju, ya.

Datin Paduka Dr. Tan Yee Kew [Wangsa Maju]: Tuan Yang di-Pertua, saya
ingin tahu sama ada bantuan kewangan diberikan kepada mereka yang kena COVID-19
tetapi tidak dapat masuk ke hospital kerajaan sebab semua hospital kerajaan atau hospital
awam telah penuh. Jadi mereka tidak ada pilihan tetapi diperlukan masuk ke hospital
swasta dan fi hospital swasta sangat tinggi. Ada seorang yang saya kenal, dia kena
COVID-19 dan dimasukkan ke ICU hospital swasta. Bila keluar, bil dia sampai
RM400,000. Jadi saya ingin tahu sama ada kerajaan bersedia untuk membantu kes-kes
seperti ini. Ini bukan pilihan mereka untuk masuk ke hospital swasta sebab hospital
kerajaan tidak ada tempat lagi. Jadi bolehkah mereka meminta reimbursement? Sekian
terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Wangsa Maju.

Tuan Sim Chee Keong [Bukit Mertajam]: Perkara berkaitan.

Timbalan Yang di-Pertua [Dato' Mohd Rashid Hasnon]: Sila Yang Berhormat
Bukit Mertajam.

Tuan Sim Chee Keong [Bukit Mertajam]: Terima kasih Yang Berhormat Menteri
dan Tuan Yang di-Pertua. Perkara berkaitan dengan apa yang dibangkitkan oleh Yang
Berhormat Wangsa Maju dan saya hendak petik satu kenyataan yang saya rasa amat
penting oleh Dr. Chow Ting Soo, Ketua Unit Kawalan Penyakit Berjangkit di Hospital Pulau
Pinang pada 13 September baru-baru ini. Saya petik secara ringkas apa yang beliau kata.
‘I felt very defeated looking at the death curve and statistics. Penang used to have the
lowest death rate case fatality ratio however we are now very high. What went wrong?”
Beliau telah menggariskan antaranya ialah ICU crisis always not enough.

Saya ingin mengucapkan terima kasih kepada Yang Berhormat Menteri kerana
telah mengusahakan sebuah hospital medan baru-baru ini di Pulau Pinang dengan 100
buah katil dan empat buah katil |CU. Saya berharap hospital ini akan beroperasi minggu
ini juga tetapi saya juga telah membangkitkan kepada Yang Berhormat Menteri bahawa
Pulau Pinang memang memerlukan lebih banyak katil ICU. Saya mohon supaya Kerajaan
Pusat segera menurunkan sumber supaya kita boleh mewujudkan katil-katil ICU ini sebab
saya tak nak tengok kalau ada pesakit dia kata tidak ada katil, tidak ada ICU, tidak cukup
peralatan dan sebagainya. Saya mohon jasa baik dan pertimbangan kerajaan untuk
mempercepatkan proses ini. Terima kasih.

Tuan Sim Tze Tzin [Bayan Baru]: Yang Berhormat Menteri, perkara yang sama
sedikit sahaja ya.

Timbalan Yang di-Pertua [Dato' Mohd Rashid Hasnon]: Sila Yang Berhormat
Bayan Baru.

Tuan Sim Tze Tzin [Bayan Baru]: Terima kasih Tuan Yang di-Pertua. Saya
sangat bersetuju dengan apa Yang Berhormat Wangsa Maju bangkitkan, sangat penting.
Itu sebab saya ingin propose kepada Yang Berhormat Menteri supaya menggunakan Akta
