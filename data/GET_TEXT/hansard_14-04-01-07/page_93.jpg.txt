DR.23.09.2021 85

Jadi, apakah usaha MOTAC dan Tourism Malaysia dalam mengubah strategi,
mengubah cara untuk cater for this travel behavior? Oleh sebab travel environment
sekarang sudah continue to be fluid. Dia orang hendak book hotel dia tidak book dua
bulan lagi, tiga bulan lagi, dia book macam esok hendak pergi baru hari ini book sebab dia
takut uncertainties.

Macam baru-baru inilah contohnya, lima orang didapati positif sebelum berangkat
ke Langkawi. Adakah pihak hotel ataupun pihak travel akan beri refund dan sebagainya?
Ini semua have to be addressed dalam kita membuka lebih banyak gelembung. Terima
kasih.

Dato’ Sri Hajah Nancy Shukri: Terima kasih Yang Berhormat kerana memberi
peluang kepada saya mengulang perkara ini. Sebenarnya sebab itu kita mengadakan
SOP yang mana sebelum mereka berangkat dekat airport ataupun dekat feri, mereka telah
diminta untuk mengadakan swab test.

Jadi ini adalah salah satu daripada SOP untuk keselamatan dan juga kesihatan.
Jadi untuk hotel pula, di antara hotel-hotel yang di bawah yang mendaftar dengan MAH,
berdaftar dengan ‘MIBA’ dan juga ada lagi satu anyway, persatuan-persatuan ini. Mereka
telah bersetuju untuk membenarkan mereka.

Sebenarnya even travel agent dia tidak memberi refund dari segi kewangan tetapi
mereka membenarkan trip mereka ini untuk di-defer, dengan izin. Defer dia punya trip,
boleh menggunakan pakej yang sama. Airlines dan juga hotel-hotel membenarkan
mereka untuk defer dia punya trip bermakna mereka tidak rugi. Ini yang telah
dimaklumkan kepada kita. Terima kasih, Yang Berhormat di atas soalan tersebut.

Tuan Muhammad Bakhtiar bin Wan Chik [Balik Pulau]: Terima kasih, Yang
Berhormat. Terima kasih.

Dato’ Sri Hajah Nancy Shukri: Okey, untuk menghujungkannya Tuan Yang di-
Pertua, sebelum saya mengakhiri sesi penggulungan Usul Menjunjung Kasih Titah Seri
Paduka Baginda bagi Kementerian Pelancongan, Seni dan Budaya pada hari ini saya
ingin mengalu-alukan Ahli-ahli Yang Berhormat dan seluruh rakyat Malaysia di luar sana
untuk bersama-sama semarakkan semula pelancongan domestik dan menyokong seni
dan kebudayaan kita.

Selain daripada melancong ke Langkawi, anda boleh mengambil peluang untuk
bercuti dan melancong dalam negeri atau dengan izin, interstate dan juga intrastate di
negeri-negeri yang dibenarkan. Insya-Allah seluruh negara akan dibenarkan dibuka untuk
interstate. Selain daripada masa yang berharga bersama orang yang kita sayangi,
melancong juga merupakan limpah rezeki dan punca pendapatan kepada pihak yang
terlibat dari pekerja premis penginapan, pemilik homestay, penarik beca, pemandu
pelancong, pengusaha kedai makanan dan minuman, beach boys dan ramai lagi.

Berilah peluang kepada mereka untuk menunjukkan kepada anda semua layanan
Malaysia atau Malaysia hospitality yang terkenal di seluruh dunia dengan keramahan dan
kemesraan mereka. Jadilah pelancong bertanggungjawab, sama-sama kita melancong
dan melancong secara bertanggungjawab, patuhi SOP dan peliharalah keindahan
destinasi pelancongan negara kita.

Cantik hiasan di rumah lama,
Tempat bermain cipta kenangan,
Keluarga Malaysia pegangan bersama,
Bukti kesatuan dalam kepelbagaian.

Dengan ini Tuan Yang di-Pertua, saya sekali lagi ingin merakamkan penghargaan
kepada semua Ahli Yang Berhormat yang telah mengemukakan pandangan, teguran,
saranan dan cadangan dalam memajukan sektor pelancongan, seni dan budaya negara.
Terima kasih.
