DR.23.09.2021 17

kembali dalam suasana kampus dan sebagainya. Jadi, apakah persediaan peringkat
Kementerian Pengajian Tinggi untuk membolehkan bila kita buka kamus itu membantu
para pelajar ini tidak membawa tekanan emosi ataupun tekanan-tekanan sebelum ini ke
kampus pula? Mohon penjelasan.

Tuan Yang di-Pertua: Terima kasih. Silakan Yang Berhormat Timbalan Menteri.

Dato’ Dr Ahmad Masrizal Muhammad: Terima kasih Yang Berhormat atas
soalan sebentar tadi. Betul untuk makluman semua bahawasanya Kajian Kualiti
Pembelajaran Dalam Talian Semasa Pandemik COVID-19 di Institusi Pengajian Tinggi
telah dilaksanakan sebenarnya dan belum lagi sampai ke peringkat kita betul-betul
menamatkan kajian ini. Dalam hal ini saya yakin bahawasanya dalam konteks kita melihat
keseluruhan, Yang Berhormat kalau kita melihat secara keseluruhan, permasalahan
tekanan ini bukan hanya bergantung kepada soal pembelajaran semata-mata. la terkait
dengan pelbagai masalah lain yang berlaku dalam situasi konteks masing-masing.

Makanya saya merasakan bahawasanya kita akan keluarkan dengan satu
dapatan yang lebih komprehensif selepas ini setelah selesai segala kajian yang dibuat,
mengambil kira faktor MCO 1.0 dan juga mengambil kira MCO 2.0.

01110

Dalam konteks untuk memastikan bahawasanya keadaan pelajar apabila
memasuki institusi pengajian tinggi dapat masuk dengan lebih baik dan tidak membawa
permasalahan-permasalahan di luar ke dalam kampus, saya telah pun dalam usaha
merangka turun ke semua institusi awam untuk melihat kesediaan setiap universiti untuk
berhadapan dengan situasi-situasi sebegini. Kalau Yang Berhormat sedia maklum,
bahawasanya saya telah turun ke dua buah universiti sebelum ini dan insya-Allah, esok
saya akan turun ke UiTM untuk melihat status pelaksanaan dan kesediaan universiti
masing-masing untuk menerima pelajar.

Dalam hal ini, Yang Berhormat, saya mengambil maklum apa Yang Berhormat
nyatakan sebentar tadi dan saya akan bawa kepada pihak universiti untuk bagaimana kita
hendak berhadapan dengan situasi-situasi luar jangka sebegini. Saya yakin setiap
universiti, dia mempunyai...

Dato’ Haji Salim Sharif [Jempol]: Masa dah cukup.

Tuan Yang di-Pertua: Teruskan.

Dato’ Dr Ahmad Masrizal Muhammad: Okey.

Tuan Yang di-Pertua: Teruskan. Sikit lagi. Nak habis dah ya.

Dato’ Dr Ahmad Masrizal Muhammad: Sikit lagi. Saya yakin setiap universiti ini,
Yang Berhormat, dia mempunyai profil masing-masing dan saya yakin bahawasanya
setiap universiti mampu menangani setiap permasalahan yang akan dibawa oleh pelajar.
Terima kasih Yang Berhormat.

4. Datuk Mohd Azis bin Jamman [Sepanggar] minta Menteri Pembangunan
Wanita, Keluarga dan Masyarakat menyatakan:

(a) jumlah perbelanjaan langsung kerajaan bagi program bantuan
bakul makanan (tidak mengambil kira sumbangan daripada GLC
dan NGO) bagi tahun 2020 dan 2021 dan;

(b) jumlah isi rumah dan nilai bantuan bakul makanan yang
diagihkan di Sabah dan Parlimen Sepanggar, serta mekanisme
yang diguna pakai bagi menentukan golongan yang layan
menerima bantuan.

Timbalan Menteri Pembangunan Wanita, Keluarga dan Masyarakat [Dato’
Hajah Siti Zailah binti Mohd Yusoff]: Bismillahi Rahmani Rahim. Assalammualaikum
