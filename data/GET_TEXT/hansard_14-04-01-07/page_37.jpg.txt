DR.23.09.2021 29

zaman pasca COVID-19 dan juga pada masa hadapan? Terima kasih Tuan Yang di-
Pertua.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri. Satu minit.

Datuk Seri Ir. Dr. Wee Ka Siong: Terima kasih Yang Berhormat yang telah
memberi satu soalan yang agak relevan pada zaman ini di mana Kementerian
Pengangkutan ini memang mementingkan penggunaan_ teknologi komunikasi
berkomputer terutamanya dalam zaman IR 4.0. Untuk makluman, kita perlukan big data
analysis, automasi dan juga penggunaan sensor yang canggih termasuk juga
internetworking of devices atau loT juga.

Dalam konteks ini, kita tahu bahawa ia akan menambah baik proses pembelajaran
dan meningkatkan tahap integriti pengujian yang dijalankan oleh JPJ. Dalam konteks ini,
saya ingin mengumumkan bahawa MoT sedang dalam proses melaksanakan satu kajian
kebolehlaksanaan untuk mendapatkan dan untuk mengaplikasikan teknologi terbabit
dalam fasa pengujian yang menggunakan — contoh, kalau seseorang itu mengambil ujian
dengan JPJ. Mereka ini kita akan masukkan dalam kenderaan tersebut dengan bukan
saja CCTV video untuk rakaman. Pada waktu yang sama, sensor juga akan diletakkan
dalam kenderaan yang sedang menjalankan pengujian ini.

Pada waktu yang sama, apabila di litar, mereka membuat — di parking. Semua
parking poles itu akan dipasang dengan kamera dan sensor untuk melihat macam mana
soal integriti yang dipersoalkan kata yang dulu, kalau kita mengambil ujian, kita boleh
memberikan rasuah. Ini tidak adil kalau tidak ada bukti. Dengan adanya penggunaan
teknologi dengan sensor, dengan semua maklumat yang dapat dikawal oleh pusat
kawalan, soal integriti dapat kita tegakkan. Ini yang pertama.

Kedua, kita juga melihat, kita perlu automasi dalam aspek merekodkan elemen
pengujian. Itu juga perlu, kita boleh lihat balik (playback) apa yang berlaku apabila ada
sesuatu dakwaan. Ketiga, kita lihat sekarang ujian teori di mana banyak dan ramai juga,
73 ribu orang yang sedang menunggu untuk membuat ujian teori. la dikendalikan oleh
pusat pemeriksaan MyEG dan kita sedar bahawa soal integriti itu sangat penting.

Mereka menghadiri kuliah selama enam jam dan seterusnya mereka perlu diuji.
Kita melihat ia perlu dipantau secara online dan tanpa kita berkompromi soal integriti. Kita
melihat kaedah yang lebih baik dan lebih luas untuk memudahkan rakyat jelata. Sekian,
terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Sila, Yang Berhormat Pokok Sena.

Dato’ Mahfuz bin Haji Omar [Pokok Sena]: Baik. Terima kasih Tuan Yang di-
Pertua. Terima kasih Yang Berhormat Menteri. Ada satu kenyataan yang dibuat oleh
Presiden Persatuan Institut Memandu Malaysia (PIMA) baru-baru ini. Dia mengatakan
bahawa akibat penutupan sektor ini, sektor institut memandu ini, ia telah menjejaskan 231
buah institut memandu di seluruh negara yang melibatkan seramai 20 ribu orang pekerja
dengan kerugian hampir RM430 juta.

Jadi, soalan saya ialah adakah kementerian dapat mengesan berapa banyak kah
institut memandu yang terpaksa tutup terus selepas daripada — dibenarkan buka pada 17
hari bulan baru-baru ini? Apakah ada institut memandu yang gulung tikar dan berapa
ramai pekerja yang telah hilang pekerjaan?

#1200

Datuk Seri Ir. Dr. Wee Ka Siong: Terima kasih Yang Berhormat. Saya betulkan
sedikit data lah. Kalau ikut institusi latihan pemanduan di mana di bawahnya terangkum
232 buah IM, 58 sekolah memandu dan tujuh pusat pemanduan e-hailing operators.
Jumlahnya 297. Apa yang Yang Berhormat sebut itu betul, disiarkan berita, tetapi saya
selaku Menteri, saya telah mengadakan mesyuarat atas talian dan dalam tempoh dua hari
kita selesaikan masalah dengan MKN. Saya sendiri yang mengumumkan pada 9
September, mereka boleh dibenarkan untuk beroperasi dan berdasarkan SOP yang telah
kita perjuangkan bersama-sama. Itu yang pertama.
