122 DR.23.09.2021

Dato’ Sri Mustapa bin Mohamed: Akhiran. Yang Berhormat Muar ada? Yang
Berhormat Muar?

Timbalan Yang di-Pertua [Dato’ Mohd Rashid Hasnon]: Baik. Boleh.

Dato’ Sri Mustapa bin Mohamed: Yang Berhormat Muar, tiada? Yang Berhormat
Muar tiada. Ada Yang Berhormat Muar saya hendak jawab. Dia tiada, tidak payah.

Timbalan Yang di-Pertua [Dato’ Mohd Rashid Hasnon]: Tidak dijawab yang itu
pun tidak apa. Baik.

Dato’ Sri Mustapa bin Mohamed: Terima kasih. Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat.

Dato’ Sri Mustapa bin Mohamed: Terima kasih Ahli Yang Berhormat.
Assalamualaikum warahmatullahi wabarakatuh.

Timbalan Yang di-Pertua [Dato’ Mohd Rashid Hasnon]: Waalaikumsalam
warahmatullahi wabarakatuh. Terima kasih Yang Berhormat Menteri. Seterusnya, saya
ingin menjemput Yang Berhormat Timbalan Menteri di Jabatan Perdana Menteri (Tugas-
tugas Khas) untuk menjawabnya selama 15 minit.

7.20 mlm.

Timbalan Menteri di Jabatan Perdana Menteri (Tugas-tugas Khas) [Datuk
Mastura binti Tan Sri Dato’ Mohd Yazid]: Assalamualaikum warahmatullahi
wabarakatuh dan salam sejahtera. Tuan Yang di-Pertua, semasa perbahasan Menjunjung
Kasih Titah Diraja di Dewan Rakyat yang telah diadakan daripada 14 hingga 21
September yang lepas seramai 19 orang Ahli-ahli Yang Berhormat telah berbahas dan
mengajukan beberapa pertanyaan isu cadangan ataupun pandangan kepada Yang
Berhormat Menteri di Jabatan Perdana Menteri (Tugas-tugas Khas).

Terima kasih diucapkan pada Ahli Yang Berhormat yang terlibat. Oleh itu, izinkan
saya untuk menjawab semua pertanyaan, isu, cadangan ataupun pandangan yang telah
disuarakan oleh semua Ahli terhadap agensi seperti berikut:

) Agensi Pengurusan Bencana Negara (NADMA);
) Suruhanjaya Perkhidmatan Awam (SPA);
i) Jabatan Perkhidmatan Awam (JPA);

iv) Unit Penyelarasan Pelaksanaan (ICU); dan

(
(
(
(
(v) Majlis Keselamatan Negara (MKN).

Mohon Tuan Yang di-Pertua, sekiranya ada Yang Berhormat yang tiada di Dewan
ini saya mohon memberi jawapan bertulis. Akan tetapi, dalam pada masa yang sama ada
beberapa jawapan yang saya anggap perlu dinyatakan di Dewan ini kerana ia signifikan
dan relevan kepada semua Ahli Yang Berhormat dan pasti membantu Ahli Yang
Berhormat di kawasan masing-masing walaupun tidak diajukan soalan itu oleh mereka.
Saya mohon.

Timbalan Yang di-Pertua [Dato' Mohd Rashid Hasnon]: Boleh. Teruskan.

Datuk Mastura binti Tan Sri Dato’ Mohd Yazid: Tuan Yang di-Pertua, izinkan
saya menjawab persoalan-persoalan yang dibangkitkan berkaitan NADMA. Yang
Berhormat Lanang tiada tetapi saya hendak menjawab. Memohon mengenai data jumlah
pemohon dan kelulusan Bantuan Khas COVID-19 yang berjumlah RM100 sehari.

Warganegara Malaysia yang bekerja di Malaysia tetapi telah kehilangan sumber
pendapatan atau tidak dibayar gaji kerana menerima perintah kuarantin COVID-19 dari
Kementerian Kesihatan Malaysia, bantuan ini akan diterima dalam tempoh 30 hari
daripada tarikh permohonan lengkap diterima. Bagi permohonan yang tidak memenuhi
