24 DR.23.09.2021

Tuan Syed Saddiq bin Syed Abdul Rahman [Muar]: Soalan tambahan
berkenaan dengan isu yang sama.

Tuan Yang di-Pertua: Silakan Yang Berhormat Menteri.

Tan Sri Datuk Seri Panglima Haji Annuar bin Haji Musa: Terima kasih Yang
Berhormat. Sepertimana yang kita faham, apabila kita menyebut tentang UniFi, ia merujuk
kepada fixed line yang rata-rata memerlukan adanya gentian optik di kawasan-kawasan
tersebut. Apabila kita katakan, bilakah UniFi dapat cover seluruh negara ataupun setiap
rumah, ertinya kita merujuk kepada 9 juta premis di seluruh negara. Capaian pada masa
ini, terkini di bawah JENDELA 1 daripada hampir 5 juta up-to-date kira-kira 6 juta. Masih
ada sebanyak 3 juta lagi rumah-rumah ataupun premis yang belum termasuk dalam
kategori sasaran 9 juta. Itu cabaran pelaksanaan yang perlu dilaksanakan.

[Timbalan Yang di-Pertua (Dato' Mohd Rashid Hasnon) mempengerusikan
Mesyuarat]
01140

Langkah-langkah untuk mempercepatkan perkara ini Yang Berhormat ada
berbagai-bagai-bagai misalnya yang terkini, kita berunding dan bersetuju supaya kerajaan
tempatan apabila meluluskan kawasan-kawasan perumahan baharu hendaklah
menganggapkan pemasangan fiber optik itu sebagai utiliti yang ketiga selepas bekalan air
dan bekalan elektrik supaya tidak lah perlu telco dan sebagainya perlu memasang gentian
optik kerana sewaktu dibuat lagi kemudahan fiber optik ini telah pun disediakan dan sudah
termasuk dalam harga rumah waktu dibeli dan dengan itu ia akan mempercepatkan
proses membolehkan fixed line UniFi Services ada di semua ruang rumah. Itu contoh-
contoh langkah-langkah yang sedang diambil.

Kedua yang sedang diambil oleh kerajaan ialah langkah-langkah menyediakan a
point of presence (POP) dengan mengenal pasti kawasan-kawasan terutamanya sekolah-
sekolah, hampir 4,000 lebih sekolah yang telah dikenal pasti dan tender telah dikeluarkan
menunggu Kementerian Kewangan mengesahkannya sahaja mulai pada bulan depan
program pelaksanaan point of presence ini hampir dalam 1,000 buah sekolah saya lupa
angka yang tepat tetapi program keseluruhannya untuk lebih kurang 4,000 buah sekolah
yang mana fiberisation apabila ada di situ kawasan lima kilometer kawasan berkenaan
juga akan mendapat servis boleh disambung. Akan tetapi masih ada beberapa perkara
tertentu yang kita hendak kena sort out dengan service provider apabila kemudahan-
kemudahan gentian optik itu telah dipasang di bawah program kerajaan.

Tuan Syed Saddiq bin Syed Abdul Rahman [Muar]: Yang Berhormat Menteri
soalan susulan.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri, sudah panjang sudah jawapan itu.

Tuan Ma’mun bin Sulaiman [Kalabakan]: Satu lagi.

Tuan Syed Saddiq bin Syed Abdul Rahman [Muar]: Soalan susulan, sedikit
sahaja.

Timbalan Yang di-Pertua [Dato' Mohd Rashid Hasnon]: Saya cukup saya ada
dua soalan tambahan.

Tuan Syed Saddiq bin Syed Abdul Rahman [Muar]: Soalan...

Tuan Nga Kor Ming [Teluk Intan]: Spectrum 5G negara. Ini sangat penting,
terima kasih.

Tan Sri Datuk Seri Panglima Haji Annuar bin Haji Musa: Soalan tentang 5G.
Terima kasih Yang Berhormat. Seperti mana kita maklum, kerajaan telah membuat
keputusan untuk mewujudkan sebuah syarikat milik kerajaan iaitu Digital Nasional Berhad
(DNB). Proses-proses itu telah pun terlaksana, DNB telah pun mula berfungsi dengan
menggunakan pendekatan SWM kita kata biasa rujuk sebagai single wholesale network.
