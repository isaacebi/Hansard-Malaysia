66 DR.23.09.2021

ketika ini untuk remaja telah pun dikendalikan oleh KKM melalui CITFA dan data
menunjukkan bahawa setakat ini kita telah suntik sebanyak 15 peratus kanak-kanak
ataupun remaja yang berumur 12 tahun hingga 17 tahun, first dose. Ini bermakna, untuk
mereka kita perlu bukan sahaja vaksin yang telah Yang Berhormat Jelutong beritahu iaitu
Pfizer. Pfizer boleh digunakan sebenarnya kepada kanak-kanak kerana data klinikal
menunjukkan bahawa pernah ada pemberian vaksin Pfizer di kalangan remaja di USA,
Israel dan ia selamat. Dos yang sama digunakan, tidak ada perbezaan antara dos dewasa
dengan kanak-kanak untuk Pfizer semasa kita memberikan vaksinasi kepada 12 tahun
hingga 17 tahun.

Walau bagaimanapun, vaksinasi dibangunkan di peringkat kanak-kanak di bawah
12 tahun there should be a difference in doses. Jadi, itu kita akan dapatkan akses kepada
vaksin tersebut. Sekiranya kita dapat membuat lebih banyak interaction atau bilateral
agreement dengan pengeluar-pengeluar vaksin ini. Terima kasih Yang Berhormat.

Tuan Yang di-Pertua, kita mengucapkan terima kasih kerana ada Ahli-ahli Yang
Berhormat yang membangkitkan tentang vaksin yang belum dapat sijil digital iaitu Yang
Berhormat Lanang dan Yang Berhormat Setiu. Saya hendak maklumkan bahawa dalam
pemberian sijil digital vaksin, kita perlu menggunakan sistem yang dibangunkan oleh
MOSTI iaitu MyVas dan juga Vaccine Management System di samping menggunakan
MySejahtera.

Jadi, bagi mereka yang belum mendapatkan sijil digital vaksin, kita boleh bantu.
Saya hendak beritahu kita boleh bantu untuk mereka adukan kepada helpdesk
MySejahtera yang sedang ditambah baik. Sijil digital vaksinasi ini sangat penting kerana
ini akan melibatkan kKeupayaan mereka untuk masuk ke premis yang mana memerlukan
kita divaksinasi lengkap, bukan dua dos. Sekarang ada lagi satu dos, Cansino- maknanya
Cansino one dose kira lengkap sudah.

Teknologi yang kita gunakan untuk sijil MySejahtera digital ini, ia block change
dan ia tidak boleh ditiru dan sebab itu untuk mereka yang mendapat vaksin di program
PICK di PPV yang telah pun kita laksanakan, sekiranya mereka tidak dapat vaksin secara
digital selepas pemberian vaksin, mereka juga boleh- lepas ini kita bangunkan supaya
MyVAS enter the data kepada website yang dibangunkan dan mereka boleh print dalam
bentuk PDF dan boleh dibawa sebagai bukti kepada penerimaan vaksin sebanyak dua
dos atau sebanyak satu dos.

Tuan Wong Kah Woh [Ipoh Timur]: Yang Berhormat Menteri berkenaan dengan
Helpdesk MySejahtera. Saya ada bangkitkan dalam perbahasan saya tempo hari di mana
kita menerima banyak aduan apabila pengguna MySejahtera memasukkan masalah atau
aduan di dalam Helpdesk memang tidak dapat respond ataupun tidak dapat
menyelesaikan masalah.

Maka, soalan saya di sini Yang Berhormat Menteri, apa komitmen daripada
kementerian MOSTI untuk memastikan berapakah lama jangka masa untuk helpdesk
betul-betul menyelesaikan isu yang dibangkit oleh pengguna MySejahtera. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Ipoh Timur.

Dato’ Seri Dr. Adham bin Baba: Seperti saya maklumkan perkara ini, kita akan
bangunkan dalam masa dua minggu. Sekarang ada data-data yang masih lagi di peringkat
PICK. PPV ada 230,000 nama lagi sebenarnya belum masuk lagi dalam MySejahtera
sebagai sijil digital. Jadi, sebab itu saya beritahu Yang Berhormat bahawa helpdesk
MySejahtera sekarang ditambah baik dan kita akan reconcile all data tersebut dan
pastikan bahawa aduan Yang Berhormat mungkin boleh kita determine case by case dan
juga kita boleh bawa kepada MySejahtera melalui program MyVAS yang telah pun
dibangunkan.

Tuan Wong Kah Woh [Ipoh Timur]: Bolehkah kementerian memberikan satu
komitmen berkenaan dengan the numbers of days- jumlah hari yang diperlukan untuk
pihak MySejahtera ataupun kementerian menyelesaikan masalah yang diajukan oleh
helpdesk, itu soalan saya.
