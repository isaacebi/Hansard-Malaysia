DR.23.09.2021 39

Malaysia tetapi kita ada satu kumpulan yang besar iaitu undocumented workers termasuk
dengan pekerja asing. Kalau mereka didapati positif COVID-19, apakah cara kita
memantau sebab mereka mengikut apa peraturan yang telah dikemukakan atau
disenaraikan oleh KKM di boarding mereka ataupun di kawasan yang mereka tinggal.

So, saya takut kebanyakan daripada employers mereka tidak akan mengikut
arahan yang diberikan oleh pihak kerajaan dan ini akan menjadi masalah yang besar
sebab bila mereka pergi bekerja, mereka akan infect Malaysian workers especially
undocumented workers yang kita tidak tahu berapa jumlah mereka. Minta pandangan
Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Klang. Sila, Yang Berhormat Menteri.

Tuan Khairy Jamaluddin Abu Bakar: Ya, saya rasa ini adalah pandangan yang
sangat cemerlang daripada Yang Berhormat Klang. Sebab polisi sekarang adalah kita
minta supaya majikan isolate pekerja mereka, especially kalau tidak bergejala ataupun
bergejala ringan. Tak perlu bawa ke PKRC dan sebagainya tetapi daripada segi
pematuhan kepada dasar itu adalah sangat-sangat tidak jelas, sama ada pematuhan itu
dilaksanakan ataupun tidak.

I think Yang Berhormat Klang, saya akan melihat kepada perkara ini dengan
serius. Ini satu perkara yang saya rasa one blind spot kita yang terus membenarkan
penularan. Maybe, mungkin ini adalah sebab kita masih lagi report workplace cluster
sekarang ini. Sepatutnya tidak lagi ada workplace cluster tetapi sekarang ini masih lagi
wujud workplace cluster terutamanya di tempat kediaman.

Tuan Yang di-Pertua, saya teruskan ya.
Timbalan Yang di-Pertua [Dato’ Mohd Rashid Hasnon]: Baik, silakan.

Tuan Khairy Jamaluddin Abu Bakar: Mengenai cadangan Yang Berhormat Port
Dickson untuk menjadikan klinik kesihatan- Yang Berhormat Port Dickson tak ada, boleh
saya bagi secara bertulis?

Timbalan Yang di-Pertua [Dato’ Mohd Rashid Hasnon]: Ya, okey. Secara
bertulis.

Tuan Khairy Jamaluddin Abu Bakar: Bagi memastikan rawatan kepada COVID-
19 dilaksanakan sepertimana yang dibangkitkan oleh Yang Berhormat Kapar agar setiap
negeri mewujudkan sebuah hospital khusus bagi rawatan COVID-19. Kementerian
Kesihatan telah mengkhususkan hospital-hospital untuk merawat pesakit COVID-19 di
setiap negeri, di seluruh negara serta sama ada hospital tersebut dijadikan full COVID-19
hospital atau hybrid COVID-19 hospital.

Datin Paduka Dr. Tan Yee Kew [Wangsa Maju]: /Bangun]

Tuan Khairy Jamaluddin Abu Bakar: Setakat ini, terdapat 130 hospital awam
yang mana 123 buah di bawah KKM dan enam buah hospital universiti serta satu buah
hospital ATM yang dikhususkan untuk merawat pesakit COVID-19. There are fifteen, 15
full COVID-19 hospitals still dan 115 secara hibrid. Ya, Yang Berhormat. Yang Berhormat
Wangsa Maju, saya bagi kepada tuan yang tanya dahulu, Yang Berhormat Kapar.

Dato’ Abdullah Sani bin Abdul Hamid [Kapar]: Okey, terima kasih Yang
Berhormat Menteri. Tuan Yang di-Pertua, meneliti daripada laporan dan maklumat yang
telah saya terima, kebanyakan jangkitan daripada penyakit biasa mengalami penyakit
COVID-19 selepas itu dan saya mencadangkan sedemikian kerana saya khuatir jangkitan
berganda itu akan berlaku, bila mana kita biarkan hospital-hospital itu dimasukkan dalam
pesakit COVID-19.

Maksud saya ialah, kita knususnya macam penyakit kusta. Kita ada satu hospital
kusta, jadi begitulah dengan COVID-19 ini. Sebabnya pandemik ini dia akan berlarutan.
Saya maklum apa Yang Berhormat Menteri cakap tetapi saya cadangkan supaya
khususnya untuk COVID-19 sahaja untuk kita nak selesaikan masalah ini. Terima kasih
Yang Berhormat Menteri.
