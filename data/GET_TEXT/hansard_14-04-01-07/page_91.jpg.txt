DR.23.09.2021 83

dilakukan dan diteruskan pelaksanaannya seperti mana yang saya nyatakan kepada Yang
Berhormat tadi.

Oleh itu, dengan kekangan masa saya rasa elok diberi ruang untuk saya dan
rakan-rakan yang lain memberi maklum balas isu yang baharu. Sebenarnya, perkara yang
sama disentuhkan oleh Yang Berhormat Simpang Renggam tadi.

Tuan Muhammad Bakhtiar bin Wan Chik [Balik Pulau]: Yang Berhormat
Menteri boleh saya mencelah Yang Berhormat Menteri? Yang Berhormat Menteri, Yang
Berhormat Balik Pulau ingin memberi...

Dato’ Sri Hajah Nancy Shukri: Ya Yang Berhormat Balik Pulau lagi.

Tuan Muhammad Bakhtiar bin Wan Chik [Balik Pulau]: Pencelahan sedikit.
Tadi tentang apa yang saya bangkitkan Yang Berhormat Menteri ialah negara kita sudah
tidak ada lagi sebagai destinasi pilihan para pelancong.

Kalau tahun 2019, mengikut data daripada Expedia, we are the top ten dalam
‘search’. Kalau dia search Asia itu, Malaysia berada dalam top ten. Akan tetapi, sekarang
ini tahun 2021 Malaysia sudah terkeluar, ada negara-negara baru pula masuk. Jadi, saya
rasa pihak MOTAC dan Tourism Malaysia harus agresif daripada segi dalam green state
ini mempromosikan Malaysia. Ini kerana, saya tengok Indonesia dia kerap
mempromosikan destinasi-destinasi dalam AXN. Sedang Malaysia senyap sunyi tidak ada
langsung promosi negara kita.

01640

Oleh sebab once the recovery dah start, mereka akan pergi ke negara-negara
yang tadi, yang Malaysia tidak ada dalam negara pilihan mereka. Jadi saya harap — saya
pun bersembang dengan Yang Berhormat Menteri di tepi jalan tadi, kita hendak kalau
boleh me-/everage-kan digital tourism, digital marketing supaya kita dapat lebih dikenali
oleh negara luar. Terima kasih.

Dato’ Sri Hajah Nancy Shukri: Terima kasih, Yang Berhormat. Sebenarnya
apabila selepas Yang Berhormat bercerita dengan saya tadi, saya juga cuba mencari,
doing a little bit of informal research, dengan izin. Jadi memang kita maklum dengan
perkara ini, mungkin kerana pada masa ini masih lagi belum dibenarkan merentas
antarabangsa, namun this is not really a very good reason. Saya akui itu tetapi insya-
Allah kita akan teruskan sebab kita juga mengadakan kita punya apps lain, digitalisation
programme and smart tourism.

Jadi, semua ini akan mengambil kira semua promosi dan juga kalau nampaklah
sedikit-sedikit sudah kita mula menunjukkan kita punya promosi. Namun begitu, saya
menghargai apa Yang Berhormat telah nyatakan kepada kita. Di antara langkah yang kita
ambil juga sebenarnya untuk makluman Yang Berhormat, kita melaksanakan kempen
pengiklanan taktikal secara digital melalui kerjasama dengan Online Travel Agent (OTA).

Apa disebut tadi kerjasama dengan agensi portal perjalanan dan portal enjin
pencarian serta Expedia dan Traveloka dalam mempromosikan pakej-pakej pelancongan
yang menarik. Memperkukuhkan lagi kempen pemasaran digital secara kerjasama dan
perkongsian pintar dengan syarikat penerbangan tempatan dan antarabangsa. Ini pun
kita bincangkan bersama tadi.

Keempatnya, mempromosikan produk-produk pelancongan di platform media
sosial seperti Facebook, Instagram, YouTube, Twitter dan bekerjasama dengan key
opinion leaders ataupun influencers yang aktif di pasaran tempatan dan antarabangsa
bagi mempromosikan Malaysia melalui laman media sosial kita. Jadi itu sahaja Yang
Berhormat, saya hanya hendak menutup, Tuan Yang di-Pertua. Saya tahu Tuan Yang di-
Pertua hendak mengingatkan saya. Jadi Tuan Yang di-Pertua...

Petik barangan jual di pekan,
Tepian paya gugur delima,

Industri pelancongan mari kita hidupkan,
Seni budaya semarakkan bersama.
