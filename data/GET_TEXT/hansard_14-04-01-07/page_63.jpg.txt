DR.23.09.2021 55

Timbalan Yang di-Pertua [Dato' Mohd Rashid Hasnon]: Baik, terima kasih.

Datuk Halimah binti Mohamed Sadique: Tuan Yang di-Pertua, maka dengan itu
saya tamatkan perbahasan saya. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih.

Datuk Halimah binti Mohamed Sadique: Waalaikumsalam warahmatullahi
wabarakatuh.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri Perpaduan Negara. Seterusnya saya ingin menjemput Yang
Berhormat...

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
terima kasih. Saya tidak mahu mengganggu Yang Berhormat Menteri Perpaduan kerana
beliau banyak berjasa kepada semua Ahli di sebelah sini.

Akan tetapi hari ini, saya hendak membangunkan satu perkara di bawah
Peraturan 37, membangkitkan satu perkara di bawah Aturan 37(2), “Pengerusi boleh tidak
membenarkan mana-mana ahli meminta penjelasan sekiranya didapati bahawa Majlis
Mesyuarat tidak mempunyai masa yang secukupnya”. Di atas meja kita, kita lihat bahawa
terdapat lebih kurang, satu, dua, tiga, empat, lima, enam, tujuh, lapan kementerian
termasuk Jabatan Perdana Menteri yang ada jabatan-jabatan di dalamnya.

Saya difahamkan bahawa tadi kita dengar penggulungan Yang Berhormat
Menteri Perpaduan. Banyak sangat perkara yang ingin beliau sampaikan. Saya pun dapat
linat dari sini. Akan tetapi masa yang diberikan kepada beliau hanya 15 minit. Saya beri
satu kesimpulan, kelmarin apabila Yang Berhormat Menteri Pendidikan membuat
penggulungan, sebelum itu satu hari sebelum itu apabila saya berbahas, Tuan Yang di-
Pertua sendiri telah memberikan saya masa 13 minit.

Timbalan Yang di-Pertua [Dato' Mohd Rashid Hasnon]: Baik.

Tuan Sanisvara Nethaji Rayer a/l Rajaji [Jelutong]: Saya telah membangkitkan
dua, tiga perkara. Kesimpulan, satu adalah berkenaan pengedaran peranti ataupun
komputer riba kepada pelajar-pelajar di Pulau Pinang.

Timbalan Yang di-Pertua [Dato' Mohd Rashid Hasnon]: Baik.

Tuan Sanisvara Nethaji Rayer a/l Rajaji [Jelutong]: Ketika Yang Berhormat
Menteri Pendidikan memberi penggulungan, beliau tidak menyentuh perkara itu dan kami
juga tidak berkesempatan untuk mencelah dan tanya penjelasan.

Timbalan Yang di-Pertua [Dato' Mohd Rashid Hasnon]: Baik.

Tuan Sanisvara Nethaji Rayer a/l Rajaji [Jelutong]: So, kalau begitu, kalau kita
tidak memberikan masa, saya bagi pihak pembangkang ingin bersuara untuk Menteri-
menteri di sebelah sanalah...

Timbalan Yang di-Pertua [Dato' Mohd Rashid Hasnon]: Baik.

Tuan Sanisvara Nethaji Rayer a/l Rajaji [Jelutong]: ...Mungkin mereka risau
dan takut. Masa 15 minit yang diperuntukkan itu tidak mencukupi Tuan Yang di-Pertua.
Saya percaya masa lebih banyak perlu diberikan dan memberikan peluang kepada kita di
sebelah sini Tuan Yang di-Pertua...

Timbalan Yang di-Pertua [Dato' Mohd Rashid Hasnon]: Baik.

Tuan Sanisvara Nethaji Rayer a/l Rajaji [Jelutong]: ...Untuk mencelah dan
mendapatkan penjelasan.

Timbalan Yang di-Pertua [Dato' Mohd Rashid Hasnon]: Baik.

Tuan Sanisvara Nethaji Rayer a/l Rajaji [Jelutong]: ...Dalam kesimpulan yang
saya berikan kepada Tuan Yang di-Pertua tadi. Tuan Yang di-Pertua dulu ialah ADUN dari
Pulau Pinang.

Timbalan Yang di-Pertua [Dato' Mohd Rashid Hasnon]: Baik.
