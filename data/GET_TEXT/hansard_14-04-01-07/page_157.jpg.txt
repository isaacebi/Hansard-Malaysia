DR.23.09.2021 149

Tuan Yang di-Pertua, dalam konteks wakaf pendidikan, Yayasan Wakaf Malaysia
mempunyai produk wakaf khusus untuk tujuan pendidikan iaitu Sijil Wakaf Tunai
Pendidikan yang akan digunakan bagi tujuan pendidikan dan aktiviti kebajikan berkaitan
dengan pendidikan termasuklah pendidikan Agama Islam.

Dana wakaf yang dikumpul akan dipindah bentuk kepada aset kekal merangkumi
aspek objek pendidikan mengikut kesesuaian dan peraturan yang diguna pakai. Manfaat
yang di hasilkan akan digunakan untuk tujuan berikut:

(i) membiayai pembelian alat-alat pendidikan untuk kebajikan
masyarakat;

(ii) membiayai belian peralatan atau pakaian untuk murid-murid yang
kurang berkemampuan;

(iii) membiayai kos ubahsuaian atau tambahan kemudahan
pendidikan di mana-mana pusat pendidikan yang bersesuaian;
dan

(iv) membantu membiayai kos pendidikan yang diperlukan.

Selain itu Tuan Yang di-Pertua, Yayasan Wakaf juga telah mewujudkan Wakaf
Tunai bersama— Wakaf Tunai YWM-PINTA melalui jalinan kerjasama dengan gabungan
Persatuan Institut Tahfiz Al-Quran Kebangsaan (PINTA) dalam melaksanakan program
wakaf bagi tujuan program pembangunan institusi tahfiz negara.

Tuan Yang di-Pertua: Yang Berhormat boleh tamatkan? Yang lain jawab secara
bertulis.

Tuan Haji Idris bin Haji Ahmad: Tuan Yang di-Pertua, saya berhenti setakat ini
dahulu. Yang lain kita...

Tuan Sabri bin Azit [Jerai]: Boleh jawab tambahan ini?

Tuan Yang di-Pertua: Terima kasih kepada semua yang mengambil bahagian
dan kepada Yang Berhormat Menteri-menteri yang telah menggulung serta keada Ahli-
ahli Yang Berhormat yang telah mengambil bahagian dalam perbahasan.

Ahli-ahli Yang Berhormat, sekarang saya kemukakan masalah kepada Majlis bagi
diputuskan. Masalahnya ialah bahawa Usul Menjunjung Kasih Ke Atas Titah Kebawah
Duli Yang Maha Mulia Seri Paduka Baginda Yang di-Pertuan Agong oleh Yang Berhormat
dari Beaufort itu hendaklah disetujukan.

[Masalah dikemuka bagi diputuskan, dan disetujukan]
[Diputuskan,

“Bahawa suatu ucapan yang tidak sepertinya dipersembahkan
kepada Kebawah Duli Yang Maha Mulia Seri Paduka Baginda Yang di-
Pertuan Agong, demikian bunyinya:

“Ampun Tuanku,

Patik, Yang di-Pertua dan Ahli-ahli Dewan Rakyat Malaysia di
dalam _Persidangan’ ‘Parlimen, © memohon = ampun
mempersembahkan suatu ucapan yang ikhlas daripada Majlis
Dewan Rakyat mengucapkan berbanyak-banyak syukur dan
menjunjung kasih Titah Kebawah Duli Yang Maha Mulia Seri
Paduka Baginda Yang di-Pertuan Agong semasa membuka
Penggal Keempat, Parlimen Yang Keempat Belas.”]

Tuan Yang di-Pertua: Terima kasih semua. Ahli-ahli Yang Berhormat Mesyuarat
Dewan hari ini ditangguhkan sehingga jam 10 pagi hari Isnin 27 September 2021.
Assalamualaikum warahmatullahi taala wabarakatuh.

[Dewan ditangguhkan pada pukul 9.07 malam]
