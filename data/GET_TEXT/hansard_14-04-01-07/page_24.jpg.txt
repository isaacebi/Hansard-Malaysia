16 DR.23.09.2021

Dato’ Dr. Ahmad Masrizal Muhammad: Terima kasih Yang Berhormat Batang
Lupar. Berkenaan dengan perkara tersebut, pihak kementerian memantau daripada
semasa ke semasa berkenaan dengan tahap kesihatan mental pelajar-pelajar di IPT ini.
Untuk memastikan langkah proaktif yang diambil oleh pihak kementerian- melalui di mana
pihak kementerian memastikan setiap universiti awam menganjurkan pelbagai program
kesedaran kesihatan mental di universiti masing-masing.

Sepanjang tempoh pelaksanaan PKP ini, pihak universiti awam menyediakan
pelbagai perkhidmatan kaunseling kepada mahasiswa yang melibatkan hampir 150 orang
kaunselor dan juga pakar psikologi yang tersedia di universiti awam masing-masing.
Perkhidmatan kaunseling dan sokongan psikososial ini disediakan oleh setiap universiti
awam menerusi talian hotline dan secara atas talian.

Dalam hal ini, saya ingin menyeru dan suka menyeru kepada semua kita Ahli
Yang Berhormat yang ada pada hari ini untuk menguar-uarkan kepada setiap pelajar atau
kepada anak-anak kita ataupun sesiapa sahaja yang ada supaya kerap menghubungi
talian-talian yang tertera di laman web universiti masing-masing untuk dihubungi jikalau
kita memiliki atau mempunyai permasalahan-permasalahan berkaitan psikologi.

Universiti awam juga telah menyediakan program-program berkaitan kesihatan
mental dan perkhidmatan kaunseling seperti tele kaunseling yang saya maksudkan
sebentar tadi, program pengurusan stres dan emosi semasa PKP dan juga pengurusan
kesihatan mental diri dan sebagainya. Maknanya ia perlu dimanfaatkan sebaik mungkin
oleh mahasiswa dan juga pelajar-pelajar yang ada.

Dalam konteks ini untuk makluman Yang Berhormat, KPT dengan kerjasama
Majlis Kaunseling dan Kerjaya Universiti Awam Malaysia ataupun MAKUMA dan diterajui
oleh pasukan penyelidik daripada UPSI turut dalam proses membangunkan satu modul
kesihatan mental pelajar IPT yang lebih komprehensif dan menyeluruh bagi menangani
tekanan dan kemurungan serta kebimbangan di kalangan mahasiswa yang dijangka akan
dilancarkan insya-Allah pada bulan Oktober tahun ini.

Pihak UA juga telah mengambil inisiatif melaksanakan hampir 160 program
ataupun aktiviti sepanjang tempoh fasa total lockdown yang diumumkan oleh pihak
kerajaan bermula daripada 1 Jun hingga 14 Jun 2021 yang lepas. KPT turut menganjurkan
dua program kesihatan mental secara dalam talian pada tahun 2020 dan sebanyak lima
program kesihatan mental dirancang pelaksanaannya pada tahun ini juga.

Dalam masa yang sama, suka saya menyatakan kepada Yang Berhormat kita
tidak meninggalkan politeknik dan juga kolej komuniti. Dalam hal ini, KPT sedang
menganjurkan program psikologi di peringkat kebangsaan iaitu 10 program dan di
peringkat institusi sebanyak 118 program yang mana ia akan dihadiri oleh semua pegawai
psikologi di institusi-institusi politeknik dan kolej komuniti. Sekian, terima kasih Yang
Berhormat.

Tuan Yang di-Pertua: Ya, terima kasih. Yang Berhormat Johor Bahru.

Tuan Haji Akmal Nasrullah bin Mohd Nasir [Johor Bahru]: Terima kasih
kepada Tuan Yang di-Pertua. Terima kasih kepada Yang Berhormat Timbalan Menteri
yang telah memberi penjelasan panjang lebar. Akan tetapi saya percaya kalau perkara itu
benar-benar berkesan, tiada mahasiswa yang meninggal dunia. Cuma, dalam keadaan
sekarang ini saya merujuk kepada kenyataan Yang Berhormat Menteri yang menyatakan
bahawa ada satu kajian yang dijalankan kementerian sendiri, maksudnya hasil kajian
sendiri menyatakan lebih 78 peratus mahasiswa tak merasa tekanan.

Saya tidak bersetuju. Saya rasa kajian tersebut perlu dilihat dengan lebih teliti
kerana feedback yang kami dapat mengatakan bahawa mereka hadapi tekanan yang luar
biasa. Cuma Tuan Yang di-Pertua, sementara minta penjelasan Yang Berhormat Menteri
terhadap perkara tersebut, kita tahu bahawa pembukaan kampus ini akan menjurus
seolah-olah satu penyelesaian tetapi saya tidak rasa pembukaan itu akan menyebabkan
segala masalah tekanan emosi ini selesai dengan secara automatik.

Jadi, salah satu contohnya, tekanan emosi ada yang tertinggal pengajian kerana
tidak dapat mengikuti dengan baik dan sebagainya. Mungkin tekanan untuk bergaul
