DR.23.09.2021 121

Pertamanya, 40 peratus daripada isi rumah Malaysia pendapatan mereka telah
terjejas, 40 peratus hampir separuh bermakna pandemik ini telah memberi kesan kepada
separuh daripada rakyat Malaysia.

Keduanya, kira-kira 600,000 telah keluar daripada kumpulan M40 pertengahan
kepada B40. Inilah antara angka-angka yang penting. Keduanya berkaitan simpanan,
berkaitan hutang. Seperti yang sedia maklum bahawa oleh Yang Berhormat Pontian
pernah juga, pernah ucapan bercakap tentang household debt terutamanya, peningkatan
dalam hutang isi rumah.

Ini bukan satu perkara yang baharu, memang meningkat, simpanan juga terjejas.
Mengikut kajian dibuat oleh UNICEF 500 isu rumah, 15 PPR Kuala Lumpur dan Lembah
Klang menyatakan simpanan kebanyakan daripada 500 keluarga itu hampir tidak ada. Ini
antara beberapa penemuan. Terima kasih.

Yang Berhormat Batang Lupar mencadangkan isu rentan dan kesusahan rakyat
ditangani dengan skop yang lebih luas, bukan hanya peningkatan pendapatan sahaja,
tetapi merangkumi dimensi yang lebih luas. Saya ingin maklumkan memang ini
pendekatan kita. Indeks kemiskinan pelbagai dimensi digunakan oleh kerajaan, bermula
Rancangan Malaysia Ke-11 lagi di mana bukan sahaja kita lihat kepada pendapatan,
tetapi juga aspek kesihatan, pendidikan dan taraf hidup, ketersisihan, empat perkara
dilihat dengan menggunakan 11 indikator. Ini antara panduan kita gunakan untuk
membantu golongan miskin.

Tuan Yang di-Pertua, saya ingin merakamkan setinggi-tinggi penghargaan
kepada Kumpulan Rentas Parti Parlimen Malaysia bagi Matlamat Pembangunan Mampan
(KRPPM-SDG) diketuai oleh Yang Berhormat Batang Lupar. Sebagai rakan
pembangunan sosioekonomi di peringkat akar umbi, pihak berkuasa tempatan dan ketua
komuniti, telah dilibatkan dalam melaksanakan pendekatan akar umbi bagi menangani
isu-isu kemiskinan di peringkat bawah.

Tuan Yang di-Pertua, saya tidak pasti tengok masa itu, tidak berapa betul kot.
Satu minit lagi. Apa pun saya tidak panjang lagi. Yang Berhormat Port Dickson tak ada di
sini.

Seorang Ahli: [Bercakap tanpa menggunakan pembesar suara]

Dato’ Sri Mustapa bin Mohamed: Ya? banyak lagi. Yang Berhormat Port
Dickson bercakap tentang daya saing. Tidak ada di sini tetapi saya ingin menyatakan
bahawa ini adalah isu yang penting bagi negara dan ia memerlukan penglibatan semua
pihak, pihak swasta, pihak awam dan orang ramai untuk memastikan bahawa kita terus
menjadi sebuah negara yang berdaya saing.

Saya juga hendak memaklumkan bahawa dalam Rancangan Malaysia Ke-12
akan menggariskan beberapa agenda pembaharuan ekonomi untuk memperkukuh
pertumbuhan bagi melonjakkan Malaysia menjadi negara maju dan inklusif dan juga untuk
mencapai pertumbuhan yang lebih mampan serta meningkatkan daya saing ekonomi
negara. Itu berkaitan daya saing.

Yang Berhormat Batang Lupar, saya pergi ke Yang Berhormat Batang Lupar
sekali lagi. Bertanya tentang aktiviti dalam program SDG di peringkat akar umbi yang
dilaksanakan seperti yang dinyatakan dalam laporan tahunan APPGM-SDG. Saya ucap
terima kasih sekali lagi dan Yang Berhormat Batang Lupar bertanya tentang bila Pelan
Hala Tuju Fasa 2 2021-2025 akan dilancarkan. Saya ingin memaklumkan bahawa
pertengahan Oktober saya akan mempengerusikan satu mesyuarat, termasuklah dengan
Ahli-ahli Parlimen yang terlibat untuk mendapatkan pandangan tentang fasa 2 daripada
tahun 2021 sampai 2025 dalam kita melaksanakan strategi SDG.

#1920
Akhir sekali... [Disampuk]

Timbalan Yang di-Pertua [Dato’ Mohd Rashid Hasnon]: Tidak apa. Kalau
sudah dijawab semua. Terima kasih.
