DR.23.09.2021 69

untuk mengetahui apakah masalah-masalah? Mengapakah ia ceroboh perairan kita dan
sebagainya?

Ini supaya kita boleh alert dan kita akan beritahu masalah kita kepada negara-
negara. Kita tidak mahu gaduh dengan sesiapa. Cuma, jangan kacau kita punya perairan.
Itu yang kita hendak beritahu mereka. Terima kasih Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Teruskan.

Dato’ Saifuddin Abdullah: Bab beritahu ini, saya rasa semua kerajaan dan
semua Yang Berhormat Menteri sebelum ini termasuk bekas Yang Berhormat Menteri
Pertahanan pun, dalam mesyuarat-mesyuarat antara Menteri-menteri Pertahanan ASEAN
ini sentiasa kita sebut. Tuan Yang di-Pertua, sukarlah kita hendak tahu sebab sebenar
mereka menuntut.

Saya percaya mereka ada hal-hal yang mereka rasa menguntungkan mereka.
Sama juga kita menuntut kawasan-kawasan yang tertentu. Akan tetapi, perbincangan itu
terus dilakukan. Ada banyak platform dan daripada segi ASEAN, kita menggunakan
pendekatan ASEAN Consensus untuk berhadapan dengan negara China dan penuntut-
penuntut yang lain.

Bagi memastikan keamanan dan kedaulatan di perairan negara kekal terpelihara,
Kementerian Luar Negeri bersama Majlis Keselamatan Negara, Agensi Penguatkuasaan
Maritim Malaysia dan Tentera Laut Diraja Malaysia, sentiasa komited dan memberikan
perhatian yang khusus terhadap keselamatan di kawasan perairan negara. Sebahagian
jawapan ini saya telah berikan ketika soalan yang hampir sama sebelum ini. Tindakan ini
Tuan Yang di-Pertua, kita ambil seperti rondaan, pengawasan dan penguatkuasaan yang
dilaksanakan secara 24 jam.

Isu pekerja dari Malaysia yang terkandas di Singapura yang ditimbulkan oleh
Yang Berhormat Tebrau. Sejak penularan pandemik COVID-19, seawal bulan Januari
2020, tidak dinafikan, terdapat ramai rakyat Malaysia yang terkandas di luar negara
susulan daripada penutupan sempadan secara global.

Malaysia juga terkecuali dengan menutup sempadannya apabila mengumumkan
PKP yang berkuat kuasa pada 18 Mac 2020. Sungguhpun demikian, rakyat Malaysia yang
bekerja di Singapura masih lagi mempunyai opsyen untuk pulang ke tanah air melalui
jalan darat di Johor menggunakan beberapa skim khas yang telah dipersetujui oleh kedua-
dua negara. Keputusan yang diambil oleh kedua-dua kerajaan, Malaysia dan Singapura
untuk menutup sempadan negara masing-masing adalah bertujuan untuk mengekang
penularan virus COVID-19 untuk memastikan keselamatan dan kesihatan awam termasuk
para pekerja.

01540

Namun demikian, mengambil kira faktor saling kebergantungan daripada aspek
ekonomi di antara kedua-dua buah negara, Malaysia dan Singapura telah menjalinkan
kerjasama yang erat khususnya dalam menghadapi cabaran-cabaran luar jangka akibat
pandemik COVID-19.

Usaha kerajaan dalam rundingan dengan Singapura terserlah apabila kita
memuktamadkan skim perjalanan rentas sempadan, dengan izin, Periodic Commuting
Arrangement (PCA) bagi membenarkan pekerja termasuk yang berstatus pemastautin
tetap untuk pulang bercuti ke Malaysia. Di bawah skim ini, pekerja-pekerja rakyat
Malaysia masih boleh kembali ke Singapura dan menyambung pekerjaan mereka di sana
setelah tamat bercuti. Skim PCA telah membantu ramai pekerja untuk pulang, bukan
sahaja berjumpa dengan keluarga bahkan juga menyelesaikan urusan persendirian
mereka di Malaysia.

Disebabkan situasi COVID-19 di kedua-dua negara masih belum reda, kedua-dua
Malaysia mahupun Singapura akan terus melaksanakan peraturan kesihatan yang ketat
bagi pergerakan rentas sempadan. Namun demikian, adalah menjadi keutamaan
kerajaan untuk terus berunding dengan Singapura berkenaan pembukaan semula
sempadan secara beransur-ansur bergantung kepada situasi kesihatan semasa. Ini
