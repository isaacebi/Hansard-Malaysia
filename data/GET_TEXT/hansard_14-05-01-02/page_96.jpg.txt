88 DR.01.03.2022

berkhidmat sebagai seorang Ahli Parlimen. Oleh yang demikian, saya ingin mengambil
kesempatan ini untuk memberi pandangan-pandangan saya demi kepentingan negara
dengan izin, to use this occasion to deliver a simple policy farewell speech of sort, just in
case.

Tuan Yang di-Pertua, sudah hampir sembilan tahun saya berkhidmat sebagai
seorang Ahli Parlimen. Pada tahun 2013, saya berkhidmat sebagai Ahli Parlimen Kelana
Jaya dan sejak tahun 2018 sebagai Ahli Parlimen Subang. Saya bermula sebagai Ahli
Parlimen pembangkang selama lima tahun. Kemudian 22 bulan sebagai Ahli Parlimen
kerajaan dan selepas itu kembali menjadi pembangkang. Saya telah merasai
kemenangan, harapan besar, kehampaan dan juga pengkhianatan.

Tuan Yang di-Pertua, politik Malaysia ini macam roller coaster. Saya bertuah
kerana dapat merasai masa sebagai Ahli Parlimen kerajaan dan juga sebagai Ahli
Parlimen pembangkang. Rupa-rupanya tidak banyak beza pun, hendak jumpa Menteri
lebih kurang sama susahlah dan hendak beri pandangan dasar-dasar reformasi tiada
yang betul-betul berminat untuk dengar pun.

Oleh itu, ucapan saya ini ucapan terakhir dasarlah adalah ditujukan kepada
semua. Daripada berpuluh-puluh dasar reformasi yang penting, ucapan pendek saya ini
yang ada cuma 12 minit akan fokus kepada tiga reformasi pada pendapat saya yang
terpenting sahaja iaitu gaji untuk rakyat, masalah brain drain dan akhir sekali tentang
tadbir urus.

Tuan Yang di-Pertua, saya mulakan dengan isu gaji bagi golongan B40 yang tidak
naik-naik setiap tahun. Walaupun sesiapa kerajaan tetapi tidak naik. Kita hidup di negara
dan rakyatnya berbilang kaum dan agama. Our diversity diberi penekanan yang kuat oleh
semua orang politik. Ada orang Cina yang kaya tetapi terasa hidup mereka tidak adil
sebagai second class citizen. Ada jutawan India yang rasa dia dibuli sebagai third class
citizen.

Ada pula golongan bumiputera elit yang sangat kaya tetapi kononnya membela
nasib nelayan serta petani yang miskin. Sungguh hebat sekali pendirian masing-masing
dan setiap pendirian ada pula elemen-elemen kebenaran dan ada elemen-elemen
kelentong. Akan tetapi apabila isu gaji minimum dikemukakan, tiba-tiba golongan elit sama
ada Melayu, Cina atau India secara ajaib dapat menunjukkan satu tahap muhibah yang
hebat sekali. Golongan elit dari semua kaum bersatu padu menolak kenaikan gaji
minimum.

Tuan Yang di-Pertua, gaji minimum bukannya isu perkauman tetapi isu morality,
isu inequality dan isu penindasan kelas atasan terhadap yang miskin. Banyak yang
mencadangkan termasuk saya sendiri supaya gaji minimum dinaikkan kepada kadar
RM1,500 sebulan.

01740

Namun, saya tahu ini pun tidak mencukupi untuk sebuah keluarga. Dengan
tanggungan yang banyak dan kos sara hidup yang tinggi, gaji minimum seharusnya
sekurang-kurangnya dapat memberi pendapatan RM2,700 sebulan bagi setiap keluarga
untuk menjalani kehidupan yang bermaruah.

Dari segi ekonomi, gaji minimum bukanlah satu solusi jangka panjang. la adalah
satu jenis wage distortion. Kalau kita benar-benar hendak, dengan izin, market forces to
set wages, maka kita perlu mereformasi hak-hak pekerja supaya ia mencapai tahap ILO
agar ia seimbang dengan hak-hak pelabur dan pemegang saham. Dari segi impak kepada
ekonomi pula, apabila gaji B40 dinaikkan, 90 peratus daripada wang ini akan dikitar balik
ke dalam ekonomi tempatan dan ini akan meningkatkan overall economic consumption.
Sebagai bandingan, sekiranya kerajaan cuma membuat dasar-dasar pro-business untuk
memenuhi kehendak golongan elit, apa-apa peningkatan harga golongan elit ini akan
keluar dari ekonomi tempatan melalui capital flight.

Oleh yang demikian, prinsip dasar untuk menaikkan gaji adalah sebagai satu
dasar that is both morally correct and also good economics. Adakah kerajaan dan majikan
swasta berupaya menanggung kenaikan gaji B40? Jawapannya adalah boleh tetapi ia
