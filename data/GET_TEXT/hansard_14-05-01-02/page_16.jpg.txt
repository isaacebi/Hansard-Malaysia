8 DR.01.03.2022

Tuan Haji Ahmad bin Hassan [Papar]: Terima kasih, Tuan Yang di-Pertua.
Memang. Memang Perjanjian Perniagaan Karbon...

Tuan Yang di-Pertua: Ringkas ya, ringkas.

Tuan Haji Ahmad bin Hassan [Papar]: Okey. Antara negeri Sabah dan syarikat
asing ini memang menjadi buah mulut di Kota Kinabalu ataupun di Sabah, di mana ia
melibatkan lebih daripada dua juta hektar tanah yang akan digadai selama 100 tahun
campur 100 tahun. Ini akan mendatangkan hasil dalam lingkungan RM80 bilion. Soalan
kita ialah kita menggunakan orang tengah iaitu syarikat Hoch Standard Pte. Ltd. yang
mana pada ketika itu diperbadankan pada tahun 2019 dan hanya mempunyai paid-up
capital USD 1,000.

Jadi soalan saya, adakah orang kita memerlukan orang tengah untuk projek
sebesar ini, di mana saya difahamkan syarikat yang mengendalikan program ini adalah
tidak berkemampuan dan tidak berkelayakan?

Jadi, 2 ratus juta hektar tanah yang akan digunakan ini adalah terlalu besar dan
masanya juga terlalu banyak dan panjang. Jadi, kalau saya sebagai orang Sabah,
daripada menggadaikan tanah ini, adalah lebih baik kita berikan kepada orang Sabah
supaya orang-orang Sabah yang tidak ada tanah itu dapat mengerjakan tanah ini...

Tuan Yang di-Pertua: Yang Berhormat.

Tuan Haji Ahmad bin Hassan [Papar]: ...untuk kehidupan mereka.
Tuan Yang di-Pertua: Tolong jangan berdebat.

Tuan Haji Ahmad bin Hassan [Papar]: Soalan saya...

Tuan Yang di-Pertua: Soalannya sudah tanya tadi.

Tuan Haji Ahmad bin Hassan [Papar]: Soalan lagi, soalan.

Tuan Yang di-Pertua: Sudah tiga soalan.

Tuan Haji Ahmad bin Hassan [Papar]: [Ketawa] Ada soalan lagi satu.
Seorang Ahli: Soalan sini, soalan sini.

Tuan Haji Ahmad bin Hassan [Papar]: Penghabisan. Soalan penghabisan.
Tuan Yang di-Pertua: Lima saat. Lima saat.

Tuan Haji Ahmad bin Hassan [Papar]: Okey. Soalan saya, apakah kerajaan
negeri sudah membuat feasibility study ataupun timbang tara sebelum kita membuat
keputusan untuk melanjutkan pelaksanaan program ini? Terima kasih.

Tuan Yang di-Pertua: Terima kasih. Jangan berdebat.
#1030

Dato’ Sri Tuan Ibrahim bin Tuan Man: Baik, terima kasih Yang Berhormat
Papar. Saya cuma maklum bahawa kita kementerian tidak dirujuk dan saya fikir soalan itu
sepatutnya dibincangkan dengan pihak kerajaan negeri, apakah kerajaan ini telah
mengadakan. Cuma mekanisme yang kita bangunkan ini, pertama sekali kita laksanakan
proses urus niaga karbon ini di peringkat syarikat-syarikat tempatan sebab kita ada hak
pelaporan kita pada UNFCCC. Sebarang urus niaga melibatkan pihak luar, menyebabkan
pelaporan kita akan merosot dan kita tidak dapat memenuhi keperluan jangka panjang
untuk net zero kita 2050.

Jadi untuk makluman Dewan yang mulia, hingga setakat ini kita difahamkan
bahawa hanya ada peringkat perundingan, belum ada binding mana-mana perjanjian
dibuat secara rasmi dengan pihak itu. Cuma di peringkat perundingan sahaja saya
difahamkan begitu. Walau bagaimanapun, pihak kami akan berurusan dengan pihak
kerajaan negeri untuk dapat penjelasan lebih lanjut. Ini bukan sahaja Sabah, mana-mana
negeri yang terlibat dalam urus niaga dia mesti refer kepada Kementerian Alam Sekitar
dan Air sebagai national authority bagi membincangkan perkara ini. Terima kasih.
