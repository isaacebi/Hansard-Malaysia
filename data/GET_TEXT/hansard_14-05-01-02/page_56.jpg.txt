48 DR.01.03.2022

Tuan Yang di-Pertua: Yang Berhormat, pukul 1. Boleh sambung pukul 2.30 ya.
Dato’ Haji Salim Sharif [Jempol]: Okey. Tadi panjang sangat.

Tuan Yang di-Pertua: Terima kasih Yang Berhormat Jempol. Sebelum saya
berhentikan Mesyuarat pada tengah hari ini, saya ingin menyampaikan senarai pembahas
yang boleh berbahas pada hari ini.

Yang Berhormat Jempol akan sambung pukul 2.30 petang hingga 3.50 petang.
Diikuti oleh Yang Berhormat Pasir Mas selaku penyokong, pukul 3.50 petang hingga 4.35
petang, 45 minit. Diikuti pula oleh Yang Berhormat Ketua Pembangkang Port Dickson dari
sekitar pukul 4.35 petang hingga 6.05 petang, 90 minit ya.

Kemudian, beliau akan diikuti oleh Yang Berhormat Kuala Nerus, 12 minit, pukul
6.05 petang hingga 6.17 petang. Yang Berhormat Bagan selaku ketua parti, 20 minit, iaitu
pukul 6.17 petang hingga 6.27 petang. Pukul 6.17 petang hingga 6.37 petang, maaf. Akhir
sekali Yang Berhormat Sabak Bernam 12 minit, pukul 6.37 petang sehinggalah 6.49
petang. Cukup-cukup.

Saya rasa tidak sempat pun sebab saya boleh sambung hingga 15 minit sahaja.
Jadi terpaksalah kita berhenti semasa Yang Berhormat Bagan, ya. Oleh sebab masa telah
pukul 1 petang, maka saya berhentikan Mesyuarat ini dan akan disambung pada pukul
2.30 petang. Assalamualaikum warahmatullahi wabarakatuh, selamat tengah hari semua.

[Mesyuarat ditempohkan pada pukul 1.01 tengah hari]
= 1430
[Mesyuarat disambung semula pada pukul 2.30 petang]

[Dato’ Ramli bin Dato’ Mohd Nor (Cameron Highlands) mempengerusikan
Mesyuarat]

Dato’ Ramli bin Dato’ Mohd Nor [Cameron Highlands]: Dipersilakan Yang
Berhormat Jempol.

2.33 ptg.

Dato’ Haji Salim Sharif [Jempol]: Bismillahi Rahmani Rahim. Assalamualaikum
warahmatullahi wabarakatuh. Terima kasih Tuan Yang di-Pertua. Saya menyambung
semula perbahasan.

Apa yang disebutkan berhentinya saya pada teks tersebut ialah begitu juga
dengan undang-undang anti lompat parti yang perlu disegerakan supaya perkara yang
tidak disenangi oleh rakyat tidak perlu berulang lagi pada masa hadapan. Kestabilan politik
yang bakal tercipta nanti hasil daripada undang-undang ini akan membawa kebaikan
kepada kerajaan dan pembangkang untuk memastikan semak dan imbang dapat
berfungsi dengan baik demi kepentingan rakyat dan juga negara. Bak kata pantun yang
dititahkan oleh Tuanku semalam yang berbunyi...

Gunung Kinabalu sama didaki,

Sungai Pahang sama direnang,
Jikalau semua bersatu hati,

Kerja yang susah menjadi senang.

Busana tradisi kain bersulam,
Warna jingga berawan larat,

Cukuplah berpolitik siang dan malam,
Fokuskan menjaga kepentingan rakyat.
