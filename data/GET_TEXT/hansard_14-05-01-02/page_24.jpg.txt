16 DR.01.03.2022

(viii) | pertanyaan nombor ke-75 oleh Yang Berhormat Bukit Gelugor
bertarikh 10 Mac 2022;

(ix) pertanyaan nombor ke-44 oleh Yang Berhormat Bukit Bendera
bertarikh 16 Mac 2022;

(x) pertanyaan nombor ke-69 oleh Yang Berhormat Julau bertarikh
16 Mac 2022;

(xi) pertanyaan nombor ke-70 oleh Yang Berhormat Johor Bahru
bertarikh 16 Mac 2022;

(xii) pertanyaan nombor keempat oleh Yang Berhormat Jerlun
bertarikh 22 Mac 2022...

Tuan Ahmad Fahmi bin Mohamed Fadzil [Lembah Pantai]: Masa hendak habis
Yang Amat Berhormat Perdana Menteri...

Dato’ Sri Ismail Sabri bin Yaakob:

(xiii) | pertanyaan nombor ke-57 oleh Yang Berhormat Kota Raja
bertarikh 22 Mac 2022; dan

(xiv) | pertanyaan nombor ke-68 oleh Yang Berhormat Kuala Kedah.
Semuanya berkenaan isu yang sama. Jadi, saya kena sebut satu persatu...
Tuan Yang di-Pertua: Jadi, kita mula balik masa itu.

Dato’ Sri Ismail Sabri bin Yaakob: Ini sebab selepas ini mungkin tidak dijawab
tentang perkara ini. Jadi, hari ini kita jawab rangkum semua sekali untuk jawapan. Tuan
Yang di-Pertua serta Ahli Yang Berhormat Port Dickson, CPI merupakan barometer
antarabangsa yang diterbitkan oleh Transparency International (Tl), yang mengukur tahap
persepsi rasuah dalam badan awam, termasuk pegawai dan anggota pentadbiran bagi
negara-negara seluruh dunia.

Walau bagaimanapun, pengukuran CPI dilaksanakan berdasarkan persepsi
melalui kajian oleh institusi-institusi antarabangsa. Indeks ini adalah untuk memberikan
gambaran kepada kerajaan supaya usaha penambahbaikan tadbir urus, integriti dan
antirasuah terus dilaksanakan merentasi pelbagai sektor awam, swasta, termasuk politik
bagi memberi kesan kepada daya saing serta ekonomi negara.

CPI Malaysia untuk tahun 2021 dikira berdasarkan sembilan daripada 13 kajian
yang dilaksanakan oleh pelbagai agensi antarabangsa. Laporan tersebut menunjukkan
bahawa Malaysia menduduki tempat kedua terbaik selepas Singapura antara sembilan
buah negara ASEAN yang terlibat. Antara perkara yang mempengaruhi skor dan
kedudukan negara dalam CPI ialah soalan berbeza yang digunakan antara negara.

Responden ataupun kumpulan sasar serta jumlah penglibatan negara yang
berbeza setiap tahun. Sebagai contoh, kajian CPI 2021 tidak melibatkan negara Brunei.
Kerajaan melalui Pusat Governans, Integriti dan Anti-Rasuah Nasional (GIACC) telah
mengadakan beberapa sesi libat urus dengan pihak-pihak berkepentingan agar Laporan
CPI tersebut lebih adil dan dapat memberikan gambaran yang sebenar.

Kesediaan Malaysia untuk dinilai oleh CPI 2021 menunjukkan ketelusan dan
komitmen Malaysia dalam penambahbaikan tadbir urus. Sehubungan dengan itu,
kerajaan kekal komited untuk melaksanakan inisiatif yang telah digariskan di bawah Pelan
Antirasuah Nasional (NACP). Walau bagaimanapun, kita harus ingat bahawa usaha-
usaha penambahbaikan adalah bersifat jangka panjang dan hasilnya juga akan dapat
dilihat dalam jangka masa akan datang. Terima kasih.

#1100
Tuan Yang di-Pertua: Terima kasih Yang Berhormat. Soalan tambahan pertama.

Dato’ Seri Anwar bin Ibrahim [Port Dickson]: Terima kasih Yang Amat
Berhormat Perdana Menteri kerana memberi penjelasan. Persepsi rasuah ini meningkat
kerana tidak ada gambaran, tidak ada tekad politik menangani masalah-masalah besar.
