DR.01.03.2022 87

setakat manakah sambutan program PICKids ini dan nyatakan bilangan kanak-kanak
yang telah divaksin? Apakah langkah kerajaan bagi menangani pelajar yang telah
divaksinasi tetapi terus hadir sekolah?

Kedua berhubung KPM ini, saya ingin menyentuh berhubung dengan isu
kehadiran dan keciciran murid. COVID-19 telah memberikan kesan yang besar kepada
sektor pendidikan apabila lebih ramai pelajar keciciran. Tahun lalu Tabung Kanak-kanak
Pertubuhan Bangsa-bangsa Bersatu UNICEF melaporkan satu pertiga kanak-kanak di
dunia di negara ini membangun tidak mempunyai peluang untuk mendapat pembelajaran
secara jarak jauh khususnya melalui radio, televisyen dan internet. Di negara ini, tujuan
KPM melaporkan pembelajaran dalam talian mendapati 1.85 juta orang murid tidak
mempunyai peranti dan menghadapi masalah akses internet.

Saya ingin mendapat penjelasan daripada KPM. Setakat manakah KPM
menangani isu kehadiran dan keciciran pelajar sepanjang PdPR lalu? Adakah KPM
bercadang untuk mengkaji semula manual PdPR supaya lebih lengkap dan komprehensif
bagi memudahkan guru? Apakah langkah KPM bagi memastikan keciciran pembelajaran
tidak terus berlanjutan sehingga berlaku senario generasi keciciran, lost generation?
Berapakah bilangan pelajar yang telah berhenti sekolah sejak Ogos 2021 hingga terkini
Mac 2022? Apakah langkah kerajaan, KPM bagi meningkatkan kemahiran seni
pengajaran pedagogi dalam talian kepada semua guru?

Berhubung dengan KPM ini ketiga, saya ingin menyentuh berhubung dengan
Bantuan Awal Persekolahan (BAP) di mana KPM mendapat peruntukan sebanyak RM300
juta bagi melaksanakan Program Bantuan Awal Persekolahan. Setiap pelajar mendapat
bantuan berjumlah RM150 seorang daripada kalangan keluarga isi rumah pendapatan
RM3,000 ke bawah. Saya ingin mendapat penjelasan KPM, setakat manakah kerajaan
telah mengeluarkan bantuan kepada murid? Apakah langkah kerajaan bagi memastikan
proses dan prosedur untuk mendapatkan BAP dan ini tidak menyukarkan untuk
menyediakan pelajar dan ibu bapa pelajar?

Tuan Yang di-Pertua, akhirnya saya ingin mengingatkan diri saya dan mengajak
Ahli-ahli Yang Berhormat dalam Dewan yang mulia ini supaya sentiasa bersyukur kerana
kita dapat hidup dalam negara yang aman dan damai. Marilah kita berganding bahu tanpa
mengira agama, bangsa, kaum ataupun aliran parti untuk bersama-sama
mempertahankan kedaulatan negara ini daripada segi bentuk pencerobohan dan
ancaman terhadap keselamatan dan kedaulatan negara kita.

Akhir kalam sebagai tanda kita mencintai negara ini, marilah perbanyakan doa
untuk keselamatan dan kesejahteraan negara kita serta seluruh jelata lebih-lebih lagi
ketika kita dilanda pandemik COVID-19 ini. Sekarang ini saya akhiri dengan memetik
sepotong ayat Al-Quran Al-Karim yang bermaksud, “Dan (Tuhan berfirman lagi) sekiranya
penduduk negeri ini beriman serta bertakwa, tentulah Kami akan membuka kepada
mereka (pintu pengurniaan) yang melimpah-limpah berkatnya, dari langit dan bumi. Tetapi
mereka mendustakan (Rasul Kami), lalu Kami timpakan mereka dengan azab seksa
disebabkan apa yang mereka telah usahakan.” Sekian, terima kasih.

Dato’ Ramli bin Dato’ Mohd Nor [Cameron Highlands]: Yang Berhormat
Subang.

5.36 ptg.

Tuan Wong Chen [Subang]: Terima kasih Tuan Yang di-Pertua kerana memberi
peluang kepada saya untuk memberi ucapan menyambut Titah Diraja. Tuan Yang di-
Pertua, ada kebarangkalian bahawa ucapan Titah Diraja ini akan menjadi ucapan dasar
terakhir bagi Parlimen Keempat Belas ini. Ini adalah kerana kemungkinan besar Pilihan
Raya Umum Kelima Belas akan berlaku tahun ini. Ada banyak desas-desus berkata ia
akan berlaku pada bulan Jun atau Julai, ada yang kata bulan September.

Sebahagian daripada Ahli Parlimen dalam Dewan ini akan kembali berkhidmat
selepas Pililhan Raya Umum Kelima Belas dan ada sebahagian yang akan mengakhiri
penggal mereka. Saya sendiri tidak tahu sama ada saya akan dapat atau tidak untuk terus
