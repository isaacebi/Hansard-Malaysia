DR.01.03.2022 61

sebagainya itu akan dapat bangkit semula untuk meneruskan nilai-nilai berkehidupan
khususnya di dalam negara kita. Terima kasih.

01540
Dato’ Haji Salim Sharif [Jempol]: Ya, terima kasih.

Tuan Karupaiya a/l Mutusami [Padang Serai]: Yang Berhormat Jempol,
tambah sedikit.

Dato’ Haji Salim Sharif [Jempol]: Ya, sila.

Tuan Karupaiya a/l Mutusami [Padang Serai]: Saya juga setuju dengan Yang
Berhormat Jempol dan di masa yang sama juga, kerajaan haruslah menjaga kenaikan
harga barang. Apabila rakyat dapat duit, harga melambung naik. So, ini menyusahkan
semua rakyat dalam negara ini. Saya berharap harga barang ini dikawal dan juga kalau
boleh diturunkan pada sepertimana yang sedia kala yang dahulu. Masa Pakatan
Harapan, kita kawal. Akan tetapi, hari ini saya lihat harga barang melambung naik sampai
rakyat tidak tahanlah. So, ini perlu diutamakan oleh kerajaan. Terima kasih, Tuan Yang
di-Pertua. Terima kasih, Yang Berhormat Jempol.

Dato’ Sri Hasan bin Arifin [Rompin]: Saya setuju dengan pandangan Yang
Berhormat Padang Serai tadi bahawa bila duit keluar daripada kantung rakyat dengan
mudah, umpamanya ketika kerajaan membayar bonus, kerajaan menaikkan gaji istimewa
dan pengeluaran i-Citra ini, ada kecenderungan peniaga-peniaga untuk menaikkan harga
barang dan ini menyebabkan walaupun duit dapat tetapi kuasa beli masyarakat semakin
kurang. Kuasa beli masyarakat semakin kurang. Walaupun dia mempunyai kewangan
tetapi bila peniaga-peniaga menaikkan harga barang mereka, jadi kuasa beli sebenar di
kalangan rakyat semakin berkurang.

Jadi, kenaikan harga barang oleh peniaga-peniaga yang tidak bertanggungjawab
harus dikawal. Kita minta KPDNHEP lebih tegas membuat enforcement terutama di
kampung. Kadang-kadang kedai-kedai di kampung, kedai-kedai di bandar-bandar kecil,
tidak banyak pegawai yang pergi membuat enforcement.

Selalunya di luar bandar lah, masyarakat luar bandarlah yang menjadi mangsa
kepada kenaikan harga yang tidak terkawal dan oleh kerana alasan mereka kos transport
dan sebagainya. Akan tetapi, itu bukan penyebab utama kepada kenaikan harga barang
di luar daripada harga yang sepatutnya di kedai-kedai di luar bandar. la kerana mereka
di luar kawalan oleh pegawai-pegawai.

Kita mohon supaya KDPNHEP lebih menjalankan enforcement di kedai-kedai di
bandar-bandar kecil dan di kedai-kedai di luar bandar supaya masyarakat luar bandar
tidak menjadi mangsa kepada kenaikan harga yang tidak terkawal, Tuan Yang di-Pertua.

Dato’ Dr. Xavier Jayakumar a/l Arulanandam [Kuala Langat]: Saya hendak
bersama kongsi sedikit. Saya ingat saya setuju dengan Yang Berhormat Jempol. Isu i-
Ceria ini, kita kena buat kajian dan selepas itu kalaulah kerajaan setuju dengan apa yang
disebut oleh Yang Berhormat Jempol ini, saya sokong penuh untuk kita bantu orang-orang
di bawah khususnya orang di luar bandar dan juga dari B40 dan ke bawah.

Ini suatu yang baik dengan keadaan yang kita ada sekarang. Ekonomi kita akan
ambil masa sedikit untuk naik kepada taraf dahulu. Sebelum itu, kita kena buat sesuatu
untuk bantu mereka di bawah dan sebagai kerajaan bertanggungjawab dan bertepatan
dengan Keluarga Malaysia ini, saya harap ini boleh diambil sebagai satu cadangan oleh
Kementerian Kewangan dan semua kementerian lain untuk bantu mereka di bawah.

Dato’ Haji Salim Sharif [Jempol]: Terima kasih. Jadi, rasanya banyak
sokongan fasal i-Ceria ini yang saya cadangkan nama ini supaya tindakan oleh
Kementerian Kewangan juga mengambil kira keluh resah rakyat yang berada di luar sana
yang mengharapkan supaya kelulusan ini dapat dibuat bergantung kepada kewangan
yang ada pada simpanan mereka.

Tuan Yang di-Pertua, saya rasa sudah sampai di penghujungnya dan izinkan saya
mengakhiri perbahasan dengan menyampaikan beberapa rangkap pantun.
