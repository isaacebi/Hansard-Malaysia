30 DR.01.03.2022

01150

Mereka ditaskkan first in, last out. Walaupun perang, dia pergi dulu dan balik /ast.
First dia pergi, dia bina jambatan. Bila balik, dia akan musnahkan jambatan-jambatan
supaya musuh tidak gunakan balik jambatan yang kita lalui.

Timbalan Yang di-Pertua [Dato' Mohd Rashid Hasnon]: Soalannya?

Tuan Karupaiya a/l Mutusami [Padang Serai]: Banyak perkara yang dilakukan.
Oleh itu, saya berharap kerajaan akan ambil perhatian yang serius terhadap Kor Jurutera
ini dan memainkan peranan yang penting supaya mereka akan bersedia bila-bila masa
untuk mengatasi apa-apa masalah banjir di dalam negara ini.

Sekian, terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Yang Berhormat
Timbalan Menteri, sila. Satu minit sahaja.

Dato’ Sri Ikmal Hisham bin Abdul Aziz: Terima kasih Yang Berhormat Padang
Serai, seorang veteran. Sudah 28 tahun rupanya sudah bersara.

Diakui ada peralatan kita yang sudah uzur, yang perlu diperbaiki, perlu
diselenggara. Jadi, ringkas sahaja. Saya mohonlah kepada semua untuk menyokong ATM
dan MINDEF untuk mendapatkan peralatan-peralatan baharu kerana di negara ini, bila
berlaku sahaja bencana, kita akan cari tentera ya. Jadi, penting untuk memastikan moral
angkatan tentera kita sentiasa di tahap tertinggi. Walaupun kita siap siaga tetapi dengan
peralatan yang lebih lengkap, lebih canggih, sudah tentulah ia memudahkan kita
menghadapi apa jua masalah yang dihadapi oleh negara. Terima kasih.

7. Tuan Nik Mohamad Abduh bin Nik Abdul Aziz [ Bachok] minta Perdana
Menteri menyatakan dasar dan perancangan yang telah dirangka setelah pelantikan
pengerusi baharu Lembaga Tabung Haji dalam mengembalikan keyakinan pendeposit.

Timbalan Menteri di Jabatan Perdana Menteri (Hal Enwal Agama) [Datuk Haji
Ahmad Marzuk bin Shaary]: Terima kasih Tuan Yang di-Pertua, terima kasih Yang
Berhormat Bachok.

Untuk makluman Ahli Yang Berhormat dan Dewan yang mulia, pengerusi baharu
Lembaga Tabung Haji, Tan Sri Azman Haji Mokhtar yang dilantik pada 20 Disember 2021
sangat berpengalaman luas dalam aspek pelaburan dan transformasi GLC semasa beliau
menerajui Khazanah Nasional dari tahun 2004 hingga 2018. Ini sudah pasti akan
membantu Lembaga Tabung Haji dalam usahanya merangka dan melaksanakan
transformasi agar terus kekal kukuh dan mampan.

Tabung Haji telah merangka Pelan Transformasi Strategik 2022-2024 iaitu pelan
tiga tahun yang dinamakan Hijrah 24, bertujuan untuk meneruskan usaha pengukuhan
Tabung Haji selaras dengan mandat penubuhannya untuk mengurus simpanan umat
Islam yang mahu menunaikan ibadah haji. Hijrah 24 juga adalah untuk menyokong usaha
kerajaan secara berterusan memperkukuhkan semua syarikat pelaburan berkaitan
kerajaan (GLIC) dalam membantu pemulihan ekonomi negara.

Hijrah 24 meliputi transformasi lima teras utama iaitu pengurusan pelaburan,
pengurusan haji, pengurusan deposit, modal insan dan juga tadbir urus. Pelan ini akan
menentukan arah transformasi Tabung Haji untuk menjadi organisasi berprestasi tinggi
dan mampan. la merangkumi 24 inisiatif strategik termasuk inisiatif sokongan digitalisasi
dan komunikasi. Ini termasuk usaha untuk mengukuhkan Akta Tabung Haji 1995 dan
menambah baik modal operasi serta aspek tadbir urus Tabung Haji.

Hasil semakan dan pindaan Akta Tabung Haji akan dibentangkan di Parlimen dan
Pelan Strategik Hijrah 24 juga akan diumumkan kepada umat Islam khususnya pendeposit
Tabung Haji. Perancangan dan tindakan telah dan akan diatur secara strategik dan
bersasar untuk memastikan Tabung Haji lebih berdaya saing dan kekal relevan untuk
tahun-tahun yang mendatang. Sekian, terima kasih.
