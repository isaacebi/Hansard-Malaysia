38 DR.01.03.2022

Tuan Yang di-Pertua: Sebenarnya perkara ini telah pun dijawab pada masa yang
lepas itu. Saya ingat. Akan tetapi, Yang Berhormat Timbalan Menteri ada jawapan?

Dato’ Sri Dr. Haji Ismail bin Haji Mohamed Said: Tuan Yang di-Pertua, saya
tidak ada maklumat mengenai apa-apa tindakan yang telah dibawa. Cuma, kalau ada
laporan yang telah...

Datuk Seri Panglima Wilfred Madius Tangau [Tuaran]: Kita kena bayar
RM3,000 satu orang.

Dato’ Sri Dr. Haji Ismail bin Haji Mohamed Said: Yang Berhormat, jika ada apa-
apa laporan polis yang telah dibuat, saya akan mengambil tindakan untuk memberitahu
Dewan yang mulia ini. Cuma, usul ini Yang Berhormat Tuan Yang di-Pertua adalah usul
untuk bermula pada hari semalam sehingga habis sidang Dewan kali ini. Terima kasih.

Tuan Ahmad Fahmi bin Mohamed Fadzil [Lembah Pantai]: Tuan Yang di-
Pertua.

Datuk Seri Panglima Wilfred Madius Tangau [Tuaran]: Polis sendiri halang kita
orang.

Tuan Yang di-Pertua: Maaf ya. Ahli Yang Berhormat.

Tuan Ahmad Fahmi bin Mohamed Fadzil [Lembah Pantai]: Tuan Yang di-
Pertua.

Tuan Sim Tze Tzin [Bayan Baru]: Tuan Yang di-Pertua, Bayan Baru.
Tuan Yang di-Pertua: Maaf, maaf.

Tuan Sim Tze Tzin [Bayan Baru]: Maaf sedikit sahaja.

Tuan Yang di-Pertua: Cukup,cukup.

Tuan Sim Tze Tzin [Bayan Baru]: Sedikit Tuan Yang di-Pertua.

Tuan Yang di-Pertua: Ahli-ahli Yang Berhormat masalahnya usul oleh Yang
Berhormat Menteri Dalam Negeri antara yang dibacakan tadi hendaklah disetujukan.

[Usul dikemuka bagi diputuskan, dan disetujukan]

Tuan Yang di-Pertua: Yang Berhormat Kota Melaka, ya.

Tuan Khoo Poay Tiong [Kota Melaka]: Tuan Yang di-Pertua, saya berdiri atas
Peraturan Mesyuarat 83(2). Saya minta izin untuk membacakan peraturan tersebut.

Tuan Yang di-Pertua: Ya.

Tuan Khoo Poay Tiong [Kota Melaka]: Peraturan Mesyuarat 83(2) yang
berbunyi, “Sesebuah jawatankuasa_ pilihan berkuasa memanggil orang hadir di
hadapannya atau meminta dikeluarkan surat-surat dan boleh mengeluarkan penyata
kepada Majlis mengandungi fikiran dan pandangannya serta dengan butir-butir
keterangan yang telah diberi di hadapannya’.

Tuan Yang di-Pertua, untuk makluman Tuan Yang di-Pertua, sebenarnya
Jawatankuasa Pilihan Khas Agensi-agensi di bawah Jabatan Perdana Menteri telah
memutuskan ingin adakan satu mesyuarat pada 19 Januari 2022 untuk memanggil Ketua
Pesuruhjaya SPR, Tan Sri Azam Baki datang ke mesyuarat kita untuk memberi
penerangan berkaitan dengan isu pemilikan saham oleh beliau.

Akan tetapi, beliau enggan datang ke Parlimen menghadiri mesyuarat kita dengan
memberikan alasan bahawa kita hanya memberikan surat jemputan bukannya sepina.
Akan tetapi, kalau kita lihat mengikut peraturan yang saya baca tadi iaitu peraturan
mesyuarat dan juga seksyen 16 dan seksyen 17 Akta Majlis Parlimen Keistimewaan dan
Kuasa 1952 memang Jawatankuasa Pilihan Khas ada hak untuk memanggil Tan Sri Azam
Baki datang ke Parlimen memberi penjelasan.
