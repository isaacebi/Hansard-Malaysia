DR.01.03.2022 81

kamu suatu hari nant’. [Bercakap dalam bahasa Arab] “Benci kepada orang yang kamu
benci seadanya saja. Bimbang suatu hari nanti, orang yang kamu benci itu menjadi
kekasih kamu pada suatu hari nanti’. Inilah kaedah.

Hari ini kita lihat parti boleh berubah. Hari ini si ‘A’ masuk parti ‘B’. Parti ‘B’ masuk
parti ‘A’, lompat melompat dan sebagainya. Parti ‘A’ berpakat dengan parti ‘B’ dan ‘B’
berpecah dengan ‘A’ dan sebagainya. Akan tetapi itulah politik. Seorang musuh menjadi
rakan pada hari esok. Seorang rakan hari ini menjadi musuh pada hari esok. Maka, untuk
itulah kita berpada-pada berpolitik untuk menjaga persaudaraan hanya untuk kebaikan
dan kemaslahatan rakyat negara kita, Malaysia yang kita sayang. Itu yang pertama.

Kedua, apabila mana kita bincang sedikit tentang kerajaan hari ini yang bawa satu
kaedah Keluarga Malaysia. Antara anggota keluarga yang sangat penting untuk kita
berikan hak dan jaga ialah wanita. Saya bawa pada hari ini suatu perkara yang saya harap
mendapat perhatian kerajaan dan semua rakan saya dalam kalangan Ahli-ahli Parlimen
iaitu diberikan penghormatan kepada wanita untuk mereka mendapat cuti kerana berlaku
kematian kepada suami yang dipanggil sebagai berkabung atau istilah bahasa Arab,
edah.

Edah perempuan yang kematian suami yang Allah SWT sebutkan di dalam Al-
Quran, [Membaca_ sepotong ayat Al-Quran] Maksudnya, “Orang-orang yang
meninggalkan isteri, dia mati tinggalkan isteri, isteri kena tunggu selama empat bulan 10
hari.” Dengan maksud, berikan hak mereka untuk menenangkan diri. Tempoh yang
panjang, empat bulan 10 hari. Kita mungkin tidak mampu untuk buat sepenuhnya empat
bulan 10 hari melibatkan orang-orang yang bekerja.

Akan tetapi jika kerajaan boleh peruntukkan sebahagian cuti diberikan kepada
para wanita yang kematian suami ini untuk mereka menenangkan sedikit hati dan
perasaan mereka, ada anak-anak yang perlu diselesaikan permasalahan mereka. Ada
hukum-hakam pusaka yang perlu diselesaikan. Sebulan cuti yang kita beri, paling kurang
meredakan mereka, di samping mereka menghabiskan idah mereka selama empat bulan
10 hari. Ini telah dibuat oleh kerajaan di Kelantan dan Kerajaan Terengganu. Diberikan
hampir 30 hari.

Kelantan berikan 27 hari cuti dengan sedikit bantuan dan juga sumbangan
kewangan yang dengan nilai 27 hari dan Terengganu memberikan 30 hari cuti untuk
wanita seumpama ini. Maka, kalau kita boleh kembangkan lagi, saya mengharap di
peringkat Persekutuan, juga di peringkat Persekutuan, saya melihat Yang Berhormat
Timbalan Menteri Pembangunan Wanita, Keluarga dan Masyarakat, selalu menyebut
perkara ini dan kita harap ia mendapat respons kerajaan untuk sama-sama kita berikan
hak kepada wanita yang kita sayang. Itu yang kedua.

01710

Ketiga, saya hendak bincang sedikit tentang hari ini anugerah Allah SWT untuk
negara kita namanya Malaysia iaitu sawit, sawit anugerah Tuhan. Pada hari ini harga sawit
harga tertinggi menjangkau RM6,700, sangat jauh beza. Berbanding dahulu hanya sekitar
RM2,000 sahaja menyebabkan pekebun-pekebun kecil yang seramai 500,000 orang
dengan keluarga mereka yang hampir tiga juta orang berhadapan dengan keadaan di
bawah paras kemiskinan.

Akan tetapi dengan kenaikan harga pada hari ini yang begitu tinggi, mereka
mendapat income yang besar daripada hanya sekitar RM250 per tan hingga RM300 per
tan untuk BTS (buah tandan segar), pada hari ini dengan harga RM1,400, mengeluarkan
orang-orang kampung yang dikatakan sebagai pekebun kecil ini daripada garis
kemiskinan. Ini adalah nikmat yang diberikan oleh Allah SWT, sawit anugerah Tuhan.

Sehinggakan kita lihat sebuah anak syarikat Kerajaan Negeri Terengganu, TDM
telah berjaya mencatatkan keuntungan besar daripada kenaikan harga sawit ini di mana
keuntungan yang mereka peroleh sekitar — untuk sawit sahaja ataupun untuk
perladangan, sebanyak RM46.8 juta. Ini yang dinikmati oleh Kerajaan Negeri
Terengganu. Maka, saya yakin bahawa banyak lagi syarikat yang besar-besar termasuk
juga dengan Tabung Haji yang mempunyai plantation mereka sendiri dan syarikat-syarikat
