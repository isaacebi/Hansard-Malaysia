DR.01.03.2022 17

Umpamanya saya bangkitkan Pandora Papers. Keduanya, soal 1MDB yang belum
terungkai. Baru-baru ini keluar lagi masalah. Jadi, kalau— dan orang-orang yang terlibat
itu bergentayangan ke sana ke sini seolah-olah tidak ada permasalahan. [Tepuk] Persepsi
ini akan merosakkan imej negara kalau tidak ada kesediaan bagi pihak pimpinan politik.

Saya tahu SPRM mempunyai peranan besar dalam hal ini, tetapi tekad politik juga
perlu. Kita tidak boleh katakan persepsi ini sebagai persepsi biasa kerana orang juga
melihat faktanya bahawa ada keterangan-keterangan baharu yang menggemparkan yang
melibatkan institusi penting negara termasuk Bank Negara Malaysia.

Kita nampak ada keengganan bertindak, sama ada mantan-mantan Perdana
Menteri juga terlibat. Bukan satu, dua dan tiga yang dibangkitkan dalam laporan-laporan
seperti Pandora Papers. Mengapa tidak ada sikap kesungguhan pimpinan, khususnya
Yang Amat Berhormat Perdana Menteri, untuk menyatakan bahawa SPRM harus
bertindak tanpa ragu terhadap sesiapa sahaja? Itu soalan saya. [Tepuk]

Dato’ Sri Ismail Sabri bin Yaakob: Terima kasih Yang Berhormat. Sebenarnya
daripada segi kemerosotan skor kita, kedudukan kita bukan sahaja disebabkan oleh kes-
kes rasuah, tetapi juga disumbangkan oleh perkara-perkara lain. Perkara-perkara lain
seperti hak asasi misalnya, human rights yang mungkin pandangan dari badan-badan
antarabangsa berbeza daripada nilai yang ada di negara kita, tetapi mereka melihat
human rights berdasarkan nilai-nilai mereka.

Jadi yang kedua, daripada segi keperluan pembaharuan institusi dan juga akta-
akta yang perlu dipinda. Sebagai contoh, akta ataupun Rang Undang-undang
Pembiayaan Dana Politik misalnya. Ini juga merupakan salah satu tuntutan dari badan
antarabangsa supaya kita mengamalkan di negara kita. Daripada segi Akta Rahsia Rasmi,
Akta Kesalahan Pilihan Raya dan sebagainya, semua. Jadi, daripada segi
keseluruhannya seperti saya sebut ada sembilan perkara yang dijadikan sebagai alasan
untuk memberikan kita ranking, skor dan sebagainya.

Tentang— saya hendak menjawab soalan ya. Daripada segi tindakan yang
dilaksanakan apabila berkaitan dengan isu rasuah dan sebagainya, saya percaya Yang
Berhormat tahu banyak kes sedang berjalan di mahkamah melibatkan sesiapa sahaja
tidak kira daripada pihak pembangkang mahupun daripada pihak kerajaan. Kita lihat hari
ini kes masih sedang— banyak kes masih lagi berjalan di mahkamah. Itu menunjukkan
bahawa kerajaan serius daripada segi mengambil tindakan terhadap sesiapa sahaja yang
mengamalkan rasuah. [Tepuk]

Begitu juga dengan perkara-perkara lain yang dibangkitkan oleh Yang Berhormat
tadi. Jadi tidak ada pihak kerajaan tidak melindungi sesiapa. Dalam isu rasuah, pihak
kerajaan tidak melindungi sesiapa. [Tepuk] Sesiapa sahaja bertanggungjawab akan
dihadapkan ke mahkamah dan mahkamahlah yang akan menentukan sama ada orang itu
bersalah atau tidak.

Jadi, tidak boleh menganggap bahawa pihak kerajaan hari ini melindungi individu-
individu tertentu dan mengambil tindakan terhadap orang-orang yang tertentu hanya untuk
memuaskan hati sesetengah pihak. Kita tidak tahu dahulu sama ada dahulu ada selective
prosecution atau tidak, tetapi hari ini tidak ada pendakwaan terpilih kepada sesiapa
sahaja. [Tepuk] Itu janji kerajaan. Terima kasih.

Tuan Yang di-Pertua: Terima kasih...

Puan Rusnah binti Aluai [Tangga Batu]: Tangga Batu.

Tuan Yang di-Pertua: Soalan tambahan kedua.

Tuan Ahmad Tarmizi bin Sulaiman [Sik]: Sik mohon.

Tuan Yang di-Pertua: Sekejap. Ada soalan tambahan kedua sebelah sini?
Tuan Ahmad Tarmizi bin Sulaiman [Sik]: Ada.

Tuan Yang di-Pertua: Siapa?

Tuan Ahmad Tarmizi bin Sulaiman [Sik]: Sik.
