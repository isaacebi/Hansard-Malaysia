DR.01.03.2022 77

Kita tidak akan sokong pindaan Akta Pencegahan dan Pengawalan Penyakit
Berjangkit. Tadi ada Yang Berhormat Pasir Mas, dia tidak setuju. Akan tetapi saya harap
jangan cakap tidak serupa bikin. Pastikan anda akan menentang dan akan menolak akta
ini. Kalau tidak, saya rasa tidak bermakna langsung, tidak ada maruah langsung.

So, di sini penting bahawa kita linat apakah perkara pokoknya. Perkara pokoknya
ialah kegagalan pihak kerajaan. Di sini sekiranya kita hendak hidup bersama COVID-19,
kita kena akui bahawa kita kena buka semula ekonomi termasuk membuka sempadan
kita. Saya harap perkara ini dapat diberikan pertimbangan supaya kita dapat balik kepada
kehidupan asal kita secepat mungkin supaya ekonomi boleh pulih kepada tahap yang
sewajarnya.

Sekarang ekonomi kita lebih kecil berbanding dengan akhir tahun 2019 iaitu tahun
terakhir Pakatan Harapan memerintah. So sungguhpun sudah lebih dua tahun tetapi
ekonomi kita lebih kecil berbanding dengan saiz ekonomi semasa Pakatan Harapan
memerintah. Sepatutnya pulih semula tetapi kerana kegagalan sedemikian, gagal
dijalankan.

Satu lagi perkara yang harus diberikan perhatian, ini saya hendak sampaikan
untuk rakyat dari negeri Johor iaitu cukai. Saya harap bahawa cukai yang dikenakan untuk
mereka yang bawa balik wang ke negara khususnya dari Singapura ke Johor. Kita harap,
jangan kenakan cukai. Itu satu cukai baharu di bawah Belanjawan 2022. Batalkan cukai
ini kerana kita tahu kalau cukai untuk syarikat yang bawa balik wang dari Singapura yang
mereka untung di Singapura. Akhirnya esok hari, akan kena juga ke atas individu-individu
pekerja-pekerja yang makan gaji di Singapura.

Sebenarnya, pekerja-pekerja yang makan gaji dan bawa balik wang, mereka pun
akan dikenakan cukai tetapi kerana bantahan atas bantahan kuat daripada pihak
pembangkang, baru dia sebut buat sementara waktu, tidak dikenakan. Hanya syarikat
yang bawa wang balik akan dikenakan.

01650

Akan tetapi, kita tahu ini hanya untuk sementara waktu. Selepas pilihan raya
umum, mereka akan kenakan balik. Ini kerana satu negara tidak boleh ada dua sistem
pencukaian. Akan dikenakan juga. Itu sebab saya harap batalkan cukai ini. Kalau tidak,
biar rakyat Johor buat keputusan pada 12 Mac.

Rasuah. Itu satu perkara yang amat penting kerana kalau kita lihat Transparency
International, memang dari segi Indeks Persepsi Rasuah, Malaysia telah merosot ke
tangga 62. Antara isu yang dibangkitkan selain daripada isu 1MDB yang akan saya sebut
nanti, ialah isu Pesuruhjaya SPRM di mana beliau telah bohong, telah menipu bahawa
perdagangan saham yang dia lakukan bukanlah sebagai proksi bagi pihak adiknya. Tidak.
Dia cakap itu saham berjuta-juta ringgit dan berjuta-juta saham bukan untuk dia sendiri,
tetapi dibenarkan sebagai proksi oleh adiknya. Ini telah pun disiasat oleh Suruhanjaya
Sekuriti Malaysia yang mendapati bahawa Pesuruhjaya Tan Sri Azam Baki bohong.

Sebenarnya, dia yang uruskan, yang kawal dan kuasai akaun sahamnya itu.
Bukan dikuasai atau dikawal oleh adiknya sebagai proksi. Bagaimana seorang
pesuruhjaya boleh bohong macam ini? Bolehkah beliau berikan satu penjelasan penuh
tentang perkara ini dan juga punca dan sumber kewangan yang membolehkan dia
mendagangkan atau menjual beli berjuta-juta ringgit punya saham? Itu saya rasa satu
perkara berkepentingan awam. Lebih-lebih lagi bila beliau bertugas sebagai Pesuruhjaya
SPRM yang sepatutnya melawan penyalahgunaan kuasa tetapi nampaknya beliau sendiri
yang lakukan kesalahan sedemikian. Jangan jadi harapkan “pegar jaga padi, sebaliknya
pegar makan padi”.

Berkaitan dengan skandal 1MDB, kita harap perkara ini boleh diberikan perhatian
yang sewajarnya kerana dalam pendedahan oleh Tim Leissner daripada Goldman Sachs
semasa memberi keterangan dalam kes rasuah Roger Ng di Amerika Syarikat, disebutkan
bahawa beliau telah pun menggunakan atau menyalahgunakan wang 1MDB untuk urusan
peribadinya. Ini termasuk membeli rumah untuk Datuk Rohana di London sebanyak
USD10 juta untuk menyelesaikan masalah peribadi antara beliau dengan Datuk Rohana.
Hanya sekarang, apabila pendedahan ini berlaku, barulah rumah di London dibekukan.
