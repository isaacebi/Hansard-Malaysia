DR.01.03.2022 65

RM1 juta. Seksyen 21 ini Tuan Yang di-Pertua, walaupun akan ada perbahasan tapi saya
ingin menyatakan di sini, ia memberikan kuasa penuh, absolute power kepada Ketua
Pengarah Kementerian Kesihatan tanpa perlu merujuk kepada mana-mana pihak dan ini
bahaya. la boleh menjurus kepada penyalahgunaan kuasa. Saya berpandangan bahawa
adalah lebih wajar keputusan untuk mengambil tindakan itu ditentukan oleh sebuah Majlis,
bukan semata-mata discretion oleh seorang ketua pengarah.

Jumlah penalti melalui cadangan pindaan seksyen 24 pula terlalu besar. la
menekan rakyat sebenarnya dan malah, hukuman tujuh tahun ini sama dengan seksyen
325 - mendatangkan kecederaan serius, seksyen 363 kerana menculik, seksyen 506
kerana ugutan jenayah, seksyen 379 kerana menyamun, seksyen 393 kerana cuba
mencuri. Adakah- ya saya tahu bahawa melanggar SOP satu kesalahan tetapi adakah
rakyat perlu ditekan sampai ke tahap itu sehingga memperkenalkan denda yang sangat-
sangat tidak munasabah? Jadi oleh yang demikian, saya kira seksyen ini perlu untuk dikaji
semula dan Ahli-ahli Parlimen perlu mendengar bagaimana pandangan dan hasrat
daripada rakyat supaya rakyat tidak lagi tertekan dengan isu-isu seperti ini.

Begitu juga dalam isu vaksinasi. Kerajaan tidak boleh menafikan ada beberapa
individu dan pihak yang terkesan. Saya bukan antivaksin, saya pro kepada vaksin. Saya
di antara orang yang paling awal mengambil booster di Dewan ini tetapi tidak boleh
menafikan ada terkesan dengan vaksin.

Setakat manakah aduan diterima oleh kerajaan dan pampasan yang disediakan
oleh kerajaan pada individu-individu yang menghadapi kesan sampingan terhadap
vaksin? Tidak perlu saya sebutkan ada kes di sana, di sini, ada yang mengalami kes yang
serius dan sebagainya. Kerajaan perlu bersedia untuk memberikan jawapan dan juga
pampasan kepada mereka yang akhirnya menghadapi masalah kerana selepas daripada
di vaksinasi.

Tuan Yang di-Pertua, lanjutan daripada perbahasan mengenai penularan varian
Omicron ini, saya ingin mengetengahkan persoalan mengenai kedudukan ekonomi
negara dengan unjuran positif yang diletakkan pada tahun lalu. Saya meneliti laporan dari
Tabung Kewangan Dunia (IMF) sendiri, kebanyakannya masih meletakkan prospek
ekonomi negara dalam situasi positif, sekitar 5 peratus ke 6 peratus KDNK pada tahun ini.

Saya tidak mempunyai masalah dengan unjuran tersebut dan saya boleh yakin
dengan daya tahan ekonomi ketika ini bersandarkan permintaan domestik dari luar dan
dalam negara semakin mengukuh. Cuma persoalannya, adakah impak terhadap
penularan semasa Covid-19 dengan unjuran ekonomi negara? Begitu juga tempiasnya
terhadap konflik yang sedang melanda Ukraine dan Rusia ketika ini. Saya mohon
penjelasan berkenaan dengan perkara ini.

01600

Tuan Yang di-Pertua, sebelum saya pergi ke isu-isu yang lain, saya ingin
menyatakan beberapa isu secara sepintas lalu, beberapa isu yang penting yang
melibatkan periuk nasi rakyat. Antaranya ialah isu tuntutan pengeluaran KWSP sebanyak
RM10,000. Saya menerima memorandum daripada Persatuan Pengguna Islam Malaysia
(PPIM) yang telah memberikan memorandum kepada saya mewakili puluhan ribu rakyat
menuntut supaya pengeluaran KWSP sebanyak RM10,000 ini untuk kali yang terakhir ini
dapat dibenarkan.

Saya menyokong apa yang disebut oleh Yang Berhormat Jempol sebentar tadi
bahawa inilah yang merupakan talian hayat terakhir untuk rakyat supaya kerajaan dapat
mempertimbangkan terutama selepas daripada banjir, selepas daripada isu COVID-19
dan sebagainya, rakyat mula bertatih untuk membina ekonomi mereka. Rakyat yang tidak
berniaga selama dua tahun Tuan Yang di-Pertua, mereka sudah pun hilang modal hendak
beli khemah balik, hendak beli bekas air semula, hendak set up perniagaan kecil-kecilan
semula. Kita beri kepada mereka walaupun kita faham KWSP ini untuk simpanan hari tua.

Kita bercakap tentang hari tua, rakyat bercakap tentang hari ini. Kita bercakap
tentang simpanan mereka sepuluh tahun, 20 tahun akan datang, tetapi rakyat bercakap
tentang apa yang mereka hendak makan pada malam ini di atas meja mereka. Saya yakin
