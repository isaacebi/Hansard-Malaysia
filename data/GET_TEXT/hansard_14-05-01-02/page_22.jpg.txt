14 DR.01.03.2022

Tuan Yang di-Pertua: Terima kasih. Yang Berhormat Rasah, silakan. Yang
Berhormat Rasah.

Tuan Cha Kee Chin [Rasah]: Terima kasih Tuan Yang di-Pertua atas peluang
yang diberikan. Terima kasih kepada Yang Amat Berhormat Perdana Menteri yang hadir
pada pagi ini. Saya meneliti jawapan daripada Yang Amat Berhormat Perdana Menteri
yang menunjukkan komitmen daripada Yang Amat Berhormat Perdana Menteri sendiri
berkenaan dengan pelaksanaan dan penyampaian.

Yang Amat Berhormat Perdana Menteri sebut bantuan wang ihsan kepada
mangsa banjir semua itu, saya rasa tidak ada masalah. Semua, semua menghargai
kelajuan bantuan dihulurkan. Cuma, satu perkara saya rasa Yang Amat Berhormat
Perdana Menteri sebab pagi ini ada di sini, saya lari sikit daripada tajuk ini tetapi berkaitan.
la sangat rapat dengan rakyat, berkenaan dengan kos sara hidup, terutama minyak masak
bersubsidi dalam paket... [Tidak jelas]

Tuan Yang di-Pertua: Yang Berhormat, itu tidak ada kena mengena dengan
soalan asal.

Tuan Cha Kee Chin [Rasah]: Ya, ya. Tuan Yang di-Pertua, saya hendak minta
pandangan daripada Yang Amat Berhormat Perdana Menteri supaya...

Tuan Yang di-Pertua: Saya tidak benarkan. Soalan kena bersangkut-paut
dengan soalan yang pertama itu. Maaf.

Tuan Lim Lip Eng [Kepong]: Soalan beri saya...

Tuan Cha Kee Chin [Rasah]: Akan tetapi Yang Amat Berhormat Perdana
Menteri boleh jawab.

Tuan Lim Lip Eng [Kepong]: Beri saya.

Seorang Ahli: [Bercakap tanpa menggunakan pembesar suara] Beri Yang
Berhormat Kepong.

Tuan Yang di-Pertua: Yang Amat Berhormat Perdana Menteri hendak jawab
kah?

Tuan Lim Lip Eng [Kepong]: Soalan tambahan beri saya.
Tuan Yang di-Pertua: Soalan tidak ada kena mengena.
Dato’ Sri Ismail Sabri bin Yaakob: Tidak apa, saya beri...

Seorang Ahli: [Bercakap tanpa menggunakan pembesar suara] Yang Berhormat
Kepong. Yang Berhormat Kepong.

Tuan Lim Lip Eng [Kepong]: Kepong, Kepong.

Dato’ Sri Ismail Sabri bin Yaakob: Oleh sebab ada soalan, saya beri jawapan
bertulislah daripada segi itu.

Tuan Haji Ahmad bin Hassan [Papar]: Papar minta peluang sekali lagi.

Tuan Yang di-Pertua: All right. Maaf, Yang Berhormat Bukit Bintang bangun dulu.
Soalan kedua? Ringkas ya.

Tuan Fong Kui Lun [Bukit Bintang]: Terima kasih Tuan Yang di-Pertua. Soalan
tambahan. Saya ingin bertanya Yang Amat Berhormat Perdana Menteri, sistem talian ke
pejabat-pejabat kerajaan dan Putrajaya sangat sukar dan tidak memuaskan. Menerima
jawapan kerap panggilan tidak dijawab dengan memuaskan. Saya ingin bertanya kepada
Yang Amat Berhormat Perdana Menteri, siapa yang patut bertanggungjawab untuk
meningkatkan perkhidmatan ini? [Dewan tepuk] Minta penjelasan daripada Yang Amat
Berhormat Perdana Menteri.

Tuan Yang di-Pertua: Terima kasih.

Tuan Fong Kui Lun [Bukit Bintang]: Minta penjelasan.
