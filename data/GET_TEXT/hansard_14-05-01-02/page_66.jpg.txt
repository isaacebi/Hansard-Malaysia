58 DR.01.03.2022

kita ini. Ini satu benda yang sangat kita perlu perhatikan, iaitu kawasan hutan. Kebawah
Duli Yang Maha Mulia Seri Paduka Baginda Yang di-Pertuan Agong dalam titah
ucapannya menyatakan bahawa baginda mahu 50 persen daripada keluasan negara kita
ini mestilah ditanam dengan hutan. Kita minta kerajaan bersungguh-sungguh dalam
perkara ini. Bagi negeri-negeri yang menyimpan hutan ini yang hasilnya tidak dapat
dikeluarkan, Kerajaan Persekutuan harus membayar pampasan umpamanya_ negeri
Pahang ini mengorbankan keluasan hutan yang begitu besar.

Jadi, Kerajaan Persekutuan harus menilai dan membayar sekali gus nilai hutan
itu, barulah kerajaan-kerajaan negeri mempunyai kecenderungan dan tidak akan
membuka hutan. Ini adalah kerana hutan-hutan mereka dibayar dengan pampasan yang
sewajarnya oleh Kerajaan Persekutuan. Negeri-negeri seperti Pahang, Perak, jajaran
Titiwangsanya adalah sangat penting di mana hutan tidak harus diusik sama sekali. Begitu
juga di Sabah dan Sarawak harus mengekalkan kuota perhutanan.

Kerajaan-kerajaan negeri harus lebih tegas dalam melaksanakan Dasar
Perhutanan Negara. Saya rasa sampai masanya sekarang Akta Perhutanan Negara
harus dipinda semula, harus dilihat berdasarkan kepada kepentingan semasa. Sudah
agak lama Akta Perhutanan Negara ini tidak dipinda. Jadi saya minta kementerian yang
berkenaan mengkaji semula dan sangat timing, sangat tepat pada masanya Dasar
Perhutanan Negara, Akta Perhutanan Negara harus dipinda semula bersesuaian dengan
climate changes now. l|klim sudah berubah dan strategi kita mesti berubah berdasarkan
kepada kepentingan negara kita.

Saya menyokonglah apa yang dikatakan oleh Yang Berhormat Jempol tadi.

Dato’ Haji Salim Sharif [Jempol]: Terima kasih Yang Berhormat Rompin. Jadi
segala apa yang diutarakan oleh Yang Berhormat Rompin sebentar tadi memang keadaan
ini perlu pemeliharaan hutan di mana hutan ini adalah aset negara yang perlu kita jaga
bersama agar bencana yang lebih buruk tidak berlaku. la melibatkan semua kerajaan
negeri dan juga kementerian supaya duduk semeja memikirkan perkara yang terbaik
supaya perkara-perkara yang disebutkan tadi tidak berulang kembali pada masa-masa
yang akan datang.

Datuk Zakaria bin Mohd. Edris @ Tubau [Libaran]: Yang Berhormat Jempol.
Dato’ Haji Salim Sharif [Jempol]: Sila.

Datuk Zakaria bin Mohd. Edris @ Tubau [Libaran]: Terima kasih Tuan Yang
di-Pertua. Saya ingin menyatakan bahawa banjir ini memang keseluruhan. Bukan sahaja
di Semenanjung Malaysia, Pantai Timur tetapi juga melibatkan Sabah dan Sarawak. Saya
bercakap hari ini mengenai dengan Sabah di mana baru-baru ini pun, memang banyak
tempat yang dilanda banjir bila hujan lebat dan melibatkan banjir ini ialah merosakkan
segala harta benda, tanaman dan sebagainya. Persoalan di sini ialah kerajaan harus
memikirkan bahawa rakyat dalam keadaan susah begini, harus dibantu, harus kita
memikirkan macam mana kita untuk selamatkan rakyat, untuk bagi bantuan kepada
rakyat.

Di kawasan saya umpamanya, di Kampung Memanjang terlibat juga dengan
banjir. Apabila hujan lebat, bukan hanya tahun ini tetapi tahun-tahun yang lalu boleh
dikatakan setiap tahun. Akan tetapi masalahnya ramai yang terlibat dengan banjir ini.
Pertama sekali, bantuan kepada yang terlibat. Mereka tidak cukup bantuan daripada
kerajaan. Hanya baru-baru ini yang mendapat bantuan daripada kerajaan negeri di mana
ramai lagi yang terlibat dengan banjir ini ialah satu, penempatan mereka, PPS. Tempat,
memang tidak ada tempat. Kita sudah memohon supaya penempatan ini akan kerajaan
sediakan seperti balai raya dan sebagainya.

Saya mohon di sini, Kampung Memanjang ini merupakan satu kampung yang
ramai masyarakat dan satu-satunya harus diselesaikan ialah tebatan banjir di sini. Saya
mohon kepada kerajaan supaya dapat mengambil tindakan, dapat menyelesaikan
masalah ini yang bertahun-tahun lamanya. Kalau kita tidak ambil tindakan pada hari ini,
kalau bukan kerajaan pada hari ini, siapa lagi? Ini harus saya mohon supaya rakyat yang
terlibat dengan banjir ini mendapat pembelaan sepenuhnya daripada kerajaan. Terima
kasih.
