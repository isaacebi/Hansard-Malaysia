32 DR.01.03.2022

Datuk Haji Ahmad Marzuk bin Shaary: Terima kasih Yang Berhormat Kepong
yang juga prihatin terhadap aset-aset Lembaga Tabung Haji.

Pihak kerajaan, sebagaimana kita sedia maklum, telah pun menubuhkan RCI
yang telah pun dibentuk oleh Kabinet dan telah pun diumumkan keanggotaan RCI dan
telah pun diumumkan terma dan juga skop yang akan diuruskan oleh RCI ini. Insya-Allah,
mereka sedang menjalankan proses siasatan. Dalam jangka masa yang tertentu akan
diumumkan kepada awam dan juga akan diumumkan kepada Parlimen ini, insya-Allah,
dalam masa yang telah pun ditetapkan akan diumumkan kepada semua. Terima kasih
Yang Berhormat.

[Tuan Yang di-Pertua mempengerusikan Mesyuarat]

8. Datuk Rozman bin Isli [Labuan] minta Menteri Kanan Perdagangan
Antarabangsa dan Industri menyatakan kedudukan terkini pelaburan negara di luar negeri,
pelaburan asing ke Malaysia, jumlah dan jenis pelaburan serta usaha Kementerian bagi
meningkatkan jumlah pelaburan ke Wilayah Persekutuan Labuan.

Timbalan Menteri Perdagangan Antarabangsa dan Industri [Datuk Lim Ban
Hong]: Terima kasih Tuan Yang di-Pertua. Berdasarkan Jabatan Perangkaan Malaysia
dan Bank Negara Malaysia, pelaburan langsung Malaysia di luar negara merekodkan
sejumlah RM39.3 bilion dalam tempoh Januari hingga September 2021 sekali gus
mencerminkan daya saing syarikat-syarikat tempatan di luar negara dalam pelbagai
sektor termasuk dalam aktiviti kewangan dan insurans, takaful sebanyak RM11.6 bilion,
perlombongan dan pengkuarian termasuk minyak dan gas asli sebanyak RM9.01 bilion,
pembuatan sebanyak RM7.6 bilion dan pembinaan sebanyak RM1.3 bilion.

01200

Untuk pelaburan asing ke Malaysia pula, sungguhpun situasi ekonomi dunia
terkesan dengan pandemik COVID-19, ini tidak menjejaskan keyakinan pelabur terhadap
Malaysia. Bagi tempoh Januari hingga September 2021, jumlah keseluruhan pelaburan
yang diluluskan dalam sektor perkilangan, perkhidmatan dan utama melonjak sebanyak
RM51.5 peratus berbanding jumlah pelaburan yang diluluskan dalam tempoh yang sama
pada 2020.

Pelaburan ini melibatkan 3,037 projek yang dijangka akan menjana sejumlah
79,899 peluang pekerjaan baharu. Malah, pelaburan asing daripada negara-negara
seperti Singapura, Republik Rakyat China, Austria, Jepun dan Belanda yang merekodkan
sejumlah RM106.1 bilion merupakan penyumbang utama kepada jumlah keseluruhan
pelaburan negara yang diluluskan bagi tempoh Januari hingga September 2021.

Sebanyak RM91.7 bilion atau 86.4 peratus daripada keseluruhan jumlah
pelaburan asing adalah daripada sektor perkilangan. Ini diikuti oleh sektor perkhidmatan
dengan jumlah RM10.9 bilion iaitu 10.3 peratus dan sektor utama adalah sebanyak RM3.5
bilion iaitu 3.3 peratus. Tuan Yang di-Pertua, untuk jumlah dan jenis pelaburan ke Labuan,
sukacita dimaklumkan bahawa dari tahun 1980 sehingga September 2021, jumlah
pelaburan yang dilaksanakan di Wilayah Persekutuan Labuan dalam sektor perkilangan
mencecah RM4.2 bilion yang terdiri daripada 28 buah projek dengan 3,629 peluang
pekerjaan.

Daripada jumlah keseluruhan tersebut, RMO.5 bilion atau 11 peratus merupakan
pelaburan langsung asing dalam pelbagai industri, termasuk produk logam asas, kimia,
jentera dan kelengkapan; produk galian bukan logam, kelengkapan pengangkutan, produk
kayu serta produk logam fabrikasi.

Manakala, untuk sektor perkhidmatan pula di bawah kawal selia MIDA, jumlah
pelaburan yang telah dilaksanakan dari tahun 1980 sehingga September 2021 di Wilayah
Persekutuan Labuan ialah sebanyak 15 projek yang bernilai RM91.3 juta dengan 633
peluang pekerjaan dalam sektor seperti hotel dan pelancongan, perkhidmatan dan
sokongan.
