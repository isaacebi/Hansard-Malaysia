DR.01.03.2022 21

menggunakan Touch ‘n Go sebanyak 450 buah kenderaan. Kalau menggunakan sistem
SmartTAG dan RFID, ia dapat memproses dalam satu jam lebih kurang 1,000 buah
kenderaan. Ini bermakna mengurangkan kesesakan lalu lintas.

Akan tetapi jangka panjang, apa yang kita hendak laksanakan ialah tiada lagi
sistem menggunakan foil gate, maknanya kita akan pintas lalu, maknanya akhirnya akan
dapat mengurangkan kesesakan di toll gate itu. Itu yang kita sasarkan. Mengikut kajian,
sekarang ini yang beralih kepada RFID sudah meningkat kepada 18 peratus
penggunaannya.

Adakah kita akan menghapuskan tol? Setakat ini berdasarkan kajian, memang
tiada kemampuan kerajaan untuk menghapuskan tol disebabkan pampasan yang begitu
besar sekali. Oleh sebab itu malahan di bawah Pakatan Harapan dulu, walaupun itu janji
mereka tetapi penghapusan tol itu tidak dapat dilaksanakan dan mereka sedar bahawa
dari segi realitinya, kos yang ditanggung oleh kerajaan untuk membayar pampasan itu
amat besar sekali.

Jadi sebab itu kita sekarang ini sedang hanya melakukan perundingan untuk
melihat bagaimana kita tidak akan membebankan pengguna tetapi pada masa yang sama
tidak juga membebankan kerajaan dari segi kedudukan kewangan kita iaitu menang-
menang untuk semua pihak. Terima kasih.

Timbalan Yang di-Pertua [Dato' Mohd Rashid Hasnon]: Terima kasih. Soalan
tambahan yang kedua saya jemput yang lebih awal notis tadi, Yang Berhormat Kuala
Selangor, sila.

Datuk Seri Dr. Haji Dzulkefly bin Ahmad [Kuala Selangor]: Terima kasih Tuan
Yang di-Pertua dan terima kasih Yang Berhormat Menteri yang menjawab. Saya sangat
memahami kehendak kementerian yang pada akhirnya adalah untuk melahirkan ke arah
satu evolusi an intelligent transport system yang sangat canggih, ultra-efficient, multi-lane
free flow dengan tidak ada gangguan palang dan sebagainya.

Namun, persoalannya yang mudah hari ini, now and here. Persoalannya ialah
kegagalan. Tag yang dipasang tidak dapat dikesan dan dibaca ketika melalui RFID plaza
tol ini dan menyebabkan kesesakan. Very simple, we are going to, kita mengarah kepada
satu yang sangat efisien, sangat canggih, that is Radio Frequency Identification System
ini. Saya memerhatikan expert dalam robotic technology dan juga the Malaysian
Automotive Robotic dan loT Institute pun mencadangkan semua ini.

Namun persoalannya adalah sekarang ini, perkara yang mudah yang dipasang
itu pun tidak dapat dikesan dan terpaksa motor reset ataupun pengguna terpaksa
berundur ke depan, berundur menyebabkan risiko kemalangan dan kesesakan. This is
the immediate thing yang ke arah satu yang lebih canggih dan lebih efisien, ultra efisien
itu semua kita sokong.

Timbalan Yang di-Pertua [Dato' Mohd Rashid Hasnon]: Soalannya Yang
Berhormat Kuala Selangor, soalannya.

Datuk Seri Dr. Haji Dzulkefly bin Ahmad [Kuala Selangor]: Apakah
penyelesaian immediate sekarang ini yang mahu pengguna RFID khususnya /anes itu
diatasi segera? Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kuala Selangor. Yang Berhormat Menteri Kanan Kerja Raya.

01120

Dato’ Sri Haji Fadillah bin Yusof: Tuan Yang di-Pertua, terima kasih.
Sebenarnya saya sudah memberi jawapan tadi. Untuk langkah sementara yang
dilaksanakan, PLUS telah meletakkan pegawai supaya memastikan kalau siapa-siapa
sahaja menghadapi masalah bila melalui akan diselesaikan pada waktu itu juga. Setiap
pegawai memang ditugaskan di sana.

Kedua, iaitu untuk memastikan— sebab ini dikatakan projek rintis di mana
peletakan reader itu dan juga tag itu sendiri menjadi cabaran sebab pelbagai jenis
kenderaan dan sebagainya. Ini juga sudah dikenal pasti dan langkah penambahbaikan
