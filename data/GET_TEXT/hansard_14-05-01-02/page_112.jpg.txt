DR.01.03.2022

tunjang kepada sistem perdagangan pelbagai hala berasaskan peraturan (rules-based
multilateral-trading system).

24. Perjanjian Kerjasama Komprehensif Ekonomi Serantau (RCEP) yang telah
diratifikasi akan turut menyediakan akses pasaran yang lebih luas serta memberi
peluang yang berlipat ganda untuk syarikat-syarikat tempatan, khususnya
Perusahaan Kecil dan Sederhana (PKS) untuk meningkatkan penyertaan dalam
rantaian nilai serantau dan global.

Ahli-Ahli Yang Berhormat sekalian,

25; Rancangan Malaysia Kedua Belas (RMKe-12) yang bermatlamat Keluarga
Malaysia - Makmur, Inklusif dan Mampan dirangka untuk menangani cabaran
sosioekonomi akibat pandemik COVID-19 dengan mengambil kira harapan dan
keperluan setiap rakyat Beta. Sebanyak 9 fokus utama telah digariskan bagi
mengembalikan semula momentum pertumbuhan ekonomi dan memacu Malaysia
ke arah sebuah negara maju.

26. Beta berharap Jawatankuasa Khas Pemantauan RMKe-12 yang melibatkan
pelbagai agensi Persekutuan dan negeri akan dapat mengawasi dengan sebaik-
baiknya pelaksanaan dan pencapaian
RMKe-12 supaya sasaran outcome dapat dicapai dan seterusnya memenuhi
keperluan sosioekonomi.

2d Komitmen Kerajaan untuk mengekalkan pembangunan sebagai agenda
nasional terbukti dengan penyediaan peruntukan pembangunan bagi Rolling Plan 2
Tahun 2022 RMKe-12 berjumlah RM75.6 bilion yang disalur kepada pelbagai
kementerian dan agensi bagi pelaksanaan sebanyak 6,749 program atau projek.

28. Beta menyeru agar semua program dan projek yang bakal dilaksanakan
tersebut hendaklah siap mengikut jadual dan mematuhi kualiti yang ditetapkan agar
dapat memberi manfaat kepada rakyat Beta.

29. Bagi menjamin kesejahteraan masyarakat luar bandar pula, tumpuan
hendaklah diberikan kepada penyediaan infrastruktur luar bandar yang lebih baik
dan berkualiti. Tidak seimbangan pembangunan dan ekonomi antara kelas
pendapatan, wilayah dan negeri serta antara semua etnik seperti Orang Asli dan lain-
lain hendaklah dikurangkan bagi memastikan kemakmuran negara dinikmati oleh
semua secara adil.

30. Penyediaan tempat tinggal yang selesa dan kondusif juga perlu
diperluaskan melalui penyediaan bantuan bina baharu serta pembaikan rumah yang
uzur terutamanya kepada golongan miskin dan kurang berkemampuan agar mereka
dapat menjalani kehidupan yang lebih sejahtera.

31. Di samping itu, akses kepada perumahan hendaklah diberi keutamaan
melalui pelbagai inisiatif yang lebih mesra pendapatan seperti penyediaan Rumah
Mampu Milik (RMM) dan kaedah pembiayaan perumahan bagi kumpulan B40 dan
M40. Strategi perumahan yang konklusif, praktikal dan mampan hendaklah
dirangka melalui libat urus dengan semua pihak yang berkepentingan secara
konsisten. Penglibatan dari syarikat berkaitan Kerajaan (GLC) dan pertubuhan
bukan Kerajaan (NGO) hendaklah diteruskan dalam usaha untuk menyediakan
perumahan kepada golongan yang memerlukan sebagai tanggung jawab sosial
terhadap masyarakat.

32. Dalam mendepani cabaran urbanisasi pula, Beta menyambut baik program
Aspirasi Malaysia Berdaya Huni bagi mengukur tahap kesejahteraan rakyat melalui
Indeks Daya Huni Malaysia (iDAM). Indeks ini akan menjadi pengukur tahap
kesejahteraan berimpak tinggi kepada semua lokaliti di peringkat pihak berkuasa
tempatan dan menjadi instrumen dasar ke arah menilai kemampanan bandar.
