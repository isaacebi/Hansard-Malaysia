80 DR.01.03.2022

Bagi saya, pantun ini sangat bermakna kerana menggariskan kepada kita suatu
dasar berpolitik yang patut diikut oleh semua orang-orang politik, terutama wakil rakyat.
Khususnya ketika mana kita berada di Parlimen dan ketika berhadapan dengan pilihan
raya baik yang kecil, mahupun negeri mahupun yang umum. Bagi saya, inilah ia yang
dikatakan sebagai politik matang, politik sejahtera dan politik damai. Ini kerana kalau kita
melihat konsep politik, politik adalah seni. Seni dalam berunding.

Seni berunding di kala mana kita bertelingkah. Tentu sahaja pelbagai pihak yang
ada pelbagai parti mempunyai pelbagai pendapat dan juga pandangan. Disebut dalam Al-
Quran, [Membaca sepotong ayat Al-Quran] “Setiap parti, setiap golongan, setiap
kelompok berbangga dengan apa yang ia ada’. |a boleh mencetuskan taasub kepada parti
masing-masing hingga kita menenggelamkan kebenaran dan mengangkat kebatilan.

Akan tetapi kalau kita mempunyai dasar yang jelas ketika berpolitik. Berpolitik
untuk secara matang, damai dan sejahtera, insya-Allah, apa sahaja yang kita bincangkan,
kita bertelingkah kan, akhirnya memberi kebaikan kepada rakyat. Oleh sebab itu, saya
merasakan bahawa perlu kita gariskan politik matang ini. Bagi pihak parti saya, parti PAS,
kita mengemukakan budaya politik matang sejahtera (BPMS) sejak bulan April 2016 lagi.
Dengan budaya itulah, kita akhirnya merundingkan perpaduan dengan pelbagai parti,
termasuklah parti UMNO, Barisan Nasional dan juga parti BERSATU dan sebahagian
mereka di dalam PKR dan akan membentuk kerajaan baharu pada hari ini.

Saya gariskan bahawa politik matang ini perlu kita dasarkan tiga perkara. Pertama
sekali, politik mesti bermatlamatkan kepentingan rakyat. Bukan kepentingan peribadi atau
kepentingan kelompok. Berbincang untuk mencari penyelesaian untuk rakyat dengan cara
yang harmoni, cara yang bijak, cara yang berakal, tidak ada emosi, tidak ada kebencian
dan hanya kasih dan juga sayang.

Oleh sebab itulah kecaman peribadi dalam konteks politik bukan suatu yang baik.
Membakar jambatan persaudaraan, membakar hubungan kepartian dan sedangkan
barangkali dalam banyak keadaan kita perlu kembali bersatu. Bersatu selepas pasca
PRU, sebagai contoh.

Saya sebutkan banyak kali bahawa dalam apa keadaan sekalipun kita
bertelingkah, ketika pilihan raya, kempen secara sihat perlu kita laksanakan dan kita
adakan. Ini kerana kita mungkin akan bersama lagi di kala mana kita berakhirnya pilihan
raya. Perbincangan, kesatuan untuk kita bersama untuk dengan rakyat pasti akan berlaku.
Oleh sebab itulah, kecaman peribadi tidak patut menjadi dasar dalam berpolitik.

Termasuklah bila kita bincang tentang kes-kes mahkamah, sebagai contoh. Kita
balik kepada kaedah yang diajar oleh Islam yang dipanggil bara’atul asil, dengan maksud
setiap orang itu tidak bersalah hingga dibuktikan sebaliknya. Jika ada sebarang kes di
mahkamah, biarkan mahkamah memutuskan. Bukan kita menjadi hakim. Bukan media
menjadi hakim. Biarkan mahkamah menjadi hakim, seseorang tidak bersalah hingga
dibuktikan sebaliknya. Kalau itulah yang kita laksanakan, insya-Allah, kita boleh
membawa satu politik yang damai, politik yang aman dan tenteram. /nsya-Allah.

Kedua, politik mesti berdasarkan kebenaran, bukannya kebatilan. Bukannya
mencipta pelbagai persepsi, mencipta fitnah, perkara yang tidak wujud diada-adakan atas
nama memenangi pilihan raya dan sebagainya. Ini kerana Al-Quran mengajar kepada kita
dalam Surah Al-Mumtahanah sebagai contoh, bai’ah para wanita dengan Nabi
Muhammad SAW, Al Quran bercerita.

Antaranya, [Membaca sepotong ayat Al-Quran] “Jangan bawa datang berita
fitnah, tidak betul, tidak tepat hanya untuk merosakkan mana-mana pihak’. Ini adalah
kaedah yang diajar oleh Islam. Begitu juga dengan politik persaudaraan. Dalam Surah Al-
Hujurat, Allah SWT bercerita konsep [Membaca sepotong ayat Al-Quran]. “Ini adalah
persaudaraan kemanusiaan dengan semua umat manusia”, dan Allah SWT khususkan
lagi pula, [Membaca sepotong ayat Al-Quran] “Orang beriman adalah orang-orang yang
benar-benar bersaudara”.

Oleh sebab itulah, kata-kata Sayidina Ali Radiallahu Taala Anhu sangat patut
dijadikan pedoman. [Bercakap dalam bahasa Arab] “Sayang kepada orang yang kamu
sayang seadanya sahaja. Ini kerana barangkali orang yang kamu sayang menjadi musuh
