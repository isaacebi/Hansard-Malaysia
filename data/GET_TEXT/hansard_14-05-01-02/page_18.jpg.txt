10 DR.01.03.2022

Seperti Yang Berhormat katakan, saya juga ingin memaklumkan kepada Yang
Berhormat bahawa atas usaha Amanah Ikhtiar yang bermula dengan kumpulan usahawan
ataupun golongan wanita yang — paras kemiskinan ini. Akan tetapi hari ini a/hamdulillah
daripada rekod yang diberikan bahawa ada 33.9 peratus iaitu 144,397 orang telah pun
melepasi paras B40. Jadi, saya tengok Amanah Ikhtiar ini berjaya mencapai matlamat
ditubuhkan. Terima kasih.

Tuan Yang di-Pertua: Terima kasih. Silakan, Yang Berhormat Sungai Siput.
Datuk Dr. Hasan bin Bahrom [Tampin]: Tampin.

Tuan Kesavan a/l Subramaniam [Sungai Siput]: Terima kasih, Tuan Yang di-
Pertua. Soalan tambahan saya kepada Menteri berkaitan dengan Amanah_ Ikhtiar
Malaysia, di mana matlamat asal penubuhan adalah untuk membantu golongan miskin
berasaskan kemahiran dalam usaha menambah pendapatan. Amanah Ikhtiar Malaysia ini
ditubuhkan dengan merujuk kepada Bank Grameen di Bangladesh, di mana pengasasnya
adalah Muhammad Yunus yang merupakan salah seorang penerima anugerah Nobel.

Amanah Ikhtiar juga adalah untuk membantu golongan fakir miskin, miskin papa
kedana tanpa mengira fahaman politik, agama dan kaum.

Tuan Yang di-Pertua: Soalannya.

Tuan Kesavan a/l Subramaniam [Sungai Siput]: Soalan saya Tuan Yang di-
Pertua, di Parlimen saya Sungai Siput, ada aduan daripada masyarakat miskin yang
berniaga di mana apabila mereka pergi ke pejabat Amanah Ikhtiar Malaysia cawangan
Sungai Siput, mereka tanya, “Awak ini daripada parti mana?” Kalau tidak— menyertai parti
politik sama ada MIC atau UMNO. Jadi ,penubuhan asal adalah untuk membantu tanpa
fahaman politik.

Jadi Tuan Yang di-Pertua, saya merujuk kepada buku Thirukkural iaitu art of living
philosophy...

Tuan Yang di-Pertua: Soalan, soalan.

Tuan Kesavan a/l Subramaniam [Sungai Siput]: ...yang merujuk kepada soalan
saya ini, di mana dengan izin, Tuan Yang di-Pertua. [Bercakap dalam bahasa Tamil]
Maksudnya, the only gift is giving to the poor. Or else it is exchange. Jadi, dalam bahasa...

Tuan Yang di-Pertua: Yang Berhormat.

Tuan Kesavan a/l Subramaniam [Sungai Siput]: ...satu-satunya pemberian
adalah memberi kepada golongan miskin.

Tuan Yang di-Pertua: Yang Berhormat...

Tuan Kesavan a/l Subramaniam [Sungai Siput]: Yang lain adalah... [Pembesar
suara dimatikan]

Tuan Yang di-Pertua: Yang Berhormat. Yang Berhormat, tolong jangan
berbahas. Soalannya, soalan.

Tuan Kesavan a/l Subramaniam [Sungai Siput]: Amanah Ikhtiar Malaysia yang
di bawah pengurusan sekarang ini menjadi platform politik, jadi pertukaran politik.

Tuan Yang di-Pertua: Soalannya.

Tuan Kesavan a/l Subramaniam [Sungai Siput]: You help me, | help you.
[Pembesar suara dimatikan]

Tuan Yang di-Pertua: Yang Berhormat, last warning. Soalan please.

Tuan Kesavan a/l Subramaniam [Sungai Siput]: /Bercakap tanpa
menggunakan pembesar suara] Terima kasih.

Tuan Yang di-Pertua: Apa soalan dia?
Tan Sri Noh bin Haji Omar: Saya faham, saya faham soalan dia.
Tuan Yang di-Pertua: Oh!
