DR.01.03.2022 29

keupayaan mobiliti yang pantas, sama ada dalam membawa peralatan atau membawa
mangsa yang tercedera dan cepat ke kawasan selamat.

Pertanyaan saya, selaras dengan keputusan Kementerian Pertahanan untuk
menghentikan penggunaan Helikopter Nuri pada tahun 2020 lalu, adakah kementerian
mempunyai pesawat gantian yang mencukupi bagi memastikan ATM sentiasa bersedia
dan menampung keperluan bantuan search and rescue menggunakan helikopter ketika
bencana pada masa hadapan terutama di kawasan-kawasan kritikal seperti di kawasan
Parlimen Jerantut sendiri, di kawasan pedalaman di Ulu Tembeling dan sebagainya?
Terima kasih, Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Jerantut. Sila, Yang Berhormat Timbalan Menteri, satu minit.

Dato’ Sri Ikmal Hisham bin Abdul Aziz: Terima kasih sahabat saya Yang
Berhormat Jerantut yang cukup aktif dan peka. Sememangnya kita tahu Jerantut juga
adalah antara kawasan yang sentiasa menghadapi banjir.

Untuk pengetahuan Yang Berhormat Jerantut, kerajaan telah memutuskan
penggantian Helikopter Nuri dilaksana melalui dua kaedah iaitu melalui rancangan jangka
pendek iaitu melalui kaedah sewaan helikopter dan rancangan jangka panjang melalui
perolehan helikopter baharu pada Rancangan RMKe-13 dan RMKe-14. Selaras dengan
keputusan tersebut, Kementerian Pertahanan melalui TUDM telah merancang perolehan
pesawat helikopter berdasarkan Pelan Pembangunan Keupayaan TUDM 2055 ataupun
dipanggil CAP55, dengan izin.

Bagi menjawab pertanyaan Yang Berhormat Jerantut dan memastikan ATM
sentiasa bersiap sedia dan mampu melaksanakan Operasi Search and Rescue ketika
bencana, bantuan ini digalas sepenuhnya oleh Helikopter EC 725 AP sedia ada dan
Helikopter AW139 yang baru diperolehi dengan kaedah sewaan. Melalui kaedah sewaan
ini, TUDM telah menerima sebanyak tiga daripada empat Helikopter AW139 dari Syarikat
Weststar Aviation Services Sdn. Bhd.

Helikopter ini telah beroperasi secara rasmi pada 1 Februari 2022 lalu dan
ditempatkan di Nombor 3 Skuadron Pangkalan Udara Butterworth. Bagi rancangan jangka
panjang, perolehan sebanyak 24 buah helikopter baharu berkemampuan Search and
Rescue (SAR), utiliti telah dirancang secara berfasa melalui RUKe-13 dan RMKe-14.

Akhir sekali, untuk pengetahuan semualah, tentera memang kita sentiasa
siapsiaga. Selain daripada pertahanan negara, ATM sentiasa siapsiaga juga membantu
tatkala negara menghadapi bencana alam. Jadi amat penting ATM diberikan kelulusan
kelengkapan dan aset yang mencukupi. Hari ini, kita fakta, kuarters kediaman Tentera
Darat dan kediaman tentera dan semualah, tidak kondusif dan agak daif dan perlu
pembelaan yang segera. Terima kasih.

Timbalan Yang di-Pertua [Dato' Mohd Rashid Hasnon]: Terima kasih.
Tuan Karupaiya a/l Mutusami [Padang Serai]: Soalan tambahan.

Timbalan Yang di-Pertua [Dato' Mohd Rashid Hasnon]: Saya bagi peluang
yang ketiga, ringkas. Saya jemput Yang Berhormat Padang Serai.

Tuan Karupaiya a/l Mutusami [Padang Serai]: Terima kasih, Tuan Yang di-
Pertua. Kor Jurutera adalah kor yang saya berkhidmat selama 21 tahun dan hari ini Hari
Tentera Darat yang ke-89 dan juga hari bersara saya yang ke-28 daripada tentera. [Tepuk]

Soalan saya, Kor Jurutera adalah memang dia hebat dengan bencana alam dan
sebagainya. Mereka ada pengalaman yang luas tetapi apa yang saya khuatir adalah
peralatan-peralatan yang masih mereka pegang itu adalah mengikut zaman dahulu. Kita
harus mengubahsuai dan mengikut zaman sekarang, perlu diperbaiki dan perlu ditambah
peralatan-peralatan mengikut zaman moden.

Oleh sebab sekarang kita ada peralatan yang canggih, kita perlu tambah sebab
Kor Jurutera memang pakar dalam bencana alam dan juga apa sahaja.
