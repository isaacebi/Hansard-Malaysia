DR.01.03.2022 73

sepatutnya diberikan ucapan terima kasih oleh peneroka FELDA di mana kerajaan
bersama dengan hati dan rakyat peneroka FELDA.

Tuan Sim Chee Keong [Bukit Mertajam]: Yang Berhormat.
#1630

Tuan Ahmad Fadhli bin Shaari [Pasir Mas]: Namun, dalam masa yang sama,
apakah perancangan untuk masa hadapan yang sedang ditetapkan oleh kerajaan untuk
peneroka FELDA pada hari ini yang masih lagi terawang-awang dalam menentukan hala
tuju mereka terutama untuk generasi yang kedua?

FELDA ialah merupakan harta karun milik negara. Maka, bagaimanakah kerajaan
menentukan perjalanan selepas daripada ini, selepas kerajaan memberikan hadiah yang
paling besar untuk peneroka FELDA? Silakan, Yang Berhormat Bukit Mertajam.

Tuan Sim Chee Keong [Bukit Mertajam]: Terima kasih. Saya hendak puji Yang
Berhormat Pasir Mas tadi sebab dia kata kita kena review semula perjanjian-perjanjian
lama terutamanya daripada pihak penjajah 100 tahun, 100 lebih tahun.

Ini berkaitan dengan perjanjian bukan hanya tentang kedaulatan negara, reservoir
luar negara tetapi berkaitan dengan kedaulatan negara dalam negara kita iaitu antara
Penang dengan Kedah. Saya sebenarnya saya rasa orang Kedah dan orang Penang
sudah serik tentang tuntutan berulang-ulang Kedah terhadap Penang oleh kerajaan-
kerajaan— oleh orang politik.

Jadi, saya harap Malaysia, Pulau Pinang, Kedah sudah termaktub dalam
perlembagaan kita sebagai negeri-negeri yang sah di bawah Perlembagaan Persekutuan.
Jadi, tidak timbul lagi isu Kedah hendak tuntut Penang atau Penang hendak tuntut Kedah.
Saya rasa ini patut dihormati oleh semua orang politik.

Sebenarnya rakyat biasa okey sahaja. Penang dan Kedah, kita orang utara, kita
berjiran. Orang politik yang suka mencetuskan masalah konon hendak tuntut Pulau
Pinang, bayaran dan sebagainya. Ini semua perjanjian zaman kolonial, orang penjajah.

Jadi sekarang, Pulau Pinang dan Kedah berjiran sebagai negeri-negeri di bawah
Persekutuan Malaysia ini. Saya harap benda ini kita selesaikan di sini juga, di Parlimen
sebab ini berkaitan dengan Perlembagaan Persekutuan. Terima kasih.

Tuan Ahmad Fadhii bin Shaari [Pasir Mas]: Terima kasih Yang Berhormat Bukit
Mertajam.

Timbalan Yang di-Pertua [Dato’ Mohd Rashid Hasnon]: Minta rumuskan, Yang
Berhormat. Masa sudah tamat.

Tuan Ahmad Fadhli bin Shaari [Pasir Mas]: Ya, terima kasih. Isu yang disebut
tadi saya rasa perlu diselesaikan oleh tokoh-tokoh akademik dan ahli-ahli sejarah dan
jangan masukkan dalam ucapan saya. Sebab nanti orang Kedah marah dekat saya, saya
tidak pergi ke Kedah. Kalau yang tadi, boleh masukkan dalam ucapan. Terima kasih Yang
Berhormat Bukit Mertajam.

Tuan Sim Chee Keong [Bukit Mertajam]: Masuk Hansard cukup. Terima kasih.

Tuan Ahmad Fadhlii bin Shaari [Pasir Mas]: Okey, terima kasih. Tuan Yang di-
Pertua, semoga kita terus bersatu hati. Pembangkang, kerajaan tiada beza, terus bekerja
untuk negara. /nsya-Allah, kita bekerja untuk generasi yang akan datang.
Assalamualaikum warahmatullahi wabarakatuh. Pasir Mas mohon menyokong usul.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pasir Mas atas sokongan tadi.

Ahli-ahli Yang Berhormat, masalahnya ialah bahawa usul Yang Berhormat
Jempol sekarang ini terbuka untuk dibahas.

Ahli Yang Berhormat, kita ada senarai pembahas-pembahas. Tadi dimaklumkan
Ketua Pembangkang akan memulakannya tetapi atas urusan yang agak— beliau tidak
dapat bersama. We change it for tomorrow.
