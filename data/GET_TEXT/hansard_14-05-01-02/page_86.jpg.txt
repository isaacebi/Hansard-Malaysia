78 DR.01.03.2022

Juga, pendedahan Tim Leissner dalam keterangan di mahkamah, bahawa beliau
telah menerima kickbacks, dengan izin, untuk pengeluaran bon Goldman Sachs. Dua kali
beliau dapat kickbacks, dengan izin. Kali ketiga tidak dapat kerana wang ini telah
disalurkan kepada Yang Berhormat Pekan semasa menjadi Perdana Menteri untuk
membolehkan beliau menggunakannya untuk Pilihan Raya Umum ke-13. Beliau juga
berjumpa sendiri dengan mantan Perdana Menteri dan berurusan berkali-kali dengan dua
orang setiausaha peribadinya. ltu satu perkara yang serius. Itu satu pendedahan baharu.

Kita hendak tahu, adakah SPRM akan menyiasat dan meminta Yang Berhormat
Pekan balik kepada SPRM untuk memberikan keterangan tentang perkara ini? Adakah
mereka akan memeriksa dan menyiasat Yang Berhormat Pekan? Saya rasa itu satu
perkara penting. Jangan hanya siasat yang lain-lain. Watak utama mestilah diberikan
keutamaan dan disiasat juga.

Di samping itu, saya pun hendak tanya sekali lagi.

Timbalan Yang di-Pertua [Dato’ Mohd Rashid Hasnon]: Yang Berhormat,
minta rumuskan, Yang Berhormat.

Tuan Lim Guan Eng [Bagan]: Ya. Saya berucap panjang sedikit.
Timbalan Yang di-Pertua [Dato’ Mohd Rashid Hasnon]: Baik.

Tuan Lim Guan Eng [Bagan]: Saya juga minta SPRM lagi atau minta kerajaan
menjawab tentang perkara ini. Adakah Pasukan Petugas Khas 1MDB dalam SPRM telah
dibubarkan atau pun sumber yang diberikan telah dikurangkan, baik dari segi kewangan
atau pun kakitangan? Ini saya rasa sesuatu perkara yang harus diberikan jawapan kerana
ada ramai wakil rakyat yang ambil berat tentang skandal ini, di mana ia melibatkan wang
sebanyak RM51 bilion yang hangus sama sekali.

Yang Berhormat Menteri Kewangan, Senator Tengku Zafrul, sering menyatakan
hutang legasi ini adalah satu mimpi ngeri untuk Malaysia yang harus dibayar dan
ditangani. Sekiranya wang ini dapat digunakan untuk rakyat Malaysia, betapa baiknya.
Termasuk juga ada beberapa Ahli Parlimen yang sering menyatakan tentang perkara ini
dan harap perkara ini dapatlah diambil tindakan. Termasuk Presiden parti Tuan Yang di-
Pertua yang selalu mengingatkan tentang perkara ini. Saya rasa perkara ini harus
diberikan perhatian yang sewajarnya. Janganlah kita cuba tutup perkara ini. Saya amat
kesal bahawa kita kena bergantung pada DOJ Amerika Syarikat dan kita tidak sendiri
secara proaktif menyiasat perkara ini, tetapi hanya secara pasif dan reaktif.

Akhirnya ialah tentang perlunya kita berpegang kepada aspirasi dan juga hasrat
mulia perlembagaan Malaysia, di mana perlembagaan Malaysia, Perlembagaan
Persekutuan adalah untuk menjaga semua rakyat. Kita harus menghormati prinsip
Perlembagaan Persekutuan dan juga menerima, dalam masyarakat majmuk ini, harus
saling hormat-menghormati, menjaga antara satu sama lain.

Di sini, saya sekali lagi harap bahawa semua kerajaan negeri, semua pihak boleh
menghormati prinsip perlembagaan, di mana dinyatakan bahawa seseorang anak adalah
diputuskan, baik dari segi agamanya atau pun penjagaannya, harus diputuskan oleh
kedua-dua ibu bapa. Ini pun telah ditetapbkan oleh Mahkamah Persekutuan. Oleh itu, saya
harap perkara ini dihormati supaya bukan sahaja jaga harmoni rakyat tetapi menghormati
asas dan juga syarat-syarat yang ditetapbkan dalam Perlembagaan Persekutuan.

Di sini, saya sekali lagi meminta Yang Berhormat Menteri Kewangan pastikan
bahawa kita berikan bantuan yang sewajarnya kepada rakyat. Kita jangan hanya
bergantung pada MoU, di mana RM45 bilion telah disalurkan. Apa yang diterima rakyat,
sebahagian besar daripada MoU, di mana RM45 bilion pun telah diberikan.

Pentingnya bahawa peruntukan yang sewajarnya diberikan kepada sekolah-
sekolah. Kita tahu bahawa isu pembinaan sekolah Cina dijadikan isu oleh pihak MCA.
Saya harap mereka harus diberikan peruntukan yang sewajarnya.

Tuan Sanisvara Nethaji Rayer a/l Rajaji [Jelutong]: Yang Berhormat.

Timbalan Yang di-Pertua [Dato’ Mohd Rashid Hasnon]: Minta Yang
Berhormat— masa sudah tamat ya.
