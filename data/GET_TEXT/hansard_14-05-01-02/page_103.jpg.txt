DR.01.03.2022 95

akan datang hanya dapat lihat spesies haiwan ini dalam muzium dan bukan di zoo lagi
dan bukan di hutan lagi.

01810

Satu lagi isu dengan haiwan iaitu gajah yang mencerobohi kebun-kebun di daerah
Kluang. Habitat mereka dimusnahkan di kawasan Mersing untuk memberi laluan kepada
kebun sawit yang luas. Jadi, mereka terpaksa memasuki ladang-ladang luar daripada
habitat lama. Pokok sawit dimusnahkan, pekebun marah, gajah diracunkan, aktivis hak
asasi haiwan marah. Apa punca semua masalah ini? Kenapa kita tidak merancangkan
satu sanctuary untuk melindungi gajah-gajah terlebih dahulu sebelum memberi kelulusan
pembukaan hutan yang luas.

Kami di Johor sudah mempunyai sebuah sanctuary gajah di Kota Tinggi. Namun,
ia tetap tidak mencukupi kerana semakin banyak gajah memasuki kawasan Kahang dan
Kluang akibat pembangunan ladang di Mersing. Saya minta kementerian ambil tindakan
segera dan jangan tunggu sehingga tragedi berlaku, baru mahu cari penyelesaian jalan
keluar. Sekiranya mampu membina sebuah sanctuary gajah lagi di kawasan Kahang atau
Mersing untuk mengelakkan kerugian pekebun kecil.

Masalah ini sudah terus, bukan satu tahun tetapi dua tiga tahun sudah. Bantulah
pekebun kecil walaupun mereka populasi tidak ramai tetapi mereka ialah rakyat Malaysia
juga. Ahli Parlimen sana yang memegang jawatan Menteri Kanan tidak menyuarakan
bagi mereka, pun tidak apa, janji kerajaan menyelesaikan masalah ini cukuplah. Sekian,
terima kasih.

Dato’ Ramli bin Dato' Mohd Nor [Cameron Highlands]: Yang Berhormat lgan,
silakan.

6.12 ptg.

Tuan Haji Ahmad Johnie bin Zawawi [Igan]: Terima kasih Tuan Yang di-
Pertua. Igan ingin mengucapkan terima kasih dan setinggi-tinggi penghargaan kerana
diberi kesempatan untuk mengambil bahagian dalam perbahasan Titah Ucapan Ke
Bawah Duli Yang Maha Mulia Seri Paduka Baginda Yang di-Pertuan Agong semasa Majlis
Pembukaan Sidang Dewan Rakyat Penggal Kelima, Parlimen Ke-14 pada kali ini. Saya
akan terus membawa suara rakyat Igan khususnya dan Sarawak amnya di Dewan yang
mulia ini, insya-Allah.

Tuan Yang di-Pertua, tanggal 14 Disember 2021 yang Ialu ialah satu detik yang
menggembirakan seluruh rakyat Malaysia, khususnya rakyat di Sarawak dan Sabah.
Sesungguhnya kelulusan Rang Undang-undang Perlembagaan Perkara 1(2) dan Perkara
160(2) Perlembagaan Persekutuan ialah satu detik sejarah yang terbilang sebagaimana
Titah Ucapan Ke Bawah Duli Yang Maha Mulia Seri Paduka Baginda Yang di-Pertuan
Agong.

la adalah sebuah penantian yang lama. la adalah suatu peristiwa yang menepati
janji yang sekian lama tertangguh dalam menunaikan hak-hak rakyat Sarawak dan Sabah.
Kelulusan pindaan ini boleh diibaratkan umpama “bulan jatuh ke riba”. Apa yang lebih
istimewa dan sentimental...

Dato’ Ramli bin Dato’ Mohd Nor [Cameron Highlands]: Yang Berhormat Igan,
ini pemakluman. Pada hari ini kita akan habis pada pukul 6.30 petang. Saya
membenarkan sampai 6.30 petang.

Tuan Haji Ahmad Johnie bin Zawawi [Igan]: Terima kasih Tuan Yang di-Pertua.
Apa yang lebih istimewa dan sentimental, kejayaan pindaan rang undang-undang ini telah
memenuhi hasrat, harapan dan perjuangan Allahyarham Tok Nan. Di mana sejurus
selepas dilantik ke jawatan Ketua Menteri Sarawak pada 28 Februari 2014, beliau terus
membawa aspirasi memperjuangkan kepentingan hak keistimewaan serta kedudukan
Sarawak seperti yang termaktub di dalam Perjanjian Malaysia 1963 serta Perlembagaan
Persekutuan.
