DR.01.03.2022 37

Tuan Yang di-Pertua: Faham Yang Berhormat. Sebenarnya, ini adalah spesifik
mengenai Bank Negara Malaysia itu, pembongkaran yang terbaru. Mengenai 1MDB itu,
semua kita pun tahulah terdapat kes-kes di mahkamah yang still pending. Jadi, ia prinsip
sub judice itu terpakai. Jadi, kita terpaksalah mengikut prinsip-prinsip yang sedia ada dan
apa yang Peraturan-peraturan Mesyuarat Majlis tentukan.

Tuan Mohamad bin Sabu [Kota Raja]: Ini soal maruah wanita Tuan Yang di-
Pertua. Wanita Malaysia sudah terkena sekarang di peringkat antarabangsa. Boleh beli
banglo RM40 juta. Ini semua benda kita kena bincang, kehebatan wanita Malaysia
sekarang.

[Dewan riuh]

Tuan Yang di-Pertua: Wanita memang hebat sebelum ini pun Yang Berhormat.
Saya setuju. Jadi, begitulah ruling saya. Terima kasih. Silakan Tuan Setiausaha.

USUL

JALAN-JALAN MASUK KE PARLIMEN

12.38 tgh.

Timbalan Menteri Dalam Negeri | [Dato’ Sri Dr. Haji Ismail bin Haji Mohamed
Said]: Tuan Yang di-Pertua, saya mohon mencadangkan:

“Bahawa Majlis ini memerintahkan Ketua Polis Negara menjaga
supaya selama Penggal Dewan Rakyat yang ada sekarang, jalan-jalan
melalui lorong-lorong menuju ke Dewan ini hendaklah sentiasa terbuka dan
boleh dilalui dan jangan ada apa-apa halangan menghalang abhli-ahli
hendak pergi dan balik dari Dewan ini, jangan berlaku apa-apa kacau-bilau
di jalan-jalan menuju ke Dewan ini; dan supaya jangan ada huru-hara di
Bangunan Dewan ini dan berhampiran dengan bangunan ini; dan
Setiausaha Dewan Rakyat hendaklah menyampaikan perintah ini kepada
Ketua Polis Negara yang tersebut itu.”

Terima kasih.

Tuan Yang di-Pertua: Terima kasih Yang Berhormat Timbalan Menteri. Ahli-ahli
Yang Berhormat, ada yang menyokong?

Timbalan Menteri Sumber Manusia [Datuk Haji Awang bin Hashim]: Saya
menyokong.

Tuan Yang di-Pertua: Terima kasih Yang Berhormat. Ahli-ahli Yang Berhormat
semua, masalahnya ialah usul Yang Berhormat Menteri Dalam Negeri yang telah
dibacakan tadi hendaklah disetujukan.

Tuan Sivarasa Rasiah [Sungai Buloh]: Tuan Yang di-Pertua, minta maaf.
Sebelum kita undi atas usul ini ataupun undi, saya hendak tanya sebab 2 Ogos tahun
lepas, usul begini dilanggar oleh Ketua Polis Negara sendiri apabila polis menghalang
puluhan Ahli Parlimen hadir di dalam pekarangan Parlimen dan hadir di dalam Dewan.
Saya ingin tahu daripada Yang Berhormat Timbalan Menteri atau mana-mana Menteri
yang boleh bantu Dewan yang mulia ini, apakah tindakan yang telah diambil atas Ketua
Polis Negara sebab melanggar usul yang diluluskan oleh Parlimen dulu? [Tepuk]

01220

Kalau kita lulus usul, usul itu dilanggar depan muka kita. Tiada apa-apa tindakan
yang diambil. Apakah guna kita lulus usul yang sama sekali lagi? Ini akan jadi usul atas
kertas sahaja yang boleh dilanggar oleh pihak polis atau pihak penguat kuasa yang lain,
bila-bila pun. Atas arahan sesiapa pun. Ini yang saya minta penjelasan sebelum kita
putuskan usul ini. Terima kasih.
