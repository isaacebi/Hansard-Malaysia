DR.01.03.2022

Luar Negeri. Penekanan dan pendekatan baharu terhadap perkara penting yang
merangkumi Diplomasi Kesihatan, Ekonomi Digital, Diplomasi Kebudayaan,
Keselamatan Siber dan Kewujudan Bersama Dalam Keamanan hendaklah terus
diberi tumpuan.

Ahli-Ahli Yang Berhormat sekalian,

TA. Dalam membina sebuah negara bangsa yang telus dan berintegriti, Beta
memandang serius tentang isu rasuah yang berlaku. Beta percaya Kerajaan sedang
melaksanakan dasar dan inisiatif Pelan Antirasuah Nasional menerusi tindakan
penguatkuasaan, pencegahan dan pendidikan bagi membanteras segala bentuk
jenayah rasuah.

Ube Kerajaan juga sedang menambah baik sistem penyampaian perkhidmatan
Kerajaan melalui inisiatif Kerajaan Digital secara end-to-end supaya lebih telus,
cekap dan profesional.

76. Pada kesempatan ini, Beta ingin menzahirkan penghargaan Beta di atas taat
setia dan sumbangan ikhlas semua petugas barisan hadapan negara, anggota-
anggota Perkhidmatan Awam, Angkatan Tentera Malaysia (ATM), Polis Diraja
Malaysia (PDRM) serta agensi Kerajaan yang telah mencurahkan khidmat bakti
sehingga menjadikan Malaysia sebuah negara yang aman dan makmur.

Vs Sumbangan mereka ini amatlah besar dan beyond the call of duty. Semoga
semua penjawat awam terus komited, berdedikasi dan fokus untuk sentiasa
menambah baik kualiti perkhidmatan demi kesejahteraan rakyat Beta.

78. Dalam masa yang sama, kebajikan anggota Perkhidmatan Awam juga
hendaklah terus dibela baik daripada segi kesihatan, pendidikan, perumahan dan
bantuan kebajikan merangkumi anggota yang sedang berkhidmat mahupun yang
telah bersara termasuk veteran ATM.

19. Kepada Ahli-Ahli Yang Berhormat sekalian, Beta ucapkan selamat
bersidang. Semoga persidangan penggal yang kelima ini bakal mencipta landasan
ke arah memartabat dan mendaulatkan negara yang tercinta ini.

80. Mengakhiri Titah, Beta berdoa semoga Malaysia dan rakyat yang Beta
kasihi akan terus diberkati dan dianugerahkan oleh Allah Subhanahu Wata’ala
dengan taufik dan hidayah, aman sentosa serta hidup bersatu padu di bawah
lindungan-Nya.

Sekian.
Wabillaahi Taufik Wal Hidayah,
Assalamualaikum Warahmatullahi Wabarakatuh.
