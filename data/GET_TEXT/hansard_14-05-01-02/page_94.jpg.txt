86 DR.01.03.2022

telah mencurah bakti sehingga menjadikan Malaysia sebuah negara yang aman dan
makmur.

Sebelum mengakhiri ucapan Tuanku telah berkenan memberikan dua rangkap
pantun nasihat yang mencuit hati Ahli-ahli Yang Berhormat iaitu mengurangkan berpolitik
tetapi berbakti kepada rakyat. Saranan ini tepat sekali kerana keghairahan berpolitik telah
menyebabkan ketaksuban kepada parti tertentu dan menyebabkan perpecahan sehingga
boleh mengabaikan tugas utama untuk membela rakyat dan membangunkan negara.
Malah_ boleh menjejaskan perpaduan nasional sehingga kerajaan_ terpaksa
memperkenalkan wawasan dan pendekatan Keluarga Malaysia bagi keharmonian
pelbagai kaum di negara ini.

Seterusnya, saya ingin menyentuh tentang Kementerian Kesihatan berhubung
dengan COVID-19. Tuanku telah menzahirkan agar kerajaan mengukuhkan strategi dan
ketahanan dalam menangani COVID-19. Sehubungan dengan ini, saya ingin menyentuh
berhubung dengan pandemik COVID-19, mengimbas kembali kes COVID-19 yang
pertama di Malaysia telah disahkan pada 25 Januari 2020.

Saya ingin bertanya untuk mendapatkan ulasan daripada kerajaan, daripada
Kementerian Kesihatan mengapakah Malaysia mencatatkan bilangan dan peratusan
rakyat negara ini yang dijangkiti COVID-19 ini berbanding jumlah penduduk lebih tinggi
berbanding dengan negara-negara jiran seperti Singapura, Indonesia, Thailand, Vietnam
dan Filipina? Apakah langkah kerajaan bagi mengurangkan kadar jangkitan di kalangan
rakyat negara ini termasuklah mengkaji semula SOP sedia ada supaya lebih berkesan
dalam mengawal jangkitan COVID ini.

01730

[Dato’ Ramli bin Dato' Mohd Nor (Cameron Highlands) mempengerusikan
Mesyuarat]

Seterusnya saya ingin dapat penjelasan daripada kerajaan, KKM bilangan
kematian COVID-19 mengikut peringkat umur kanak-kanak, dewasa dan warga emas
serta bilangan warga— kematian COVID-19 ini yang mendapat vaksin dan tidak mendapat
vaksin. Nyatakan bilangan kes brought-in-dead (BID) bagi tahun 2020, 2021 dan 2022
bagi penyakit COVID-19.

Berhubung dengan Kementerian Kesihatan ini, saya ingin membangkitkan isu
suntikan dos penggalak ataupun booster 3. Pertama, setakat manakah dos penggalak
mampu menangani serangan COVID-19 secara berkesan khususnya varian Delta dan
Omicron? Kedua, adakah kerajaan bercadang akan mengadakan suntikan booster yang
keempat? Seterusnya, apakah kewajaran rakyat terus mendapat suntikan vaksin booster
ini? Berapakah bilangan rakyat Malaysia yang telah menerima suntikan vaksin penggalak
COVID-19 ini?

Akhirnya berhubung dengan Kementerian Kesihatan, saya ingin menyentuh
berhubung dengan MySejahtera. Saya ingin mendapatkan penjelasan masalah orang
awam yang telah mengikut saranan TRIIS oleh KKM tetapi apabila telah melaporkan
keputusan positif, tetapi MySejahtera mengambil masa yang agak lama untuk menukar
status kepada confirmed case berwarna merah. Apakah langkah dan_tindakan
penambahbaikan yang telah KKM lakukan agar aplikasi MySejahtera ini dapat berfungsi
lebih baik terutama ketika kes COVID-19 ini?

Tuan Yang di-Pertua, tentang Kementerian Pendidikan. Tuanku dalam Titah
Baginda telah menyentuh berhubung dengan menyokong pembelajaran menerusi
pembudayaan amalan dan nilai murni serta persekitaran sekolah yang selamat dan
kondusif, mengalu-alukan inisiatif pendekatan “Sekolahku Sejahtera” untuk dilaksanakan
ke arah pembentukan kemenjadian murid.

Sehubungan dengan ini, saya ingin menyentuh berhubungan Kementerian
Pendidikan. Pertama, saya ingin menyentuh berhubung dengan Program Imunisasi
COVID-19 Kanak-kanak (PICKids) yang mereka berumur di antara lima hingga 12 tahun
yang dilaksanakan kerajaan bermula tahun ketiga. Saya ingin mendapat penjelasan,
