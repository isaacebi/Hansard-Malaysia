DR.01.03.2022 69

proaktif dan berobjektif dengan tidak mengambil kira atau dengan mengetepikan sentimen
kaum dan juga pertembungan agama kerana itu ia amat tidak sihat dalam negara ini.

Isu ini adalah isu evergreen yang wajar ditangani dengan segera kerana ia sudah
semakin melarat sehingga boleh merosakkan keharmonian sosial dalam negara. Tahun
lalu, dalam kes Iki Putra bin Mubarak lawan Kerajaan Negeri Selangor. Mahkamah
Persekutuan telah memutuskan bahawa seksyen 28 Enakmen Jenayah Syariah
(Selangor) 1995 mengenai kesalahan liwat sebagai tidak berperlembagaan dan tidak sah.
Keputusan ini telah menyebabkan perbahasan yang panjang dalam kalangan ahli
perundangan mengenai kedudukan sebenar bidang kuasa kedua-dua mahkamah di
dalam negara ini.

Beberapa tahun sebelumnya, kes Indira Gandhi lawan Pengarah Jabatan Agama
Islam Perak, Kes Subashini lawan Saravanan 2008 mengenai kedudukan mahkamah
syariah. Kedudukan Perkara 121(1A) dipinda pada tahun 1988 kini telah dicabar dengan
keputusan mahkamah dalam kes Indira Gandhi sekali gus meletakkan kedudukan
Mahkamah Syariah sebagai mahkamah kelas kedua.

Oleh sebab itu, saya mengharapkan agar sikap kita bersikap proaktif. Melihat
perkara ini mencari solusi menang-menang bagi menghadapi kemelut pertembungan
bidang kuasa kedua-dua mahkamah. Kita tidak sepatutnya berdiam diri dalam situasi ini
yang semakin meruncing dari sehari ke sehari. Saya tertarik dengan pandangan yang
dikeluarkan oleh Prof. Madya Dr. Mohamed Azam bin Mohamed Adil, Ketua Pengarah
IKIM yang baru bahawa terdapat beberapa jalan keluar bagi mengharmonisasikan
pertembungan dua mahkamah.

Antara lain ialah penubuhan sebuah mahkamah keluarga khas_ bagi
menyelesaikan kes-kes yang mempunyai kepentingan peringkat sivil dan syariah. Bekas
Ketua Hakim Negara, Tun Abdul Hamid sendiri mengangkat hakim-hakim mahkamah
syariah untuk menghadiri prosiding di mahkamah sivil bagi memastikan kedua-dua pihak
dapat diadili dengan lunas perundangan yang betul mengambil kira perundangan sivil dan
prinsip syariah.

Dalam hal ini, saya menyeru pada semua pemimpin politik yang terutamanya
mereka yang merentasi semua latar politik agak berganding bahu untuk memulakan
langkah yang besar untuk bergerak ke arah meminda Perlembagaan Negara bagi
mengekang kesan yang terhasil dari keputusan Mahkamah Syariah dalam kes-kes yang
disebutkan.

Kita menyeru kerajaan-kerajaan negeri dan pihak-pihak berkuasa agama negeri
untuk menjadikan agenda menyelamatkan akidah ummah sebagai agenda kerajaan bagi
pertahankan kuasa-kuasa Ketua Agama Islam di negeri masing-masing dan kuasa
Dewan-dewan Undangan Syariah dalam menggubal kesalahan-kesalahan jenayah
syariah terhadap perintah-perintah agama dan pertahankan bidang kuasa dan peranan
Mahkamah Syariah di seluruh negara.

Ini lebih baik daripada saya— mohon maaf walaupun tidak ada mungkin tidak ada
kaitan secara langsung di sini tetapi kadang-kadang kita lebih kepada melihat kepada isu-
isu yang lain yang saya kira tidak sesuai ataupun mungkin kita boleh melihat penyelesaian
yang lebih proaktif seperti isu tidak boleh masuk ke masjid kalau belum booster dan
sebagainya.

Dalam isu ini, saya kira ya bidang agama di bawah kuasa negeri-negeri tetapi
mungkin kerajaan boleh berunding dengan negeri-negeri untuk membuat satu peraturan
yang selaras di seluruh negara mengikut nasihat KKM. Terutama bagi mereka yang
hendak masuk ke masjid ini apabila diwajibkan booster dia agak melampau kerana orang
kata boleh masuk ke shopping mall tidak ada booster, ke stadium tidak ada booster dan
sebagainya. Tiba-tiba hendak masuk ke masjid kena ada booster.

Ini isu yang berlainan. Cuma, saya hendak sebut ialah bagaimana fokus pihak-
pihak berkuasa agama ini isu masalah Perlembagaan ini jauh lebih besar. Isu Undi 18
Tuan Yang di-Pertua, kita menyaksikan bagaimana tahun ini belia berumur 18 tahun dan
ke atas boleh berpartisipasi dalam demokrasi dalam negara ini. Dalam tahun pertama,
rolling plan pelaksanaan Rancangan Malaysia Ke-12, saya ingin menggagaskan satu
