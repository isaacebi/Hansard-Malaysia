DR.01.03.2022 83

CEO Astro ini, tetapi saya ingin bertanya, adakah menyiasat seseorang itu sehingga lapan
jam adalah satu prosedur yang memang dibenarkan ataupun menjadi saya SOP pihak
SPRM?

Kita mungkin pernah mendengar bagaimana berlakunya tragedi kematian Teoh
Beng Hock dan juga Ahmad Sarbini sebelum ini. Jadi saya ingin bertanya, apakah SOP
menyiasat seseorang itu sehingga lapan jam ini adalah satu yang patut kita teruskan?
Walaupun saya mungkin suka disiasat itu, orang-orang itu di siasat, tetapi saya juga
dipandu oleh ajaran agama saya iaitu Al-Quran, dalam Surah Al-Ma'idah ayat nombor
lapan, [Membaca sepotong ayat Al-Quran], “Jangan kerana kita benci kepada sesuatu
orang, menyebabkan kita berlaku tidak adil”. Jadi dalam Islam ini Tuan Yang di-Pertua,
dia menganjurkan kepada absolute justice, di mana walaupun dengan musuh kita
sekalipun, kita kena berlaku adil. Itu ajaran Islam.

Tuan Yang di-Pertua, mengenai SPRM sudah siasat, satu hal. Saya hendak
tanya, adakah pihak JAKIM juga akan menyiasat mantan CEO Astro ini kerana
mengadakan hubungan luar nikah dengan seorang yang bukan suami dia? Kita lihat kalau
orang-orang yang berstatus rendah di Malaysia ini, orang-orang biasa, biasanya kalau
ada melakukan hubungan di luar nikah ini...

Tuan Sanisvara Nethaji Rayer a/l Rajaji [Jelutong]: Yang Berhormat...

Tuan Mohamed Hanipa bin Maidin [Sepang]: Kalau orang bawah ini biasanya
senang disiasat.

Tuan Sanisvara Nethaji Rayer a/l Rajaji [Jelutong]: Yang Berhormat.

Tuan Mohamed Hanipa bin Maidin [Sepang]: Sekejap, sekejap, bagi sekejap.
Akan tetapi apabila melibatkan seorang yang dikatakan orang-orang yang bertaraf tinggi,
mengapakah pihak JAKIM sehingga kini tidak dengar akan siasat orang seperti ini. Saya
hendak tanya, adakah JAKIM akan menyiasat atau tidak? Silakan Yang Berhormat.

Tuan Sanisvara Nethaji Rayer a/l Rajaji [Jelutong]: Yang Berhormat, saya
hendak tanya komen Yang Berhormat berkenaan dengan siasatan SPRM kepada bekas
CEO yang telah dipanggil untuk dirakam percakapan. Apakah pendapat Yang Berhormat
berkenaan dengan isu MITRA di mana terang-terang kita telah bongkarkan di Dewan yang
mulia ini penglibatan Ketua MIC, Tan Sri Dato' Sri Dr. SA. Vigneswaran dan beberapa
orang pemimpin MIC yang kita lihat tidak dipanggil untuk dirakam percakapan. Adakah
apa-apa double standard yang diamalkan oleh pihak SPRM?

Tuan Mohamed Hanipa bin Maidin [Sepang]: Saya rasa semua orang tahu
bahawa di Malaysia ini memang amalan double standard ini sedang berlaku dan telah pun
berlaku. Jadi, saya tidak pelik kalau sekiranya amalan itu berlaku.

Tuan Sanisvara Nethaji Rayer a/l Rajaji [Jelutong]: Persoalan saya, adakah
SPRM takut dengan MIC atau parti-parti politik seperti UMNO, MCA dan MIC?

Tuan Mohamed Hanipa bin Maidin [Sepang]: Apabila berlakunya double
standard ini, kita boleh membuat pelbagai andaian. Jadi saya rasa saya tidak mahu jawab
soalan itu, tetapi saya rasa kita boleh membuat andaian apa yang berlaku.

Tuan Sivakumar Varatharaju Naidu [Batu Gajah]: Yang Berhormat Sepang,
Yang Berhormat Sepang. Berbalik kepada isu berkaitan dengan MITRA...

Tuan Mohamed Hanipa bin Maidin [Sepang]: Sekejap, saya tinggal lagi empat
minit.

Tuan Sivakumar Varatharaju Naidu [Batu Gajah]: Oh! Ya. Boleh sikit?

Tuan Mohamed Hanipa bin Maidin [Sepang]: Bagi sikit sahaja.

Tuan Sivakumar Varatharaju Naidu [Batu Gajah]: Berhubung dengan MITRA
seperti mana yang disebutkan oleh Yang Berhormat Jelutong tadi, ini bukan sahaja
berkaitan dengan pemimpin-pemimpin MIC, tetapi dalam beberapa bulan yang lepas,
ramai yang telah ditangkap di bawah SPRM, siasatan untuk MITRA. Akan tetapi sehingga
hari ini, kita tidak tahu apakah perkembangan berkaitan dengan kes ini. Kenapa perkara
ini boleh berlaku?
