DR.01.03.2022 71

Bukan hendak buat bandingan biarlah sama, tidak. Akan tetapi kadang-kadang
apa yang diajar kepada anak-anak kita itu peringkat yang kita pelajari ketika Tingkatan 3,
Tingkatan 4 seolah-olah anak ini perlu untuk mendapat PhD atau menjadi PhD holder
ketika mereka berumur 11 tahun. Anak-anak perlu diajar untuk bermain. Dunia mereka
ialah dunia permainan. Maksud saya bukan lah mereka perlu bermain dalam kelas dan
sebagainya. Akan tetapi mereka perlu diajar bagaimana social skills mereka, bergaul
dengan orang lain. Mereka tidak boleh duduk di hadapan skrin dan tidak pedulikan
sesiapa. Ini dalam isu pendidikan.

Kita pergi ke negara-negara maju, ketika kanak-kanak berumur 10 tahun, 11
tahun mereka didedahkan dengan aspek Montessori, bergaul dengan binatang, bergaul
dengan tumbuhan dan sebagainya. Akhirnya anak-anak ini seolah-olah diletakkan,
dijadikan tikus makmal, diletakkan pelbagai sukatan dalam diri mereka dan mereka pergi
ke sekolah membawa beg sekolah yang berkali-kali ganda beratnya.

Isu beg sekolah berat ini juga Tuan Yang di-Pertua mungkin kita terasa isu ini isu
ringan. Akan tetapi ia sangat serius dalam kalangan ibu bapa. Isu ini saya kaji dalam
Twitter dan media sosial berkenaan isu beg sekolah berat di mana pelajar-pelajar sekolah
rendah memikul beg-beg yang berat di sekolah. Sebelum mengutarakan cadangan, elok
kita persoalkan adakah benar masalah beg ini dihadapi oleh pelajar sekolah rendah.

Adakah hanya pelajar yang tidak rajin menyusun buku teks yang perlu dibawa?
Kita ambil fakta. Purata pelajar di sekolah perlu menghadap lima keenam mata pelajaran
dalam sehari, bermaksud lima ke enam atau lebih buku teks perlu dibawa. Ini belum
termasuk pelajar yang ada kelas tambahan. Jelas di sini isu beg berat ini benar-benar
berlaku dalam kalangan pelajar-pelajar kita di sekolah rendah. Jadi bagaimana negara-
negara lain menghadapi isu ini?

Kalau di barat, budaya asalnya setiap sekolah diberikan ruang untuk meletakkan
barang dalam lokar peribadi. Sekolah mereka memang direka untuk mempunyai lokar
peribadi yang boleh menampung kesemua bilangan pelajar. la tidak menjadi budaya di
dalam negara ini. Pada masa yang sama, saya percaya ramai berpandangan inilah waktu
terbaik untuk mengadaptasi pendidikan digital di sekolah. Seperti yang dicadangkan,
perkara ini tidaklah semudah yang dijangka.

Banyak faktor diambil kira ataupun mungkin juga buku teks itu perlu dibuat
berasaskan kepada masa, tempoh (period) kita menghadapi persekolahan. Contoh hanya
satu atau dua buku teks yang menggabungkan semua subjek dari bulan Januari sehingga
bulan Mac sebagai contoh. Masuk ke bulan April, hanya satu atau dua buku teks yang
menggabungkan semua subjek pada tempoh tersebut. Daripada bulan April sehingga
bulan Jun. Jadi oleh yang demikian, tidak timbul isu beg sekolah yang berat ini yang
mengganggu fokus ibu bapa pada hari ini.

Tuan Yang di-Pertua, seterusnya dalam minit-minit terakhir ini saya ingin
menegaskan berkenaan dengan isu kedaulatan negara terutamanya isu kedaulatan
negara di Pulau Pisang, sebuah pulau yang sememangnya mencetuskan kebimbangan
ramai mengenai masa depannya. Pulau Pisang merupakan sebuah pulau yang berada di
bawah kedaulatan negara. Akan tetapi berdasarkan perjanjian yang ditandatangani pada
tahun 1900, Singapura telah diberikan hak untuk menguasai pentadbiran rumah api di
pulau berkenaan sehingga ke hari ini. Saya yakin telah banyak perbahasan yang telah
dikemukakan mengenai Pulau Pisang dan Kementerian Luar Negeri Malaysia dan
Singapura juga telah menjelaskan bahawa Pulau Pisang ini kekal berada di bawah
kedaulatan Malaysia.

Walau bagaimanapun, kita tidak lupa bagaimana negara kehilangan Pulau Batu
Puteh. Berdasarkan penghakiman Mahkamah Keadilan Antarabangsa (ICJ) pada tahun
2008. Alasan utama penghakiman ketika itu adalah bersandarkan kepada faktor effective
control Kerajaan Singapura terhadap Pulau Batu Puteh sendiri yang mengakibatkan
batuan tersebut terpaksa diserahkan kepada Singapura walaupun ia terletak lebih hampir
kepada pesisir pantai negara. Apa masalahnya? Kerana kita terlepas pandang.

Bukan setahun, bukan dua tahun, tetapi bertahun-tahun kita terlepas pandang lalu
Mahkamah Antarabangsa memutuskan kerana kawalan negara Singapura terhadap pulau
