DR.01.03.2022 5

sukarelawan yang membantu semasa banjir dan bilangan yang ditolak dan anggaran
perbelanjaan yang terlibat. Minta penjelasan daripada Yang Berhormat Menteri.

Datuk Dr. Haji Abd. Latiff bin Ahmad: Terima kasih. Tuan Yang di-Pertua, saya
tidak ada detail NGO tetapi kita secara dasarnya kita tidak pernah melarang mana-mana
NGO untuk bekerjasama. Saya harap Yang Berhormat Bukit Bintang faham. Anggaran
kepada kerugian di dua negeri iaitu Kelantan dan Terengganu masih dalam kajian. Terima
kasih.

Tuan Yang di-Pertua: Yang Berhormat Baling akhir sekali.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua. Terima kasih Yang Berhormat Menteri. Saya faham soalan saya ini
agak tidak kena dengan Yang Berhormat Menteri tetapi saya harap masuk dalam
Hansard.

Tuan Yang di-Pertua: Ringkaskan Yang Berhormat Baling.

Datuk Seri Panglima Abdul Azeez bin Abdul Rahim [Baling]: Memandangkan
esok Yang Amat Berhormat Perdana Menteri hendak ke Kelantan dan Terengganu dan
lawatan banjir. Berkenaan isu banjir ini saya amat dekat dengan saya, Yang Berhormat
pun tahu.

Masalah sekarang ini yang ditanya oleh rakan-rakan tadi. Bagaimanakah langkah
drastik itu dalam konteks NADMA, syabas dan tahniah teruskan usaha itu. Soalan saya
satu sahaja. Bagaimana kita hendak dalam jangka masa yang panjang sebab kalau kita
tengok bulan Februari, bulan Mac tidak pernah kita banjir di Kelantan atau di Terengganu.
Kita habis dalam bulan Januari sudah habis banjir selalunya. Tahun ini luar biasa.

Ini sebab saya fikir ada sebab-sebab yang boleh kita elakkan. Contohnya di
Rantau Panjang, di Golok contohnya. Habis semua dia sudah selesaikan masalah banjir
di kawasan negara Thailand. Di kawasan kita masih lagi tidak dapat dilaksanakan. Jadi
kalau projek-projek tebatan banjjr...

Tuan Yang di-Pertua: Soalan?

Datuk Seri Panglima Abdul Azeez bin Abdul Rahim [Baling]: ...Yang dapat
dilaksanakan dalam masa yang cepat dan singkat tak kan mungkin banjir ini akan berlaku
pada bulan Mac dan bulan April dan sebagainya. Terima kasih.

Tuan Yang di-Pertua: Terima kasih.

Datuk Dr. Haji Abd. Latiff bin Ahmad: Tuan Yang di-Pertua, sebab itu kita
panggil bencana. Kita tidak boleh elakkan tetapi kita kena ada usaha untuk mengurangkan
disaster risk reduction itu. Kalau seingat saya, hanya satu sahaja bencana yang dapat
tahu lebih awal, banjir zaman Nabi Nuh. Itu pun orang tidak boleh selamat juga walaupun
sudah diberitahu.

Ekoran daripada itu, banyak jawapan-jawapan ini dapat dijawab dengan lebih
jelas sewaktu bulan Disember kita bersidang itu hari. Yang Berhormat Menteri KASA telah
memberi garis panduan dan sebenarnya telah pun dalam tindakan bagi memastikan yang
sungai, mitigation apa semua dilakukan dan ini perlu kajian-kajian yang lebih terperinci
bagi memastikan risiko bencana itu dapat kita kurangkan. Terima kasih Tuan Yang di-
Pertua.

1020
Tuan Yang di-Pertua: Terima kasih. Seterusnya...
Puan Nor Azrina binti Surip [Merbok]: Tuan Yang di-Pertua.
Tuan Yang di-Pertua: ...saya menjemput Yang Berhormat Tuan Wong Hon Wai.

Tuan Wong Hon Wai [Bukit Bendera]: Selamat pagi dan terima kasih kepada
Tuan Yang di-Pertua. Sebelum saya memulakan soalan proper saya, saya ingin— Hari ini
ialah sambutan Hari Tentera Darat ke-89 — 1 Mac. Saya ingin memberikan penghormatan
saya dan juga Ahli Parlimen kepada anggota Tentera Darat, veteran dan ahli keluarga
