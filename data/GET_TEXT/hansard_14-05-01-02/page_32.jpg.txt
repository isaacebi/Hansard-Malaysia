24 DR.01.03.2022

Untuk makluman Dewan yang mulia, pada bulan Disember baru-baru ini Rantau
Panjang, Pasir Mas dan Tumpat tidak ada banjir, termasuk Tanah Merah. Tidak banjir
baru-baru ini. la baru banjir baru sekarang. Ini bererti dia delay sedikit banjirnya.

Ada tiga buah projek besar kita bagi mengatasi masalah banjir di Rantau Panjang,
Pasir Mas, Tumpat dan sebagainya. Pertama ialah Projek KESBAN Fasa 1 yang dalam
proses pembinaan dijangka siap pada tahun hadapan. Kedua kita sedang
membangunkan flood wail di kawasan bandar Rantau Panjang yang menelan kos lebih
kurang lebih daripada RM400 juta.

Fasa 2 ialah pembangunan di tebatan banjir Sungai Golok Fasa 2 yang
melibatkan kos RM1.5 bilion yang akan dilaksanakan dalam RP3. Jadi saya harapkan
dengan tiga buah perancangan ini, isu banjir di Rantau Panjang, Pasir Mas, Tumpat dan
sebagainya dapat kita atasi, insya-Allah. Terima kasih.

Timbalan Yang di-Pertua [Dato' Mohd Rashid Hasnon]: Saya beri peluang
yang ketiga, sila Yang Berhormat Permatang Pauh.

Puan Nurul Izzah binti Anwar [Permatang Pauh]: Terima kasih Timbalan Yang
di-Pertua, terima kasih atas soalan dan jawapan oleh Menteri. Yang Berhormat Menteri,
saya ingin menanyakan tahun lepas pada September 2021 telah diumumkan Akta
Perubahan Iklim yang bakal dibawa dalam tahun 2022. Kita memahami kadangkala
wujudnya pertikaian antara rizab hydraulic, aset hydraulic, di bawah milikan kerajaan
negeri dengan Kerajaan Pusat.

Bagaimanakah akta ini bakal mengambil kira pertikaian sebegini lebih-lebih lagi
bila berkait dengan projek tebatan ataupun mana-mana teknologi terkini menyimpan
simpanan air banjir bawah tanah, contohnya. Bagaimanakah akta ini dapat mengawal
selia dan memperbaiki hubungan supaya semua rizab aset hydraulic mampu diselenggara
oleh kerajaan negeri dengan harmoni walau mana pun parti politik yang memerintah.
Terima kasih Yang Berhormat.

01130

Timbalan Yang di-Pertua [Dato’ Mohd Rashid Hasnon]: Terima kasih, Yang
Berhormat Permatang Pauh. Sila, Yang Berhormat Menteri.

Dato’ Sri Tuan Ibrahim bin Tuan Man: Terima kasih, Yang Berhormat
Permatang Pauh. Sebenarnya kita mempunyai satu kajian yang komprehensif dari segi
membangunkan aset yang sedia ada supaya sebarang perancangan pembangunan mesti
diambil kira. Dalam Akta Perubahan Iklim yang kita sedang bangunkan, kita mewajibkan
semua pelan pembangunan di peringkat negeri dan kerajaan tempatan mesti mengikuti
perancangan yang telah disediakan oleh pihak Program fRamalan_ dan
Amaran Banjir Negara (PRAB).

Jadi oleh kerana itu, buat masa ini ia tidak diwajibkan dalam peraturan yang ada
dan kita dengan keadaan realiti perubahan iklim yang berlaku, kita akan pastikan semua
pelan pembangunan mesti mengambil kira perancangan tersebut supaya kita boleh
menjaga aset sebagaimana yang dibangkitkan tadi termasuk juga mengelak kesan-kesan
yang berganda akibat daripada banjir pada masa hadapan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Pertanyaan jawab lisan seterusnya, saya ingin menjemput Yang
Berhormat Datuk Robert Lawson Chuat (Betong).

5. Datuk Robert Lawson Chuat [Betong] minta Menteri Kanan Kerja Raya
menyatakan bagaimana Pelan Pembangunan Rangkaian Jalan Raya atau Highway
Network Development Plan 2030 (HNDP 2030) dapat meningkatkan kesalinghubungan
(connectivity) rangkaian jalan raya secara holistik bagi menyokong pembangunan
sosioekonomi negara.
