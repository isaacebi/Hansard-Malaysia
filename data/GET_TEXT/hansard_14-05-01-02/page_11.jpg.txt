DR.01.03.2022 3

Tuan Yang di-Pertua: Terima kasih Setiausaha. Ini adalah pemasyhuran saya
untuk Mesyuarat Pertama, Penggal Kelima, Parlimen Keempat Belas pada hari ini, 1 Mac
2022. Ahli-ahli Yang Berhormat, pandemik COVID-19 telah memasuki tahun ketiga
dengan menyaksikan kemunculan varian baharu di seluruh dunia. Malaysia juga tidak
terkecuali di mana varian Omicron telah mula dikesan seawal Disember tahun lalu.

Gelombang penularan varian Omicron ini telah menyebabkan kes positif COVID-
19 di Malaysia semakin meningkat dan membimbangkan sejak kebelakangan ini. Dalam
memastikan Mesyuarat Pertama, Penggal Kelima, Parlimen Keempat Belas ini dapat
dilaksanakan dengan keadaan lancar dan selamat, prosedur operasi standard (SOP)
pelaksanaan persidangan Parlimen Fasa Keempat telah diedarkan di atas meja Ahli-ahli
Yang Berhormat.

01010

Ahli-ahli Yang Berhormat juga perlu menjalani ujian RTK Ag-Saliva secara berkala
sepanjang tempoh persidangan ini. Ujian RTK Ag-Saliva untuk Ahli-ahli Yang Berhormat
akan diadakan di Dewan Bankuet Parlimen Malaysia pada setiap hari Isnin dan Rabu
seperti yang lalu. Ujian iniakan mengambil masa sekitar 20 minit dan dibuat apabila Yang
Berhormat tiba di Parlimen. Pohon Ahli-ahli Yang Berhormat untuk hadir awal bagi
mengelakkan sebarang kelewatan dalam urusan Yang Berhormat di Dewan Rakyat.

Ahli-ahli Yang Berhormat juga diminta untuk sentiasa memakai peletup muka
(face mask) sepanjang berada di dalam Dewan Rakyat. Walau bagaimanapun Ahli Yang
Berhormat dibenarkan untuk membuka pelitup muka itu, face mask ketika berucap di
dalam Dewan Rakyat dan perlu memakai semula pelitup muka dengan kadar segera
selepas selesai berucap.

Ahli-ahli Yang Berhormat semua, akhir sekali di atas meja Ahli-ahli Yang
Berhormat juga telah diletakkan jadual kementerian menjawab semasa Sesi Pertanyaan-
pertanyaan bagi Jawab Lisan. Jadual ini akan diguna pakai bagi penentuan hari
kementerian menjawab sepanjang mesyuarat pertama ini. Sekian, terima_kasih.
Dipersilakan Setiausaha.

Tuan Khoo Poay Tiong [Kota Melaka]: Tuan Yang di-Pertua, saya Kota Melaka.
Saya berdiri di atas Peraturan Mesyuarat 83(2), izinkan saya bacakan.

Tuan Yang di-Pertua: 83.
Tuan Khoo Poay Tiong [Kota Melaka]: ...(2).
Tuan Yang di-Pertua: Ya.

Tuan Khoo Poay Tiong [Kota Melaka]: Terima kasih Tuan Yang di-Pertua.
Peraturan 83(2) mengatakan bahawa.

Tuan Yang di-Pertua: Yang Berhormat boleh tidak bangkitkan selepas sesi soal
jawab pukul 12 nanti? Sebab ini...

Tuan Khoo Poay Tiong [Kota Melaka]: Selepas soal jawab Menteri ke? Selepas
jawab lisan.

Tuan Yang di-Pertua: Selepas soal jawab lisan semua ini pukul 12, sebab waktu
itu waktu usul semua.

Tuan Khoo Poay Tiong [Kota Melaka]: Tuan Yang di-Pertua masih chair?
Tuan Yang di-Pertua: Saya duduk pukul 12.

Tuan Khoo Poay Tiong [Kota Melaka]: Tuan Yang di-Pertua ada?

Tuan Yang di-Pertua: Saya duduk pukul 12.

Tuan Khoo Poay Tiong [Kota Melaka]: Okey, terima kasih Tuan Yang di-Pertua.

Tuan Yang di-Pertua: Okey. Memulakan Waktu Pertanyaan Menteri-menteri hari
ini, saya ingin menjemput Yang Berhormat Tuan Haji Wan Hassan bin Mohd Ramil.
