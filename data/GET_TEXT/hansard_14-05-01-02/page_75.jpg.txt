DR.01.03.2022 67

ketika kita menjadi kerajaan pada tahun 2021. la sangat memalukan untuk dicatat di dalam
buku-buku sejarah.

Tuan Yang di-Pertua, saya juga ingin menyebut tentang isu harga test kit COVID-
19 yang masih lagi ada pihak farmasi dan sebagainya menjual dengan harga yang mahal.
Kerajaan perlu meletakkan kadar siling yang standard bagi seluruh negara untuk dimiliki
oleh setiap rumah. Kalau setiap rumah sudah ada dalam simpanan mereka, mungkin 20
atau 30 simpanan test COVID-19 ini, ia boleh memberikan jaminan kepada mereka untuk
melakukan test kendiri ini dan akhirnya mereka boleh mengekang dengan sendiri
penularan wabak COVID-19 ini. Ramai saya yakin, rakyat Malaysia yang bila test dengan
test kit ini dapati positif, mereka melakukan kuarantin kendiri dan ia membantu ke arah
mengekang penularan wabak COVID-19.

Saya juga ingin bertanya tentang isu status lebuh raya Gerik, Pantai Timur, Gerik
ke Jeli yang sudah pun ada baik pulih sedikit sebanyak, tetapi hari ini masih lagi berada
pada situasi yang sangat-sangat menyedihkan. Jalan, line di tengah-tengah jalan, cat
putih sudah pun hilang. Situasi jalan yang sudah tidak stabil dan sebagainya. Ini
membahayakan kepada pengguna. Saya mahu tahu, setakat manakah Kementerian Kerja
Raya memberikan peruntukan setiap tahun untuk menyelenggarakan jalan ini yang
menjadi perhubungan utama rakyat dari Pantai Timur ke utara, terutama ke Kedah, ke
Perak, ke Pulau Pinang dan sebagainya.

Tuan Yang di-Pertua, saya ingin menyebut tentang isu Littoral Combat Ship
(LCS). Seri Paduka Yang di-Pertuan Agong menyebut tentang isu-isu rasuah. Isu ini juga
merupakan isu yang penting di samping kerajaan terpaksa membayar pada harga yang
mahal, ada kes peralatan yang diperoleh gagal memenuhi spesifikasi dan mencapai
matlamat asal perkhidmatan sepenuhnya sebelum daripada ini.

Dalam isu projek kapal TLDM, Littoral Combat Ship ini dan juga projek kapal
peronda OPV Agensi Penguatkuasaan Maritim Malaysia di bawah KDN ini, hingga kini
kita difahamkan kapal-kapal ini masih belum lagi diserahkan. Sebenarnya di manakah
punca masalah ini? Jawatankuasa PAC telah pun membuat siasatan, tetapi setakat
manakah jawatankuasa yang tidak mempunyai bidang punca kuasa untuk bertindak ini
boleh melaksanakan tanggungjawab sebagai mana badan-badan seperti SPRM, PDRM
dan sebagainya.

Tidakkah kerajaan berminat untuk menekankan perkara barakah? Reda Allah
dalam apa jua perancangan. Tidak terkecuali dalam mengatur gerak hal ehwal pertahanan
dan keselamatan negara. Tidak takutkah kita kepada Allah yang Maha Esa yang
merancang segala pertahanan kita? Tidak takutkah kita dalam keadaan ini? sebahagian
daripada rakyat kita sendiri mengambil peluang daripada projek yang sepatutnya dijadikan
asas pertahanan negara ini untuk membina, untuk menggandakan keuntungan peribadi?

Untuk meneruskan kerja penyiapan enam buah LCS ini, saya difahamkan pihak
kontraktor sedang giat memohon agar kerajaan meluluskan beberapa bilion lagi diberikan
kepada mereka di samping baki RM3 bilion daripada peruntukan asal syiling RM9 bilion.
Kalau permintaan ini dipersetujui, kerajaan terpaksa menanggung untuk projek itu menjadi
berbelas bilion ringgit. Satu harga yang telah pun tinggi, lebih kurang RM2 bilion untuk
sebuah LCS. Sudahlah RM6 bilion telah dibelanjakan, hingga kini sepuluh tahun, kapal
masih belum berjaya disiapkan. Bahana apakah yang menimpa negara ini?

Sekiranya permintaan Boustead ini dipersetujui oleh kerajaan, persoalan saya,
apakah jaminan kapal ini dapat disiapkan dengan sempurna? Apakah pelepasan
beberapa bilion lagi wang untuk membiayai projek sakit ini tidak akan mengganggu
peruntukan bajet TLDM untuk lain-lain projek pemodenan tentera laut yang telah lama
dirancang?

Sebelum Kabinet meluluskan permintaan ini, saya menyeru untuk kita membawa
kes ini kepada siasatan kepada satu Jawatankuasa Khas untuk menyiasat secara telus
dan juga jujur membawa kes ini ke mahkamah dan mendakwa petualang dan mereka
yang bertanggungjawab yang menyebabkan perbelanjaan hapus. Perbelanjaan sia-sia
kerajaan ini sebanyak berbilion ringgit Malaysia. Kerajaan perlu untuk menunjukkan
keseriusan dalam melaksanakan Titah Seri Paduka Baginda Yang di-Pertuan Agong.
