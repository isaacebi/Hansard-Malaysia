DR.01.03.2022 59

Dato’ Mohd Nizar bin Haji Zakaria [Parit]: Tuan Yang di-Pertua.
Dato’ Haji Salim Sharif [Jempol]: Sila, sila.

Dato’ Mohd Nizar bin Haji Zakaria [Parit]: Bila kita cerita tentang banjir, memang
memerlukan kepada bantuan dan juga pertolongan. Jadi kalau kita lihat bila berlaku
sesuatu banjir ini, kerajaan melalui Jabatan Kebajikan Masyarakat khususnya, biasanya
akan menempatkan bagi mereka yang terkena musibah banjir ini di penempatan ataupun
Pusat Penempatan Sementara (PPS).

01530

Namun, ada keluhan daripada masyarakat yang mana mereka tidak berpindah.
Apabila mereka tidak berpindah, maka keperluan-keperluan bantuan itu mungkin ada kata
orang tidak dapat dan sebagainya. Jadi dalam kesempatan ini, Yang Berhormat Jempol,
apakah pandangan yang boleh kita berikan kepada kerajaan supaya ada insentif-insentif
tertentu bagi mereka yang tidak berpindah tetapi bila kita melihat keadaan situasi rumah
mereka, keadaan mereka juga boleh untuk pihak kerajaan membantu mereka ini? Ini
disebabkan, ada kes-kes tertentu contohnya di tempat saya sendiri, memang kawasan itu
adalah kawasan dikatakan sebagai banjir air termenung beberapa hari tetapi mereka tidak
berpindah ke PPS, bantuan tidak dapat untuk diberikan.

Jadi mungkin boleh dalam pertimbangan kepada kerajaan untuk memikirkan
kaedah-kaedah tertentu bagi mereka yang berada di PPS, termasuklah juga yang mana
jika kita melihat dalam bentuk secara jelasnya mereka juga ditenggelami oleh air, banjir
dan sebagainya boleh juga menerima bantuan daripada kerajaan ini. Terima kasih.

Dato’ Sri Hasan bin Arifin [Rompin]: Tuan Yang di-Pertua, saya tertarik poin
yang dibangkitkan oleh Yang Berhormat Libaran tadi bahawa kalau kita mengambil contoh
di negeri Pahang, hasil daripada banjir besar negeri Pahang pada tahun 1971, kerajaan
negeri membuat satu polisi yang cukup menarik iaitu dipanggil penempatan perumahan
banjir sehingga di Pahang, dikenali sebagai ‘rumah banjir’. Di mana kerajaan negeri telah
memindahkan mangsa-mangsa banjir ke satu penempatan yang lebih terancang dengan
sistem yang lebih baik.

Rumahnya lebih bagus, infrastrukturnya lebih baik dan rancangan ini sangat
berkesan dan sangat baik. Diberikan juga dengan sumber ekonomi sedikit sebanyak dan
ini adalah satu pendekatan yang secara permanently dengan izin, untuk memindahkan
mangsa-mangsa banjir ke satu penempatan yang lebih terancang dan lebih baik kepada
mangsa-mangsa banjir. Saya cadangkan kerajaan negeri dan Kerajaan Persekutuan
mengambil pendekatan ini. Jadi tak payahlah setiap tahun kita membelanjakan berpuluh-
puluh, beratus-ratus juta wang bila berlakunya banjir kerana memindahkan mangsa-
mangsa banjir.

Tuan Lukanisman bin Awang Sauni [Sibuti]: Sikit, Tuan Yang di-Pertua.
Tuan Yang di-Pertua: Ya.
Dato’ Haji Salim Sharif [Jempol]: Okey, sila Yang Berhormat Sibuti.

Tuan Lukanisman bin Awang Sauni [Sibuti]: Saya bersetuju dengan
pandangan Yang Berhormat Libaran berkenaan tentang apabila berlakunya banjir, kita
sebagai sebuah kerajaan, banyak berbelanja untuk bayaran ganti rugi, untuk bantuan-
bantuan dan juga sebagai wakil rakyat pun kita kadang-kadang terpaksa bersiap sedia
untuk reserve ataupun menyimpan sedikit peruntukan untuk diagihkan ketika musim dan
ini menjadi trend ataupun budaya. Apakah langkah kerajaan untuk menjadikan budaya ini
sebagai satu budaya yang perlu dimansuhkan?

Katakan kalau banjir berlaku, kita berbelanja beratus juta ringgit, berpuluh juta
ringgit sedangkan jutaan ringgit ini dapat untuk menyelesaikan masalah banjir di sesebuah
daerah ataupun di sesebuah Parlimen. Saya berharap agar kerajaan dapat memulakan
satu inisiatif bagi memikirkan apakah langkah-langkah ke hadapan untuk menyelesaikan
masalah banjir pada masa hadapan.

Dato’ Haji Salim Sharif [Jempol]: Ya, terima kasih. Segala permasalahan tadi
telah pun dibangkitkan dengan begitu banyak masalah di kawasan-kawasan contohnya di
