DR.01.03.2022 79

Tuan Lim Guan Eng [Bagan]: Sedikit sahaja, sedikit sahaja.
Tuan Sanisvara Nethaji Rayer a/l Rajaji [Jelutong]: Sedikit sahaja.

Timbalan Yang di-Pertua [Dato’ Mohd Rashid Hasnon]: Kita kena ikut
peraturan.

Tuan Lim Guan Eng [Bagan]: Sedikit sahaja. /njury time.

Tuan Sanisvara Nethaji Rayer a/l Rajaji [Jelutong]: Saya minta Yang
Berhormat Bagan juga untuk menjelaskan kedua-dua isu ini yang telah dibangkitkan oleh
Yang Berhormat. Pertamanya, isu-isu berkenaan sekolah dan isu pertama sebelum itu.
Saya juga minta penjelasan, adakah kedua-dua perkara ini adalah perkara-perkara yang
perlu diberi perhatian oleh Kerajaan Persekutuan supaya perkara-perkara ini tidak
berulang sekali lagi, Yang Berhormat?

Tuan Lim Guan Eng [Bagan]: Ringkas sahaja. Kita hanya hormat apa yang
ditetapkan oleh Perlembagaan Persekutuan dan oleh mahkamah. Kita harap ia dihormati
oleh semua pihak. Saya rasa itu sahaja. Kita tidak minta lebih daripada itu. Saya rasa
yang rakyat Malaysia mahu ialah kerajaan yang adil dan berikan perhatian kepada isu
sebenarnya iaitu kos sara hidup, pendapatan, masa depan anak-anak kita dari segi
pendidikan dan juga pekerjaan. Dan yang penting sekali, bagaimana kita boleh hidup lebih
senang daripada sekarang. Masa hadapan daripada sekarang. Saya rasa barulah kita
boleh pastikan aspirasi negara maju dan makmur yang dinikmati bersama tercapai.

Sekali lagi, saya menyokong Ucapan Titah Diraja dan harap bahawa perkara ini
diberikan perhatian. Jangan kita buat pindaan akta yang merugikan rakyat. Biarkan kita
jaga rakyat, bukan kenakan hukuman yang lebih kepada rakyat. Kalau tidak— saya sekali
lagi menyatakan, tarik balik Akta Pencegahan dan Pengawalan Penyakit Berjangkit 1988.
Kalau tidak, kita akan menentangnya habis-habisan. Sekian, terima kasih. [Tepuk]

201700

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat. Seterusnya, saya ingin menjemput Yang Berhormat Kuala Nerus. 12 minit.

5.00 ptg.

Dato’ Dr. Mohd Khairuddin bin Aman Razali [Kuala Nerus]: Assalamualaikum
warahmatullahi wabarakatuh. Alhamdulillah. Wassolatu wassalamu ‘ala Rasulillah. Terima
kasih kepada Tuan Yang di-Pertua. Saya mulakan dengan firman Allah SWT dalam Surah
Fussilat Ayat 34. [Membaca sepotong ayat Al-Quran]. Maksudnya, “Dan tidaklah sama
kebaikan dengan kejahatan. Tolaklah (kejahatan itu) dengan cara yang lebih baik,
sehingga orang yang ada rasa permusuhan antara kamu dan dia akan seperti teman yang
setia.”. Sadagqallahul Azim. Saya ucapkan terima kasih kerana memberikan peluang
kepada saya pada hari ini untuk membahaskan titah diraja. Bagi saya, titah tuanku sangat
bernas, sangat menarik, banyak pedoman dan juga nasihat yang boleh kita ambil.

Akan tetapi yang paling menarik perhatian saya ialah penutup daripada Titah
Diraja yang bagi saya penutup itu adalah seperti yang disebut oleh Al-Quran, [Membaca
sepotong ayat Al-Quran], “Penutupnya adalah kasturi’. [Membaca sepotong ayat Al-
Quran] “Maka, pada yang demikian itu, hendaklah berlumba-lumba orang yang mahu
berlumba”. Saya katakan sebagai kasturi atau penutup yang baik kerana melihat pada
pantun yang disebut atau dititahkan oleh Tuanku iaitu:

Busana tradisi kain bersulam,

Warnanya jingga berawan larat,
Cukuplah berpolitik siang dan malam,

Fokuskan menjaga kepentingan rakyat,
Titah dijunjung perpaduan disulam,

Itulah perilaku budiman si wakil rakyat.
