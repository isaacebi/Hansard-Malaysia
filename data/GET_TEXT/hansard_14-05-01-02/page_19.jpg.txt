DR.01.03.2022 11

Tan Sri Noh bin Haji Omar: Kaum India mendakwa bahawa Amanah Ikhtiar ini,
peminjam mengatakan hanya diberikan kepada penyokong-penyokong politik parti-parti
tentu, itu maksudnya. Jadi, saya hendak jelaskan bahawa apa Yang Berhormat cakap itu
betul. Itulah yang Amanah Ikhtiar laksanakan. Kita tidak— Masakan kita boleh dapat kalau
kita hendak tanya seseorang itu orang UMNO, orang MIC. Takkan kita dapat 350,000.

01040

Kita telah berjaya saya katakan tadi mengeluarkan daripada kumpulan B40 ini
seramai 124,357 orang. Sebanyak 33 peratus sudah keluar.

Jadi, kalau ada dakwaan yang mengatakan Amanah Ikhtiar ini digunakan untuk
platform politik itu adalah tidak betul dan tidak benar sama sekali. Kita tidak pernah
gunakan. Saya percaya, semasa kita UMNO jadi pembangkang, Amanah Ikhtiar berjalan
seperti biasa. Apabila PN pula memerintah, Amanah Ikhtiar berjalan seperti biasa. Malah
hari ini di dalam — kalau kata politik, Pengerusi Amanah Ikhtiar ialah daripada BERSATU,
saya daripada UMNO, tidak timbul masalah politik.

Jadi, kalau ada dakwaan mengatakan Amanah Ikhtiar digunakan untuk politik,
saya menafikan sekeras-sekerasnya dan Yang Berhormat boleh beritahu kepada saya,
mana pegawai Amanah Ikhtiar yang menggunakan Amanah Ikhtiar untuk kepentingan
politik. Saya hendak tahu nama ini. Jangan tuduh macam itu, bagi nama dan jangan
hendak buat tuduhan begitu, tidak baik. Kasihan.

Tuan Kesavan a/l Subramaniam [Sungai Siput]: Ini berlaku di kawasan
Parlimen Sungai Siput.

Tan Sri Noh bin Haji Omar: Okey, bagi nama pegawai itu kepada saya.

Tuan Kesavan a/l Subramaniam [Sungai Siput]: Saya akan... [Pembesar suara
dimatikan]

Tuan Yang di-Pertua: Yang Berhormat.

Tan Sri Noh bin Haji Omar: Yang Berhormat bagi nama kepada saya, saya akan
panggil pegawai ini untuk hendak dapat kepastian. Betul atau tidak betul. Bahawa dan
saya hendak tengok nanti, Amanah Ikhtiar adakah semua orang UMNO sahaja menjadi
ahli? Adakah semua MIC sahaja menjadi ahli? Kalau saya dapat buktikan yang dia itu ahli
PKR, ahli DAP, adakah Yang Berhormat boleh menerimanya? Saya akan buat kajian,
apakah benar semua ahli Amanah Ikhtiar Sungai Siput ini terdiri daripada ahli-ahli UMNO
ataupun ahli-ahli MIC seperti Yang Berhormat dakwa.

Jadi, jangan gunakan politik. Kita hendak tolong orang miskin, tubuhkan Amanah
Ikhtiar itu untuk tolong orang miskin. Jangan sekali-kali kita mempolitikkan isu dan
membabitkan rakyat miskin di bawah sana. Kita bangun membela nasib orang-orang
miskin. Terima kasih.

Tuan Yang di-Pertua: Terima kasih. Yang Berhormat semua...

Tuan Kesavan a/l Subramaniam [Sungai Siput]: Tuan Yang di-Pertua, boleh
dapat satu soalan lagi?

Tuan Yang di-Pertua: ...sekarang tamatlah sesi untuk waktu pertanyaan-
pertanyaan Menteri pada hari ini. Terima kasih, Ahli-ahli Yang Berhormat.

[Sesi Waktu Pertanyaan-pertanyaan Menteri tamat]
