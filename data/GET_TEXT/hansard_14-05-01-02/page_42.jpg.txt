34 DR.01.03.2022

Ini di mana dalam meningkatkan kompleksiti ekonomi ini, kita akan
membangunkan kluster-kluster ekonomi sedia ada dan juga membangunkan kluster
ekonomi baharu seperti digital ekonomi yang disebut oleh Yang Berhormat Tumpat, terima
kasih.

Tuan Yang di-Pertua: Terima kasih. Yang Berhormat semua, sekarang tamatlah
sesi untuk waktu pertanyaan-pertanyaan bagi jawab lisan pada hari ini. Terima kasih Ahli-
ahli Yang Berhormat semua.

[Sesi untuk Pertanyaan-pertanyaan bagi Jawab Lisan tamat]

USUL MERENTIKAN KUAT KUASA PERATURAN-PERATURAN
MESYUARAT DI BAWAH P.M. 90(2)

Menangguhkan Pemilihan Timbalan Yang di-Pertua

12.08 pg.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua, saya
mohon mencadangkan:

“Bahawa mengikut Peraturan Mesyuarat 90(2) dan dengan
persetujuan Tuan Yang di-Pertua, saya mengemukakan usul untuk
merentikan kuat kuasa Peraturan Mesyuarat 6 iaitu bagi menangguhkan
Pemilihan Timbalan Yang di-Pertua Dewan Rakyat seperti Perkara nombor
1 yang tertera dalam Aturan Urusan Mesyuarat dan usul-usul hari ini ke
Mesyuarat Kedua yang akan datang.”

Timbalan Menteri di Jabatan Perdana Menteri (Tugas-tugas Khas) [Datuk
Mastura binti Tan Sri Dato’ Mohd Yazid]: Tuan Yang di-Pertua, saya mohon menyokong.

Tuan Yang di-Pertua: Ahli-ahli Yang Berhormat, sekarang saya kemukakan
masalah kepada Majlis untuk diputuskan. Masalahnya ialah usul seperti yang
dikemukakan tadi hendaklah disetujukan.

[Usul dikemuka bagi diputuskan; dan disetujukan]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

12.08 tgh.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua,

“Bahawa mengikut Peraturan Mesyuarat 12(1), saya mohon
mencadangkan bahawa Majlis Mesyuarat pada hari ini tidak akan
ditangguhkan sehingga jam 6.30 petang dan selepas itu Majlis Mesyuarat
akan ditangguhkan sehingga jam 10 pagi hari Selasa, 2 Mac 2022.”

Timbalan Menteri Dalam Negeri | [Dato’ Sri Dr. Haji Ismail bin Haji Mohamed
Said]: Tuan Yang di-Pertua, saya mohon menyokong.
