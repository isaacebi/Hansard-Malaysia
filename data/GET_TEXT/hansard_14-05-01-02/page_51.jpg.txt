DR.01.03.2022 43

Azam Baki telah enggan untuk hadir tidak timbul. Mesyuarat tidak ada, telah dikosongkan
tarikhnya. Tolong Yang Berhormat Kota Melaka, tidak mahu argue lagi, okey.

Ketiga preference. Tidak ada preference, tidak ada siapa yang memberi
preference pun. Mesyuarat itu tidak jalan. Jadi, dia tidak hadirlah. Kalau jalan, barulah isu
mengenai dia hadir atau tidak hadir, enggan atau tidak enggan akan timbul. Akan tetapi,
mesyuarat tidak ada, telah dikosongkan.

Keempat, mengenai apa yang disarankan oleh rakan saya Yang Berhormat
Sungai Buloh mengenai terms of reference itu. Sesuatu terma rujukan Jawatankuasa
Pilihan Khas ini. Terma rujukan Jawatankuasa Pilihan Khas ini sejak dahulu lagi, bukan
sekarang sahaja. Kerajaan yang lepas pun ialah sebegitu rupa.

Itu yang telah diluluskan oleh Dewan ini. Bukan diluluskan oleh saya ya.
Diluluskan oleh Dewan ketika Yang Berhormat Menteri membaca usul dan terma
rujukannya kalau boleh saya ingatlah secara impromptu. Dia kata terma rujukan itu,
jawatankuasa pilihan khas mempunyai kuasa untuk memanggil mesyuarat mengenai apa-
apa perkara yang dirujuk oleh Dewan.

So pertamanya, perkara tersebut perlu dirujuk oleh Dewan dahulu, itu termanya
yang telah diluluskan oleh Dewan. Keduanya, sekiranya tidak dirujuk oleh Dewan, dirujuk
atau disetujui oleh Menteri. Itu dua dia punya terma rujukan yang telah diluluskan oleh
Yang Berhormat semua. Bukan diluluskan oleh saya.

Sekiranya ini hendak dipinda, maka perlulah ada usul untuk pindaan. Bukan
kuasa saya. Naratif bahawa saya ini orang yang paling berkuasa di dunia ini, tidak betul.
It is a lie. Maaf, satu pembohongan.

Tuan Khoo Poay Tiong [Kota Melaka]: Tuan Yang di-Pertua, Tuan Yang di-
Pertua.

Tuan Yang di-Pertua: Kemudian, walau bagaimanapun saya telah putuskan
sebelum ini untuk— sekarang ini saya sedang mengaturkan satu tarikh untuk berjumpa
dengan semua Pengerusi Jawatankuasa-jawatankuasa Pilihan Khas. Tarikh belum
ditetapkan saya rasa untuk membincangkan terma rujukan. /nsya-Allah apabila ada masa
nanti, kalau semua pengerusi yang seramai 10 orang ini ada masa kelapangan dan saya
sendiri, kita boleh sync-kan tarikh itu. Maka kita akan adakan pertemuan tersebut. Sedang
diusahakan pun. Dari /Jast week lagi kita sedang cari tarikh yang sesuai.

Tuan Khoo Poay Tiong [Kota Melaka]: Tuan Yang di-Pertua.
Tuan Yang di-Pertua: Jadi, saya hendak tutup perkara ini sebab.

Tuan Khoo Poay Tiong [Kota Melaka]: Tuan Yang di-Pertua, sedikit sahaja
Tuan Yang di-Pertua.

Tuan Yang di-Pertua: Maaf, maaf.

Tuan Mohamed Hanipa bin Maidin [Sepang]: Tuan Yang di-Pertua, Peraturan
Mesyuarat 36(2).

Tuan Khoo Poay Tiong [Kota Melaka]: Tuan Yang di-Pertua, sebenarnya
mesyuarat sudah diadakan.

Tuan Yang di-Pertua: Maaf, maaf.

Tuan Khoo Poay Tiong [Kota Melaka]: Kita sudah ada tarikh untuk mesyuarat
tersebut iaitu 19 Januari.

Tuan Yang di-Pertua: Telah dikosongkan.

Tuan Khoo Poay Tiong [Kota Melaka]: Akan tetapi, Tan Sri Azam Baki enggan
hadir. Maka kita terpaksa tangguhkan mesyuarat tersebut. [Pembesar suara dimatikan]

Tuan Yang di-Pertua: Yang Berhormat, Yang Berhormat, kita ini macam “kucing
kejar ekor’ ya. Pusing-pusing okey sampai dia nanti pening pengsan baru habis. So,
sebelum kita semua pening dan pengsan, boleh saya berhentikan perkara ini. Tuan
Setiausaha, boleh kita teruskan.
