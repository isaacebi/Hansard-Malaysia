DR.01.03.2022 15

Seorang Ahli: [Bercakap tanpa menggunakan pembesar suara] Payah itu,
payah.

Tuan Yang di-Pertua: Terima kasih.

Tuan Fong Kui Lun [Bukit Bintang]: Siapa patut bertanggungjawab untuk
meningkatkan perkhidmatan ini? [Dewan tepuk] Ini satu- saya rasa ramai Ahli Parlimen
pun ada panggilan kepada pejabat-pejabat kerajaan tetapi tidak menerima jawapan yang
memuaskan. Terima kasih.

Tuan Haji Ahmad bin Hassan [Papar]: Papar minta sekali lagi.

Tuan Yang di-Pertua: Terima kasih. Silakan Yang Amat Berhormat Perdana
Menteri.

Dato’ Sri Ismail Sabri bin Yaakob: Okey, terima kasih. Aduan tentang perkara
ini iaitu sistem talian yang sukar untuk dicapai, panggilan tidak dijawab, saya akan ambil
serius perkara ini. Saya akan memastikan perkara ini dapat diselesaikan bagi kepentingan
rakyat...

Seorang Ahli: [Bercakap tanpa menggunakan pembesar suara] Potong gaji,
potong gaji.

Dato’ Sri Ismail Sabri bin Yaakob: Terima kasih.

Tuan Yang di-Pertua: Terima kasih.

Tuan Haji Ahmad bin Hassan [Papar]: Papar, Papar. Untuk delivery system.

Tuan Yang di-Pertua: Seterusnya, saya ingin menjemput...

Datuk Wira Dr. Mohd. Hatta bin Md. Ramli [Lumut]: Satu lagi ya?

Tuan Yang di-Pertua: Seterusnya, saya ingin menjemput Yang Berhormat Dato’
Seri Anwar bin Ibrahim.

2. Dato’ Seri Anwar bin Ibrahim [Port Dickson] minta Perdana Menteri
menyatakan pendirian kerajaan berkenaan penurunan kedudukan Malaysia dalam
penilaian Indeks Persepsi Rasuah (CPI) 2021 keluaran Transparency International ke
tangga 62 daripada 180 buah negara. Adakah ini bermaksud pelaksanaan inisiatif dalam
Pelan Antirasuah Nasional (NACP) sejak 2019 tidak berkesan.

Perdana Menteri [Dato’ Sri Ismail Sabri bin Yaakob]: Terima kasih Yang
Berhormat Ketua Pembangkang. Saya memohon agar pertanyaan ini dijawab bersekali
dengan 14 pertanyaan lain yang diajukan oleh Ahli-ahli Dewan Rakyat berkaitan isu
Indeks Persepsi Rasuah ini iaitu:

(i) pertanyaan nombor ke-24 oleh Yang Berhormat Ipoh Timur
bertarikh 1 Mac 2022 berkenaan pendirian dan tindakan
kerajaan berhubung CPI tahun 2021;

(ii) pertanyaan nombor ke-70 oleh Yang Berhormat Tenom,
bertarikh 1 Mac 2022;

(iii) pertanyaan nombor ke-76 oleh Yang Berhormat Puchong
bertarikh 1 Mac 2022;

(iv) pertanyaan nombor ke-83 oleh Yang Berhormat Iskandar Puteri
bertarikh 1 Mac 2022;

(v) pertanyaan nombor ke-32 oleh Yang Berhormat Merbok
bertarikh 7 Mac 2022;

(vi) pertanyaan nombor ke-85 oleh Yang Berhormat Bukit Gelugor
bertarikh 7 Mac 2022;

(vii) pertanyaan nombor ke-20 oleh Yang Berhormat Tumpat
bertarikh 10 Mac 2022;
