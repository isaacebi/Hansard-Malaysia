DR.01.03.2022 13

Kerajaan memahami bahawa penyampaian melalui teknologi digital amat kritikal
dalam mengurangkan kerenah birokrasi terutama melibatkan perkhidmatan kaunter. Bagi
tujuan tersebut, melalui inisiatif Rangka Tindakan Ekonomi Digital Malaysia (MyDIGITAL)
telah menyasarkan perkhidmatan kerajaan secara end-to-end sebanyak 80 peratus
menjelang tahun 2025.

Perkara ini akan dapat memacu transformasi sektor awam untuk menjadi kerajaan
digital dengan memanfaatkan teknologi data dan kecerdasan digital, meningkatkan set
kemahiran digital penjawat awam dan meningkatkan kualiti perkhidmatan dalam talian. Ini
juga akan meningkatkan kedudukan negara dalam penarafan World Digital
Competitiveness Ranking.

Tuan Yang di-Pertua: Terima kasih, soalan tambahan pertama Yang Berhormat.

Dato’ Sri Haji Tajuddin bin Abdul Rahman [Pasir Salak]: Terima kasih kepada
Yang Amat Berhormat Perdana Menteri yang telah pun menjelaskan dengan begitu jelas
sekali berkaitan dengan delivery system ataupun sistem penyampaian ini. Peranannya
penting bagi memastikan perjalanan agenda kerajaan itu dapat dilakukan secara terbaik.

Soalan saya — minta kebenaran sedikit daripada Tuan Yang di-Pertua. Ingin
bertanya kepada Yang Amat Berhormat Perdana Menteri, apakah pihak kerajaan akan
melaksanakan work from home? Bekerja dari rumah ini merupakan satu kaedah yang
penting dalam delivery system ini, sistem penyampaian ini dan sistem untuk
melaksanakan tugas-tugas kerja mereka. Ini kerana, saya rasa ia memberikan manfaat
yang banyak terutamanya mengatasi masalah pembantu sama ada pembantu rumah
ataupun pembantu apa jualah dalam kalangan keluarga yang hari ini susah benar untuk
mendapatkan pembantu ini. Suri rumah yang bekerja susah hendak dapat pembantu
rumah.

Lagi satu kita juga dapat menyelamatkan millions of man-hours.
Tuan Yang di-Pertua: Ringkas, Yang Berhormat.

Dato’ Sri Haji Tajuddin bin Abdul Rahman [Pasir Salak]: Kita dapat
menyelamatkan berjuta-juta man-hours atau masa. Terperangkap dalam traffic jam,
travelling time dari rumah ke tempat kerja dan sebagainya. Jadi, ini membawa kesan
kepada prestasi delivery system. Terima kasih.

Tuan Yang di-Pertua: Terima kasih, silahkan Yang Amat Berhormat Perdana
Menteri.

Dato’ Sri Ismail Sabri bin Yaakob: Terima kasih. Yang Berhormat, sebenarnya
work from home ataupun bekerja dari rumah sedang dilaksanakan.

01050

Kita memulakan kerja dari rumah ini sewaktu PKP dulu. Perintah Kawalan
Pergerakan di mana pekerja-pekerja ataupun semua pejabat kerajaan ditutup,
sebahagian besarnya ditutup dan sebagainya. Ketika itu, peratusan ratio bekerja dari
rumah, nisbahnya ialah 60 peratus dari rumah dan 40 peratus— Sebanyak 40 peratus dari
rumah dan 60 peratus daripada office.

Namun, apabila PKP telah pun ditamatkan, ketika ini masih lagi ada bekerja dari
rumah iaitu sebanyak 20 peratus, manakala 80 peratus bekerja daripada office. Kita dapati
daripada segi produktiviti, bekerja dari office lebih baik berbanding dengan bekerja dari
rumah. Akan tetapi walau bagaimanapun, ada beberapa jenis kerja yang boleh dibuat dari
rumah.

Sebagai contoh, research boleh dilakukan dari rumah. Pekerja pegawai undang-
undang misalnya, daripada segi mengkaji kes dan sebagainya atau membuat untuk
menyediakan kontrak dan sebagainya, boleh dilakukan dari rumah. Akan tetapi sektor
kritikal, jabatan-jabatan yang kritikal seperti jabatan kesihatan, ada untuk kes yang
melibatkan perkhidmatan (services) dan sebagainya mesti dilakukan dari office. Jadi,
kesimpulannya, kita masih lagi melakukan kerja dari rumah tetapi dalam kes-kes tertentu
dan percentagenya ketika ini hanya 20 peratus saja. Terima kasih.
