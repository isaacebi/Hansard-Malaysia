4 DR.01.03.2022

JAWAPAN-JAWAPAN MENTERI BAGI PERTANYAAN-PERTANYAAN

1. Tuan Haji Wan Hassan bin Mohd Ramli [Dungun] minta Perdana Menteri
menyatakan langkah-langkah drastik yang diambil oleh kerajaan dalam menangani
musibah banjir yang baru melanda negeri-negeri Pantai Timur pada waktu ini.

Menteri di Jabatan Perdana Menteri (Tugas-tugas Khas) [Datuk Dr. Haji Abd.
Latiff bin Anmad]: Assalamualaikum warahmatullahi wabarakatuh Tuan Yang di-Pertua.

Dari Dungun pergi ke Setiu,
Saya bangun hendak jawab soalan nombor satu.

Tuan Yang di-Pertua, ada tujuh daerah di Kelantan yang terlibat dan lapan daerah
di Terengganu terlibat dalam banjir sekarang ini. Antara tindakan-tindakan yang drastik
yang diambil oleh kerajaan, baik Kerajaan Pusat, kerajaan negeri mahupun kerajaan
tempatan adalah menyampaikan maklumat data serta arahan yang tepat dan awal.

Antara tindakan yang dibuat oleh NADMA melalui Pusat Kawalan Bencana
Negara (NDCC) telah mengeluarkan notis kesiapsiagaan kepada Jawatankuasa
Pengurusan Bencana Negeri dan juga daerah dan menerima response yang amat positif
daripada agensi-agensi sejak 23 hari bulan dua.

Semua kita tahu bahawa banjir pemindahan peaknya, puncaknya antara 26
hingga 28 tetapi oleh kerana kita bekerjasama dengan MET dan maklumat-maklumat awal
ini kita sampaikan kepada negeri dan juga daerah, maka kesiapsiagaan di peringkat
negeri dan daerah di dua-dua negeri Kelantan dan Terengganu ini dapat dijalankan
dengan suasana yang amat positif.

Mulai 26 Februari, mesyuarat Pusat Kawalan Operasi Bencana (PKOB) telah
diadakan tiap-tiap hari dan ekoran daripada itu hari ini Tan Sri KSN akan
mempengerusikan mesyuarat task force pengurusan banjir monsun laut yang kita
jangkakan ini fasa keenam mungkin fasa terakhir bagi menangani isu-isu yang berkaitan.

Ekoran daripada itu 10,000 frontliner dapat digembleng bagi membuat operasi
menyelamat ke tempat-tempat yang telah ditetapkan. Terima kasih.

Tuan Yang di-Pertua: Soalan tambahan pertama.

Tuan Haji Wan Hassan bin Mohd Ramli [Dungun]: Terima kasih atas jawapan
yang diberikan. Seperti yang kita semua maklum bahawa apabila berlakunya banjir sangat
terkesan kepada mangsa-mangsa banjir sebab Monsun Timur Laut ini. Jadi, adakah
mereka ini masih layak untuk menerima bantuan wang ehsan melibatkan kepentingan
menangani Monsun Timur Laut.

Kedua, saya juga pohon penjelasan supaya dalam pemberian bukan sahaja
dilihat kepada mangsa-mangsa banjir tetapi juga kepada anak-anak mereka yang terlibat
dengan peralatan persekolahan, pakaian dan lain-lain juga mesti diambil kira dalam
sumbangan pemberian. Pohon penjelasan.

Datuk Dr. Haji Abd. Latiff bin Ahmad: Tuan Yang di-Pertua, terima kasih soalan
dari Dungun. Yang Amat Berhormat Perdana Menteri akan melakukan lawatan esok di
kedua-dua negeri dan saya kira pengumuman akan dibuat oleh Yang Amat Berhormat
Perdana Menteri mengenai bantuan wang ehsan dan bantuan-bantuan lain kepada
mereka yang terkesan ekoran daripada bencana banjir di Pantai Timur. Terima kasih.

Tuan Yang di-Pertua: Terima kasih. Ada soalan tambahan.
Puan Teo Nie Ching [Kulai]: Soalan tambahan. Sini, sini.
Tuan Haji Ahmad bin Hassan [Papar]: Papar, Papar.
Puan Teo Nie Ching [Kulai]: Kulai.

Tuan Fong Kui Lun [Bukit Bintang]: Tuan Yang di-Pertua, soalan tambahan.
Saya ingin bertanya Yang Berhormat Menteri. Berapa jumlah bilangan NGO dan
