60 DR.01.03.2022

Pahang, di Sarawak dan juga di Sabah. Perkara ini perlu diperhalusi secara bijaksana
oleh kerajaan di mana susun atur ataupun tindakan yang perlu dilakukan perlulah ia
berada dalam keadaan yang siap siaga. Kelemahan yang berlaku seperti yang disebutkan
tadi, saya amat setuju supaya kita boleh fine-tune semula ataupun dikemaskinikan
permasalahan yang berlaku agar banjir ini — bencana ini akan datang. Setiap tahun akan
datang tetapi apakah persiapan kita?

Kalau ikutkan sekian lamanya, segala jentera, kemudahan termasuk tadi ada
yang sebut dengan helikopternya, sepatutnya telah pun bersedia dan meletakkannya di
lokasi-lokasi yang bakal dilanda banjir. Kita tahu bahawa setiap kawasan yang biasa
dilanda banjir, siren kecemasan akan dibunyikan menunjukkan bahawa kita perlu
bertindak segera kerana kebimbangan ini amat tinggi. Kecemasan, emergency call
supaya tindakan tuntas daripada mana-mana kementerian pun bersama-sama untuk kita
bekerjasama agar segala usaha yang kita buat ini kerana kita tidak mahu kemalangan
jiwa ini berlaku.

Kalau bencana, pastinya melibatkan kemalangan jiwa, harta benda dan
sebagainya. Harta benda boleh diganti. Kalau nyawa yang hilang, tidak ada gantinya. Jadi
inilah tindakan yang perlu kita buat bersama-sama dalam satu pasukan kita. Ya, sila Yang
Berhormat Parit.

Dato’ Mohd Nizar bin Haji Zakaria [Parit]: [Bercakap tanpa menggunakan
pembesar suara]

Dato’ Haji Salim Sharif [Jempol]: Saya berharap perkara ini dapat ditingkatkan
bersama.

Jadi untuk mengakhiri ucapan saya, segala-galanya saya dah sebut. Ada yang
menyatakan kepada saya, apa sebenarnya i-Citra. Tadi sebut i-Citra, mungkin ada yang
nak tahu apakah sebenarnya i-Citra ini. Saya nak berkongsi dengan semua bahawa apa
yang saya lihat pada hari ini supaya satu lagi pengeluaran wang — kita ada i-Lestari, i-
Sinar dan i-Citra. Jadi, yang saya maksudkan adalah ‘i-Ceria’ kerana dalam kita
menyambut Aidilfitri dan dalam keadaan kita menyambut perayaan, sudah pastilah
perbelanjaan ini diperlukan.

Jadi, inilah keadaan kita supaya pengeluaran ini dimudahkan dan mereka yang
layak. Kalau mereka ini ada RM10,000 nak keluar, duitnya ada RM11,000, jadi bolehlah
dibenarkan untuk pengeluaran wang tersebut walaupun dalam keadaan yang sukar,
walaupun simpanan ini untuk hari tua tetapi belum tua, dah susah. Jadi inilah simpanan
yang terakhir bagi mereka.

Saya rata-rata melibat bahawa keperluan ini sangat mendesak. Saya yakin dan
percaya dengan Keluarga Malaysia yang ada, Yang Amat Berhormat Bera sudah pastinya
mendengar denyut nadi rakyat dan merasai bagaimana penyelesaian ini dapat dibuat dan
sebagai penyokong kepada usul tersebut, ia sudah pastinya dapat meringankan serba
sedikit beban rakyat yang terkesan akibat berbagai-bagai bencana yang berlaku
termasuklah yang saya sebutkan tadi, kehilangan pekerjaan dan sebagainya. Ya, Yang
Berhormat Parit.

Dato’ Mohd Nizar bin Haji Zakaria [Parit]: Terima kasih Tuan Yang di-Pertua.
Yang Berhormat Jempol, saya juga menyokong cadangan ataupun pandangan yang
disebut oleh Yang Berhormat sebentar tadi bahawa ‘i-Ceria’ sudah pasti ada definisi-
definisi tertentu untuk kita menceriakan rakyat ataupun masyarakat, apatah lagi konsep
Keluarga Malaysia ini.

Jadi, saya juga berharap mudah-mudahan melalui kemampuan-kemampuan
daripada kerajaan untuk kita membantu masyarakat, rakyat kita di dalam negara kita
apatah lagi di dalam situasi pandemik ini, dalam tempoh anak-anak kita untuk
persekolahan sesi 2022 dan juga mungkin ada masalah-masalah yang tertentu.

Bila kita dapat untuk memberikan beberapa manfaat kepada rakyat dalam bentuk
pengeluaran dan juga bantuan-bantuan seperti yang disebut oleh Yang Berhormat Jempol
sebentar tadi, ‘i-Ceria’. Jadi sudah pasti akan menceriakan dan juga mengharmonikan
termasuklah sudah pasti mereka yang ada mempunyai tanggungan, bebanan dan
