50 DR.01.03.2022

hasrat kerajaan untuk mengurangkan kerenah birokrasi supaya usahawan yang terkesan
dapat dibantu dengan kadar segera.

01440

Tuan Yang di-Pertua, menerusi RMKe-12, kerajaan mahu memacu Keluarga
Malaysia ke arah negara maju dan berpendapatan tinggi serta kalis cabaran pada masa
hadapan. Namun, pencapaian ini tidak bermakna jika masih ada golongan terpinggir
daripada arus pembangunan. Sesungguhnya, isu kesusahan dan isu kemiskinan sangat
dekat di hati saya. Saya sangat memahami setiap kesusahan dan kepayahan hidup
rakyat di luar bandar.

Saya juga amat berharap agar kemiskinan tegar dapat dibasmi dengan kadar
yang secepat mungkin. Maka dengan ini, kerajaan hendaklah berfokus sepenuhnya untuk
membantu meningkatkan pendapatan penduduk di luar bandar menerusi apa kaedah
sekali pun supaya matlamat kita untuk merapatkan jurang pendapatan dapat dijayakan
dengan secepat mungkin.

Tuan Yang di-Pertua, pertamanya saya ingin mengucapkan terima kasih kepada
kerajaan yang berjaya menstabilkan minyak sawit mentah (MSM) dan dijangka akan kekal
tinggi pada paras harga sekitar RM5,000 hingga RM6,000 satu tan sepanjang tahun ini.
Untuk makluman, semalam sahaja harga tersebut telah mencecah RM7,450 satu tan yang
mana menjadi berita gembira kepada peneroka FELDA, FELCRA dan pekebun kecil
seluruh negara.

Walau bagaimanapun, bagi pekebun kecil yang mengusahakan tanaman komoditi
getah, pendapatan mereka diibaratkan seperti “kais pagi makan pagi, kais petang makan
petang”. Oleh itu, saya menyeru agar kerajaan meneliti semula cadangan yang pernah
saya dan rakan-rakan utarakan sebelum ini iaitu meningkatkan harga lantai getah sekerap
ataupun getah cup Jump kepada RM3.50 sekilogram untuk membantu para pekebun kecil
meningkatkan pendapatan mereka.

Sesungguhnya, nasib seramai 552,543 orang pekebun kecil memerlukan
perhatian dan pembelaan daripada kerajaan kerana pendapatan mereka sangat mudah
terjejas akibat ketidakstabilan harga komoditi tersebut.

Pada kesempatan ini, saya ingin berterima kasih kepada Yang Amat Berhormat
Perdana Menteri yang telah membangkitkan isu kawalan harga getah Malaysia bersama
Indonesia dan Thailand iaitu menganggotai /nternational Tripartite Rubber Council (ITRC).
Sehubungan dengan itu, saya amat berharap agar kawalan harga dari negara-negara
anggota ITRC dapat menetapkan harga lantai yang menyebelahi nasib para pekebun kecil
agar sumber pendapatan mereka dapat ditingkatkan. Usaha ini sekali gus dapat
menjayakan hasrat kerajaan untuk mengurangkan jurang pendapatan antara masyarakat
bandar dan juga luar bandar, Tuan Yang di-Pertua...

Dato’ Mohd Nizar bin Haji Zakaria [Parit]: Tuan Yang di-Pertua. Terima kasih
kepada Yang Berhormat Jempol yang telah pun membangkitkan tentang nilai bentuk
pendapatan, khususnya kepada penoreh getah dan sebagainya. Saya _ingin
membangkitkan, apa pandangan daripada Yang Berhormat Jempol tentang petani-petani
kita ataupun pesawah-pesawah kita yang ada dalam negara kita ini yang perlu juga untuk
kita bela? Ini kerana kos, contohnya kos daripada segi racun, baja dan sebagainya
semakin meningkat dan kadangkala ada sahaja bentuk-bentuk yang boleh untuk
mengurangkan kos. Adakah boleh untuk kerajaan juga turut membantu, khususnya
golongan petani ataupun pesawah-pesawah yang ada di dalam negara kita?

Dato’ Haji Salim Sharif [Jempol]: Terima kasih Yang Berhormat Parit. Jadi,
saya amat bersetuju apa yang diperkatakan tadi, memang kita amat terkesan dengan
harga bahan seperti racun dan sebagainya. Sudah pastilah kita mohon supaya kerajaan
juga memikirkan subsidi untuk tanaman para pesawah padi, mereka yang terlibat dengan
kebun sayur dan sebagainya agar bantuan ini dapat juga disalurkan kepada mereka.

Menyedari akan kesusahan dan beban yang terpaksa dipikul oleh rakyat ketika
berdepan dengan pandemik COVID-19, kepimpinan sebelum ini telah pun memutuskan
