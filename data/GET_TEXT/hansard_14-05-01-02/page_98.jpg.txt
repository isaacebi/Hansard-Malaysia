90 DR.01.03.2022

Ini poin terakhir saya. Saya cuma ada dua minit lagi. Ekonomi Malaysia, Tuan
Yang di-Pertua, memesat 40 tahun. Kadar eksport kita meningkat dalam masa 40 tahun
itu. Pengaliran FDI pun mantap tetapi unsur-unsur kroni kapitalisme yang bermula 40
tahun dahulu dan rasuah berterusan. Walaupun skandal 1MDB dan PRU-14 telah berlaku
semua ini, golongan elit maha kaya dari dua, tiga dekad lalu telah kembali semula untuk
menjadi dalang ekonomi kita.

Nampaknya di Malaysia, masalah kroni, rasuah dan salah guna kuasa sudah
menjadi satu budaya yang sangat liat untuk dihapuskan. Di arena politik pula, kita telah
menyaksikan hujan katak-katak. Badan-badan yang sepatutnya bebas dari pengaruh
politik pula jelas menunjukkan pengaruh rasuah dan salah guna kuasa. Jelas sekali,
dengan izin, bad behaviour is prevalent beyond politics and is deep inside the entire
system of government.

Dewan yang mulia ini boleh melakukan beberapa perkara untuk memastikan kita
melawan kroni dan rasuah. Pertama, political financing reform perlu disokong oleh semua.
Kedua, setiap Ahli Parlimen perlu mengambil langkah mengamalkan transparensi penuh
dalam hal kewangan pejabat masing-masing. Janganlah sekadar membuat ucapan di
dalam forum, keluarkan kenyataan media, masuk di dalam social media dan TikTok
bahawa kamu menentang rasuah. Semua ini baik tetapi tidak cukup. Kesemua ahli-ahli
di dalam Dewan yang mulia ini perlu menerbitkan akaun kewangan pejabat yang diaudit
untuk diteliti rakyat.

Kalau hendak terima duit daripada kroni dan golongan elit atau anak-anak taikun,
terbitkan fakta itu dalam akaun. Biar satu dunia dapat lihat dan selepas itu biar rakyat
membuat keputusan sama ada kita ini populis hipokrit atau benar-benar orang politik yang
bersih.

Dato’ Ramli bin Dato' Mohd Nor [Cameron Highlands]: Yang Berhormat
Subang, gulung.

Tuan Wong Chen [Subang]: Terima kasih Tuan Yang di-Pertua. Saya ada satu
poin lagi. Tidak apa, saya akan bubuh dalam Facebook saya. Terima kasih memberi
peluang ini kepada saya. Saya cuma hendak kata satu benda sahaja, Tuan Yang di-
Pertua.

Saya ingin mengambil kesempatan ini untuk meminta maaf atas apa-apa salah
kata, apa-apa kritikan dan pandangan yang keras di dalam Dewan yang mulia ini
sepanjang sidang Parlimen ke-14 ini. Ini dilakukan demi kepentingan rakyat dan negara.
And lastly, if the election does happen this year, | want to wish all the very best in your
future endeavors. Sekian, terima kasih. [Tepuk]

Dato’ Ramli bin Dato’ Mohd Nor [Cameron Highlands]: Yang Berhormat Hulu
Rajang.

5.49 ptg.

Datuk Wilson Ugak anak Kumbong [Hulu Rajang]: Terima kasih Tuan Yang di-
Pertua di atas peluang yang diberikan kepada saya membahaskan Titah Ke Bawah Duli
Yang Maha Mulia Seri Paduka Yang di-Pertuan Agong.

Saya turut senada dengan Titah Tuanku yang bersyukur dengan kestabilan politik
yang dikecapi negara pada hari ini. Tahniah diucapkan kepada kita semua Ahli Parlimen
kerana kematangan yang kita tunjukkan pada hari ini akan menjadi satu garis panduan
untuk anak-anak muda warisi pada masa hadapan.

Kerjasama yang wujud melalui Memorandum Persefahaman Transformasi dan
Kestabilan Politik ini bukan retorik semata-mata. Namun, ia merupakan satu jajaran
baharu bagi memastikan agenda pembangunan negara dan kesejahteraan rakyat akan
sentiasa menjadi keutamaan pihak kerajaan Keluarga Malaysia.
