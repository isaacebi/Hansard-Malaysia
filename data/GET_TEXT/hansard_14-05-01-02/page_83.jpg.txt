DR.01.03.2022 75

Daripada segi pendapatan, di sini kami dapat banyak permintaan. Sungguh pun
kami tahu bahawa KWSP telah pun menolak cadangan untuk membenarkan pencarum-
pencarum KWSP mengeluarkan RM10,000 daripada wang caruman mereka tetapi saya
harap perkara ini dapat dipertimbangkan semula. Sekurang-kurangnya kalau RM10,000
terlalu banyak, kita boleh benarkan RM5,000. Saya rasa ini amat diperlukan oleh rakyat
yang di satu pihak terjejas oleh kenaikan harga barangan dan di pihak lain kekurangan
pendapatan. Harap perkara ini boleh diberikan perhatian yang sewajarnya.

Satu lagi perkara yang harus diberikan perhatian ialah berkaitan dengan peluang
pekerjaan dan juga kekurangan pekerja. So, itu adalah sesuatu yang amat aneh atau luar
biasa dan janggal sekali. Perniagaan membuat aduan tidak cukup pekerja tetapi ada pula
cakap peluang pekerjaan tersekat atau terbatas kerana tidak ada gaji yang munasabah.
So, saya harap perkara ini diberikan perhatian khususnya tentang perlunya kita
menimbang macam mana boleh memudah cara pengambilan pekerja-pekerja asing yang
telah dijanjikan selama ini oleh pihak kerajaan tetapi tidak ada sebarang tindakan
langsung.

Kita harus galakkan pengambilan pekerja-pekerja tempatan dengan memberikan
insentif gaji sebanyak RM500 supaya mereka dapat gaji yang munasabah dan pada masa
yang sama, berikan gaji pengambilan pekerja untuk majikan menggalakkan mereka
mengambil pekerja tempatan sebanyak RM300 sebulan untuk tempoh dua tahun.

Perkara ini amat penting kerana kalau kita lihat perkembangan ekonomi di
Malaysia, ia tidak berapa menggalakkan. Unjuran ataupun anggaran yang dibuat oleh
pihak kerajaan dalam belanjawan sebelum ini semua tersasar, tidak mencapai matlamat
yang ditetapkan.

01640

Contohnya untuk tahun 2020, dianggarkan bahawa ekonomi akan susut
sebanyak 5.2 peratus tetapi sebenarnya susut sebanyak 5.6 peratus. Lebih teruk.

Defisit bajet dianggarkan akan naik kepada enam peratus tetapi sebenarnya naik
lebih tinggi kepada 6.2 peratus. Kadar pengangguran dianggarkan akan turun kepada 4.2
peratus tetapi sebenarnya lebih tinggi iaitu 4.5 peratus. Itu untuk tahun 2020, keadaan
sedemikian di mana semua matlamat atau semua target sasaran yang ditetapkan tidak
tercapai, berulang lagi pada tahun 2021.

GDP dianggarkan akan naik sebanyak 7.5 peratus tetapi sebenarnya hanya naik
3.1 peratus. Defisit bajet dianggarkan dapat dikurangkan daripada enam peratus kepada
5.4 peratus tetapi sebaliknya dianggarkan naik lebih tinggi lagi, mungkin sampai tujuh
peratus. Kadar pengangguran dianggarkan turun kepada 3.5 peratus tetapi sebenarnya
adalah sebanyak 4.3 peratus.

Kalau keadaan ini dibenarkan berterusan sungguhpun pihak kerajaan telah
memberikan pakej rangsangan ekonomi sebanyak RM530 bilion. Ini tidak merangkumi
Belanjawan 2021 atau 2022 tetapi dengan pakej rangsangan ekonomi yang disuntik
dalam ekonomi sebegitu banyak tetapi masih tidak berjaya untuk merangsangkan
ekonomi. Ini merupakan satu masalah yang besar.

Untuk menangani masalah ini, kita kena mengakui apakah kesilapan kegagalan
yang dilakukan oleh pihak kerajaan, bukan sahaja dalam menguruskan ekonomi tetapi
juga daripada segi pandemik COVID-19. Kita lihat kes-kes jangkitan telah hampir
mencecah 3.5 juta. Kematian juga hampir naik kepada 33,000. Ini semua hasilnya
daripada kegagalan pengurusan dan juga kegagalan oleh pihak kepimpinan.

Jangan salahkan rakyat. Itulah sebabnya, usaha yang dibuat oleh kerajaan untuk
mempersalahkan rakyat dengan mengenakan penguatkuasaan dan hukuman yang lebih
berat ke atas rakyat. Saya rasa adalah tidak patut dan tidak munasabah sama sekali.
Itulah sebabnya daripada pihak DAP dan saya percaya Pakatan Harapan, kita akan
menentang pindaan Akta Pencegahan dan Pengawalan Penyakit Berjangkit kerana kalau
kita hendak sebut tentang langkah-langkah, memang kita boleh berikan sokongan.

Akan tetapi untuk menambahkan hukuman denda kepada setiap individu
RM10,000, kepada suatu pertubuhan perbadanan sampai RM1 juta ataupun penalti am
