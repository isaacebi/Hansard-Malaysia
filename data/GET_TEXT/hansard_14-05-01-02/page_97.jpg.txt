DR.01.03.2022 89

harus dilakukan melalui kawalan berperingkat. Di manakah dana untuk membayar
kenaikan gaji ini? Kita perlu menstrukturkan semula subsidi. Bukan batal subsidi tetapi
membuat konsolidasi dan menukarkan sebahagian subsidi kepada bantuan gaji minimum.

Tuan Yang di-Pertua, pada masa kini, program-program subsidi kerajaan
menelan kos RM582 bilion setahun. Malaysia mempunyai 2.6 juta keluarga dalam kategori
B40. Jika jumlah subsidi besar RM52 bilion ini dibahagikan sama rata kepada kesemua
keluarga B40, ia bersamaan dengan bantuan RM1,600 sebulan kepada setiap keluarga
B40. Oleh itu, jika mana-mana kerajaan berpegang kepada alasan bahawa tidak cukup
dana untuk menyelesaikan isu gaji minimum ini, kerajaan itu sebenarnya tidak bercakap
benar. Dalam bahasa Kelate, duit itu be/ana, memang banyak.

Ada tidak contoh kerajaan yang berjaya menaikkan gaji minimum tanpa
menjejaskan ekonomi? Ada. Kenaikan gaji minimum 7.6 peratus setahun di Brazil pada
masa pentadbiran Lula Inacio telah berjaya menolong 10 peratus penduduk Brazil iaitu 20
juta rakyat Brazil keluar daripada kemelut kemiskinan. Dasar di Brazil itu juga diakui
sebagai good economics oleh badan-badan kapitalis seperti IMF dan World Bank.

Akan tetapi, sebenarnya kita tidak perlu naik gaji B40 pada kadar seperti Brazil
pun. Tidak payah 7.6 peratus. Apa yang kita kena lakukan ialah pastikan kadar CPI
campur dua peratus sudah memadai. Dasar ini juga perlu ada sunset clause iaitu selepas
lima ke 10 tahun, hak asasi pekerja di bawah piawaian ILO perlu mengambil alih konsep
dasar gaji minimum.

Tuan Yang di-Pertua, saya menukar poin sekarang pada dasar reformasi kedua
iaitu masalah berkaitan brain drain. Malaysia memang mempunyai satu Human
Development Index yang tinggi tetapi terdapat banyak faktor menyebabkan kenapa kita
tidak boleh mengatasi middle-income trap.

Setiap tahun kita melahirkan graduan-graduan terbaik daripada segi Human
Development Index tetapi ramai yang berpotensi dan berbakat ini pula mengambil
keputusan untuk berpindah ke negara lain seperti Singapura. Untuk membawa Malaysia
ke tahap fully developed seperti Singapura, Taiwan, Jepun dan South Korea, kita perlu
ada dasar yang baik untuk memastikan majoriti besar pelajar terbaik Malaysia memilih
untuk belajar dan berkhidmat di Malaysia.

Apa dasar-dasar yang perlu dilakukan? Yang penting ialah peningkatan gaji.
Kalau Singapura menawarkan gaji tiga ke lima kali ganda kepada graduan kita, graduan
kita memanglah akan tertarik untuk pindah ke Singapura. Ya, memang ada graduan yang
meninggalkan negara kerana isu politik, kebebasan dan hak asasi yang terbantut di
Malaysia, sistem merit yang tidak adil di antara kaum dan juga intra-kaum. Semua isu
politik ini boleh diatasi sekiranya kita ada azam politik untuk menegakkan keadilan sosial
dan keadilan peribadi.

Pada fikiran saya, yang pindah ke negara lain disebabkan politik dan isu merit
adalah cuma 30 peratus sahaja. Majoriti 70 peratus bakat Malaysia yang berpindah
adalah kerana isu gaji dan wang. Pada perkiraan saya, terdapat lebih kurang 1.2 juta
rakyat Malaysia yang berpindah dan bekerja di luar negara. Majoriti mereka mempunyai
ijazah dan bertaraf profesional. Kalau purata pendapatan mereka adalah RM15,000
sebulan atau SGD5,000 sahaja sebulan— ini adalah anggaran konservatif, rendah ya—
ekonomi dan GDP Malaysia telah kehilangan hasil dan daya produktiviti sebanyak RM216
billion setahun. Pengutipan hasil cukai pendapatan peribadi itu telah lesap sebanyak RM54
bilion setahun.

Jadi, apakah yang perlu dilakukan untuk menyekat brain drain? Kita boleh
kurangkan kadar pemindahan ini sebanyak 30 peratus kalau kita ada sistem merit
berdasarkan keperluan sosial tanpa mengira gender, kaum dan agama, laksanakan hak
asasi yang baik, jangan menindas dan buli golongan minoriti. Kalau katakan kita buat
semua ini, mungkin 30 peratus graduan yang tertarik untuk bekerja di negara lain akan
bertukar fikiran dan kekal di Malaysia.

Jadi, yang lebihan 70 peratus ini macam mana pula? Kita perlu pastikan gaji
berpatutan. Untuk melakukan ini, kita perlu ada sistem ekonomi yang ditadbir dengan
baik.
