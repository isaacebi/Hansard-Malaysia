68 DR.01.03.2022

01610

Tuan Yang di-Pertua, saya beralih kepada berikutnya isu kebajikan para jurutera.
Dewan yang mulia ini perlu memberi perhatian pada isu kebajikan jurutera yang
merupakan tulang belakang negara bagi mendepani Revolusi Industri Keempat (IR4.0).
Statistik daripada Kementerian Pengajian Tinggi menunjukkan kerjaya sebagai jurutera
semakin tidak popular apabila kemasukan pelajar ke bidang kejuruteraan di IPT telah
berkurang sebanyak 26 peratus pada tahun 2020 berbanding kemasukan pelajar pada
tahun 2016.

Tuan Yang di-Pertua, empat faktor utama yang perlu kita beri perhatian.

Pertama data PERKESO menunjukkan 22 peratus daripada jawatan jurutera
menawarkan gaji permulaan di bawah paras garis kemiskinan. Jurutera bekerja di bawah
paras garis kemiskinan sebanyak RM2,208.

Kedua, peluang pekerjaan atau entry level untuk jurutera adalah 17 kali ganda
lebih sedikit berbanding bilangan graduan jurutera yang dihasilkan oleh IPT setiap tahun.

Ketiga, kesamaran Akta 138 dalam melindungi kebajikan dan kualiti jurutera dan
yang terakhir Malaysia masih dikategorikan sebagai negara berteknologi rendah
menyebabkan tidak ada keperluan seseorang individu menjadi jurutera berkemahiran
tinggi.

Tuan Yang di-Pertua, Kerajaan Malaysia perlu mengadakan kerjasama strategik
dengan pemegang taruh dari agensi kerajaan seperti BEM, MOSTI, MBOT, KSM dan KPT
untuk memperkasa Akta 138 yang memelihara kebajikan jurutera serta berusaha
menyediakan lebih banyak peluang-pekerjaan berasaskan teknologi tinggi. Saya dan
pasukan ada menyiapkan beberapa dokumen kertas cadangan yang membincangkan isu
ini secara lebih lanjut dan teliti dan boleh menjadi rujukan dan boleh kita menerima dan
memberi pelawaan untuk berbincang dengan kementerian berkenaan berhubung dengan
isu ini.

Tuan Yang di-Pertua, saya pergi kepada isu yang agak sensitif iaitu isu yang
melibatkan kes habeas corpus yang melibatkan tiga orang anak kepada seorang ibu
namanya Loh Siew Hong. Saya begitu kesal kerana direction ini telah dialihkan oleh
beberapa pihak yang tidak bertanggungjawab sehingga mencetuskan kekecohan dan
perbalahan yang berkait dengan sensitiviti agama dan kaum. Padahal ia tidak berkait.

Jika kita teliti dengan mendalam isu ini, seorang ibu atau seorang individu di Perlis
yang dikenali sebagai namanya Nazirah atau dikenali dengan Ustazah Nazirah. la tidak
menculik kanak-kanak tersebut seperti yang didakwa oleh beberapa pihak. Ini kerana
asas yang dibangkitkan sejak dari awal bukanlah mengenai kononnya wujudnya elemen
penculikan dan pengislaman secara tidak sah ketiga-tiga kanak-kanak berkenaan.

Dalam permohonan habeas corpus yang dinyatakan memang jelas dari sudut
perundangan mahkamah telah menyerahkan hak penjagaan kanak-kanak tersebut
kepada Puan Loh dan itu kita setuju. Seorang ibu, tidak ada masalah. Dia boleh menjaga
anaknya. Cuma, apa yang saya fikir perlu diperjelaskan adalah kenapa Ustazah Nazirah
ini ditohmah seolah-olah telah menculik kanak-kanak berkenaan.

Sedangkan rekod daripada ibu tersebut pernah berjumpa dengan anak beliau di
hospital pada tahun 2020. Situasi ini meruncing kerana momokkan sesetengah pihak yang
tidak mengetahui isu ini secara keseluruhan lalu membuat kesimpulan berdasarkan
hearsay. Lalu beliau iaitu Puan Nazirah, Jabatan Mufti Perlis dan seangkatan dengannya
menjadi mangsa jelikkan setengah netizen di media sosial dan ini perkembangan yang
tidak baik.

Saya yakin pasukan di belakang Puan Nazirah ini ketika ini akan bertungkus-
lumus untuk menyatakan kebenaran di sebalik kemelut yang berlaku sekitar isu tiga anak
berkenaan. Cuma, soal isu pengislaman kanak-kanak secara sepihak atau unilateral
convention ini merupakan isu panjang yang berkait dengan ketegangan bidang kuasa dua
buah mahkamah utama. Di dalam negara ini syariah dan juga sivil. Saya mengharapkan
agar langkah mengharmonisasikan kedua-dua mahkamah ini dapat dilakukan secara
