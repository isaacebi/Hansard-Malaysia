72 DR.01.03.2022

tersebut, ia diberikan kepada Kerajaan Singapura. Kita juga harus sedar bahawa kejayaan
kita pertahankan Pulau Sipadan dan Pulau Ligitan dari Indonesia juga bertitik tolak
daripada faktor effective contol yang sama. Dalam kes Pulau Pisang...

Tuan Sim Chee Keong [Bukit Mertajam]: Isu yang sama Yang Berhormat.
Tuan Ahmad Fadhli bin Shaari [Pasir Mas]: Sila.

Tuan Sim Chee Keong [Bukit Mertajam]: Terima kasih Yang Berhormat Pasir
Mas dan juga syabas kerana telah membangkitkan tentang isu kedaulatan negara. Saya
baru baca satu laporan berita online baru beberapa jam yang lalu. Saya petik daripada
tajuk laporan itu dalam bahasa Inggeris dengan izin, “A Report: Malaysia Ordered to Pay
Almost RM63 billion to Sulu Sultans’ Decendants.” Ini berkaitan dengan isu penuntutan
oleh pihak Sulu terhadap beberapa tempat di Sabah dan ada laporan berita ini.

Saya rasa ini adalah satu perkara yang serius yang perlu diambil perhatian oleh
kerajaan kerana ini berkaitan bukan sahaja dengan kedaulatan negara kita di sebelah
Sabah tetapi juga dengan satu kes perundangan yang telah diberikan keputusan di
mahkamah luar negara yang akan menyebabkan Malaysia terpaksa menanggung RM63
bilion kepada pihak berkenaan. Kalau kita tidak bayar dalam tempoh masa yang diberikan,
kita kena bayar faedah ke atas tuntutan wang tersebut.

Jadi saya hendak minta pandangan Yang Berhormat Pasir Mas ke atas ini dan
juga kerajaan tentang isu. Saya rasa kerajaan perlu menjawab isu ini dengan secepat
mungkin bagi menenangkan atau memberi keyakinan kepada rakyat Malaysia
terutamanya rakan-rakan kita di Sabah bahawa kedaulatan negara tetap terpelihara
walaupun dengan isu ataupun keputusan mahkamah ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bukit Mertajam. Sila teruskan.

Tuan Ahmad Fadhii bin Shaari [Pasir Mas]: Terima kasih Yang Berhormat Bukit
Mertajam. Ya, saya juga hendak bangkitkan isu berkenaan sebab saya juga terbaca
sepintas lalu tadi. Juga, saya setuju dengan apa yang dibangkitkan oleh Yang Berhormat
Bukit Mertajam tadi. la perlu untuk dijawab oleh kerajaan apa kedudukan sebenarnya
kerana tiba-tiba sahaja kita diberikan tanggungjawab ataupun kita diberikan penghakiman
untuk membayar sejumlah yang besar kepada pihak-pihak yang disebutkan tadi. Adakah
kerana kita telah terlepas pandang sehingga kita tidak menghadiri prosiding yang telah
dimaklumkan terlebih awal? Itu perlu untuk diberikan penjelasan oleh pihak kerajaan
terutamanya Kementerian Luar Negeri.

Dalam kes Pulau Pisang ini, saya balik kepada kes Pulau Pisang ini kita tidak
nafikan pulau tersebut kekal berada di bawah kedaulatan negara dan sentiasa
dipertahankan oleh Wisma Putra. Namun apakah kita pernah berfikir bahawa wilayah
yang merangkumi rumah api yang sedang ditadbir dan dikawal selia oleh Maritime and
Port Authority of Singapore (MPA) dengan izin ini boleh jatuh ke tangan Singapura
bersandarkan kepada prinsip prescription dan effective control Singapura ke atas wilayah
berkenaan ketika ini.

Itu asas yang wajar diteliti bersama kerana kita tidak rela kedaulatan kita akan
terus dirobek-robek. Dalam perkara ini, Wisma Putra disarankan oleh pakar-pakar kita
supaya merundingkan semula perjanjian yang berusia lebih 100 tahun ini yang
ditandatangani oleh Sultan Ibrahim dan Sir James Alexander Sweetenham. Semoga
dengan cara ini, hak kedaulatan terhadap Pulau Pisang ini dapat dijamin sepenuhnya.

Tuan Yang di-Pertua, berikutnya adalah berkenaan dengan kebajikan kepada
rakyat di peringkat bawah terutamanya kepada peneroka FELDA yang merata di seluruh
Malaysia.

Tuan Sim Chee Keong [Bukit Mertajam]: Sedikit sahaja lagi.

Tuan Ahmad Fadhli bin Shaari [Pasir Mas]: Kita berterima kasih kerajaan telah
memberikan dan sudi menghapus kira dan memberikan satu jumlah yang cukup besar
sehingga peneroka-peneroka FELDA terlepas daripada hutang mereka sebelum daripada
ini. Ini sumbangan yang cukup baik kepada peneroka FELDA dan ini satu perkara yang
