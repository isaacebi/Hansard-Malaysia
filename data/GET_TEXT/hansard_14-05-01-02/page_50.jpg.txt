42 DR.01.03.2022

Tuan Yang di-Pertua: Sebab sudah lama. Sebenarnya sebelum Yang Berhormat
Kota Melaka bercakap, boleh saya kata sebenarnya point of order ini tidak ada
perbahasan ya tetapi oleh kerana perkara ini penting, saya beri peluang, /ast. Tolong.

Tuan Khoo Poay Tiong [Kota Melaka]: Okey, terima kasih Tuan Yang di-Pertua.
Tuan Yang di-Pertua, tadi penjelasan Tuan Yang di-Pertua mengatakan Tuan Yang di-
Pertua bersetuju bahawa apa yang dinyatakan oleh Tan Sri Azam Baki itu Tuan Yang di-
Pertua tidak setuju.

Kalau begitu, saya percaya 220 Ahli Parlimen akan menyokong Tuan Yang di-
Pertua untuk mengambil tindakan terhadap Tan Sri Azam Baki yang enggan datang ke
Parlimen.

Tuan Yang di-Pertua: Terima kasih. Okey...
Tuan Khoo Poay Tiong [Kota Melaka]: Sebab Tuan Yang di-Pertua...
Tuan Yang di-Pertua: Yup.

Tuan Khoo Poay Tiong [Kota Melaka]: Jawatankuasa Pilihan Khas sudah
adakan banyak mesyuarat dan ramai penjawat awam berpangkat tinggi sudah tampil
datang memberi penjelasan termasuk Menteri. Menteri Kesihatan ada tampil datang ke
mesyuarat Jawatankuasa Pilihan Khas Kesihatan tetapi kenapa Tan Sri Azam Baki tidak
diberikan keistimewaan sedemikian? Siapa itu Azam Baki? Begitu berani enggan datang
ke Parlimen Tuan Yang di-Pertua?

Tuan Yang di-Pertua, kita takut implikasinya selepas ini semua orang akan beri
alasan tidak mahu datang ke Parlimen. Itu akan menjejaskan kedudukan Parlimen Tuan
Yang di-Pertua.

Tuan Yang di-Pertua: Okey, all right.

Tuan Khoo Poay Tiong [Kota Melaka]: Jadi, saya minta Tuan Yang di-Pertua,
kita percaya Tuan Yang di-Pertua boleh jalankan tugas dengan baik. Kita mesti panggil
Azam Baki datang ke Parlimen.

Tuan Yang di-Pertua: Okey.

Tuan Khoo Poay Tiong [Kota Melaka]: Tiga alasan yang diberi dan salah satu
daripadanya ialah berkaitan dengan peraturan mesyuarat.

Tuan Yang di-Pertua: Okey. Tolong jangan ulang.

Tuan Khoo Poay Tiong [Kota Melaka]: Dia punya alasan dia kata peraturan
mesyuarat tidak boleh panggil dia.

Tuan Yang di-Pertua: Okey Yang Berhormat Kota Melaka, cukup. Cukup ya.
Saya jawab. Last ya, last. Okey, 220 orang Members of Parliament kalau mereka
menyokong saya dapat gaji RM1 juta sebulan, tidak semestinya saya boleh dapat gaji
RM1 juta sebulan ya.

Masalahnya ialah kuasa dan punca kuasa. Ini juga menjawab Yang Berhormat
Bukit Gelugor tadi ya. Okey, di manakah punca kuasa saya untuk memanggil seseorang
itu hadir di hadapan Jawatankuasa Pilihan Khas? Tidak ada. Saya tidak ada kuasa.

01240

Peraturan Mesyuarat 83(2) yang disebut oleh Yang Berhormat Kota Melaka dan
juga yang disebut oleh Yang Berhormat Bukit Gelugor mengatakan bahawa, saya petik
ya. “Sesebuah jawatankuasa pilihan berkuasa memanggil...” Jadi, kuasanya ialah
jawatankuasa pilihan tersebut, bukan kuasa saya.

Jadi, kita perlu fahami dan ikuti apa yang diperuntukkan di dalam standing orders.
Pertama, kuasa untuk memanggil bukan kuasa saya, kuasa jawatankuasa pilihan. Kedua,
Tan Sri Azam Baki belum enggan untuk hadir, beliau mengutus surat untuk
membangkitkan isu-isu perundangan dan mengambil kira isu-isu perundangan yang
dibangkitkan di dalam surat tersebut, pengerusi telah mengosongkan tarikh. Jadi, tidak
ada tarikh pun. Itu kesannya dalam undang-undang. Jadi, isu atau naratif bahawa Tan Sri
