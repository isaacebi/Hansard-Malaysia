DR.01.03.2022 55

Dato’ Ramli bin Dato' Mohd Nor [Cameron Highlands]: Yang Berhormat Sibuti.
Dato’ Haji Salim Sharif [Jempol]: Sila, sila.

Tuan Lukanisman bin Awang Sauni [Sibuti]: Terima kasih. Saya mengucapkan
berbanyak-banyak terima kasih kepada keprihatinan Yang Berhormat Jempol kerana
membangkitkan isu berkaitan tentang pendidikan dan juga kesan daripada pandemik yang
hampir dua tahun banyak memberi kesan terutama sekali kepada pelajar-pelajar di luar
bandar dan juga bukan hanya pelajar, tetapi guru-guru terkesan dari sudut peranti, dari
sudut kesihatan mental.

Saya juga ingin bertanya kepada Yang Berhormat Jempol, adakah Yang
Berhormat bersetuju bahawa Kementerian Pendidikan kena mengkaji semula kaedah
pembelajaran dan juga kesan akibat COVID-19 ini kepada kesihatan mental terutama
sekali kanak-kanak yang kembali ke sekolah berasa agak kekok setelah belajar melalui
sistem PdPR dan juga kemiskinan digital terutama sekali di kawasan luar bandar dan juga
pendalaman seperti Sabah dan Sarawak memberi kesan kepada kanak-kanak yang
ketinggalan.

Begitu juga saya berharap agar kerajaan bersetuju dengan pandangan Yang
Berhormat Jempol sebentar tadi berkenaan tentang mewujudkan skim pinjaman peranti-
peranti dan juga memilih peranti yang berkualiti untuk dibekalkan kepada kanak-kanak
dan juga pelajar. Saya juga mendapati program yang diperkenalkan oleh kerajaan untuk
memberi peranti sebanyak 150,000 pada tahun lepas tidak berkesan dan tidak sampai
kepada sekolah-sekolah yang benar-benar memerlukan peranti ini. Bagaimana
pandangan Yang Berhormat Jempol?

01510

Dato’ Haji Salim Sharif [Jempol]: Ya, saya amat bersetuju dengan pandangan
Yang Berhormat Sibuti sebentar tadi yang mana kita perlu melihat perkara ini supaya
murid-murid ini tidak ketinggalan khususnya di luar bandar. Jadi selain itu, teknologi
peranti kita memerlukan guru yang berkualiti dan sebahagian pensyarah prasyarat yang
terpenting.

Begitu juga dengan pengetua atau guru besar yang berkelayakan dan memimpin
di peringkat kementerian yang faham akan situasi bertindak secara profesional. Walau
bagaimanapun, usaha ini akan menjadi sia-sia sekiranya perkara yang lebih utama tidak
diselesaikan terlebih dahulu iaitu pencapaian internet khususnya di luar bandar.

Kini negara sedang memasuki era baharu iaitu 5G tetapi dalam keadaan internet
di luar bandar masih menyedihkan. Masalah pencapaian dan kelajuan internet di luar
bandar sememangnya perlu diselesaikan dengan segera oleh kementerian. Perkara ini
hendaklah diberikan perhatian serius oleh kerajaan agar matlamat Kerajaan Malaysia
menjadi sebuah kerajaan berteknologi tinggi menjelang tahun 2025 dapat direalisasikan
dengan jayanya.

Tuan Yang di-Pertua, fenomena banjir bukanlah satu perkara yang asing buat
negara kita lebih-lebih lagi apabila tiba Monsun Timur Laut pada setiap tahun. Kebiasaan
kawasan yang bakal terlibat telah pun dijangka lebih awal seperti negeri yang terletak di
Pantai Timur.

Tuan Ahmad Fadhli bin Shaari [Pasir Mas]: [Bangun]
Dato’ Haji Salim Sharif [Jempol]: Sila Yang Berhormat Pasir Mas.

Tuan Ahmad Fadhli bin Shaari [Pasir Mas]: Terima kasih Yang Berhormat
Jempol. Saya ingin bertanya Yang Berhormat Jempol, adakah bersetuju bahawa situasi
banjir yang melanda ini adalah satu perkara yang kita tidak jangka? Untuk perkongsian,
apa yang berlaku di Pasir Mas sehari dua ini adalah merupakan situasi yang sangat-
sangat menyedihkan dan beberapa buah rumah telah pun tenggelam sepenuhnya dengan
tidak dijangka-jangka. la seolah-olah mengulangi apa yang telah berlaku di Selangor dan
beberapa situasi di Lembah Klang pada bulan Disember yang lepas.

Jadi saya ingin bertanya kepada Yang Berhormat Jempol, adakah kerajaan perlu
untuk melihat situasi ini secara menyeluruh kerana tadi kita telah mendengar bagaimana
