DR.01.03.2022 99

(vi) Pergau;

(vii) Kuala Matu 2;

(vill)  Halud;

(ix) Kampung Sok 2; dan
(x) Loba Balu 3.

Tuan Yang di-Pertua, menyedari hakikat bahawa 10 projek berkenaan tidak
berdaya maju, pihak FELCRA telah memulakan langkah menyerahkan balik projek-projek
berkenaan kepada pemiliknya dengan pendekatan win-win situation katanya. Saya ingin
tahu, sejauh manakah inisiatif ini telah diambil dan apakah yang dimaksudkan dengan
pendekatan win-win situation? Tuan Yang di-Pertua, baru-baru ini ramai para peserta
ladang berjumpa dengan saya menyatakan kekesalan terhadap pengurusan FELCRA
yang membiarkan ladang sawit mereka begitu sahaja tanpa dipungut buah tandan
segarnya. Mereka merasa teraniaya dengan harga buah sawit sekarang ini amat tinggi.

01830

Dato’ Ramli bin Dato’ Mohd Nor [Cameron Highlands]: Yang Berhormat Igan,
sila gulung.

Tuan Haji Ahmad Johnie bin Zawawi [Igan]: Ya, satu minit. Akan tetapi mereka
tidak dapat menikmati hasilnya. Nampaknya, FELCRA di kawasan Igan amat tidak
bertanggungjawab. Saya ingin tahu mengapakah masalah ini terjadi? Apakah tindakan
yang telah diambil oleh pihak FELCRA untuk mengatasinya?

Tuan Yang di-Pertua, masalah dividen yang sedikit dan ada yang tidak menerima
langsung masih lagi menjadi isu dan rungutan para peserta. Sebelum ini daripada jawapan
Yang Berhormat Menteri masalah ini timbul kerana para peserta masih lagi menanggung
kos pembangunan ladang. Saya merasa hairan mengapa setelah hampir 30 tahun
masalah hutang kos pembangunan ini masih ada? Adalah tidak adil bagi para peserta
menanggung kos yang tidak pernah selesai.

Oleh itu saya mencadangkan dan memohon agar kos pembangunan ladang
tertunggak ini dilupuskan oleh kerajaan. Pihak FELCRA juga harus telus dalam setiap
pengiraan transaksi untung rugi dengan setiap peserta supaya mereka mengetahui status
pelaburan jangka panjang mereka.

Tuan Yang di-Pertua, sebelum mengakhiri perbahasan ini saya_ ingin
menyampaikan dua rangkap pantun bagi membalas pantun Tuanku semasa Istiadat
Pembukaan Sidang Dewan Rakyat Penggal Kelima ini.

Berpolitik siang malam tiada penghujung,
Akhirnya diri terasa ralat,

Pesanan Tuanku sentiasa dijunjung,
Raja penyayang Raja berdaulat.

Parlimen Igan sentiasa di hati,

Di sini Putrajaya, di Sarawak Petrajaya,
Tanda kami bersatu hati,

Semua RUU dilulus dengan jaya.

Sekian, terima kasih. lgan mohon menyokong.

Dato’ Ramli bin Dato’ Mohd Nor [Cameron Highlands]: Yang Berhormat Igan
adalah pembahas yang terakhir. Ahli-ahli Yang Berhormat, Mesyuarat Dewan hari ini
ditangguhkan sehingga 10.00 pagi, hari Rabu, 20 Mac 2022.

[Dewan ditangguhkan pada pukul 6.32 petang]
