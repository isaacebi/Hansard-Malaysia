DR.01.03.2022 57

Walau bagaimanapun, saya cukup terharu dan ingin berterima kasih kepada
semua kakitangan awam, NGO dan orang ramai yang telah banyak membantu dalam
tempoh pasca banjir tanpa mengira kaum dan warna kulit. Syabas, syabas dan tahniah,
terima kasih saya ucapkan atas segala keprihatinan dan sikap tanggungjawab yang telah
ditunjukkan. Semoga semangat Keluarga Malaysia ini akan terus terpahat dan tersemat
di dalam hati nurani sanubari seluruh rakyat Malaysia.

Di kesempatan ini juga, saya ingin merakamkan ucapan terima kasih kepada
kerajaan yang responsif dalam menyalurkan peruntukan seawal 28 Disember 2021 yang
lalu dengan menilai keseluruhan bantuan kemudahan mangsa-mangsa banjir yang
berjumlah RM1.4 bilion secara terus dan mungkin akan mencecah sebanyak RM2 bilion.
Merujuk kepada kejadian banjir yang berlaku kelmarin di Kelantan dan Terengganu jelas
bahawa bencana alam boleh berlaku pada bila-bila masa. Harapan saya agar Keluarga
Malaysia yang terkesan di sana dapat diberi perhatian dan bantuan yang secukupnya dari
kerajaan.

Tuan Yang di-Pertua...
Dato' Mohd Nizar bin Haji Zakaria [Parit]: [Bangun]
Dato' Haji Salim Sharif [Jempol]: Sila Yang Berhormat Parit.

Dato’ Mohd Nizar bin Haji Zakaria [Parit]: Terima kasih Tuan Yang di-Pertua
dan Yang Berhormat Jempol. Bila kita berbicara tentang banjir dalam senario atau
tempoh-tempoh ini memang agak mencemaskan kita.

01520

Kerajaan perlu berkolaborasi secara bersama dan kita tidak mahu apabila banjir
berlaku kemalangan dan sebagainya, termasuklah kepantasan-kepantasan untuk
bertindak. Setiap agensi yang ada itu mestilah peka untuk melihat keadaan dan kita juga
boleh dapat mengetahui sedikit sebanyak di manakah lokasi-lokasi tersebut dalam bentuk
penyelamatan dan sebagainya.

Cumanya saya ingin minta pandangan daripada Yang Berhormat, apakah bentuk-
bentuk peralatan kita dalam kaedah untuk kita menyelamat? Biasanya kalau banjir, kita
menggunakan bot daripada bomba dan sebagainya. Apakah perlu dalam tempoh-tempoh
banjir ini, dalam kadar yang cukup segera khususnya, helikopter untuk kita manfaatkan
bukan hanya untuk menyelamat tetapi pada masa yang sama untuk kita menghantar
keperluan-keperluan makanan khususnya di kawasan-kawasan yang agak sukar untuk
dilalui oleh kKenderaan-kenderaan darat ini? Terima kasih.

Tuan Karupaiya a/l Mutusami [Padang Serai]: Yang Berhormat Jempol,
Padang Serai. Terima kasih Yang Berhormat Jempol. Saya tertarik dengan penjelasan-
penjelasan berkaitan dengan banjir. Saya rasa juga kerajaan harus ambil persiapan dari
awal sebelum banjir bukan selepas banjir baru hendak buat persiapan, hendak menuduh
satu sama lain.

Kebanyakan kerajaan — agensi-agensi ini menuduh satu sama lain apabila ada
sesuatu kejadian. Perlu dielakkan dan mereka perlu duduk dalam satu meja dan bincang
dan mesti mengatasi dengan segera. Pada masa yang sama juga, banyak projek yang
dilakukan oleh di tempatan — projek-projek ini tidak dikawal, projek-projek ini tidak diperhati
dengan serius.

Mereka buat projek suka hati selepas itu longkang, jalan tidak diendahkan. Ini
menjadi satu masalah. Seharusnya kerajaan perlu mengambil tindakan segera dan siap
sedia daripada sekarang untuk membesarkan, melebarkan sungai-sungai dan parit-parit
yang ada di sekitarnya. Terima kasih Yang Berhormat Jempol.

Dato’ Haji Salim Sharif [Jempol]: Ya, terima kasih. Banyak perkara yang
menjadi pengalaman yang lalu dan saya ambil kira perkara itu supaya ia sama-sama kita
berganding bahu untuk menyelesaikan ataupun tindakan kita dalam suasana banjir yang
berlaku. Silakan, Yang Berhormat Rompin.

Dato’ Sri Hasan bin Arifin [Rompin]: Salah satu sebab banjir yang kita lihat
bahawa Tuan Yang di-Pertua, catchment area yang semakin berkurangan dalam negara
