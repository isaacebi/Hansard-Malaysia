82 DR.01.03.2022

yang besar di negara kita mendapat keuntungan berlipat kali ganda hasil kenaikan harga
sawit dan mereka memberi income kepada kerajaan menerusi cukai dan sebagainya.

Akan tetapi, dalam masa yang sama saya melihat bahawa kementerian KPPK
perlu bawa semua syarikat yang untung besar ini dibawa sebagai keuntungan mereka
dalam bentuk CSR. Dikumpulkan CSR mereka menerusi satu tabung untuk kebajikan
rakyat Malaysia. Saya pernah mencadangkan dahulu untuk penubuhan sebuah yayasan
dipanggil Yayasan Agrikomoditi. Saya ingin mendapat penjelasan daripada kementerian,
apakah kesinambungan kepada cadangan Yayasan Agrikomoditi yang bertujuan untuk
memastikan bahawa antaranya, sebahagian dana yang ada menerusi sawit ini dapat
disalurkan kepada orang yang memerlukan di kalangan rakyat Malaysia.

Itulah perkara yang sempat saya sampaikan dalam masa yang singkat pada hari
ini. Alangkah baik kalau diberikan peluang sampai setengah jam untuk menceritakan
banyak lagi perkara yang boleh kita kongsikan. Terima kasih kepada Tuan Yang di-Pertua,
wassalamualaikum warahmatullahi wabarakatuh.

Timbalan Yang di-Pertua [Dato’ Mohd Rashid Hasnon]: Waalaikumusalam,
terima kasih Yang Berhormat Kuala Nerus. Seterusnya saya menjemput Yang Berhormat
Sepang, 12 minit.

5.12 ptg.

Tuan Mohamed Hanipa bin Maidin [Sepang]: Terima kasih kepada Tuan Yang
di-Pertua kerana membenarkan saya turut sama dalam berbahas Titah Diraja ini.

Tuan Yang di-Pertua, saya mengucapkan tahniah kepada pihak kerajaan kerana
berjaya membentangkan Titah Diraja ini. Walaupun saya rasa agak lucu kerana sekarang
ini dalam Parlimen ini, pihak-pihak yang bergabung dalam kesatuan ini yang membentuk
kerajaan sekarang ini, di Parlimen ini mereka nampaknya bersatu. Akan tetapi di Johor,
mereka sedang bergaduh sesama mereka mendedahkan bahawa parti ‘A’, parti gabungan
mereka tidak boleh dipercayai dan sebagainya. Jadi, ini mungkin keanehan dalam politik
Malaysia. Itu yang pertama.

Kedua, saya ingin menyentuh tentang isu rasuah yang dibangkitkan dalam Titah
Diraja ini iaitu di perenggan 74, di mana dalam ucapan ini dikatakan bahawa mungkin
boleh saya bacakan di perenggan 74, “Dalam membina sebuah Negara Bangsa yang telus
dan berintegriti, Beta memandang serius tentang isu rasuah yang berlaku. Beta percaya
kerajaan sedang melaksanakan dasar dan inisiatif pelan anti-rasuah...” dan seterusnya.

Tuan Yang di-Pertua, kita semua mungkin telah membaca apa yang dilaporkan
oleh media berkenaan dengan satu perbicaraan di Amerika Syarikat, di mahkamah di New
York yang melibatkan seorang warganegara Malaysia yang bernama Roger Ng yang
pernah menjawat jawatan dalam sebuah bank pelaburan iaitu Goldman Sachs.

Dalam perbicaraan itu, antara saksi yang dipanggil ialah mantan bos dia iaitu
seorang ahli dari Jerman, Tim Leissner yang dia mendedahkan antara lain bahawa apabila
dia ingin membuat satu perniagaan di Malaysia ini dalam urusan 1MDB ini, dia terpaksa
merasuah ramai ahli politik dalam kerajaan pada masa itu. Jadi untuk melaksanakan
perniagaan di Malaysia, dia perlu melakukan rasuah. Rasuahnya bukan melibatkan
jutaan, tetapi bilion. Jadi, saya merasakan bahawa rasuah ini bukan sahaja kita boleh
menuturkan di bibir, tetapi apa yang ingin kita lihat ialah pelaksanaannya.

Saya ingin bertanya kepada pihak kerajaan bahawa baru-baru ini ada seorang
mantan CEO Astro yang dipanggil oleh SPRM untuk disiasat dan disiasat selama lapan
jam. Ini kerana dia dikatakan terlibat mengadakan hubungan dengan salah seorang saksi
dalam kes Roger Ng itu yang mana hasil daripada evidence itu dikatakan bahawa dia ada
meminta supaya diberikan hadiah lebih kurang USD10 juta untuk membeli apartment
ataupun membelikan rumah pangsapuri di London.

Saya ingin bertanya kepada pihak kerajaan, ada orang minta saya bertanyakan
soalan ini. SPRM telah soal siasat, pertama saya hendak tanya, adakah menyiasat mama-
mana pihak? Walaupun saya setuju pihak SPRM mengambil inisiatif menyiasat mantan
