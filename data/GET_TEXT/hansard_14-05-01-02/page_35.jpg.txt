DR.01.03.2022 27

Dalam situasi bencana, Rejimen Askar Jurutera Diraja yang diketuai oleh Mejar
Jeneral (Dua Bintang) Dato’ Pahlawan Ir. Haji Chapiti bin Haji Redzwan selaku Ketua
Jurutera berperanan memberikan bantuan sokongan dari aspek kejuruteraan medan
seperti membina jambatan sementara (compact Bailey), pembinaan laluan alternatif,
pembersihan halangan serta bantuan penyediaan perkhidmatan penting seperti bekalan
elektrik dan air serta telekomunikasi.

Peranan perkhidmatan Kor Kesihatan Diraja pula yang dipimpin oleh Lt. Jen. (Tiga
Bintang) Dato' (Dr) Zulkeffeli bin Mat Jusoh selaku Ketua Pengarah Perkhidmatan
Kesihatan ATM adalah memberikan bantuan perubatan kecemasan dan juga kawalan
penyakit berjangkit bagi membantu Kementerian Kesihatan Malaysia. Pelaksanaan ini
dilakukan dengan mengatur gerakkan tim perubatan perhadapan dan membina hospital
medan berdasarkan keperluan semasa. la juga termasuk melakukan pembedahan
kecemasan di lapangan sekiranya diperlukan.

Daripada aspek kelengkapan dan peralatan pula, perolehan aset Tentera Darat
adalah lebih memfokuskan kepada kelengkapan dan peralatan pertahanan negara. Walau
bagaimanapun, sebahagian daripada kelengkapan dan peralatan tersebut juga boleh
digunakan bagi tugas-tugas untuk menangani bencana alam.

01140

Antara peralatan tersebut adalah bot tempur, outboard motor, life jacket, trak 3
tan, trak 5 tan, trak 7 tan dan peralatan kejuruteraan medan seperti keeper, backhoe,
excavator, bulldozer serta peralatan perubatan seperti peralatan pertolongan cemas,
peralatan perlindungan diri, peralatan perubatan dan pembedahan untuk hospital medan.

Secara umumnya, aset-aset tersebut adalah tidak mencukupi bagi menampung
bencana berskala besar. Walau bagaimanapun, Kementerian Pertahanan dengan
persetujuan Kementerian Kewangan bersedia untuk terus melaksanakan perolehan pada
setiap tahun bagi meningkatkan kesiagaan Angkatan Tentera Malaysia sama ada bagi
melaksanakan peranan utamanya dalam menjaga keselamatan negara atau misi
sekunder dalam memberikan bantuan semasa bencana. Terima kasih.

Timbalan Yang di-Pertua [Dato' Mohd Rashid Hasnon]: Soalan tambahan
pertama. Sila, Yang Berhormat Hulu Langat.

Datuk Haji Hasanuddin bin Mohd Yunus [Hulu Langat]: Terima kasih Tuan
Yang di-Pertua dan terima kasih Yang Berhormat Timbalan Menteri.

Saya merujuk pada 12 Februari 2019, Panglima Tentera Darat ketika itu, Jeneral
Bersara Datuk Seri Ahmad Hasbullah ada mengatakan bahawa mereka sedang
menyusun balik RAJD ini dengan struktur yang baharu dengan empat bidang utama
kejuruteraan medan, perkhidmatan kejuruteraan profesional, kejuruteraan pakar
senggara perhubungan dan geospatial pertahanan.

Tuan Yang di-Pertua, dengan penyusunan yang kita harapkan ini, saya ingin
merujuk kepada penyusunan yang dibuat tempoh hari ketika berlaku banjir pada bulan
Disember baru-baru ini. Apakah mekanisme jalinan kerjasama antara ATM dan NADMA
berjalan baik? Ini kerana pandangan di luar sana, berlaku percanggahan dalam
memutuskan tindakan segera, tindakan pantas ketika diperlukan untuk mengambil
tindakan dalam membantu menyelamat mangsa-mangsa banjir baru-baru ini. Terima
kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Hulu Langat. Sila, Yang Berhormat Timbalan Menteri.

Dato’ Sri Ikmal Hisham bin Abdul Aziz: Terima kasih Yang Berhormat Hulu
Langat dan sahabat saya dari Hulu Langat. Saya hendak maklum juga kepada semua Ahli
Dewan, hari ini, 1 Mac juga merupakan Hari Tentera Darat Malaysia. Tahun ini merupakan
sambutan ke-89. Moto Tentera Darat ialah Gagah Setia. Sambutan tahun ini kini disambut
di Kem Segenting di Port Dickson, Negeri Sembilan.

Jadi, menjawab daripada Yang Berhormat Hulu Langat, sebagai makluman Yang
Berhormat dan semua, Angkatan Tentera Malaysia merupakan salah satu agensi
