70 DR.01.03.2022

cadangan penggubalan sebuah dasar yang khusus dalam memartabatkan partisipasi
belia dalam penggunaan dasar dan polisi negara.

Dasar tersebut ialah dasar belia sejahtera yang terangkum di dalamnya empat
teras negara utama iaitu pertama belia sebagai pemacu Revolusi Industri 4.0. Belia
sebagai penggerak utama keusahawanan digital serta dua lagi baki ialah belia sebagai
pendukung keilmuan dan pemantapan syariah. Teras belia sebagai pemacu Revolusi
Industri 4.0 adalah supaya mereka menjadi pemacu utama ke arah merealisasikan salah
satu daripada pemangkin dalam RMKe-12 iaitu mempercepat dan penerima gunaan
teknologi dan inovasi serta membangunkan bakat masa hadapan.

Peranan belia hari ini wajar diangkat sebagai catalyst utama dalam
merealisasikan pemangkin-pemangkin tadi dalam pelbagai bidang keutamaan. Sejajar
dengan apa yang dirancang, diputuskan dalam RMKe-12. la juga termasuklah aspek
pertanian pintar yang sangat memerlukan penglibatan golongan belia. Kedua, belia
sebagai penggerak usahawan digital.

Golongan belia perlu menjadi penggerak utama dalam aspek keusahawanan
digital dan dalam hal ini, kerajaan perlu untuk memberikan dorongan kepada mereka
untuk menjadi penggerak kepada usahawan digital ini supaya mereka tidak hanya
nampak masa depan mereka hanya untuk makan gaji semata-mata.

Bagi dua lagi, saya letakkan di sini ialah belia sebagai pendukung keilmuan dan
pemantapan sahsiah. Kedua-dua ini saya kira penting kerana ia akan bertindak sebagai
satu pakej yang sangat penting dalam diri belia pada hari ini selain menjadi faktor utama
dalam melengkapi peranan mereka dalam teras revolusi industri dan keusahawanan
digital.

Tuan Yang di-Pertua, saya bangkitkan cadangan penggubalan dasar yang
komprehensif ini terhadap pembangunan belia terutama untuk perhatian Kementerian
Belia dan Sukan (KBS) kerana kita perlukan satu nafas yang baharu terhadap belia.
Selaras dengan penglibatan mereka dalam Undi 18.

01620

Mari kita lihat PRN Johor ini Tuan Yang di-Pertua, berapa ramaikah belia di bawah
umur 18 tahun yang berdaftar yang akan menyertai dalam proses pengundian. Tak kira
mereka undi siapa, itu nombor tiga, nombor empat. Akan tetapi yang penting adakah
mereka keluar untuk mengundi dalam pilihan raya. Kalau angkanya ini sangat rendah, ia
tanda yang tidak baik untuk masa depan negara. Kalau angka penglibatan saluran belia
18 ke-24 sebagai contoh sangat-sangat rendah penglibatan mereka, sama ada undi
mereka untuk siapa. Kalau itu berlaku, maka ia satu masa depan yang sangat rendah
untuk negara.

Saya mengkaji trending di media sosial setiap hari. Saya kaji trend media sosial
ini setiap hari. Dalam 10 trending isu media semasa setiap hari, tidak adapun trending isu
PRN Johor. Yang ada ialah isu selebriti dan sebagainya. la satu perkara yang
membimbangkan sebenarnya seolah-olah belia yang terlibat dengan media masa ini
mereka tidak kisah apa yang berlaku di dalam Malaysia pada hari ini.

Sedangkan isu PRN, isu politik, isu masa depan negara — kalau belia tak kisah,
kalau anak muda tak kisah, maka ia satu perkara yang sangat membimbangkan kita.
Akhirnya anak muda, mereka hanya akan peduli dengan dunia mereka sendiri. Apa
kerajaan hendak buat, siapa kerajaan dipilih, siapa yang memerintah, terpulanglah. Ini
merupakan suatu perkara yang sangat membimbangkan. Jadi kita perlu melihat kepada
isu pendidikan politik dalam kalangan belia pada hari ini.

Dalam isu pendidikan Tuan Yang di-Pertua, saya yakin semua pihak mendengar
keluhan ibu bapa dan guru mengenai tahap kurikulum di sekolah yang terlalu tinggi dan
tidak bersesuaian dengan tahap pemikiran para murid. Malangnya keluhan tersebut
seolah-olah “fall on deaf ears”. Rungutan iaitu seolah-olah masuk telinga kanan, keluar
telinga kiri. Rungutan ramai pihak terhadap sukatan mengenai insurans dan takaful
sebagai contoh, telah diajar di peringkat sekolah rendah. Kita dahulu Darjah 1, Darjah 2
kita boleh banding apa yang kita belajar dengan apa yang dipelajari oleh anak-anak kita.
