DR.29.07.2021 17

Dato’ Takiyuddin bin Hassan: Tuan Yang di-Pertua.
Tuan Yang di-Pertua: Saya tak nak terima lagi ini, banyak dah sangat.
Dato’ Takiyuddin bin Hassan: Point of order Tuan Yang di-Pertua.

Tuan Yang di-Pertua: Kita sudah berpolemik sampai 10.53 pagi, dah 53 minit.
Ya? Last-last.

Tuan Mohamed Hanipa bin Maidin [Sepang]: Selama 53 minit tidak sabar,
kami dah tunggu 260 hari sabar tau.

Dato’ Takiyuddin bin Hassan: Terima kasih Tuan Yang di-Pertua.

Tuan Mohamed Hanipa bin Maidin [Sepang]: Parlimen tidak buka, apa 53
minit pun tak sabar.

4

uan Yang di-Pertua: Duduklah.

4

uan Mohamed Hanipa bin Maidin [Sepang]: Selama 53 minit pun Tuan Yang
di-Pertua tak sabar. Kami... [Sistem pembesar suara dimatikan]

Tuan Yang di-Pertua: Yang Berhormat Sepang, saya lagi sabar. Yang
Berhormat Sepang bila bercakap, tidak ada siapa bangkang pun. Saya bila bercakap, 80
orang bangkang and | take one by one, | take. One by one saya layan. Ya, boleh kita
Yang Berhormat.

Dato’ Takiyuddin bin Hassan: Tuan Yang di-Pertua, oleh kerana tadi disebut
mengenai tanggungjawab saya sebagai Menteri yang menjaga Parlimen berkaitan
dengan apa yang dibangkitkan oleh yang saya hormati Yang Berhormat Ketua
Pembangkang mengenai penambahan masa ataupun penambahan hari dan
sebagainya. Ini merujuk kepada Peraturan Mesyuarat 12(1) di provisor yang mengatakan
bahawa kecuali jika ada usul Menteri.

Saya hendak jelaskan sedikit sebagai background, Tuan Yang di-Pertua. Ini
penting walaupun sebahagian daripada kita sudah tahu. Pada jam 8.00 pagi, 26 Julai
iaitu hari pertama kita bersidang, Tuan Yang di-Pertua telah memanggil satu mesyuarat
khas yang turut dihadiri dari sebelah sini oleh Yang Berhormat Timbalan Perdana Menteri
dan juga beberapa orang Yang Berhormat Menteri. Di sebelah sana saya boleh sebut
Yang Berhormat Kulim-Bandar Baharu, Yang Berhormat Kuala Selangor, Yang
Berhormat Seremban, Yang Berhormat Labuan, minta maaf kalau ada lagi yang saya —
itu yang hadir. Turut hadir adalah Yang Berbahagia Tan Sri Ketua Pengarah Kesihatan,
Tan Sri Dr. Noor Hisham Abdullah.

Saya hendak beritahu secara terus terang dalam mesyuarat ini, boleh disahkan
oleh rakan-rakan di sebelah sana. Dia beri dua cadangan, dua options oleh Ketua
Pengarah Kesihatan. Pertama, persidangan ini tidak boleh diadakan terus, itu option
yang pertama. Dia sebut tidak boleh sebab kalau dalam kes biasa, dengan 77 orang
dalam satu tempat diisytiharkan positif COVID-19, sudah PKPD. Itu diberitahu oleh Tan
Sri Noor Hisham. Walau bagaimanapun kalau beliau, oleh kerana kita sudah hadir pada
hari ini, option yang kedua ialah mengehadkan bilangan kehadiran Ahli Parlimen pada
satu-satu masa.

Tuan Lim Guan Eng [Bagan]: /t’s nothing new. | think - Tuan Yang di-Pertua...
Dato’ Takiyuddin bin Hassan: Sekejaplah, saya tidak beri laluan.
Tuan P. Prabakaran [Batu]: Yang Berhormat Menteri.

Dato’ Takiyuddin bin Hassan: Satu-satu masa dan juga hadkan masa.
Sebagai contoh disebut sendiri oleh Tuan Yang di-Pertua, pukul 2.00. Itu cadangan Ketua
Pengarah. Sepatutnya, saya ingat lagi beberapa orang di sebelah sini ingat, rakan-rakan
di sebelah sana sepatutnya get back to Tuan Yang di-Pertua, beritahu kita boleh setuju
berapa orang, sampai pukul berapa. Akan tetapi, sampai hari ini saya rasa rakan-rakan
kita di sebelah sana tidak get back to Tuan Yang di-Pertua untuk itu.

Tuan Yang di-Pertua: Tidak, dah get back pada saya.
Dato’ Takiyuddin bin Hassan: Jadi, sekejap, sekejap.

Datuk Seri Saifuddin Nasution bin Ismail [Kulim-Bandar Baharu]: Tidak
betul, tidak betul Tuan Yang di-Pertua. Biar saya correct yang itu.

Tuan Yang di-Pertua: Dah get back pada saya.
