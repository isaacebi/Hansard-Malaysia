34 DR.29.07.2021

Tuan Lim Lip Eng [Kepong]: Yang Berhormat Bagan, Kepong.
Tuan Lim Guan Eng [Bagan]: Ya.

Timbalan Yang di-Pertua [Dato' Mohd Rashid Hasnon]: Yang Berhormat
Kepong hendak mencelah, sudah tidak sempat Yang Berhormat Kepong, tidak sempat.

Tuan Lim Guan Eng [Bagan]: Yang Berhormat Kepong, sekejap yang Yang
Berhormat Kepong.

Tuan Lim Lip Eng [Kepong]: Saya hendak tanya sama ada kerajaan ada pelan
idak untuk membeli vaksin jenis Johnson & Johnson iaitu jenis satu dos selesai sudah.
Ini boleh membantu warga asing yang tanpa dokumen. Mereka dapat satu dos tidak
payah pulang untuk kembali untuk 2nd dose Terima kasih.

Tuan Lim Guan Eng [Bagan]: So, akhirnya saya hendak gulung. Terima kasih.
Harap ini semua — apa yang diharapkan oleh rakyat ialah kita harap vaksin boleh sampai
cepat. Kalau perlu gunakan dana yang sedia ada untuk beli lebih banyak, tidak payah
‘unggu sampai bulan Oktober. Kalau boleh kita tempah dan beli dan harap ia boleh
sampai hari ini juga, bulan ini juga.

Oleh kerana jangan kita ulangi kesilapan tahun lepas di mana kerana kita lambat
empah akhirnya vaksin lambat sampai yang mengakibatkan kematian yang begitu tinggi,
es jangkitan yang begitu tinggi. Sudah sampai masanya kita mengakui kesilapan yang
berlaku sebelum ini dan sekiranya hati terbuka bersedia untuk kerjasama dengan semua
pihak seperti yang saya sebut. Pembangkang sedia berikan kerjasama, berikan
peruntukan tambahan RM1.5 bilion untuk beli 10.2 juta dos vaksin yang diperlukan untuk
pastikan semua yang daftar boleh dapat dengan segera supaya kita boleh bina sebuah
negara yang normal dan lebih baik lagi. Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Bagan.

Tuan Lim Lip Eng [Kepong]: Peraturan mesyuarat, peraturan mesyuarat.

Dato’ Seri Anwar bin Ibrahim [Port Dickson]: Peraturan mesyuarat maaf satu
minit. Peraturan Mesyuarat 26(q) dan (I) dan (k) dan juga yang penting 36(12). Ini
merujuk kepada kenyataan yang baru dikeluarkan oleh Istana Negara. [Tepuk].

Tuan Lim Lip Eng [Kepong]: Derhaka, derhaka.
Datuk Mohd Azis bin Jamman [Sepanggar]: Dengar bagus, bagus.

Dato’ Seri Anwar bin Ibrahim [Port Dickson]: Istana Negara mengeluarkan
kenyataan yang menyebut dengan jelas bahawa kerajaan pimpinan Yang Amat
Berhormat Perdana Menteri Tan Sri Dato’ Haji Mahiaddin bin Haji Md Yassin melanggar
prinsip Perlembagaan dan tidak menghormati Institusi Raja. [Tepuk]

Kedua, menyebut secara khusus dengan atas nama Menteri Jabatan Perdana
Menteri Yang Berhormat Datuk Seri Takiyuddin bin Hassan telah mengelirukan Dewan
Rakyat. [Tepuk]

Tuan Lim Lip Eng [Kepong]: Letak jawatan.
Datuk Mohd Azis bin Jamman [Sepanggar]: Rujuk dia!

Dato’ Seri Anwar bin Ibrahim [Port Dickson]: Tuan Yang di-Pertua, kita
sampai bukan sekadar krisis Perlembagaan, penghinaan kepada Raja secara tegas dan
usaha menipu Parlimen dan rakyat yang dikeluarkan oleh Istana Negara. Saya mohon

Datuk Mohd Azis bin Jamman [Sepanggar]: Yang Berhormat Pagoh letak
jawatan!

Tuan Gobind Singh Deo [Puchong]: Baca, baca.

Dato’ Seri Anwar bin Ibrahim [Port Dickson]: Kenyataan ini baru keluar, Yang
di-Pertuan Agong menzahirkan penghargaan atas pelaksanaan persidangan sejajar
dengan saranan Duli Yang Maha Mulia Raja-raja Melayu. Seri Paduka Baginda
menegaskan Raja Berperlembagaan dan Demokrasi Parlimen.

Perkara 150(2b) dibaca dengan Perkara 150(3) Perlembagaan Persekutuan
secara jelas memperuntukkan kuasa penggubalan dan pembatalan Ordinan-ordinan
Darurat terletak kepada Seri Paduka Baginda Yang di-Pertuan Agong. /Tepuk]

Timbalan Yang di-Pertua [Dato' Mohd Rashid Hasnon]: Baik.
