20 DR.29.07.2021

japan pakej stimulus ekonomi dan bantuan rakyat ditambah pula dengan belanjawan
erbesar dalam sejarah negara iaitu Belanjawan 2021 bernilai RM322.5 bilion. Untuk
memastikan setiap lapisan rakyat kita terbela nasib mereka dari Sabah, Sarawak ke
Semenanjung, memperkasa sistem kesihatan awam, menyokong kelangsungan
perniagaan dan memastikan ekonomi kita terus bertahan walau digasak teruk oleh
COVID-19.

Yang Berhormat semua, kegawatan ekonomi global tahun lalu dikatakan adalah
yang paling teruk sejak Perang Dunia Kedua. Banyak negara merudum jatuh pasaran
dan kewangannya. Syukur, negara telah melalui badai tahun lalu dengan selamat walau
erpukul dan tercalar tetapi belum rebah dan jauh sekali daripada kalah. Kesejahteraan
ekonomi kita adalah penting dalam peperangan mengatasi COVID-19 kerana tanpa
etahanan ekonomi kita, tidak akan mampu menjana kekuatan dana dan sumber untuk
erus melawan pandemik ini. Kerajaan telah pun bersiap siaga dan kini giat
menggerakkan strategi negara untuk melangkah ke hadapan berpegang kepada empat
elemen utama iaitu:

i) melaksanakan Perintah Kawalan Pergerakan sebagai usaha
mengurangkan penularan wabak;

ii) memperkasa Program Imunisasi COVID-19 Kebangsaan
(PICK) yang membina ketahanan diri;

(iii) memperkenalkan pakej-pakej bantuan dan rangsangan

ekonomi untuk memastikan kehidupan rakyat terpelihara
dan memulihkan semula ekonomi; dan

iv) memperkenalkan Pelan Pemulihan Negara (PPN) sebagai
strategi peralihan keluar secara berfasa daripada krisis
COVID-19.

Penguatkuasaan PKP, program imunisasi dan pakej bantuan ini saling lengkap
melengkapi satu sama lain. Saya ingin tegaskan, vaksinasi adalah kunci utama kejayaan
‘epada pemulihan negara. Seperti yang telah dijelaskan pada hari pertama sidang, Pelan
Pemulihan Negara mengguna pakai pendekatan seluruh negara atau dengan izin, full of
nation approach dalam menangani krisis wabak ini dengan menggembleng usaha semua
pihak termasuk kerajaan negeri, sektor swasta, pertubuhan bukan kerajaan atau NGO,
pakar-pakar malah kerjasama dengan parti-parti politik.

Rakan-rakan sekerja saya, Yang Berhormat Menteri Kesihatan dan Yang
Berhormat Menteri Sains, Teknologi dan Inovasi telah pun memberi penerangan
mengenai aspek kesihatan dan Program Vaksinasi Kebangsaan. Hari ini, saya pula akan
memberi penerangan mengenai kesemua pakej rangsangan dan bantuan yang telah
erajaan laksanakan setakat ini.

Sehingga kini, kerajaan telah mengumumkan lapan pakej bantuan dan
rangsangan ekonomi bernilai RM530 bilion sejak wabak COVID-19 melanda negara.
Pada tahun 2020 sahaja, pakej yang dilaksanakan bernilai RM305 bilion atau 22.7
peratus daripada KDNK. Ini merupakan antara kadar terbesar berbanding pakej-pakej
rangsangan negara lain seperti Indonesia, Korea Selatan dan Amerika Syarikat. Saya
akui cabaran terbesar kita dalam menangani krisis ini ialah mengimbangi pelbagai
‘eperluan dengan sumber kewangan negara yang terhad. Kami perlu mengimbangi
antara menyelamat nyawa dan melindungi mata pencarian. Antara pelbagai keperluan
sektor dan perusahaan dan pastinya mengimbangi keperluan mendesak hari ini dan
menjaga kepentingan generasi akan datang.

Sehabis mungkin kami di Kementerian Kewangan akan mempertimbangkan
‘ewajaran sesuatu perkara sebelum meluluskan sebarang peruntukan. Kami akan cuba
mencari penyelesaian yang paling optimum bagi krisis ini supaya masa depan negara
ercinta ini terus terpelihara serta kedudukan ekonomi dan fiskal kerajaan masih stabil
apabila kita keluar dari kancah krisis ini kelak, insya-Allah.

Tuan Yang di-Pertua, penerangan saya pada hari ini akan memperincikan
inisiatif-inisiatif utama yang terkandung di bawah semua pakej yang telah dilaksanakan
dari kaca mata tiga aspek:

(i) melindungi nyawa melalui pengukuhan sistem kesihatan
awam dan vaksinasi kebangsaan;

(ii) melindungi rakyat; dan

(iii) menjamin kelangsungan perniagaan.

Di samping itu, saya juga akan menjelaskan kesan kepada ekonomi dan apakah
kedudukan kewangan semasa dalam tempoh kita menghadapi krisis ini.
