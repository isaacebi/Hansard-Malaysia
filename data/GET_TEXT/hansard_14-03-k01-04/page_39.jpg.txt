DR.29.07.2021 31

per empat oleh kerajaan untuk membeli vaksin melalui— tidak melalui— tanpa
perbincangan Parlimen.

Ini kewangan untuk generasi kita yang akan datang dan selepas itu kita melihat
dalam pembinaan 5G, kerajaan tidak menggunakan kaedah yang lain. Malahan kerajaan
mengambil seakan-akan kerajaan hendak berbuat, they want to be a business. Negara
seperti Korea dan Thailand, they do it in different kind of form to generate income. Akan
etapi malangnya pada hari ini kita dapat melihat daripada 5G yang ada. Sepatutnya
menjana sekurang-kurangnya USD3 bilion, akan tetapi malangnya pada hari negeri
erajaan perlu berbelanja hampir RM11 bilion untuk membina prasarana untuk
menggunakan 5G.

21200

Saya ingin menambah sikit, saya hendak bertanya, berapakah jumlah dan nilai
‘ontrak perolehan kerajaan dipecahkan mengikut kementerian yang diberikan oleh
‘erajaan sejak tahun 2020 hingga 1 Julai 2021. Berapakah jumlah nilai secara runding
erus mengikut kementerian pada tempoh yang sama. Terima kasih Yang Berhormat
Bagan.

Tuan Cha Kee Chin [Rasah]: Yang Berhormat Bagan.

Tuan Khoo Poay Tiong [Kota Melaka]: Yang Berhormat Bagan. Tentang
moratorium.

Tuan Lim Guan Eng [Bagan]: Nanti kejap. Saya habis tentang vaksin, then
saya bagi. Harap ia boleh jadi sebahagian daripada ucapan saya. Keempat ialah
perlunya ada tambahan RM4 bilion untuk sektor kesihatan. Bukan sahaja mengambil
semua pegawai kontrak sama ada doktor, pharmacist dan juga doktor gigi tetapi juga
untuk memastikan sistem sokongan kesihatan dapat ditambah, ICU, katil ICU ditambah
dan juga penting sekali ialah vaksinasi. Yang Berhormat Rembau semalam menyatakan
12.5 juta orang rakyat Malaysia telah menerima sekurang-kurangnya satu dos dan
daripada 18.8 juta orang dewasa yang mendaftarkan. Oleh sebab 18.8 juta orang dewasa
rakyat Malaysia yang mendaftar diri merupakan 80.5 peratus daripada populasi dewasa
di Malaysia, 37.6 juta dos diperlukan.

[Timbalan Yang di-Pertua (Dato' Mohd Rashid Hasnon) mempengerusikan
Mesyuarat]

Kerajaan sudah terima 26.4 juta dos, kurang 10.2 juta dos. Mengapa tidak boleh
beli 10.2 juta dos supaya semua rakyat dewasa yang mendaftarkan diri boleh di vaksin
dengan serta-merta. Tidak payah tunggu tiga bulan. Mengapa kena tiga bulan? Semalam
mungkin Yang Berhormat Senator Menteri Kewangan tidak ada, Menteri berkenaan Yang
Berhormat Rembau menyatakan tidak ada wang untuk beli 10.2 juta dos. Saya hendak
cadangkan keluarkan wang. Pembangkang akan sokong. Ini kerana kita tidak boleh
tunggu. Kalau tunggu tiga bulan lagi, tidak tahu berapa ramai akan mati.

Seorang Ahli: Ya.

Tuan Lim Guan Eng [Bagan]: Lebih penting kita selamatkan nyawa daripada
selamatkan perbelanjaan. So, saya harap bahawa jangan tunggu lagi. Pharmaniaga ada
14 juta, kita sekarang kurang 10.2 juta untuk vaksinasi 18.8 juta rakyat Malaysia. Beli
daripada Pharmaniaga. Kos dia dianggarkan RM1.5 bilion. Kita mampu keluarkan RM1.5
bilion untuk selamatkan 18.8 juta rakyat Malaysia. Sila.

Datuk Dr. Shahruddin bin Md Salleh [Sri Gading]: Terima kasih Yang
Berhormat Bagan beri laluan. Cuma hendakkan komen daripada Yang Berhormat Bagan
tentang kenyataan yang menyatakan bahawa, minta izin ya, Malaysians are self-
financing themselves through moratorium’s and EPF withdrawals sebanyak RM350 bilion
daripada jumlah packages yang disebutkan tadi lapan, RM530 bilion. Maknanya rakyat
tanggung sendiri. Rakyat tetap sengsara. ltu satu kenyataan yang pertama.

Keduanya ialah stimulus pakej ini telah melupakan langsung sektor pertanian
luar bandar kepada petani, nelayan dan penternak. Kalau saya lihat daripada apa yang
didapatkan oleh petani, paling banyak RM1 bilion daripada RM530 bilion tadi ya, zero
point percent, almost nil, zero. Dibandingkan dengan packages untuk PRIHATIN SME
yang mendapat RM10 bilion yang disumbangkan oleh kerajaan. Saya minta komen.

Timbalan Yang di-Pertua [Dato' Mohd Rashid Hasnon ]: Terima kasih Yang
Berhormat Sri Gading.
