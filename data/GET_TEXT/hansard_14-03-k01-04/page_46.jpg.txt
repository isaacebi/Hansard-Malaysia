38 DR.29.07.2021

Tuan Gobind Singh Deo [Puchong]: Bukan sahaja setakat Yang Berhormat
Kota Bharu. Ini adalah sebuah kerajaan, networks on collective responsibility. Semua
Yang Berhormat Menteri di situ, mereka tahu.

Datuk Mohd Azis bin Jamman [Sepanggar]: Letak jawatan!

Tuan Gobind Singh Deo [Puchong]: Yang Amat Berhormat Perdana Menteri
tahu. Kenapakah Tuan Yang di-Pertua melindungi mereka?

Timbalan Yang di-Pertua [Dato' Mohd Rashid Hasnon]: Baik, terima kasih.

Tuan Gobind Singh Deo [Puchong]: Kenapakah Tuan Yang di-Pertua
melindungi mereka? Saya mahu satu keputusan sekarang. Minta usul itu dibawa ke
depan, kita bincang usul itu sekarang.

[Dewan riuh]
[Tepuk]
[Pembesar suara dimatikan]

Timbalan Yang di-Pertua [Dato' Mohd Rashid Hasnon]: Baik, terima kasih.
Terima kasih Yang Berhormat Puchong. Benda yang sama juga. Baik.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua
jangan derhaka Tuan Yang di-Pertua. Jangan derhaka! Jangan derhaka!

Seorang Ahli: Jangan derhaka!

Timbalan Yang di-Pertua [Dato' Mohd Rashid Hasnon]: Yang Berhormat
Jelutong.

Tuan Gobind Singh Deo [Puchong]: Kalau Tuan Yang di-Pertua tidak boleh
membawa ke depan usul itu, Tuan Yang di-Pertua pun patut letak jawatan!

[Dewan tepuk]
[Pembesar suara dimatikan]

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Puchong dan juga Yang Berhormat Port Dickson tadi. Ahli-ahli Yang
Berhormat kita pun baru dapat...

Dato’ Seri Haji Salahuddin bin Ayub [Pulai]: Tuan Yang di-Pertua.
Tuan Ramkarpal Singh a/l Karpal Singh [Bukit Gelugor]: Point of order.
Dato’ Seri Haji Salahuddin bin Ayub [Pulai]: Point of Order 99.

Tan Sri Noh bin Haji Omar [Tanjong Karang]: Tuan Yang di-Pertua, Tanjong
Karang.

Seorang Ahli: [Berucap tanpa menggunakan pembesar suara]

Timbalan Yang di-Pertua [Dato' Mohd Rashid Hasnon]: Sekarang kita
sebut— point of order yang mana?

Tuan Ramkarpal Singh a/l Karpal Singh [Bukit Gelugor]: Point of order Tuan
Yang di-Pertua...

Tan Sri Noh bin Haji Omar [Tanjong Karang]: Tuan Yang di-Pertua sebab
soalan ini soalan serius. Ini soalan yang amat penting. Saya kalau boleh saya hendak
cadang seperti biasa, apabila ada perkara yang agak kontroversi, saya kalau hendak
cadang biarlah Dewan ini kita tangguh dahulu. Tangguh sementara.

Seorang Ahli: Ya.

Tan Sri Noh bin Haji Omar [Tanjong Karang]: Tangguh sementara, kalau
tidak akan selesai. Tangguh sementara dahulu...

Dato’ Seri Haji Salahuddin bin Ayub [Pulai]: Tangguh, tangguh.

Tan Sri Noh bin Haji Omar [Tanjong Karang]: ...Apakah keputusan yang
terbaik sebab ini serius melibatkan Perlembagaan 99.

Dato’ Seri Haji Salahuddin bin Ayub [Pulai]: Tuan Yang di-Pertua Peraturan
99, Tangguh.

Tan Sri Noh bin Haji Omar [Tanjong Karang]: Tuan Yang di-Pertua dengar
saya. Tangguh dahulu.
