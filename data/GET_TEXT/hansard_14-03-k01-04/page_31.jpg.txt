DR.29.07.2021 23

BSN dengan kadar serendah tiga peratus bagi membolehkan belia mendapatkan
pembiayaan sehingga RM50,000 sebagai modal untuk memulakan perniagaan.

Seterusnya kepada adik-adik pelajar. Bagi menyokong sesi PdPR yang
dijalankan, kerajaan telah melaksanakan inisiatif Jaringan Prihatin bernilai RM3.5 bilion
di mana lebih satu juta orang keluarga telah menerima manfaat sebanyak RM300 subsidi
bagi pembelian peranti pintar dan hampir 1.5 juta menerima subsidi Pelan Data berjumlah
RM180. Kerajaan juga bekerjasama dengan syarikat telekomunikasi, telah bersetuju
untuk melanjutkan pemberian satu gigabytes secara percuma sehingga 31 Disember
2021.

Kita juga tidak lupakan golongan wanita dan ibu tunggal, apakah pula bantuan
yang mereka terima? Di sini saya ingin memberi sedikit gambaran mudah. Contohnya,
seorang ibu tunggal berpendapatan di bawah RM1,200 dan telah kehilangan pekerjaan
serta perlu menyara seramai dua orang anak. Hakikatnya, beliau layak menerima
bantuan BPR, Bakul Makanan, Elaun Mencari Pekerjaan, diskaun bil elektrik, bantuan
JKM bagi kategori Bantuan Kanak-kanak Keluarga Miskin dan layak untuk mendapatkan
‘emudahan Jaringan Prihatin iaitu rebat RM300 bagi pembelian telefon. Dianggarkan ibu
‘unggal ini boleh mendapat bantuan berjumlah RM10,400 sehingga hujung tahun ini.

Berikut pula adalah Kumpulan Pencari Kerja dan Pelatih. Di bawah Belanjawan
2021 iaitu Program Penjana Kerjaya, kerajaan telah memperuntukkan sebanyak RM2
bilion untuk inisiatif pengambilan pekerja. Kerajaan juga telah menubuhkan Majlis
Pekerjaan Negara dengan sasaran mencipta 500,000 peluang pekerjaan dan
penempatan latihan kemahiran melalui kerjasama strategik di antara agensi kerajaan dan
pemain industri.

Setakat ini, gerak kerja di bawah Majlis Pekerjaan Negara telah menghasilkan
hampir 320,000 peluang pekerjaan. Sehubungan dengan itu, Short Term Employment
Programmed (MySTEP) menyasarkan sebanyak 50,000 peluang pekerjaan secara
ontrak di pelbagai kementerian dan agensi serta syarikat berkaitan kerajaan. Setakat
30 Jun 2021, seramai 39,300 orang atau bersamaan sebanyak 79 peratus telah berjaya
mendapat pekerjaan melalui program MySTEP yang menawarkan gaji antara RM1,400
hingga RM2,000 sebulan. Di bawah inisiatif Penjana Kerjaya 2.0, lebih 141,000 orang
elah berjaya diambil bekerja.

Semasa pengumuman Pakej PEMULIH Penjana Kerja 3.0 telah diperkenalkan
dengan beberapa penambahbaikan. Antaranya mengurangkan had kelayakan gaji bagi
Program Malaysianization dan pelonggaran tempoh kontrak pengajian bagi kategori
pekerja yang berusia 50 tahun ke atas, golongan OKU dan juga bekas banduan. Tidak
dilupakan dengan kumpulan tertentu seperti pemandu bas, pemandu teksi, Imam, Bilal,
pengusaha kantin di sekolah, pengusaha tadika dan pengusaha pusat sukan juga turut
menerima bantuan khas secara one-off antara RM500 hingga RM3,000.

Ingin saya nyatakan untuk rakyat secara umumnya, kerajaan komited untuk
erus memastikan rakyat Malaysia menikmati subsidi bahan api untuk pengisian petrol
enderaan, minyak masak dan tong gas LPG. Di samping layak menikmati diskaun bil
elektrik selama tiga bulan melalui bulan ini sehingga bulan September nanti.

21120

Malah ramai yang mungkin tidak sedar kerajaan juga telah menurunkan kadar
cukai pendapatan sebanyak satu masa peratusan bagi individu M40 serta had pelepasan
cukai pendapatan bagi gaya hidup dinaikkan kepada RM2,500 kepada RM3,000.
Seterusnya berkaitan Program i-Citra dan penangguhan enam bulan moratorium
pinjaman. Insya-Allah bayaran pertama i-Citra akan dikreditkan kepada akaun bank ahli
pada Selasa hadapan iaitu mulai 3 Ogos 2021 nanti. Ini dijangka memanfaatkan seramai
empat juta orang ahli KWSP, manakala bagi moratorium permohonan telah pun dibuka
awal bulan ini.

Saya ambil kesempatan ini untuk menyarankan sesiapa yang menghadapi
sebarang masalah dalam mendapatkan moratorium pinjaman untuk menghubungi BNM
tele link atau mendapatkan khidmat nasihat daripada AKPK bagi menguruskan aliran
tunai mereka. KWSP juga membuka hoéfline i-Citra untuk membolehkan ahli KWSP
mendapatkan sebarang penjelasan.

Selain daripada moratorium pinjaman bank, pemegang polisi insurans dan
takaful juga akan layak untuk menikmati manfaat daripada inisiatif penangguhan
pembayaran premium insurans dan sumbangan takaful yang dilanjutkan sehingga 31
Disember 2021. Selain itu, tidak dilupakan kerajaan juga melaksanakan penangguhan
pinjaman pelajaran secara bersasar melibatkan JPA, MARA, PTPK dan PTPTN.
