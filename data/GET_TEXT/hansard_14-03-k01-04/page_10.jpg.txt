2 DR.29.07.2021

berbuat demikian sekiranya beliau mendapati sesuai dan beliau setuju dengan perkara
untuk memanjangkan atau memendekkan ataupun meminda waktu persidangan. Itu
saya hendak bagi peneranganlah.

Jadi kalau terdapat apa-apa cadangan seperti yang Yang Berhormat Ketua
Pembangkang nyatakan tadi, maka perlulah di — orang kata dibincangkan dengan Yang
Berhormat Menterilah. Bagi saya kalau ada usul tersebut, maka saya ikutlah keputusan
Dewan.

So, saya hendak sekali lagilah saya hendak tegaskan bahawa kuasa ini bukan
kuasa saya. Selama 15 minit sudah — Saya maksimum sudah. Itu kuasa saya. Saya
harap penerangan tersebut diterima oleh Yang Berhormat.

Tuan P. Prabakaran [Batu]: Tuan Yang di-Pertua, mungkin bagi ruang untuk
kami merayu kepada Yang Berhormat Menteri.

Tuan Yang di-Pertua: Yang Berhormat perlu tekan sekali lagi.

Dato’ Seri Anwar bin Ibrahim [Port Dickson]: Saya terima baik penjelasan
Tuan Yang di-Pertua. Oleh sebab itu, saya sebut di sini bahawa Tuan Yang di-Pertua
selaras dengan Menteri berkenaan. Ini kerana, Menteri berkenaan yang ada, saya pohon
penjelasan ataupun jawapan daripada beliau ke atas permohonan ramai Ahli-ahli Yang
Berhormat untuk membolehkan lebih ramai mengambil bahagian dalam penerangan atau
perbincangan. Kalau pun ditambah hari, tidak semestinya jam 10.00 pagi sampai 5.30
petang. Maka kalau hendak dikatakan ikut kekangan yang ditetapkan, kita hadkan
tempoh masa pun tidak apa. Akan tetapi, itu yang kita pohon pertimbangan kalau boleh
Tuan Yang di-Pertua izinkan Menteri beri penjelasan sekarang saya hargai.

Tuan P. Prabakaran [Batu]: Tuan Yang di-Pertua.

Tuan Sim Tze Tzin [Bayan Baru]: Tuan Yang di-Pertua.

Tuan Yang di-Pertua: Saya rasa Yang Berhormat yang belakang itu tadi.
Tuan P. Prabakaran [Batu]: Yang Berhormat Batu.

Tuan Sim Tze Tzin [Bayan Baru]: Yang Berhormat Bayan Baru.

Tuan Yang di-Pertua: Yang Berhormat Bayan Baru.

Tuan Sim Tze Tzin [Bayan Baru]: Yang Berhormat Pasir Gudang dulu dan
Yang Berhormat Bayan Baru.

Tuan Yang di-Pertua: Yang belakang, Yang Berhormat. Ya.
Tuan Sim Tze Tzin [Bayan Baru]: Yang Berhormat Pasir Gudang dulu.
1010

Tuan Hassan bin Abdul Karim [Pasir Gudang]: Terima kasih Tuan Yang di-
Pertua, tiga minit sahaja. Pasir Gudang ingin mengemukakan satu perkara penting. Hari
ini merujuk kepada Perlembagaan Persekutuan, hari ini 29 Julai. Dimaklumkan dalam
Dewan ini Proklamasi Darurat tidak akan disambungkan, maknanya akan tamat pada 1
Ogos yang dekat ini.

Jadi, saya ingin membantu Dewan dan membantu juga kerajaan, kita di sini
kedua-dua pihak bersetuju bahawa Proklamasi Darurat ini hendak dibatalkan, revoke
atau annulment. Kedua-dua kita bersetuju dan Ordinan Darurat ada tujuh saya lihat yang
telah dibentangkan atas meja kita dan telah dimaklumkan Kabinet telah membatalkan,
itu bagus, kami setuju.

Akan tetapi ada baiknya prosedur pembatalan Proklamasi Darurat dan juga
ordinan-ordinan itu kita buat mengikut due proses Perlembagaan dan undang-undang
yang betul, dengan tertib. Kalau boleh Tuan Yang di-Pertua, kita akan bagi ruang untuk
Yang Berhormat Menteri Kewangan membentangkannya, tiada masalah tetapi kita
selesaikan perkara ini. Banyak implikasinya jika Proklamasi Darurat dan ordinan ini
dibatalkan dengan tidak teratur akan timbul banyak masalah.

Jadi, saya mohon pada Tuan Yang di-Pertua kerana proses undang-undang
bukan berada di tangan Kabinet tetapi di dalam Dewan Parlimen ini dan Perlembagaan
itu supreme, jadi saya mohon. Terima kasih kepada pihak Dewan dan kerajaan yang
telah membentangkan dokumen-dokumen itu atas meja kami. Saya mohon sedikit masa
Dewan ini, kita bincang sedikit, sama-sama kita tamatkan, kita batalkan dan kemudian
kita kemukakan kepada Yang di-Pertuan Agong untuk diperkenankan, due proses itu kita
lakukan sebaik-baiknya untuk rakyat dan negara kita. Terima kasih Tuan Yang di-Pertua.
