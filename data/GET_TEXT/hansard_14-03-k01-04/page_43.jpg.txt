DR.29.07.2021 35

Beberapa Ahli: Daulat Tuanku! Daulat Tuanku!

Dato’ Seri Anwar bin Ibrahim [Port Dickson]: Maka Seri Paduka Baginda
Yang di-Pertuan Agong menzahirkan rasa amat dukacita [Tepuk] dengan kenyataan
dibuat di Parlimen pada 26 Julai iaitu kerajaan telah membatalkan semua ordinan yang
dimasyhurkan oleh baginda walhal pembatalan belum lagi diperkenankan oleh Yang di-
Pertuan Agong.

Datuk Mohd Azis bin Jamman [Sepanggar]: Rujuk Yang Berhormat Kota
Bharu.

Dato’ Seri Anwar bin Ibrahim [Port Dickson]: Seri Paduka Baginda Agong
juga menzahirkan rasa amat dukacita kerana apa yang telah diperkenankan dan
dititahkan kepada Yang Berhormat Datuk Seri Takiyuddin bin Hassan selaku Menteri di
Jabatan Perdana Menteri dan Peguam Negara, Tan Sri Idrus Harun semasa Majlis
Menghadap secara maya pada 24 Julai bahawa cadangan pembatalan semua Ordinan
Darurat dibentangkan dan dibahaskan di Parlimen bagi tujuan dirungkaikan telah tidak
dilaksanakan.

[Dewan riuh]

[Tepuk]

Tuan Lim Lip Eng [Kepong]: Derhaka, derhaka.

Dato’ Seri Haji Salahuddin bin Ayub [Pulai]: Memang derhaka.
Datuk Mohd Azis bin Jamman [Sepanggar]: Derhaka, derhaka.
Dato’ Seri Haji Salahuddin bin Ayub [Pulai]: Kurang ajar.
Tuan Cha Kee Chin [Rasah]: Patutlah Speaker jaga.

Dato’ Seri Anwar bin Ibrahim [Port Dickson]: Kenyataan Yang Berhormat
Menteri..

Timbalan Yang di-Pertua [Dato' Mohd Rashid Hasnon]: Sekejap, sekejap,
senyap.

Tuan Khalid bin Abd Samad [Shah Alam]: Melayu /s/e, Melayu /s/e..

Dato’ Seri Anwar bin Ibrahim [Port Dickson]: Kenyataan Menteri di Parlimen
pada 26 Julai adalah tidak tepat dan telah mengelirukan Ahli-ahli Dewan Rakyat. Seri
Paduka Baginda Yang di-Pertuan Agong turut menegaskan bahawa permohonan
pembatalan semua Ordinan Darurat pada 21 Julai telah dilakukan secara tergesa-gesa
tanpa pembentangan di Parlimen dan kenyataannya bercanggah serta mengelirukan
Parlimen.

Bukan sahaja gagal menghormati prinsip kedaulatan undang-undang yang
terkandung dalam Rukun Negara malah telah membelakangi fungsi dan kuasa Seri
Paduka Baginda Yang di-Pertuan Agong [Tepuk] selaku Ketua Umum, Ketua Utama
Negara seperti termaktub dalam Perlembagaan Persekutuan.

Baginda bertindak mengikut nasihat Jemaah Menteri seperti terkandung dalam
Perkara 41 Perlembagaan Persekutuan. Baginda maklum namun Seri Paduka Baginda
Yang di-Pertuan Agong menzahirkan pandangan bahawa baginda selaku Ketua Utama
Negara mempunyai kewajipan untuk menyampaikan nasihat dan teguran jika berlaku
sebarang tindakan yang tidak berperlembagaan oleh mana-mana pihak.

[Tepuk]
[Dewan riuh]
Tuan Khalid bin Abd Samad [Shah Alam]: Muhyiddin letak jawatan.

Dato’ Seri Anwar bin Ibrahim [Port Dickson]: Khususnya mereka yang
melaksanakan fungsi dan kuasa di bawah Duli Yang Maha Mulia Seri Paduka Baginda
Yang di-Pertuan Agong.

Tuan P. Prabakaran [Batu]: Letak jawatan Perdana Menteri!

Dato’ Seri Anwar bin Ibrahim [Port Dickson]: Seri Paduka Baginda Yang di-
Pertuan Agong menegaskan bahawa Ahli-ahli Parlimen seperti memberikan keutamaan,
dengar ini semua, Ahli Parlimen semua dari semua parti dengar kenyataan ini. Seri
Paduka Baginda Yang di-Pertuan Agong menegaskan bahawa Ahli-ahli Parlimen
memberikan keutamaan kepada kemaslahatan dan kesejahteraan rakyat serta negara
