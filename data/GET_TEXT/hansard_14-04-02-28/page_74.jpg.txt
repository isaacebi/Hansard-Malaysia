64 DR.09.12.2021

Tuan Hassan bin Abdul Karim [Pasir Gudang]: Terima kasih.

Dato’ Sri Ikmal Hisham bin Abdul Aziz: Okey, terima kasih. Tentang Yang
Berhormat Dungun. Yang Berhormat Dungun ada bangkit pasal light combat aircraft. \ni
pun ramai kawan-kawan. Untuk pengetahuan semua, perolehan 19 unit light combat
aircraft telah dilaksanakan secara tender terbuka antarabangsa pada Jun 2021. Jadi, kita
sudah tender secara terbuka dan status terkini perolehan adalah dalam proses penilaian
tender. Tidak tahu lagi siapakah yang berjaya.

Ini, Yang Berhormat Lumut. Yang Berhormat Lumut ada atau tidak? Tidak ada?
Yang Berhormat Bukit Bendera?

Tuan Wong Hon Wai [Bukit Bendera]: Ada, ada.

Dato’ Sri Ikmal Hisham bin Abdul Aziz: Ada, okey. Yang Berhormat Bukit
Bendera. Yang Berhormat Bukit Bendera menyentuh status Jawatankuasa Pelaburan
Pertahanan dan dokumen-dokumen kesinambungan Kertas Putih Pertahanan.

Tuan Pengerusi, Jawatankuasa Pelan Pelaburan Pertahanan Negara yang
dipengerusikan oleh Yang Amat Berhormat Perdana Menteri membuktikan kesungguhan
kerajaan di peringkat tertinggi dalam memperkasakan industri pertahanan negara dan
direncanakan bagi mewujudkan platform kebersamaan rentas agensi, khususnya
berkaitan perolehan aset agensi pertahanan dan keselamatan. Ini sekali gus memberi
impak ekonomi skala kepada pemain industri pertahanan dan keselamatan negara serta
beberapa objektif lain ke arah memperkasakan industri pertahanan dan keselamatan
tempatan, termasuklah penyelidikan dan pembangunan.

Untuk makluman semua, JPPN iaitu Jawatankuasa Pelan Pelaburan Pertahanan
Negara kini telah dijenamakan semula kepada Majlis Pembangunan Pertahanan dan
Keselamatan Negara (MAPAN) dan merupakan inisiatif yang akan dilaksanakan melalui
dokumen Dasar Industri Pertahanan dan Keselamatan Negara yang kini dalam fasa akhir
penggubalannya.

01600

Selain itu juga, dua lagi dokumen susulan KPP iaitu Rangka Tindakan Kapasiti
Pertahanan baru selesai menjalani proses libat urus dan memasuki fasa penulisan.
Serentak dengan ini juga, rangka kerja (framework) bagi Pelan Pelaburan Pertahanan
Negara (3PN) telah disediakan dan akan disiapkan apabila IPKN dan RTKP selesai
dibangunkan. Oleh kerana masa Tuan Pengerusi, saya hendak...

Datuk Wira Dr. Mohd. Hatta bin Md. Ramli [Lumut]: Yang Berhormat Timbalan
Menteri, Lumut, Lumut.

Dato’ Sri Ikmal Hisham bin Abdul Aziz: Ya, you nak Lumut.
Datuk Wira Dr. Mohd. Hatta bin Md. Ramli [Lumut]: Brother, brother.

Datuk Seri Dr. Haji Dzulkefly bin Ahmad [Kuala Selangor]: Dari Kuala
Selangor tadi saya celah, Yang Berhormat Tampin, Yang Berhormat Timbalan Menteri.

Dato’ Sri Ikmal Hisham bin Abdul Aziz: Saya dah baca dah Lumut fasal LCS.
[Ketawa] Hendak saya ulang balik?

Datuk Seri Dr. Haji Dzulkefly bin Ahmad [Kuala Selangor]: Kuala Selangor
baca dah?

Dato’ Sri Ikmal Hisham bin Abdul Aziz: Okey tidak apalah, ini Lumut, Lumut. Ini
brother, brother.

Datuk Seri Dr. Haji Dzulkefly bin Ahmad [Kuala Selangor]: Hybrid warfare.

Dato’ Sri Ikmal Hisham bin Abdul Aziz: Okey, Yang Berhormat Lumut juga
membangkitkan fasal apakah hasil R&D yang telah dapat dikomersialkan dan berpotensi
dikomersialkan pada tahun-tahun hadapan? Ini akhir ya, Tuan Pengerusi.

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Timbalan Menteri, Kuala Selangor. Hybrid warfare, pengintegrasian ATM.
