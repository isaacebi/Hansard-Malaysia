72 DR.09.12.2021

01630

Perkara ini wajar dilaksanakan kerana cabaran tugas, kerumitan daerah
khususnya di Jempol masih keadaan yang begitu beban dan polis amat tinggi. Jadi, saya
berharap banyak kawasan polis contohnya di Nilai, kawasan industri yang besar, masih
lagi superintenden. Parlimen Jempol masih lagi superintenden, yang ada ASP hanyalah
di Seremban sahaja. Jadi, saya harap perkara ini diambil tindakan supaya penstrukturan
polis ini dapat dibuat dengan kadar segera.

Saya berharap juga pada gaji-gaji polis ini kita tahu keadaan polis hari ini cukup
tertekan di mana peringkat-peringkat bawah ini saya dapati ada yang jual burger untuk
menampung kehidupan. Ada yang bawa Grab dan sebagainya. Jadi perkara ini kita
pandang serius kerana merekalah mempertahankan— frontliner, keselamatan negara.
Sudah pastilah keselamatan, keselesaan anggota polis dan juga keluarga diambil
tindakan segera oleh kementerian supaya ia tidak dianaktirikan dalam keadaan
pembangunan dan juga keadaan perumahan. Begitu juga pangkat yang saya sebutkan
sebentar tadi. Terima kasih Tuan Pengerusi.

Tuan Pengerusi: Terima kasih Yang Berhormat.

Dato’ Ngeh Koo Ham [Beruas]: Tuan Pengerusi, ada satu perkara yang perlu
dijawab...

Tuan Pengerusi: Yang Berhormat, Yang Berhormat punya turn sudah habis.
Dato’ Haji Salim Sharif [Jempol]: Apa lagi ini?

Dato’ Ngeh Koo Ham [Beruas]: Satu perkara tentang saya. Tuan Pengerusi,
saya baru terima berita dari Sarawak Disaster Management Committee, bahawa saya
tidak dibenarkan ke Sarawak kerana saya telah di-blacklisted oleh Jabatan Imigresen
Malaysia. Saya hendak tanya Kementerian Dalam Negeri...

Dato’ Haji Salim Sharif [Jempol]: Ini bukan bahas. Ini bukan bahas.

Dato’ Ngeh Koo Ham [Beruas]: Jadi saya harap Menteri boleh jawab, kenapa
Ahli Parlimen dari Malaysia ini...

[Pembesar suara dimatikan]

Tuan Pengerusi: Okey, Yang Berhormat. Yang Berhormat Batu, silakan.

4.31 ptg.

Tuan P. Prabakaran [Batu]: Terima kasih Tuan Pengerusi. Terima kasih kerana
bagi peluang untuk Batu berbahas. Seperti mana Kementerian Dalam Negeri belanja
untuk perbelanjaan mengurus sebanyak RM13 bilion dan juga pembangunan RM3 bilion,
di mana belanja mengurus lebih besar iaitu berbeza RM10 bilion tetapi saya— saya baca
Butiran 020000 — Keselamatan Dalam Negeri dan Ketenteraman Awam, Butiran 020200
— Kesukarelawan, Butiran 020300 — Kawalan Sempadan dan Butiran 020400 — Eastern
Sabah Security Command (ESSCOM) telah pun ada penurunan walhal penjawat awam
untuk bahagian penguatkuasaan inilah perlu diberi lebih peruntukan berbanding dengan
bahagian pengurusan.

Saya juga pergi ke Butiran 050600 — Kad dan Dokumen Pengenalan yang
menunjukkan pertambahan peruntukan daripada RM10 juta kepada RM42 juta. Saya
mohon Yang Berhormat Menteri atau Yang Berhormat Timbalan Menteri menjelaskan,
kenapa ada peruntukan daripada RM10 juta meningkat jauh lebih daripada RM42 juta?

Datuk Dr. Hasan bin Bahrom [Tampin]: Yang Berhormat Batu, mohon
mencelah?

Tuan P. Prabakaran [Batu]: Okey, boleh.

Datuk Dr. Hasan bin Bahrom [Tampin]: Terima kasih Yang Berhormat Batu
kerana memberi peluang kepada saya. Ini kerana saya tidak termasuk dalam giliran. Saya
ingin bertanya dalam Butiran 12000 — Balai-balai dan Pondok Polis (PDRM). Apakah
