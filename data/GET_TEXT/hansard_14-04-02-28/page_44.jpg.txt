34 DR.09.12.2021

tersebut bolehlah dijalankan seperti biasa. Ini penting Tuan Pengerusi. Saya rasa Tuan
Pengerusi faham tentang sensitiviti perkara ini dan pada masa yang sama kita mesti
pastikan jawapan yang benar dan konsisten dan tuntas daripada Yang Berhormat.

Janganlah hari ini cakap sedemikian, hari esok lain pula. Saya rasa itu tidak akan
memberikan keyakinan tentang kredibiliti dan kewibawaan pihak kerajaan. Saya harap
Yang Berhormat boleh ambil perhatian tentang perkara ini. Berikan jawapan yang betul
dan tepat di Parlimen. Janganlah selepas berikan jawapan, buat kenyataan lain di surat
khabar, kena balik ke Parlimen untuk betulkan kenyataannya. Terima kasih.

Tuan Pengerusi [Dato’ Mohd Rashid Hasnon]: Terima kasih. Saya ambil petua
untuk buat secara bertulis, tanggungjawab oleh Tuan Yang di-Pertua Dewan Rakyat.
Terima kasih Yang Berhormat.

Tuan Lim Guan Eng [Bagan]: Saya tidak bercadang untuk rujuk dia. Saya tidak
mahu rujuk Yang Berhormat Menteri kepada Jawatankuasa Hak dan Kebebasan. Saya
hendak minta janganlah di Parlimen cakap satu, di luar cakap lain. Kalau dia cakap lain,
kembalilah ke Parlimen dan betulkannya. Kalau tidak, kita akan keliru. Yang mana betul
yang mana tidak kerana Selasa cakap macam itu, Rabu cakap lain. Saya pun tahu bila
saya baca kenyataan tidak betul, saya ahli jawatankuasa tidak pernah dibawa
dibincangkan langsung. So, saya harap Tuan Yang di-Pertua beri arahan kepada Yang
Berhormat Menteri. Buatlah satu ‘Penyata Yang Berhormat Menteri’ untuk betulkan apa
yang dibuat.

Kita bukan hendak cari pasal. But at least let us get the correct information in the
House. Ini Dewan yang mulia. Jadi saya harap Tuan Pengerusi boleh arahkan beliau
balik ke Parlimen buatlah satu penyata Yang Berhormat Menteri yang tepat. Saya tidak
mahu paksa perkara ini hendak rujuk ke Jawatankuasa Hak dan Kebebasan. Saya tidak
berniat macam itu. Akan tetapi, minta beliau kembali ke Parlimen, buat pembetulan.

Tuan Pengerusi [Dato’ Mohd Rashid Hasnon]: Baik, terima kasih Yang
Berhormat Bagan.

Tuan Lim Guan Eng [Bagan]: Kalau salah, betulkan. Saya rasa itu harus dibuat
oleh seorang Yang Berhormat Menteri yang bertanggungjawab.

Tuan Pengerusi [Dato’ Mohd Rashid Hasnon]: Terima kasih. Saya ambil
maklum perkara itu, Yang Berhormat.

Kepala B.60 [Jadual] —
Kepala P.60 [Anggaran Pembangunan 2022] —

Tuan Pengerusi [Dato’ Mohd Rashid Hasnon]: Ahli-ahli Yang Berhormat,
Kepala Bekalan B.60 dan Kepala Pembangunan P.60 di bawah Kementerian Pertahanan
dibuka untuk dibahas.

Ahli Yang Berhormat, saya ada senarai dan dihadkan kepada 20 Ahli-ahli yang
akan berbahas peringkat jawatankuasa. Yang Berhormat Port Dickson, Yang Berhormat
Libaran, Yang Berhormat Shah Alam, Yang Berhormat Tumpat, Yang Berhormat Teluk
Intan, Yang Berhormat Bachok, Yang Berhormat Setiawangsa, Yang Berhormat Jerai,
Yang Berhormat Papar, Yang Berhormat Dungun, Yang Berhormat Bukit Bendera, Yang
Berhormat Sik, Yang Berhormat Sepang, Yang Berhormat Jempol, Yang Berhormat Ipoh
Timur, Yang Berhormat Setiu, Yang Berhormat Pasir Gudang, Yang Berhormat
Kemaman, Yang Berhormat Padang Serai dan Yang Berhormat Tampin.

Saya menjemput Yang Berhormat Port Dickson untuk memulakan perbahasan
peringkat jawatankuasa.

12.13 tgh.

Dato’ Seri Anwar bin Ibrahim [Port Dickson]: Terima kasih Tuan Pengerusi.
Merujuk Butiran 010100 — Pengurusan Am. Yang Berhormat Menteri Pertahanan beri
