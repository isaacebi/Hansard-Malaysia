DR.09.12.2021 97

Tuan Pengerusi [Dato' Mohd Rashid Hasnon]: Yang Berhormat Libaran tidak
ada dalam Dewan.

Dato’ Sri Dr. Haji Ismail bin Haji Mohamed Said: ...Sebuah pos Pasukan
Gerakan Am (PGA) di Pulau Libaran.

Tuan Pengerusi [Dato' Mohd Rashid Hasnon]: Yang Berhormat Libaran tidak
ada dalam Dewan ya.

Dato’ Sri Dr. Haji Ismail bin Haji Mohamed Said: Tidak ada dalam Dewan?
Jawapan bertulis ya.

Tuan Pengerusi [Dato' Mohd Rashid Hasnon]: Bertulis.

Dato’ Sri Dr. Haji Ismail bin Haji Mohamed Said: Terima kasih. Yang Berhormat
Tumpat ada?

Tuan Pengerusi [Dato' Mohd Rashid Hasnon]: Tidak ada.

Dato’ Sri Dr. Haji Ismail bin Haji Mohamed Said: Tidak ada. Jawapan bertulis,
mohon izin. Banyak isu Yang Berhormat Tumpat. Yang Berhormat Batu dan juga Yang
Berhormat Kalabakan juga menimbulkan kos sewaan bagi penjara satelit yang tinggi.
Sumber peruntukan pengoperasian penjara satelit bagi tahun 2021. Saya ingat ini saya
sudah jawab tadi.

Tuan Ma'mun bin Sulaiman [Kalabakan]: Yang Berhormat Timbalan Menteri
sudah jawab.

Dato’ Sri Dr. Haji Ismail bin Haji Mohamed Said: Ya, ya.
Tuan Pengerusi [Dato' Mohd Rashid Hasnon]: Sudah, sudah.

Dato’ Sri Dr. Haji Ismail bin Haji Mohamed Said: All right. Yang Berhormat
Kalabakan ada?

Tuan Ma'mun bin Sulaiman [Kalabakan]: Ada.

Dato’ Sri Dr. Haji Ismail bin Haji Mohamed Said: Isu pengusiran PATI warga
Filipina di depot imigresen Sabah. Bagaimanakah kerjasama dengan Filipina untuk tujuan
pengusiran dan bilangan PATI warganegara Filipina dalam depot imigresen di Sabah?
Tuan Pengerusi, terima kasih kepada Yang Berhormat atas soalan yang dikemukakan.

01830

Untuk makluman Yang Berhormat, jumlah tahanan warga Filipina di depot
imigresen di Sabah adalah seperti berikut iaitu kapasiti empat depot Imigresen di Sabah
adalah sejumlah 7,600 orang. Jumlah pengisian sekarang adalah 6,295 orang. Tahanan
PATI Filipina di depot Imigresen di Sabah iaitu 5,526 orang. Jabatan Imigresen Malaysia
sentiasa berhubung dan bekerjasama dengan Kedutaan Filipina untuk dokumentasi
pengusiran PATI warga Filipina. Sungguhpun begitu, dalam konteks pandemik COVID-
19, urusan ini telah sedikit terganggu susulan penetapan Perintah Kawalan Pergerakan
dan penutupan pintu sempadan oleh Filipina untuk menerima PATI yang diusir.

Yang Berhormat Kalabakan juga menimbulkan isu AADK iaitu perjawatan di
Sabah khususnya di luar bandar. Kementerian Dalam Negeri sedang melaksanakan
kajian pengukuhan perjawatan Agensi Antidadah Kebangsaan yang melibatkan semua
peringkat di ibu pejabat negeri dan daerah. Menerusi kajian ini jumlah perjawatan
optimum akan dikenal pasti berdasarkan keperluan semasa. Kajian ini dijangka akan
dikemukakan kepada agensi pusat pada suku pertama tahun 2022.

Yang Berhormat Kuala Krai ada?

Tuan Pengerusi [Dato’ Mohd Rashid Hasnon]: Yang Berhormat Kuala Krai
tidak ada.

Dato’ Sri Dr. Haji Ismail bin Haji Mohamed Said: Yang Berhormat Kuala Krai
tidak ada. Yang Berhormat Kuala Langat?

Tuan Pengerusi [Dato’ Mohd Rashid Hasnon]: Tidak ada.
