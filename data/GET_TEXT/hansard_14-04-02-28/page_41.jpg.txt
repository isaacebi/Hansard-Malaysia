DR.09.12.2021 31

Tuan Nik Mohamad Abduh bin Nik Abdul Aziz [Bachok]: Terima kasih Tuan
Yang di-Pertua dan terima kasih Yang Berhormat Menteri atas jawapan yang diberikan.
Untuk khusus di kawasan saya Bachok, saya sebenarnya banyak menerima aduan sama
ada secara lisan atau pun bertulis daripada rakyat di kawasan saya yang amat kecewa
dengan liputan rangkaian telefon yang amat lemah.

Saya bacakan secara tepat, secara cepat kawasan-kawasan yang lemah tadi iaitu
jalan simpang tiga Bukit Marak ke simpang tiga Bekelam, Kampung Seri Sentosa ke
simpang empat Beris Kubur Besar, Kampung Budi ke simpang tiga Beris Pintu Gerbang,
simpang tiga Pintu Gerbang ke simpang Beris Kubur Besar, simpang tiga Kampung
Tawang ke Kampung Wakaf Aik, Jalan Pengkalan Petah ke Kampung Balai, Bukit Cendol,
Kampung Kok Lintang, Kampung Panchor, Gunong, Kampung Beoh, Kampung Haji
Saman, Kampung Seneng, Kampung Alor Ganu, Kampung Telaga Ara, Kampung Kedai
Ahad, Kampung Keting.

Soalan saya, apakah langkah segera oleh pihak kerajaan terutama melalui pakej
JENDELA bagi mengatasi liputan di kawasan Bachok terutama di kawasan-kawasan yang
saya sebutkan? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bachok. Sila Yang Berhormat Timbalan Menteri.

Datuk Zahidi bin Zainul Abidin: Terima kasih Tuan Yang di-Pertua, terima kasih
Yang Berhormat Bachok. Untuk pengetahuan Yang Berhormat, kita sekarang ini ada
pejabat iaitu Suruhanjaya Komunikasi dan Multimedia (MCMC) di setiap negeri. Jadi Yang
Berhormat boleh hantar laporan tersebut kepada MCMC negeri dan juga ‘s.k.’ kepada
saya sendiri. Makna, kita akan ambil tindakan. Kalau kita dapat MCMC untuk percepatkan
itu, kita guna MCMC, kalau tidak kita guna Telekom Malaysia untuk masuk unifi dan
sebagainya.

Di samping itu Yang Berhormat, kita tengah usahakan beberapa teknologi lain
selain daripada PoP dan beberapa teknologi untuk /ast mile iaitu untuk kawasan-kawasan
yang terakhir ini yang maknanya tidak dapat liputan dan macam mana kita hendak
mengatasi perkara ini. Oleh sebab itu, saya kata tadi kepada Yang Berhormat, kita kena
buat laporan sebab ada tempat-tempat yang telco tidak mahu servis sebab tidak ada
keuntungan. Ini kita hendak tengok, kita hendak minta laporan tersebut. Oleh sebab ada
tower, ada menara, ada pemancar tetapi pemancar tidak digunakan sebab kawasan itu
mungkin tidak menguntungkan.

Untuk pengetahuan Yang Berhormat, satu tower memerlukan perbelanjaan lebih
kurang RM10,000. Akan tetapi, kadang-kadang ada 200 orang penduduk yang pakai
prepaid RM300, hanya dapat RM600. Jadi mereka tidak mahu buat. Jadi MCMC kena
ambil alih. Jadi Yang Berhormat, kita perlukan laporan. Terima kasih.

Dato’ Haji Che Abdullah bin Mat Nawi [Tumpat]: /Bangun]

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Minta maaf Yang Berhormat Tumpat. Masa telah habis.

Ahli Yang Berhormat, sekarang tamatlah sesi untuk waktu pertanyaan-pertanyaan
bagi Jawab Lisan pada hari ini. Terima kasih Ahli-ahli Yang Berhormat. Usul Yang
Berhormat Menteri.

[Sesi untuk Pertanyaan-pertanyaan bagi Jawab Lisan tamat]
