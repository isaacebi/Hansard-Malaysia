DR.09.12.2021 73

peruntukan tersebut termasuk pembinaan IPD Tampin? Tuan Pengerusi, IPD Tampin
telah dibina sejak tahun 1932 di mana keadaannya terlalu uzur dan jumlah kakitangan
yang bertugas terlalu padat dan tidak sesuai lagi. Saya juga dimaklumkan pembinaan IDP
Tampin telah diluluskan tetapi pembiayaannya dibawa ke tempat lain. Oleh sebab itu, saya
berharap perbelanjaan tahun 2022 termasuk pembinaan IPD Tampin. Terima kasih Yang
Berhormat Batu dan terima kasih Tuan Pengerusi.

Tuan P. Prabakaran [Batu]: Boleh masukkan dalam ucapan saya. Saya terus ke
Butiran 051100 — PDRMnet, yang pada tahun 2021 ia diperuntukkan RM200 juta tetapi
pada tahun 2022, tahun hadapan kosong. Saya minta Yang Berhormat Menteri atau Yang
Berhormat Timbalan Menteri bagi penjelasan berkaitan butiran tersebut.

Butiran 051800 — Penjara Satelit, di mana ini adalah satu perkara yang baharu
kalau tidak silap saya dan telah diperuntukkan RM96 juta bagi penjara satelit ini. Bagi saya
ini adalah satu inisiatif yang bagus di mana untuk mengatasi kesesakan banduan. Akan
tetapi apabila saya terbaca dalam artikel Astro Awani dikatakan bahawa 13 buah penjara
satelit akan ditubuhkan daripada Program Latihan Khidmat Negara (PLKN) sebelum ini.
Bagi saya, kalau betul hanya 13 buah penjara satelit yang digunakan dengan peruntukan
RM96 juta, saya rasa peruntukan itu amat terlalu tinggi kalau kita bahagikan sebuah
penjara satelit akan menggunakan RM7.3 juta.

Saya terus kepada Butiran 08500 — Perumahan (PDRM). Hanya RM500,000
sahaja diperuntukkan untuk membantu kemudahan perumahan PDRM. Kenapa penjara
satelit boleh dapat RM96 juta tetapi apabila kita bincang fasal perumahan pihak pegawai
polis, hanya RM500,000? Seperti mana saudara saya Yang Berhormat Jempol tadi
beritahu, memang tidak cukup untuk pegawai polis dalam membantu kemudahan
perumahan. Saya harap pihak kementerian boleh teliti balik ataupun membantu
meningkatkan peruntukan untuk bantu pegawai polis.

Last, Butiran 02000 — Agensi Antidadah Kebangsaan. Apabila saya nampak
butiran ini, saya dukacita sebab ada pemotongan hampir setengah daripada RM104 juta
ke RM56 juta. Kesan daripada pemotongan peruntukan ini adalah satu kesan yang besar
di mana banyak program akan dipotong, banyak program kesedaran terutamanya kalau
kita tidak ada program-program atau penguatkuasaan, how we will overcome the
problem? Dengan izin, Tuan Pengerusi. So, saya harap pihak kementerian boleh
terangkan, kenapa ada pemotongan yang besar untuk Agensi Antidadah Kebangsaan?
Terima kasih.

Tuan Pengerusi: Terima kasih Yang Berhormat Batu. Yang Berhormat Libaran,
silakan.

4.36 ptg.

Datuk Zakaria bin Mohd. Edris @ Tubau [Libaran]: Bismillahi Rahmani Rahim.
Assalamualaikum warahmatullaahi wabarakatuh. Terima kasih Tuan Pengerusi kerana
memberi peluang kepada Libaran untuk mengambil bahagian dalam perbahasan
Belanjawan 2022 peringkat Jawatankuasa.

Saya ingin menyentuh perkara di bawah Maksud Pembangunan 62, di bawah
Butiran 12000 — Balai-balai dan Pondok Polis (PDRM). Kehadiran sebuah bangunan
keselamatan di sesuatu kawasan sebenarnya boleh menghindarkan perasaan selamat,
aman dan juga terlindung kepada seseorang. Secara tidak langsung, bangunan
keselamatan juga dikira sebagai mampu menggambarkan tahap kepedulian, keprihatinan
dan kepekaan pihak berkuasa untuk memastikan keselamatan individu, komuniti dan juga
negara.

Saban tahun, pihak Kerajaan Persekutuan telah mengadakan peruntukan
tahunan bagi pembinaan, baik pulih dan juga tambah baik balai-balai polis bagi tujuan
memberi perkhidmatan jaminan keselamatan yang berkesan kepada masyarakat
setempat demi memelihara keamanan dan ketenteraman awam dari semasa ke semasa.

Justeru itu, dalam konteks memperkasakan keselamatan, saya ingin mohon
kepada Kerajaan Persekutuan supaya memberi pertimbangan ke atas cadangan untuk
