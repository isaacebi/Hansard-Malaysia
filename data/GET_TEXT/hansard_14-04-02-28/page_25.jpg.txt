DR.09.12.2021 15

kawasan seperti memudahkan keperluan untuk mendapatkan permit masuk ke Taman
Negara, hutan simpan dan sebagainya. Pada masa yang sama, kerjasama kementerian
dan agensi lain sama ada Persekutuan mahupun negeri diperlukan, lebih-lebih lagi
membabitkan pembinaan dan penyelenggaraan infrastruktur.

Saya setuju dengan Yang Berhormat yang katakan tadi bagi mempromosikan
pakej-pakej aktiviti berbasikal, ia memerlukan permukaan jalan yang baik, tempat
berteduh atau berehat yang selamat, laluan dan facility yang baik untuk look-out point
dengan izin dan sebagainya. /nsya-Allah, pandangan Yang Berhormat ini akan
kementerian ini bawa untuk diteliti dan dibincang dengan lebih lanjut dengan kementerian
dan agensi lain yang berkaitan termasuklah dengan kerajaan negeri.

Berkenaan dengan pembangunan hotel di Bukit Fraser. Saya juga pernah
berbincang dan memaklumkan kepada Yang Berhormat mengenai beberapa cabaran
yang perlu ditangani dengan baik di situ. MOTAC sememangnya menyokong pembinaan
hotel baharu di Bukit Fraser tetapi juga bersetuju bahawa sebarang pembangunan di
kawasan ini mestilah tidak menggugat kelestarian dan ekosistem hidupan liar di situ. Kita
semua tahu menjadi salah satu tempat terkenal untuk aktiviti bird watching, dengan izin.
Justeru, kita akan terus bekerjasama dengan semua pihak agar pelbagai produk
pelancongan berkualiti dan menarik dapat dihasilkan dan ditawarkan. Terima kasih.

Tuan Yang di-Pertua: Ya. Yang Berhormat Bukit Bintang. Ringkas ya.

Tuan Fong Kui Lun [Bukit Bintang]: Terima kasih Tuan Yang di-Pertua. Soalan
tambahan. Saya ingin bertanya Yang Berhormat Menteri. Memandangkan aktiviti
berekreasi di Tanah Tinggi mengundang bahaya kepada orang ramai, adakah kerajaan
mewujudkan satu skuad penyelamat di tempat-tempat tersebut untuk memastikan
bahawa keselamatan sentiasa dijaga? Terima kasih.

Tuan Yang di-Pertua: Terima kasih Yang Berhormat Bukit Bintang.

Dato’ Sri Hajah Nancy Shukri: Terima kasih Tuan Yang di-Pertua.Terima kasih
Yang Berhormat Bukit Bintang yang bertanya. Mungkin ini boleh dibincangkan dengan
kementerian yang lain kerana ia lebih kepada penguatkuasaan. Maka saya akan
berbincang dengan kementerian terutama sekali kementerian kerajaan tempatan sebab
mereka mempunyai enforcement, dengan izin.

Oleh sebab kita tidak mempunyai enforcement yang sebegitu untuk
menguatkuasakan undang-undang berkaitan dengan keselamatan di situ. Insya-Allah, kita
akan bawa perkara ini kepada kementerian tersebut. Terima kasih Yang Berhormat.

Tuan Yang di-Pertua: Terima kasih Yang Berhormat Puan Isnaraissah Munirah
binti Majilis @ Fakharudy (Kota Belud). Silakan.

4. Puan Isnaraissah Munirah Majilis [Kota Belud] minta Menteri Tenaga dan
Sumber Asli menyatakan adakah Kerajaan Persekutuan bersedia untuk membenarkan
pengeksportan pasir keluar negara terutamanya bagi projek tebatan banjir di muara
sungai.

Menteri Tenaga dan Sumber Asli [Datuk Seri Takiyuddin bin Hassan]:
Assalamualaikum warahmatullahi wabarakatuh dan salam sejahtera, salam Keluarga
Malaysia dengan izin Tuan Yang di-Pertua. Terima kasih rakan saya dari Yang Berhormat
Kota Belud bertanya mengenai pengeksportan pasit ke luar negara terutama di kawasan
tempat-tempat banjir muara sungai.

Tuan Yang di-Pertua, Kementerian Tenaga dan Sumber Asli (KeTSA)
bertanggungjawab terhadap kawal selia dan pembangunan industri mineral termasuklah
batu-batan di dalam negara ini. Selaras dengan hasrat untuk meningkatkan kemapanan
industri ini di samping mewujudkan suasana perlombongan dan pengkuarian teratur dan
mampan. KeTSA ingin memaklumkan mengenai dasar bagi mempertimbangkan
sebarang permohonan kelulusan pengeksportan pasir untuk ke luar dan negara ini.

Antaranya, pertama, mengeluarkan pasir secara pukal bagi tujuan eksport
diutamakan untuk kawasan-kawasan yang berisiko tinggi berlakunya banjir atau kawasan-
