48 DR.09.12.2021

Tuan Pengerusi, selain daripada terdapat bajet besar ini, orang awam juga
menanyakan cara perolehan oleh Kementerian Pertahanan. Baru-baru ini Transparency
International telah mengeluarkan Government Defense Integrity Index (GDI) 2020 dan
Malaysia skor D, markah 45. Lemah daripada segi memerangi rasuah dalam sektor
pertahanan. Defense White Paper, Kertas Putih Pertahanan telah menggariskan perlu ada
satu jawatankuasa pelaburan pertahanan yang dipengerusikan oleh Perdana Menteri.
Apakah status penubuhan jawatankuasa ini dan juga status Pelan Pelaburan Pertahanan
Negara, Dasar Industri Pertahanan Negara, Rangka Tindakan Kapasiti Pertahanan. Minta
penjelasan Menteri kerana telah digariskan dalam Kertas Putih Pertahanan.

Tuan Pengerusi, terdapat Jawatankuasa Siasatan Tadbir Urus Perolehan dan
Kewangan Kerajaan (JKSTUPKK) yang dipengerusikan oleh bekas Ketua Audit Negara,
Tan Sri Ambrin Buang, telah menyatakan elemen penyelewengan perolehan antara lain
kes kapal littoral combat ship (LCS) dan 16 kes land swap yang dibongkar oleh laporan
tersebut dan terdapat kerugian dan ketirisan melibatkan nilai melebihi RM500 juta dana
awam. Saya mendesak kerajaan supaya laporan JKSTUPKK ini declassified supaya
orang awam boleh mengetahui penyelewengan dan juga ketirisan defense purchases.
But, perlu ada pembaharuan daripada segi prosedur or daripada segi defense purchases
dan mereka yang berlaku salah dihadapkan ke mahkamah.

Tuan Pengerusi, Butiran 08400 — Perumahan Angkatan Tentera Malaysia, telah
diperuntukkan RM388 juta. Mengikut laporan audit tahun 2018, terdapat melebihi 12,000
rumah keluarga angkatan tentera yang tidak dihuni. Apakah status sekarang? Ini sama
ada peruntukan ini akan menyediakan berapa biji atau berapa unit rumah untuk Angkatan
Tentera Malaysia?

Tuan Pengerusi, Butiran 020000 — Pertahanan Negara. Saya perhatikan bajet
item pertahanan mendapati bahawa paling banyak ialah sampai RM6 bilion untuk darat
dan diikuti udara RM1.7 bilion dan maritim RM1.5 bilion dan terakhir sekali, bantuan
bersama RM1.3 bilion. Kertas Putih Pertahanan telah menggariskan Malaysia sebagai
maritime nation. Perlu ada recalibration structure ketiga-ketiga pertahanan kita supaya
prioriti kepada maritim dan juga joint services untuk koordinasi operasi.

01450

Apakah usaha untuk safeguard kepentingan Malaysia di Laut China Selatan
apabila laporan demi laporan pencerobohan kapal dan Tentera Udara negara dan juga di
ruang udara perairan kita? Telah dilaporkan bahawa terdapat begitu banyak 127 buah
aset China Coast Guard dan 37 buah aset People’s Liberation Army Navy yang
mencerobohi sekitar Beting Patinggi Ali. Saya meminta supaya perkara ini perlu diberikan
perhatian yang serius kerana sekiranya kita tidak menjalankan military diplomacy, tindak
balas secara diplomatik, kemudian ia akan menjadi satu fait accompli dan ini sebahagian
daripada grey warfare yang dilakukan oleh negara tersebut.

Oleh itu Wisma Putra perlu ada diplomatic protest setiap kali pencerobohan dan
military diplomacy perlu ditegaskan untuk mempertahankan perairan dan ruang udara
negara kita. Terima kasih Tuan Pengerusi.

Tuan Pengerusi [Dato’ Sri Azalina Othman Said]: Yang Berhormat Sik.

2.51 ptg.

Tuan Ahmad Tarmizi bin Sulaiman [Sik]: Assalamualaikum warahmatullahi
wabarakatuh. Bismillahi Rahmani Rahim. Terima kasih Tuan Pengerusi.

Saya terus kepada Butiran 020400 — Pertahanan Udara. Dalam hal berkaitan
pertahanan udara, termasuk kita melihat konsep pertahanan menyeluruh (HANRUH) yang
merupakan konsep pertahanan yang sedang dilaksanakan oleh negara kita termasuk juga
dilaksanakan oleh kebanyakan negara-negara Asia yang lain. la perlu dijadikan kayu ukur
ataupun indikator kepada kesiapsiagaan pertahanan negara daripada ancaman sebarang
musuh yang sekarang ini kita berhadapan, khususnya di Laut China Selatan.
