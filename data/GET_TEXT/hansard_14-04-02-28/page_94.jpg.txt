84 DR.09.12.2021

mengambil bahagian dalam perbahasan peringkat jawatankuasa bagi Kementerian Dalam
Negeri. Perkara pertama berkaitan B.62 Butiran 050600 — Kad dan Dokumen Pengenalan.

Menurut statistik jumlah pemegang kad Suruhanjaya Tinggi Pertubuhan Bangsa-
bangsa Bersatu bagi Pelarian (UNHCR) di Malaysia sekarang ini mencecah 179,383
orang berbanding hanya 140,982 pada tahun 2013. Kebanyakan pelarian Rohingya yang
datang ke negara kita memiliki kad pelarian ini. Ada di antara mereka yang menjadi
kontraktor di kawasan luar bandar. Keadaan ini memberikan persaingan sengit kepada
kontraktor tempatan kerana mereka menawarkan harga yang amat rendah. Sebagai
contoh, harga sekaki ditawarkan mereka sebanyak RM1.00 sedangkan harga sebenar
adalah RM300. Kebanyakan mereka tidak mempunyai komitmen yang tinggi jika
dibandingkan dengan kontraktor tempatan. Kontraktor tempatan perlu memikirkan
berbagai-bagai kos terutama dengan kenaikan harga bahan binaan yang melambung
tinggi.

Selain itu, kontraktor tempatan perlu mengupah pekerja manakala golongan
Rohingya ini melakukan sendiri kesemua kerja pembinaan berkenaan. Soalan saya,
sampai bilakah mereka ini dibenarkan untuk menjalankan aktiviti ini kerana dikhuatiri
semakin banyak kontraktor tempatan akan gulung tikar jika perkara ini berterusan tanpa
pemantauan oleh pihak kementerian.

Perkara kedua, berkaitan B.62, Butiran 020500 — Penguatkuasaan Maritim. Jika
di bendang ada teknologi dron untuk meningkatkan hasil pesawah, di laut ada ‘Bubu Naga’
yang dapat meningkatkan hasil nelayan. Di Jerai, dari Singkir hingga ke Kuala Sala boleh
dikatakan 100 peratus nelayan menggunakan Bubu Naga ini kerana hasilnya lebih banyak
jika dibandingkan dengan kaedah tradisional. Teknologi ini datang dari China dan banyak
membantu nelayan meningkatkan hasil tempatan. Namun begitu, pihak berkuasa akan
merampas Bubu Naga yang digunakan oleh mana-mana nelayan. Setiap nelayan yang
ditangkap akan didenda sebanyak RM500. Hal ini, menyukarkan para nelayan mencari
hasil di laut.

Soalan saya, adakah pihak kementerian mempunyai perancangan bagi
membantu golongan nelayan dalam menyediakan teknologi yang sama seperti Bubu
Naga tetapi tidak mengganggu ekosistem ikan. Kita sedia maklum nelayan pantai kian
bertambah saban tahun. Jadi, hasil tangkapan kian menurun jika terus menggunakan
kaedah tradisional. Dengan penggunaan bubu ini dapat meningkatkan hasil tangkapan
nelayan dan secara tidak langsung dapat merapatkan jurang kemiskinan luar bandar.

Kementerian mungkin boleh mengkaji mengeluarkan permit atau lesen bagi
penggunaan bubu ini di zon satu sahaja. Penggunaan pukat tunda di zon satu secara
nyata memang merosakkan sumber jika dibandingkan penggunaan Bubu Naga. Jika betul
diharamkan Bubu Naga ini, kenapakah dibenarkan dijual di kedai-kedai penjualan alatan
nelayan dan kesalahan penggunaan Bubu Naga ini sebenarnya berada di seksyen ke
berapa Akta Perikanan?

Perkara seterusnya, B.62 Butiran 040100 — Pembanterasan Dadah. Dadah
merupakan musuh nombor satu negara. Dalam usaha membasmi masalah ini, Malaysia
tidak terlepas daripada berhadapan dengan pelbagai isu dan cabaran. Secara langsung
ini mempengaruhi pencapaian matlamat kerajaan untuk menjadikan Malaysia negara
bebas dadah. Perkembangan teknologi, kecanggihan sistem komunikasi dan maklumat
memberi ruangan yang cukup besar kepada penciptaan dan kemunculan dadah-dadah
psikoaktif baharu dalam pasaran.

01730

Dadah tidak lagi terhad kepada perbuatan secara konvensional di hutan atau di
kawasan luar bandar tetapi lebih maju dan sofistikated dengan pemprosesan di makmal-
makmal kecil dan canggih di bandar dan di rumah-rumah kediaman. Dadah jenis sintetik
ataupun terbitan yang dihasilkan melalui pencampuran bahan kimia khususnya jenis
amphetamine memberi kesan kekal kepada kerosakan otak pengguna yang
mempengaruhi corak tingkah laku, pemikiran dan emosi mereka.

Penggunaan dadah sintetik selalunya sukar dikawal dan lebih agresif berbanding
penggunaan dadah lain dan boleh mengancam keselamatan orang lain. Memandangkan
