DR.09.12.2021 81

adakah kita bersedia untuk mempertahankan keselamatan dan kedaulatan negara kita
berikutan kelemahan yang telah didedahkan oleh laporan-laporan PAC?

Saya difahamkan bahawa di bawah RMKe-12, Pos Kawalan Sempadan
Manalunan dan Pos Kawalan Sempadan Simanggaris akan ditubuhkan. Selain itu, kem
tentera di Felda Sahabat, kem Pasukan Gerakan Am, Pos Kawalan Kuala Meruap dan
Pos Kawalan Siguntur serta island forward operation base (IFOB) di Tambisan juga akan
ditubuhkan. Selain itu, Komander ESSCOM, Datuk Anmad Fuad Othman berkata bahawa
ESSCOM juga telah meminta enam buah pesawat pengawasan, 15 buah radar dan 20
buah bot penyerang untuk dibekalkan kepada ESSCOM tetapi tiada keputusan mengenai
perkara itu. So, bolehkah Yang Berhormat Menteri memberikan maklum balas berkenaan
benda-benda yang diminta oleh ESSCOM ini?

Tuan Pengerusi, seterusnya saya ingin merujuk kepada Butiran 050000 —
Program Khusus pada Butiran 050600 — Kad dan Dokumen Pengenalan yang mana
peruntukannya daripada sebanyak RM10,000,000 pada tahun 2021 dinaikkan empat kali
ganda kepada sebanyak RM42,000,000 pada tahun hadapan.

Saya juga merujuk kepada Butiran 051000 — Membanteras Pemerdagangan
Orang (MAPO) yang diperuntukkan sebanyak RM4,000,000. Dalam perkara ini saya ingin
bertanya kepada kerajaan, berapakah peruntukan yang diperuntukkan untuk
menyelesaikan masalah pendatang asing tanpa izin (PATI) yang diberikan kad
pengenalan secara tidak sah di Sabah ini?

Puan Vivian Wong Shir Yee [Sandakan]: Minta laluan.
Tuan Chan Foong Hin [Kota Kinabalu]: Boleh.

Puan Vivian Wong Shir Yee [Sandakan]: Terima kasih. Terima kasih, Tuan
Pengerusi. Menurut kenyataan dan pengumuman oleh Yang Berhormat Menteri Dalam
Negeri, sejak tahun lalu kerajaan akan mengeluarkan kad pas lawatan IMM13 atau sistem
kad yang seumpamanya kepada semua pemegang kad sementara di Sabah. Ini adalah
sangat menyeragamkan semua sebab anggaran seramai 136,055 orang warga asing
yang memegang kad IMM13, Kad Burung-Burung dan Sijil Banci ini.

Jadi saya ingin bertanya kepada Yang Berhormat Menteri. Apakah
perkembangan semasa penyeragaman semua pemegang dokumen sementara di Sabah
dan jabatan manakah di bawah Kementerian Dalam Negeri yang akan bertanggungjawab
untuk melaksanakan program-program ini? Terima kasih.

Tuan Pengerusi [Dato' Mohd Rashid Hasnon]: Terima kasih, Yang Berhormat
Sandakan.

Tuan Chan Foong Hin [Kota Kinabalu]: Ya, masukkan ucapan Yang Berhormat
Sandakan sebagai sebahagian daripada ucapan saya. Akhir sekali, saya cuma hendak
bertanya kerana masalah PTI di Sabah ini memang sudah lama. Baru-baru ini, berikutan
dengan vaccination drive, pemvaksinan yang terbuka kepada semua orang tidak kira dia
PTI atau tidak, sememangnya Kementerian Kesihatan sudah ada satu database untuk
orang-orang PTI di Sabah ini yang telah menerima vaksin. So, bagaimanakah
Kementerian Dalam Negeri akan menggunakan database tersebut untuk menangani isu
PTI yang serius di Sabah ini?

Sekian, terima kasih.

Tuan Pengerusi [Dato' Mohd Rashid Hasnon]: Terima kasih, Yang Berhormat
Kota Kinabalu. Seterusnya, Yang Berhormat Dungun.

5.14 ptg.
Tuan Haji Wan Hassan bin Mohd Ramli [Dungun]: Assalamualaikum
warahmatullahi taala wabarakatuh. Terima kasih, Tuan Pengerusi.

Butiran 020100 — Kepolisan. Pertama, saya dimaklumkan bahawa pada masa ini
berlakunya kelewatan proses siasatan kes jenayah bagi sesuatu kes pada masa ini kerana
kekurangan yang serius bagi perjawatan Pegawai Penyiasat dalam PDRM. Apakah
