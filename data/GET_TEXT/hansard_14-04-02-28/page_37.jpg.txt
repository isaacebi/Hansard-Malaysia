DR.09.12.2021 27

Jadi, kita beritahu pertama sekali, minta kerjasama dengan Telekom Malaysia
sebab Telekom sudah ada backbone, sudah ada backhoe dan sebagainya. Kita kena
kerjasama. Oleh sebab kalau betul hendak buat itu, kita tidak nampak kenapa hendak
buat? DNB tidak ada apa-apa pun. Maknanya, tubuh syarikat, panggil Ralph Marshall,
terus buat 5G— CEO. Jadi, kita tanya, macam mana penglibatan bumiputera? Kenapa
tidak kerjasama dengan Telekom? Jadi, apabila kita...

Tuan Ahmad Fahmi bin Mohamed Fadzil [Lembah Pantai]: Kalau ia tidak ada
apa-apa, macam mana ia boleh dapat?

Datuk Zahidi bin Zainul Abidin: Apa dia?

Tuan Ahmad Fahmi bin Mohamed Fadzil [Lembah Pantai]: Kalau ia tidak ada
apa-apa, macam mana ia boleh dapat? Ini kena tanya Yang Berhormat Menteri
Kewangan.

Datuk Zahidi bin Zainul Abidin: Itu kena tanya Yang Berhormat Menteri
Kewanganlah. [Ketawa]

Timbalan Yang di-Pertua [Dato’ Mohd Rashid Hasnon]: Baik, Yang Berhormat
Lembah Pantai...

Datuk Zahidi bin Zainul Abidin: Jadi, macam contoh tadi Yang Berhormat tanya,
tanya tentang pelaburan. Kita tidak buat pelaburan sebab ini kerja MITI. Kerja kita
telekomunikasi. Akan tetapi Kementerian Kewangan hendak buat kerja telekomunikasi,
kita bagilah ia buat. Kita bagi ia buat dan kita cuba tanya ia, kita cuba kerjasama dengan
ia. Maknanya, Kementerian Komunikasi dan Multimedia cuba komunikasi dengan DNB.
Okey, bumiputera macam mana? Backbone macam mana? Macam mana _ hendak
realisasikan? Macam mana spektrum ini hendak dijual? Oleh sebab banyak telco
complain, spektrum bagi pada ia, ia hendak dapatkan ini. Oleh sebab itu, saya setuju kalau
kata kita hendak percepatkan, kita bagi pada telco sahaja. Maknanya, Telekom dapat
spektrum, Celcom dapat spektrum, Digi dapat spektrum, terus buat. So, cepatkan sebab
mereka sudah ada backbone. [Tepuk]

Timbalan Yang di-Pertua [Dato' Mohd Rashid Hasnon]: Baik.

Datuk Zahidi bin Zainul Abidin: Akan tetapi apabila DNB hendak buat, ia kata
sebab alasannya— saya bagi alasan ini, supaya kita fair dengan DNB. la bagi alasan 4G
belum siap yang telco buat. Jadi, 5G ia hendak buat. Jadi maknanya, okey kita terima
alasan tersebut sebab ia hendak control 5G.

Timbalan Yang di-Pertua [Dato' Mohd Rashid Hasnon]: Baik. Terima kasih
Yang Berhormat Timbalan Menteri.

Datuk Zahidi bin Zainul Abidin: Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Baik. Soalan
tambahan yang kedua, saya jemput Yang Berhormat Tebrau.

Tuan Steven Choong Shiau Yoon [Tebrau]: Terima kasih Tuan Yang di-Pertua.
Tadi punya perbincangan semua mengenai isu-isu besar. Sekarang saya hendak alihkan
kepada soalan-soalan daripada orang biasa.

01150

Jadi, saya ingin bertanya Yang Berhormat Timbalan Menteri, apa kesannya
kepada orang biasa yang sekarang pun tidak mampu untuk membeli peranti 4G, apa lagi
untuk beli 5G. Jadi beberapa dekad semua pemancar yang akan dibina, adakah ini
mengancam kesihatan rakyat biasa dan adakah pemancar-pemancar yang dibina ini akan
merosakkan keindahan alam sekitar? Sila jawab, terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Tebrau. Sila, Yang Berhormat Timbalan Menteri.

Datuk Zahidi bin Zainul Abidin: Okey, terima kasih Yang Berhormat Tebrau. Ini
saya hendak bagi penerangan ini. Pertama sekali, kita sebut tadi 5G ini kawasan
