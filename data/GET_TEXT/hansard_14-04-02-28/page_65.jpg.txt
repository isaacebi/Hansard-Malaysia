DR.09.12.2021 55

Hendak naik ke puncak itu sangat cantik tempatnya. Panoramanya sangat baik, sangat
indah tetapi hendak naik ke Bukit Lunchu ke pusat radar itu jalannya teruk, ada jalan
private dan sebagainya, sampah ada— tidak selayaknyalah.

Jadi saya sudah berhubung dengan Majlis Bandaraya Johor Bahru, Majlis
Bandaraya Pasir Gudang, Pegawai Daerah Johor Bahru tolonglah kita ada di puncak sana
itu ada pusat radar, jalan raya itu eloklah kemas. Jangan tempat orang buang sampah,
buang tayar, bakar itu dan bakar ini. Jadi tidak ada kesannya penat sudah, letih. Jadi
kalau Yang Berhormat Timbalan Menteri bersuara kah tegur mungkin dia ambil perhatian.
Jadi itu sahajalah Tuan Pengerusi. Terima kasih.

Tuan Pengerusi [Dato’ Sri Azalina Othman Said]: Selepas ini Yang Berhormat
Padang Serai, Yang Berhormat Tampin, kemudian Yang Berhormat Timbalan Menteri
jawab 20 minit. Silakan, Yang Berhormat Padang Serai.

3.21 ptg.

Tuan Karupaiya a/l Mutusami [Padang Serai]: Terima kasih, Tuan Pengerusi.
Saya juga mengambil kesempatan ini untuk mengucapkan terima kasih kepada Yang
Berhormat Timbalan Menteri Pertahanan atas usaha untuk mengatasi masalah veteran.
Terima kasih, Yang Berhormat Timbalan Menteri.

Seterusnya ke Butiran 010200 — Pengurusan Jabatan Hal Ehwal Veteran. Saya
merupakan seorang veteran dan saya amat berbangga menjadi seorang veteran tetapi
saya agak kecewa apabila melihat di dalam Belanjawan 2022 di mana kerajaan telah
mengurangkan peruntukan untuk Jabatan Hal Ehwal Veteran (JHEV) daripada RM105.3
juta kepada hanya RM9Q2.3 juta sahaja di bawah kod 010200.

Kerajaan tahu bahawa memang ada jurang yang sangat beza dengan pencen
lama dengan pencen baharu. Kerajaan telah gagal untuk menyelaraskan pencen lama
dengan pencen baharu semasa menyelaraskan pencen. Penyelarasan pencen ini perlu
dalam memastikan jurang itu mampu dikecilkan. Kerajaan kena jelas bahawa veteran ini
merupakan hero negara di mana mereka sanggup korbankan nyawa dan masa depan
demi melindungi negara ini daripada komunis dan penjajahan luar. Akan tetapi apabila
pengorbanan telah dilakukan, malangnya kerajaan biarkan begitu sahaja veteran ini
seperti alat lama yang tidak berguna lagi. Ini amat menyedihkan kepada veteran.
Kerajaan kena jelas bahawa ini merupakan salah kerajaan yang mengabaikan kebajikan
mereka walaupun isu ini sudah diangkat banyak kali.

Apabila kita bercakap mengenai veteran yang tidak berpencen, kerajaan kena
jelaskan bahawa anggota tentera tidak boleh berhenti 10 tahun, 15 tahun dan 18 tahun
tetapi kerajaan yang salah kerana memberi peluang untuk mereka berhenti dengan tidak
mengambil kira risiko yang akan dihadapi oleh mereka seperti mana yang sekarang
kerajaan perlu ambil tanggungjawab untuk menyelesaikan masalah yang dihadapi oleh
anggota-anggota yang berhenti tanpa pencen. Kerajaan juga perlu mencari jalan
bagaimana boleh memberi elaun khas kepada mereka supaya hidup mereka akan kembali
yang boleh dibanggakan kepada masyarakat. Kerajaan harus betulkan kesilapan yang
berlaku terhadap anggota berhenti tanpa pencen.

Butiran 020100 — Bantuan Bersama. Saya amat tertarik apabila meneliti
Belanjawan 2022, kerajaan telah memperuntukkan sebanyak RM1.4 bilion untuk butiran
Bantuan Bersama dengan kod 020100. Untuk pengetahuan rakan-rakan, peruntukan ini
telah kurang jika berbanding dengan tahun 2021. Disebabkan peruntukan ini kurang,
adakah ini satu alasan untuk kerajaan tidak memberi elaun PJM?

Saya juga amat sedih. Dahulu kerajaan mencari anggota hingga ke lubang cacing
untuk memberi Pingat Jasa Malaysia tetapi sekarang kerajaan telah gagal memberi elaun
seperti mana diberikan pada tahun-tahun lepas. Bolehkah kita percaya sama kerajaan
sekarang untuk meyakinkan para penerima PJM? Kepada kerajaan perlulah diteruskan
untuk memberi elaun sebanyak RM500 dalam belanjawan ini.

Butiran 020200 — Pertahanan Darat. Pertahanan merupakan satu perkara yang
amat penting dalam melindungi kedaulatan negara. Kerajaan telah memperuntukkan
