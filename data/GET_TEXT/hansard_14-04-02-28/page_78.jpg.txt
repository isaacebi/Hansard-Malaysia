68 DR.09.12.2021

yang tidak dapat tinggal di kuarters polis, tiada pilihan selain mengeluarkan sebahagian
gaji menyewa bilik atau rumah kerana elaun perumahan yang diberikan oleh pihak
kerajaan pada ketika ini tidak mendapat menampung jumlah sewa yang perlu dibayar oleh
mereka khususnya di kawasan bandar. Ada juga anggota polis yang terpaksa berkongsi
rumah serta bilik yang sempit untuk mencari alternatif yang lebih murah.

Adakah pihak kerajaan berhasrat untuk membina lebih banyak lagi kuarters untuk
anggota polis pada tahun hadapan lebih-lebih lagi di kawasan bandar besar? Anggota
polis merupakan barisan hadapan, asset negara yang sentiasa terdedah dengan pelbagai
risiko keselamatan sehingga melibatkan nyawa. Saya difahamkan seramai 23,766 orang
pegawai dan anggota polis serta keluarga telah dijangkiti COVID-19 sejak pandemik ini
melanda negara kita knususnya kepada mereka yang bertugas di barisan hadapan.

Dengan tanggungjawab yang besar menjaga keselamatan dan keharmonian
negara, adalah patut mereka diberikan perhatian dan penghargaan sewajarnya. Kerajaan
perlu menjaga kebajikan anggota polis dengan menyediakan facilities dan kemudahan
asas tempat tinggal yang selamat dengan kompaun dan kuarters yang berdekatan dengan
tempat mereka perlu melaksanakan tugasan masing-masing. Kalau kita tengok pada hari
ini negara kita yang begitu prihatin, pekerja-pekerja asing Tuan Pengerusi dibawa datang
dari Bangladesh, Vietnam, Nepal dan sebagainya.

Kita pastikan Kementerian Sumber Manusia dan KDN memastikan tempat tinggal
mereka kondusif, sihat dan selamat. Jadi kalau kita boleh jaga warga asing, takkanlah kita
tidak boleh mengambil kira kebajikan kepada mereka yang terhormat khususnya anggota-
anggota polis kita. Ada laporan yang menyatakan terdapat anggota polis yang bekerja di
Pejabat Polis Dang Wangi terpaksa menunggang motosikal berulang-alik setiap hari dari
Sijangkang. Baru-baru ini ada cadangan daripada pihak polis supaya PDRM, kerajaan
menyewa rumah anggota dan pegawai di sekitar Lembah Klang sebagai langkah jangka
masa pendek bagi mengatasi masalah kekurangan kuarters.

Soalan saya kepada kementerian khususnya KDN. Adakah kerjasama dengan
kementerian-kementerian yang lain? Tuan Pengerusi, saya di Baling. Kita ada hampir 80
unit, empat blok kuarters guru lima tingkat, kosong. Sudah bertahun-tahun kosong. Saya
pernah syorkan agar kementerian memberikan kepada pihak-pihak polis, anggota polis
tinggal di sana.

Jadi saya hendak bertanya, ada tidak kerjasama dan kalau tidak ada.
Memandangkan kewangan kita pada hari ini, saya mengesyorkan kepada kementerian
untuk bekerjasama dan saya minta libatkan semua Ahli Parlimen, Ahli-ahli Dewan Negara
dan Dewan Rakyat. Kami boleh jadi mata dan telinga. Minta Yang Berhormat Menteri,
Yang Berhormat Timbalan Menteri menulis surat kepada kami. Minta laporan ada tidak
kuarters-kuarters, rumah-rumah yang kosong di kawasan kami. Kami boleh melaporkan.
Tidak perlu cari duit untuk membina bangunan-bangunan baharu. Ambilah kuarters-
kuarters, departments lain ataupun agensi-agensi kerajaan yang lain untuk diguna pakai.

Akhir sekali Tuan Pengerusi, ini ada orang minta suruh saya bertanya tetapi ini
last saya settle-kan polis ini. Demi kelangsungan Keluarga Malaysia, aspirasi yang dibawa
oleh kerajaan yang diterajui oleh Yang Amat Berhormat Perdana Menteri dari Bera. Polis
juga tidak terpinggir daripada Keluarga Malaysia. Saya berharap pihak kementerian boleh
segera mencari jalan yang pintar dan tuntas menyelesaikan untuk perkara bagi
memastikan kebajikan anggota polis kita terus terbela demi kestabilan demi kemakmuran
rakyat.

Last sekali Tuan Pengerusi. Ini adalah soalan daripada netizen rakyat. Saya dapat
lebih 80 mesej WhatsApp suruh saya bertanya. Saya sudah bertanya perkara ini kepada
Yang Berhormat Menteri Undang-undang berkaitan dengan pada 19 November,
kenyataan SPRM katanya baki 65 juta daripada 700 juta dibayar, Jno Low yang disimpan
oleh akaun milik suami Tan Sri Zeti bekas Gabenor telah dikembalikan oleh negara
Singapura kepada Malaysia. Soalan saya kepada KDN ataupun kepada Yang Berhormat
Timbalan Menteri yang menjawab pada hari ini kalau boleh jawab, sila jawab. Jika tidak
boleh jawab, sila bagi secara bertulis. Saya faham.
