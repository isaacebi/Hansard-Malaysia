28 DR.09.12.2021

economic, maknanya kawasan yang penduduk tinggi ada aktiviti ekonomi yang tinggi,
kawasan industri, kawasan-kawasan tumpuan yang kita hendak buat mula-mula ini.

Oleh sebab saya setuju kalau kita buat semua tempat maknanya kita lebih cepat
untuk tambahan ekonomi kita kepada KDNK, kita setuju tetapi ia masalah kepada
penduduk. Yang Berhormat Tebrau kata tadi, masalahnya peranti-peranti yang lama
sudah tidak boleh pakai. Jadi kalau maknanya Yang Berhormat sekarang ini ada
peruntukan bolehlah kita bagi peranti percuma kepada orang-orang kampung yang orang
panggil dahulu tiga-tiga-sekupang dan sebagainya. Phone yang tidak boleh digunakan
lagi kalau ada 5G.Oleh sebab itu sekarang ini kita tumpu kawasan-kawasan industri tinggi
untuk kita buat 5G.

Di samping itu juga, kita tengah merancang sekarang ini— untuk pengetahuan
Yang Berhormat. Ada satelit dan kita merancang satelit dan ada proposal sekarang ini 6G,
satelit 6G hendak masuk tenaga ini. Jadi kita berbincang pihak swasta kalau sanggup
buat, kita bersetuju supaya kita bukan sahaja 5G, 6G satelit satu negara dapat. Jadi ini
yang kita tengah usahakan. Terima kasih, Yang Berhormat.

Timbalan Yang di-Pertua [Dato' Mohd Rashid Hasnon]: Terima kasih. Soalan
jawab lisan seterusnya saya jemput Yang Berhormat Kuala Nerus, tidak ada dalam
Dewan. Seterusnya saya menjemput yang Yang Berhormat Tuan Cha Kee Chin (Rasah).

[Soalan No. 9 — YB. Dato’ Dr. Mohd Khairuddin bin Aman Razali (Kuala Nerus)
tidak hadir]

Tuan Cha Kee Chin [Rasah]: Terima kasih, Tuan Yang di-Pertua atas peluang.
Sebelum saya kemukakan soalan, saya mohon ada pindaan sedikit terhadap soalan ini
sebab ada typo error, “Mac 2020” sebenarnya “Mac 2022”. Saya kemukakan soalan
nombor 10. Terima kasih, Tuan Yang di-Pertua.

10. Tuan Cha Kee Chin [Rasah] minta Menteri Kanan Pendidikan menyatakan
apakah telah menjadi pendirian kerajaan bahawa sesi persekolahan baru akan bermula
pada bulan Mac setiap tahun, seperti mana yang telah diumumkan oleh YB Menteri
bahawa sesi baru tahun 2022 akan bermula pada bulan Mac 2022. Berikan rasional
terhadap pendirian ini.

Timbalan Menteri Pendidikan | [Dato’ Dr Mah Hang Soon]: Tuan Yang di-
Pertua, Kementerian Pendidikan Malaysia (KPM) menyedari bahawa sesi persekolahan
secara bersemuka untuk tahun 2020 dan tahun 2021 tidak dapat dilaksanakan seperti
mana kebiasaan.

Oleh yang demikian, KPM telah membuat ketetapan untuk melanjutkan sesi
persekolahan tahun 2021 sehingga bulan Februari tahun 2022. Perlanjutan sesi ini
membolehkan pihak sekolah merancang dan melaksanakan aktiviti pemulihan,
pengukuhan dan pengayaan secara intensif bagi meningkatkan kesediaan murid untuk
mengikut tahun persekolahan berikutnya.

KPM telah menetapkan sesi persekolahan tahun 2022 dan 2023 bermula pada
bulan Mac. Ketetapan ini adalah berdasarkan peruntukan dalam Akta Pendidikan 1996
[Akta 550] berhubung dengan bilangan hari persekolahan. Sesi persekolahan ini akan
dijadikan sebagai panduan dalam menetapkan sesi persekolahan pada tahun seterusnya.

KPM juga akan mengambil kira pelbagai faktor termasuk situasi semasa dan
maklum balas daripada pihak yang berkepentingan. KPM bersedia untuk melaksanakan
penambahbaikan kepada sesi persekolahan selaras dengan keperluan semasa bagi
memastikan murid mendapat akses pendidikan yang berkualiti. Terima kasih.

Timbalan Yang di-Pertua [Dato' Mohd Rashid Hasnon]: Terima kasih, soalan
tambahan. Sila, Yang Berhormat Rasah.
