12 DR.09.12.2021

Tuan Steven Choong Shiau Yoon [Tebrau]: Terima kasih Tuan Yang di-Pertua.
Terima kasih kepada Yang Berhormat Timbalan Menteri Kewangan menjawab soalan dari
Yang Berhormat Seremban. Tadi Yang Berhormat Timbalan Menteri sudah sebut,
penangguhan pelaksanaan memerlukan saham ekuiti diberikan kepada bumiputera ini
ditangguhkan pada hujung tahun hadapan dan sedang dikaji. Jadi, saya hendak minta
Yang Berhormat Timbalan Menteri menyatakan apa rasionalnya.

Adakah satu peruntukan atau keputusan yang dibuat pada 21 tahun yang lepas
masih diguna pakai pada masa ini kerana faktor-faktor atau kriteria-kriteria 21 tahun yang
lepas itu mungkin sudah tukar banyak. Jadi, saya faham lah kriteria-kriteria atau faktor-
faktor baharu yang relevan akan diguna pakai untuk mengkaji semula supaya ini tidak
akan menjadi satu isu yang membebankan atau membuat pengusaha sektor ini kecewa
dan akan keluar dari negara kita dan buat business di negara lain. Terima kasih.

Tuan Mohd Shahar bin Abdullah: Tuan Yang di-Pertua, sudah pasti apa yang
dibangkitkan oleh Yang Berhormat Tebrau tadi akan diambil kira dalam pertimbangan
kajian oleh pihak TERAJU kerana apa, kita yakin hasil kajian ini akan dibentangkan
kepada Jemaah Menteri bagi kita melakarkan satu ekosistem yang lebih baik dan adil.

01050

Cumanya Tuan Yang di-Pertua, kalau kita lihat daripada segi statistik yang sedia
ada, perkhidmatan pengangkutan dan penyimpanan mencatatkan output kasar RM120.7
bilion pada tahun 2017 kalau hendak dibandingkan dengan tahun 2015, maknanya ada
peningkatan 5.1 peratus.

Itu sebabnya kalau kita lihat, bukan isu kita meletakkan ekuiti bumiputera itu
sebagai isu kerana ia hanya 0.1 peratus sahaja syarikat perkhidmatan logistik dan
pengangkutan Bumiputera yang terlibat dengan aktiviti-aktiviti yang bernilai tinggi.
Sepertimana yang saya sebutkan tadi semasa soalan tambahan Yang Berhormat
Seremban, yang terlibat dengan ekuiti bumiputera ini hanya RM100,000 per tahun.

Kalau kita lihat Tuan Yang di-Pertua, banyak perkara yang telah kita
liberalisasikan yang tanpa ada ekuiti bumiputera. Saya ingat perkara ini tidak perlu
diperbesarkan dan kita akan tunggu keputusan atau hasil kajian daripada TERAJU. /nsya-
Allah perkara ini akan dimaklumkan kepada Jemaah Menteri dalam masa terdekat. Terima
kasih Tuan Yang di-Pertua.

Tuan Yang di-Pertua: Terima kasih. Silakan Yang Berhormat Batang Lupar.

3. Dato’ Sri Hajah Rohani binti Abdul Karim [Batang Lupar] minta Menteri
Pelancongan, Seni dan Budaya menyatakan bagaimana kementerian dapat
mengintegrasikan antara minat orang ramai yang suka berekreasi dengan mendaki dan
berkelah serta berbasikal di kawasan air terjun dan hutan yang telah digazetkan sebagai
hutan simpan dalam masa yang sama memelihara alam sekitar.

Menteri Pelancongan, Seni dan Budaya [Dato' Sri Hajah Nancy Shukri]:
Terima kasih Tuan Yang di-Pertua dan terima kasih Yang Berhormat Batang Lupar.
Bismillahi Rahmani Rahim. Assalamualaikum warahmatullahi wabarakatuh. Tuan Yang
di-Pertua, Kementerian Pelancongan, Seni dan Budaya (MOTAC) sentiasa proaktif dalam
membangun dan mengetengahkan destinasi pelancongan bertemakan ekopelancongan
kepada para pelancong dari dalam dan luar negara.

Usaha-usaha ini diterajui oleh Tourism Malaysia, salah sebuah agensi di bawah
MOTAC. Aktiviti riadah, rekreasi atau minat khas akan digunakan sebagai salah satu
antara produk atau motif untuk menyokong sektor pelancongan. Contohnya ialah aktiviti
pendakian serta pengembaraan lasak.

Antara destinasi pendakian dan rekreasi terkenal negara yang sentiasa mendapat
perhatian adalah Gunung Kinabalu di Sabah, Gunung Mulu dan Gunung Santubong di
Sarawak, Gunung Tahan di Pahang serta Bukit Broga di Selangor. Destinasi-destinasi ini
tentu sekali ialah destinasi yang tidak akan menghampakan peminat aktiviti pendakian
dan ekopelancongan kerana di samping mereka dapat menjalankan aktiviti riadah dan
