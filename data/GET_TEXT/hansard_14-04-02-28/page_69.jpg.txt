DR.09.12.2021 59

ataupun GDI. Jawapannya kepada apa yang dibangkitkan oleh Yang Berhormat Port
Dickson, sebagai sebuah negara berdaulat, kerajaan telah menubuhkan dan mendukung
sepenuhnya sistem checks and balances perancangan, pembangunan dan perolehan
kerajaan dengan meletakkan Parlimen di kedudukan tertinggi. Disokong pula dengan
pelbagai agensi dan jawatankuasa-jawatankuasa bebas di peringkat Parlimen dan
kebangsaan bagi meningkatkan tahap ketelusan dan membendung gejala rasuah.
Kementerian Pertahanan memberi perhatian kepada laporan ini dan mengalu-alukan
inisiatif-inisiatif untuk membasmi ruang dan peluang kepada aktiviti rasuah di setiap
peringkat pentadbiran.

Berhubung isu perolehan LCS, LCS ini banyak rakan Yang Berhormat telah
membangkitkan. Berhubung isu perolehan enam kapal second-generation patrol vessel
berkeupayaan LCS bermula pada tahun 2010 bagi memenuhi keperluan Tentera Laut
Diraja Malaysia (TLDM) untuk meningkatkan keupayaan armada berdasarkan dasar
perancangan pada ketika itu. Cadangan ini kemudiannya telah diangkat melalui Jemaah
Menteri pada 18 Ogos 2010.

Susulan itu, kKementerian telah memohon untuk melaksanakan perolehan ini dan
pada 23 Mac 2011, kerajaan telah bersetuju untuk meluluskan permohonan tersebut di
bawah RMKe-10 dan RMKe-11. Tempoh pelaksanaan perolehan adalah selama 10 tahun
mulai 3 Oktober 2013 hingga 2 Oktober 2023. Namun sehingga 31 Oktober 2021,
kemajuan kerja bagi LCS adalah sebanyak 57.05 peratus sahaja berbanding jadual
perancangan kerja asal iaitu sebanyak 96.57 peratus. Secara keseluruhannya, perolehan
ini telah mengalami kelewatan sebanyak 39.52 peratus atau persamaan dengan 43 bulan.

01540

Kementerian telah menyatakan beberapa kali sebelum ini bahawa tidak dinafikan
sememangnya terdapat masalah dalam perolehan LCS. Walau bagaimanapun, ini
bukanlah masalah baharu yang timbul. la turut diakui oleh kepimpinan MINDEF sebelum-
sebelum ini termasuklah Yang Berhormat Kota Raja semasa memegang jawatan selaku
Menteri Pertahanan.

Kelewatan perolehan ini adalah kerana pihak original equipment manufacturer
ataupun kita panggil OEM berkaitan pembinaan LCS telah memberhentikan kerja
disebabkan masalah kewangan yang dihadapi oleh pihak syarikat dan menyebabkan
pembayaran kepada OEM tidak dilaksanakan mengikut jadual yang ditetapkan.
Jawatankuasa Siasatan Tadbir Urus Perolehan Kewangan Kerajaan yang telah
ditubuhkan pada tahun 2019 di mana mereka telah mengesyorkan dua pilihan kepada
kerajaan sama ada untuk menghentikan atau meneruskan, keputusan Kerajaan PH pada
waktu itu adalah untuk meneruskan perolehan oleh LCS.

Bukan setakat itu, pihak MINDEF sendiri telah dipanggil untuk memberi
penjelasan kepada pihak Jabatan Audit Negara, Jawatankuasa Kira-kira Wang Negara
(PAC) sebanyak lima kali dan JKSTUPKKK sebanyak tiga kali. Malah pihak MINDEF juga
semasa zaman pemerintahan Pakatan Harapan telah disoal siasat oleh pihak
Suruhanjaya Pencegah Rasuah (SPRM) sebanyak dua kali. Jadi di bawah kepimpinan
Menteri Pertahanan sekarang, MINDEF dan ATM akan memberikan kerjasama dan
sokongan yang penuh kepada semua siasatan yang dibuat oleh badan-badan berkenaan.

Saya mengalu-alukan mana-mana pihak sekiranya terdapat bukti baharu. Untuk
makluman tambahan, laporkan terus kepada pihak berkuasa. Kementerian Pertahanan
tidak akan sekali-kali akan mempertahankan serta berkompromi dengan mana-mana
pihak yang melakukan tindakan tidak bertanggungjawab dalam perihal perolehan LCS ini.
Dalam masa yang sama walaupun kepimpinan syarikat OEM iaitu Boustead Berhad
adalah terdiri daripada barisan kepimpinan baharu, namun ia tidak bermaksud kepimpinan
syarikat yang terdahulu boleh terlepas dari keadilan sekiranya terdapat salah laku.
Keutamaan kementerian pada ketika ini ialah untuk menyelamatkan projek ini. la amat
penting memandangkan kapal LCS ini sememangnya aset yang diperlukan oleh TLDM.

Bukan itu sahaja, projek ini juga melibatkan vendor-vendor tempatan yang mana
sebahagiannya terdiri daripada veteran ATM dan juga menjadi kakitangan kepada syarikat
tersebut. Kita tidak ada pilihan, suka ataupun tidak kementerian perlu mencari apa jua
