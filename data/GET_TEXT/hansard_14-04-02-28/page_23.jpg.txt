DR.09.12.2021 13

minat, mereka akan turut disajikan dengan kepelbagaian hidupan liar, formasi jiwa hutan,
air terjun serta keunikan khazanah alam flora dan fauna negara.

Dalam terus menyokong segmen ini, Tourism Malaysia kini giat melaksanakan
pengemaskinian brosur ekopelancongan yang bertajuk Adventure with Nature, dengan
izin, dengan menambah baik maklumat destinasi ekopelancongan, pengembaraan lasak
serta turut memuatkan panduan tip praktikal ketika melancong ke destinasi-destinasi ini.

Sementara itu Tuan Yang di-Pertua, seiring dengan trend aktiviti berbasikal yang
semakin menarik minat di kalangan rakyat Malaysia, Tourism Malaysia akan menerbitkan
edisi terbaru majalah berbasikal yang pernah diterbitkan sejak tahun 2013. Sebelum ini
beberapa edisi majalah berbasikal berjudul, dengan izin, Discover Malaysia by Bicycle
pernah diterbitkan yang turut membekalkan maklumat berhubung lebih kurang 100 pakej
berbasikal di pelbagai destinasi di dalam negara.

Edisi baharu buku panduan yang dirancang untuk diterbitkan pada tahun
hadapan, tahun 2022 ini akan turut meliputi elemen aktiviti berbasikal yang lebih menarik
dan mesra alam sekitar, selaras dengan konsep pelancongan mampan.

Di samping itu, antara pakej berbasikal lain yang dirancang untuk dibangunkan
adalah Pakej Berbasikal di Sematan dan Lundu di Sarawak, kawasan Agropelancongan
Sekinchan, Selangor dan juga meneroka potensi di sepanjang pesisir pantai di negeri
Terengganu. Aktiviti yang dirancang ini juga akan turut melibatkan Pelancongan
Berasaskan Komuniti (community-based tourism — CBT) bagi membuka peluang yang
lebih luas kepada lebih banyak pihak dalam rantaian pelancongan ini.

Selain itu juga, selain untuk memastikan pembangunan produk pelancongan yang
mampan, berdaya saing dan inklusif seperti yang dinyatakan dalam Dasar Pelancongan
Negara, usaha ini juga adalah selaras dengan salah satu strategi yang digariskan dalam
Dasar Ekopelancongan Kebangsaan 2016 hingga 2025 iaitu. sinergi antara
ekopelancongan dan pemuliharaan, mengintegrasikan Pelan Pengurusan Pelancongan
dan Pelan Pengurusan Hutan Simpan menjadi antara ramuan utama dalam menyediakan
garis panduan dan amalan terbaik untuk pembangunan penginapan ekopelancongan di
dalam kawasan hutan simpan atau Taman Negara.

Jadi, program promosi akan terus giat dilaksanakan secara berterusan bagi
menarik minat pelancong untuk menikmati khazanah alam sekitar melalui aktiviti sukan
dan rekreasi, pendakian serta aktiviti berbasikal serta pada masa yang sama, memupuk
kesedaran masyarakat kepada kepentingan penjagaan dan pemeliharaan alam sekitar.
Sekian, terima kasih.

Dato Sri Hajah Rohani binti Abdul Karim [Batang Lupar]: Terima kasih Yang
Berhormat Menteri atas segala usaha yang telah dijalankan. Akan tetapi Yang Berhormat
Menteri dan Tuan Yang di-Pertua, banyak rungutan yang disalurkan oleh orang ramai
mengenai kesukaran dan birokrasi bagi mendapatkan permit memasuki hutan bagi aktiviti
riadah dan pelancongan.

Apakah pendekatan yang dilakukan oleh kementerian di dalam menangani isu
orang ramai atau pengunjung yang ditahan atau disaman oleh Jabatan Perhutanan yang
kebanyakannya tidak mempunyai permit masuk hutan bagi melakukan aktiviti-aktiviti
riadah ini? Terima kasih.

Dato' Sri Hajah Nancy Shukri: Terima kasih Tuan Yang di-Pertua dan terima
kasih Yang Berhormat Batang Lupar. Untuk makluman Ahli Yang Berhormat, terdapat
prosedur tertentu untuk masuk ke sesuatu kawasan Taman Negara atau hutan simpan.
Saya ingin memberi contoh, untuk masuk dan melancong atau melakukan aktiviti di
Taman Negara. Untuk masuk ke Taman Negara, pelancong atau pengunjung perlu
mendapatkan permit yang dikeluarkan oleh Jabatan Perlindungan Hidupan Liar dan
Taman Negara (PERHILITAN). Terdapat beberapa jenis permit dan lesen yang perlu
dimohon tertakluk kepada aktiviti yang ingin dilakukan. Antaranya adalah:

(i) permit masuk (entry permit), dengan izin;

(ii) lesen kamera, termasuk telefon pintar yang mempunyai kamera;
dan
