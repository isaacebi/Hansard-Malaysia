54 DR.09.12.2021

akan menggantikan pesawat tersebut? Selain itu, penggantian komponen juga diperlukan
mengikut fasa kitaran masa yang telah ditetapbkan bagi memastikan pesawat sentiasa
diselenggarakan dan berada dalam keadaan yang baik dan sempurna. Oleh itu, apakah
langkah kementerian bagi memastikan penyelenggaraan dijalankan pada waktunya?

Saya ingin mengambil kesempatan untuk merakamkan ucapan takziah kepada
ahli keluarga anggota yang terhempas tersebut. Tuan Pengerusi, saya juga mendapat
maklum bahawa timbul isu yang mana pesawat yang digunakan ketika latihan tidak
bersesuaian dengan waktu malam. Jika ya, apakah langkah kementerian bagi
memastikan peralatan yang digunakan ketika latihan adalah selamat digunakan? Sekali
gus, mampu mengelakkan insiden sebegini daripada berlaku lagi.

Butiran 010200 — Pengurusan Jabatan Hal Ehwal Veteran. Saya menyokong
penuh usaha kementerian yang telah menyediakan inisiatif menggalakkan veteran
berniaga melalui Program Bimbingan Usahawan dan Peruncitan bagi meningkatkan taraf
sosioekonomi veteran ATM. Sehingga kini, berapakah jumlah veteran yang terlibat
dengan inisiatif tersebut? Serta sejauh manakah penyertaan yang diberikan oleh para
veteran? Apakah langkah yang disediakan bagi menarik lebih ramai veteran ATM
menyertainya?

Tuan Pengerusi, selain daripada bimbingan dalam bidang keusahawanan,
apakah bentuk pekerjaan lain yang disediakan oleh kerajaan untuk para veteran bagi
memastikan taraf sosioekonomi para veteran ATM lebih terjamin? Sekian, Tuan
Pengerusi.

Tuan Pengerusi [Dato' Sri Azalina Othman Said]: Yang Berhormat Pasir
Gudang.

3.16 ptg.

Tuan Hassan bin Abdul Karim [Pasir Gudang]: Terima kasih Tuan Pengerusi.
Saya ingin membahaskan maksud Pembangunan P.60 berkaitan pada Butiran 00600 —
Kelengkapan (Tentera Udara). Dalam Buku Belanjawan ini, kelengkapan tentera udara
iaitu. anggaran peruntukannya bagi tahun hadapan meningkat menjadi sebanyak
RM1,685, 100,000 berbanding sebelumnya iaitu pada tahun 2021 dengan hanya sebanyak
RM1,106,157,708. Jadi, saya ingin membahaskan tentang soal kelengkapan tentera
udara iaitu merujuk kepada kelengkapan tentera udara di Pasir Gudang. Ada suatu tempat
yang dipanggil Bukit Luncu dalam kawasan Pasir Gudang. Di Bukit Luncu ini terdapat
radar yang bertugas untuk TUDM yang sangat penting, yang menjaga ruang udara di
selatan Semenanjung. Saya pernah sampai, melawat ke pusat TUDM di Bukit Luncu itu.
Saya melihat memang peranan TUDM di situ sangat penting.

Pada hemat saya, aset radar itu mungkin masih baik, memang berfungsi
menjalankan tugasnya. Akan tetapi saya berpendapat pada zaman sekarang ini yang
mana negara-negara jiran kita ada pesawat-pesawat— Sama ada negara jiran kita atau
negara yang lain, kita kena waspada yang mana pesawat-pesawat tempur yang canggih,
yang kadang-kadang sukar dikesan oleh radar. Jadi, kepada Yang Berhormat Timbalan
Menteri Pertahanan yang ada di sini, kalau ada masa boleh melawat itu, cuba lihat
keadaan di situ. Mungkin dengan peruntukan yang ada, kita beli radar yang lebih canggih,
yang boleh dapat kesan— Radar yang sudah ada itu mungkin okey lagi tapi untuk
keselamatan negara kita.

Hal ini kerana di selatan Johor ini sangat strategik. Di situ ada Koridor
Pembangunan Ekonomi Iskandar Malaysia, tidak jauh dari situ ada RAPID PETRONAS
iaitu sebuah pusat oi! & gas. Jadi, bermakna TUDM di Bukit Luncu, Pasir Gudang itu
perlulah dilengkapkan dengan sebaik mungkin kerana negara kita ini terletak di Selat
Melaka, di Laut China Selatan. Kita pun pernah mengalami pesawat kita MH370 yang
hilang sampai sekarang.

01520

Jadi saya membangkitkan soal itu, TUDM di Bukit Lunchu di Pasir Gudang. Yang
Berhormat Timbalan Menteri, saya hendak beritahu saya kasihan dengan TUDM ini.
