96 DR.09.12.2021

Kedua, sewaan kenderaan sebanyak RM194 juta. Ketiga, penyelenggaraan
bangunan sebanyak RM42 juta. Seterusnya, Yang Berhormat Batu dan juga Yang
Berhormat Kalabakan membangkitkan isu kos penyewaan penjara satelit yang tinggi juga
sumber peruntukan pengoperasian penjara satelit bagi tahun 2021.

Tuan Pengerusi, jumlah penjara satelit yang diwartakan telah beroperasi adalah
sebanyak 10 buah yang boleh menampung kapasiti seramai 4,650 orang banduan. Bagi
tahun 2021, kos pengoperasian telah ditampung melalui penjajaran daripada peruntukan
sedia ada kementerian. la melibatkan bayaran perkhidmatan penamatan banduan di
PLKN yang meliputi kos makan minum, tempat tinggal, keperluan asas, utiliti dan
penyelenggaraan, sewaan kenderaan bahan api, elaun anggota RELA dan juga
penyediaan PPE. Di samping itu, juga pengusaha PLKN dikehendaki mengubah suai dan
menaik taraf PLKN tersebut bagi memastikan ia menepati spesifikasi keselamatan
penjara.

Untuk makluman, satu kem masih dalam proses rundingan dengan pihak
kerajaan. Manakala, dua lagi telah menarik diri kerana tidak bersetuju dengan kos yang
ditawarkan. Yang Berhormat Batu juga telah menimbulkan isu tentang PDRMnet pada
tahun 2021 diberikan peruntukan sebanyak RM200 juta. Namun begitu, tiada peruntukan
bagi PDRMnet bagi tahun 2022. Bagi tahun 2021, peruntukan PDRMnet berjumlah RM200
juta disediakan di bawah peruntukan belanja mengurus (OE), manakala bagi tahun 2022
peruntukan tersebut telah disediakan di bawah peruntukan pembangunan seperti mana
yang saya nyatakan sebelum ini.

Yang Berhormat Batu juga telah membangkitkan isu, adakah pemotongan
peruntukan yang besar daripada RM104.2 juta pada tahun 2021 kepada hanya RM56 juta
pada tahun 2022 memberi kesan kepada operasi AADK. Tuan Pengerusi, pemotongan
belanjawan di bawah peruntukan P.62 Butiran 020000 tidak menjejaskan operasi AADK
dalam mencegah, merawat, memulih serta menguatkuasakan masalah penagihan dadah
dalam negara ini. Dimaklumkan bahawa AADK telah diberi peruntukan sebanyak
RM104.2 juta pada tahun 2021 di bawah peruntukan pembangunan untuk melaksanakan
11 buah projek. Manakala bagi tahun 2022, AADK hanya memerlukan peruntukan
sebanyak RM56.2 juta untuk meneruskan projek tersebut pada tahun 2022...

Dato’ Ngeh Koo Ham [Beruas]: Yang Berhormat Menteri, Beruas ada.

Dato’ Sri Dr. Haji Ismail bin Haji Mohamed Said: Bagi melaksanakan program
pencegahan, rawatan dan penguatkuasaan ia akan dibiayai di bawah peruntukan
mengurus.

Dato’ Ngeh Koo Ham [Beruas]: Yang Berhormat Menteri, Beruas ada.

Dato’ Sri Dr. Haji Ismail bin Haji Mohamed Said: Ya. Saya jawab yang lain
dahulu ya.

Dato’ Ngeh Koo Ham [Beruas]: Thank you. Terima kasih.

Dato’ Sri Dr. Haji Ismail bin Haji Mohamed Said: Yang Berhormat Libaran juga
membangkitkan isu dan juga mencadangkan untuk membina sebuah pondok polis di
Pulau Nunuyan dan menaik taraf pondok bit di Pulau Libaran...

Tuan P. Prabakaran [Batu]: Tuan Pengerusi, mohon mencelah — Batu. Tadi
Yang Berhormat Timbalan Menteri kata menggunakan peruntukan RM104 juta kalau tidak
silap saya untuk tahun 2021. Saya rasa tahun 2021 ini adalah sepenuhnya musim COVID-
19 apabila lockdown. Bolehkah Yang Berhormat Menteri bagi saya jawapan bertulis kalau
boleh, apakah program-program yang dianjurkan oleh AADK dengan peruntukan RM100
juta lebih itu?

Dato’ Sri Dr. Haji Ismail bin Haji Mohamed Said: Terima kasih atas kerjasama
Yang Berhormat. Kita akan bekalkan secara bertulis. Untuk pengetahuan Yang Berhormat
Libaran, Pulau Nunuyan atau Pulau Libaran, Sabah terletak di bawah bidang kuasa
pentadbiran Ibu Pejabat Polis Daerah Sandakan. Manakala, balai polis yang terhampir
dengan pulau ini adalah Balai Polis Sandakan. Pada masa ini, belum ada pondok polis
diwujudkan di Pulau Nunuyan dan Pulau Libaran. Namun begitu, terdapat...
