DR.09.12.2021 7

Tuan Yang di-Pertua: Terima kasih. Soalan tambahan pertama, Yang Berhormat
Jerantut.

Dato’ Haji Ahmad Nazlan bin Idris [Jerantut]: Terima kasih Tuan Yang di-
Pertua, terima kasih Yang Berhormat Menteri atas penerangan yang disampaikan. Tuan
Yang di-Pertua, unum mengetahui halangan utama kepada CEO dalam melaksanakan
tugasnya kerana ada sebahagian daripada peminjam-peminjam tidak ikhlas ataupun tidak
berjaya melunaskan pinjaman mereka mengikut tempoh-tempoh tertentu.

Walau bagaimanapun, saya ingin mendapat penjelasan daripada Yang
Berhormat Menteri, apakah tindakan yang boleh diambil sekiranya ada di antara CEO ini
tidak dapat melaksanakan dasar-dasar mahupun arahan-arahan yang telah dikeluarkan
oleh pihak kementerian. Terima kasih Tuan Yang di-Pertua.

Tuan Yang di-Pertua: Terima kasih. Silakan Yang Berhormat Menteri.

Tan Sri Noh bin Haji Omar: Terima kasih Yang Berhormat. Dalam mengambil
tindakan, jika tidak mengikut arahan, tentulah boleh diambil tindakan tatatertib. Dalam
mengambil tindakan tatatertib ini, kita sedia maklum ada undang-undang dan juga
peraturan-peraturan yang tertentu. Sekiranya agensi ini dikategorikan sebagai badan
berkanun, maka kita ada Akta 605 atau Akta Badan-Badan Berkanun (Tatatertib dan
Surcaj) 2000 untuk diambil tindakan kepada mana-mana CEO yang gagal menjalankan
tugas.

Kalau ianya di bawah syarikat, kita juga sedia maklum kita juga ada peraturan di
bawah akta syarikat masing-masing bagaimanakah tindakan yang akan diambil. Dalam
masa yang sama, saya juga sebagai Yang Berhormat Menteri juga boleh memantau
mengenai arahan-arahan yang telah diberi dan kerana itulah kita juga akan memberikan
amaran-amaran tertentu.

#1030

Untuk pengetahuan Yang Berhormat, bermakna apa yang berlaku di bawah
MEDAC ini pernah berlaku, di mana ada dua CEO di dua buah agensi ini dinasihatkan
supaya berhenti. Ada juga yang diambil tindakan untuk diberhentikan. Jadi, insya-Allah
kita akan memantau dan juga kena ingat CEO-CEO ini kebanyakan mereka ada kontrak.
Kalau tidak ambil tindakan pun, kalau kontraknya habis kita akan menilai semula kontrak
ini akan disambung ataupun tidak. Terima kasih.

Tuan Yang di-Pertua: Terima kasih. Soalan tambahan sebelah sini tidak ada.
Ada Yang Berhormat Alor Gajah, silakan.

Datuk Seri Mohd Redzuan bin Md Yusof [Alor Gajah]: Terima kasih Tuan Yang
di-Pertua. Mohon Yang Berhormat Menteri memberi sedikit maklumat. Dalam Dasar
Keusahawanan Nasional 2030 yang dilancarkan dalam tahun 2019 dan saya jangka ia
sedang diteruskan. Antaranya kita berlandaskan kepada enam strategik teras.

Satu soalan yang spesifik, apakah pencapaian setakat ini apabila kita
menyebutkan strategik teras nombor enam iaitu internationalising high-growth local
enterprises. Terima kasih Tuan Yang di-Pertua.

Tan Sri Noh bin Haji Omar: Terima kasih Yang Berhormat Alor Gajah.
Tuan Yang di-Pertua: Yang Berhormat Alor Gajah.

Tan Sri Noh bin Haji Omar: Ini kerana soalan asalnya ini Yang Berhormat buat
dahulu. Dia bekas Menteri. Jadi saya tidak boleh hendak lari daripada soalan dengan
beliau. Dia lebih arif daripada saya ketika membuat dasar. Seperti mana Yang Berhormat
sedia maklum, oleh kerana itu untuk kita memastikan bahawa dasar eksport ke luar
negara ini akan mencapai matlamat, beberapa dasar kita telah buat seperti agensi di
bawah PNB sebagai contoh.

Kita. memang ada dasar untuk membantu eksport luar negara, kita ada
menyediakan geran. Kita memberikan kemudahan geran untuk kita membantu, untuk ke
peringkat antarabangsa. Begitu juga tidak silap saya SME Bank juga ada memberikan
geran. Dalam masa yang sama, kita juga akan mengambil bahagian di dalam ekspo-ekspo
