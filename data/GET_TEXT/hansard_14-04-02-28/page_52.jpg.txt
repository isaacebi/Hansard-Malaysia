42 DR.09.12.2021

12.49 tgh.

Tuan Nik Nazmi bin Nik Ahmad [Setiawangsa]: Terima kasih Tuan Pengerusi.
Setiawangsa ingin turut serta dalam peringkat Jawatankuasa Kementerian Pertahanan.
Pertama sekali Butiran 010200 — Pengurusan Jabatan Hal Ehwal Veteran (JHEV).

01250

Ada penurunan besar daripada RM105 juta kepada RM92 juta. Kebanyakannya
di bawah Kod 40000 iaitu Pemberian dan Kenaan Bayaran Tetap. Setiawangsa ingin
bertanya apakah punca penurunan ini dan apakah kesan kepada kebajikan veteran?
Sebelum ini Yang Amat Berhormat Perdana Menteri ketika beliau menjawat Menteri
Pertahanan telah menyatakan bahawa kerajaan bercadang untuk meminda Akta
Angkatan Tentera 1972 supaya semua anggota yang berkhidmat akan mencapai tempoh
minimum 21 tahun untuk layak mendapat pencen dan ganjaran. Apakah perkembangan
cadangan ini?

Akan tetapi selain daripada cadangan tersebut, sebenarnya lebih banyak lagi
options yang ada untuk mengangkat martabat veteran. Misalnya memastikan latihan
peralihan yang disediakan pada hari ini lebih efektif dan mungkin tempoh masa yang lebih
panjang. Kita juga kena memastikan ada ekosistem di luar sana untuk memastikan
kebajikan veteran ini terjaga apabila mereka meninggalkan servis.

Antara kerja yang sering dikaitkan dengan golongan veteran ialah sebagai
pengawal keselamatan misalnya. Ini yang paling mudah untuk mereka masuk. Akan tetapi
gaji pengawal keselamatan yang terkini ialah sekitar RM1,200 dengan elaun RM600
hingga RM800. Itu mungkin bagi seorang yang pekerja asing, mereka mampu berbuat
demikian kerana mereka tinggal bujang di sini, hantar duit pulang ke kampung, duduk satu
rumah atau satu bilik ada 10 orang. Akan tetapi bayangkan seorang perajurit yang telah
sertai servis pada usia 18 tahun untuk mempertahankan tanah air, mereka memegang
jawatan lain-lain pangkat dapat khidmat minimum 21 tahun tetapi pasaran kerja selepas
mereka meninggalkan servis menyediakan gaji yang pada tahap tersebut.

Anak pada tahap itu iaitu umur sekitar 40 tahun, anak mereka masih belajar,
mereka masih lagi at the prime of their lives untuk berkhidmat, hendak bersaing dengan
pekerja-pekerja asing yang dapat menerima gaji yang rendah tersebut.

Seterusnya Setiawangsa ingin pergi kepada Butiran 020000 — Pertahanan
Negara dengan pengurangan hampir RM300 juta khususnya daripada segi bekalan.
Adakah kita mengurangkan latihan ketenteraan (military exercise) ataupun kita
memanjangkan tempoh latihan untuk menjimatkan perbelanjaan tersebut. Apakah
tindakan kerajaan untuk memastikan pertahanan negara terus berada dalam keadaan
yang terbaik dengan pengurangan ini.

Seterusnya Pembangunan, Butiran 00300 - Pembinaan (Tentera Laut) dan
Butiran 00400 - Kelengkapan (Tentera Laut). TLDM dalam littoral mission ship (LMS).
Sebagaimana tadi disebut oleh Yang Berhormat Bachok tentang ‘Transformasi 15 Ke 5’.
Tujuannya ialah untuk memastikan jenis kapal yang diperoleh adalah sama untuk kelas
dan fungsi yang sama untuk memudahkan maintenance dan sebagainya. Jadi adakah
perolehan LMS batch kedua dan ketiga — ada didengari daripada limbungan kapal China
yang berbeza daripada LMS batch yang pertama. Adakah ini akan menimbulkan
masalah?

Apa yang dimaklumkan menerusi media ialah TH Heavy Engineering, syarikat
dengan PN17 yang akan dikeluarkan daripada Bursa Malaysia sedang cuba untuk
membida projek ini. Jadi kita berharap satu penelitian daripada pihak kerajaan untuk
memastikan ia dibuat secara terbuka kepada pihak yang benar-benar mampu dan kita
tidak mahu kesilapan seperti LCS berlaku.

Seterusnya Butiran 00500 — Pembinaan (Tentera Udara) dan 00600 —
Kelengkapan (Tentera Udara), TUDM. Pihak kerajaan sedang menilai tender light combat
aircraft ataupun fighter lead-in trainer. Apakah jangka masa perolehan pesawat ini dan
skopnya termasuklah jumlah kos sama ada ia dibuat secara off the shelf dengan izin,
ataupun dengan rakan kongsi tempatan, jangka hayatnya, rancangan untuk
