78 DR.09.12.2021

yang sah pulang semula ke negara mereka? Saya juga mohon diberikan maklumat
berapakah jumlah tahanan di depot tahanan imigresen di seluruh Sabah ketika ini
berbanding kapasiti sebenar?

Terakhir, Butiran 051800 — Penjara Satelit. Saya difahamkan bahawa kewujudan
penjara satelit ini adalah bagi mengatasi kesesakan di penjara-penjara seluruh Malaysia.
Namun saya ada beberapa persoalan. Pertama, penjara seperti ini telah diwujudkan pada
awal tahun ini yang berjumlah 13 buah penjara. Memandangkan tiada peruntukan yang
spesifik untuk penjara satelit di dalam Belanjawan 2021, saya ingin tahu, dari manakah
peruntukan ini diambil? Berapakah yang telah dibelanjakan dan pecahan jenis
perbelanjaan bagi setiap penjara satelit tersebut?

Terima kasih, Tuan Pengerusi.

Tuan Pengerusi: Terima kasih Yang Berhormat Kalabakan. Seterusnya Yang
Berhormat Kuala Krai.

4.58 ptg.

Tuan Abdul Latiff bin Abdul Rahman [Kuala Krai]: Terima kasih, Tuan
Pengerusi. Bismillahi Rahmani Rahim. Saya juga ingin mengambil bahagian dalam
perbahasan peringkat Jawatankuasa Kementerian Dalam Negeri. Saya mengambil
peluang ini untuk mengucapkan terima kasih kepada semua anggota keselamatan
terutamanya anggota polis, lebih-lebih lagi anggota polis dalam kawasan Parlimen Kuala
Krai yang menjadi antara elemen terpenting dalam menjaga keselamatan kita semua dan
merupakan barisan hadapan utama dalam memerangi COVID-19.

Tuan Pengerusi, saya ingin merujuk kepada Kepala B.62 Butiran 12000 — Balai-
balai dan Pondok Polis (PDRM). Untuk tahun 2022, peruntukan ini telah ditambah
sebanyak RM18 juta iaitu kepada RM29 juta berbanding tahun sebelumnya iaitu hanya
RM11 juta. Saya mengucapkan terima kasih atas peningkatan peruntukan ini kerana
terdapat keperluan yang besar dan mendesak, khususnya untuk kawasan Kuala Krai.

Saya mulakan dengan cadangan untuk membina sebuah ibu pejabat polis daerah
yang baharu di Kuala Krai. IPD yang tersedia sudah terlalu lama dan terlalu uzur yang
dibina sejak puluhan tahun dahulu. Untuk makluman Yang Berhormat Timbalan Menteri,
terdapat sekeping tanah yang telah tersedia di Kampung Pahi yang sesuai untuk tujuan
tersebut. Saya memohon cadangan ini dipertimbangkan segera khususnya melalui rolling
plan terdekat iaitu Rolling Plan 2, RMKe-12 kerana ia adalah keperluan yang sangat
mendesak.

Butiran yang sama Tuan Pengerusi, ingin saya rujuk ialah iaitu saya ingin
memohon pembinaan sebuah balai polis di Laloh. Terdapat sekeping tanah yang
dikhaskan untuk Balai Polis Laloh. Balai polis yang ada sekarang ini saya difahamkan
disewa melalui rumah kedai dan tidak terdapat kemudahan perumahan untuk polis.
Menerusi peruntukan yang besar pada tahun 2022, saya amat berharap agar perkara ini
diperhalusi oleh kementerian dengan sebaiknya. .

01700

Tuan Pengerusi, merujuk pada Kepala B.62 Butiran 22000 — Kenderaan (PDRM),
juga kenaikan yang begitu ketara daripada RM1,000,0099 kepada RM30,750,000. Saya
ingin menarik perhatian Yang Berhormat Menteri dan pihak kementerian. IPD Kuala Krai
juga memerlukan sebuah van jenazah yang baharu bagi menggantikan van jenazah yang
sudah terlalu lama dan selalu rosak. Seperti yang kita maklum, van jenazah sangat
diperlukan oleh pihak IPD kerana sentiasa menguruskan kes-kes yang melibatkan
kematian.

Butiran seterusnya Tuan Pengerusi ialah Kepala B.62 Butiran 040100 —
Pembanterasan Dadah. Setiap tahun kerajaan telah membelanjakan jutaan ringgit untuk
tujuan pembasmian dadah. Pelbagai kempen dan usaha telah dibuat, namun najis dadah
masih merupakan musuh utama kepada penduduk negara ini, terutama generasi muda
yang menjadi harapan negara pada suatu masa nanti. Saya ingin bertanya, apa sebab
