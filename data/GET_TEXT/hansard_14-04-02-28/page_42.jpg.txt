32 DR.09.12.2021

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

12.04 tgh.

Timbalan Menteri Kewangan | [Tuan Mohd Shahar bin Abdullah]: Bismillahi
Rahmani Rahim. Assalamualaikum warahmatullahi wabarakatuh. Tuan Yang di-Pertua,

“Mengikut Peraturan Mesyuarat 12(1), saya  mohon
mencadangkan bahawa Mesyuarat pada hari ini tidak akan ditangguhkan
sehingga selesai dibahas dan diputuskan di peringkat Jawatankuasa
Kementerian Pertahanan dan Kementerian Dalam Negeri bagi Rang
Undang-undang Perbekalan 2022 dan Usul Anggaran Perbelanjaan
Pembangunan 2022 dan selepas itu Majlis Mesyuarat akan ditangguhkan
sehingga jam 10.00 pagi, hari Isnin, 13 Disember 2021.”

Timbalan Menteri Pertanian dan Industri Makanan | [Datuk Seri Haji Ahmad
bin Hamzah]: Tuan Yang di-Pertua, saya menyokong.

Timbalan Yang di-Pertua [Dato’ Mohd Rashid Hasnon]: Ahli-ahli Yang
Berhormat, sekarang saya kemukakan masalah kepada Majlis untuk diputuskan.
Masalahnya ialah bahawa usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

RANG UNDANG-UNDANG
RANG UNDANG-UNDANG PERBEKALAN 2022
DAN
USUL
ANGGARAN PEMBANGUNAN 2022
Jawatankuasa

Aturan Urusan Mesyuarat dibacakan bagi menyambung semula pertimbangan
atas “Rang Undang-undang Perbekalan 2022 dan Anggaran Pembangunan 2022 dalam
Jawatankuasa sebuah-buah Majlis.” [Hari Keduabelas]

[Majlis bersidang dalam Jawatankuasa]

[Timbalan Yang di-Pertua (Dato’ Mohd Rashid Hasnon) mempengerusikan
Jawatankuasa]

Tuan Lim Guan Eng [Bagan]: [Bangun]

Tuan Pengerusi [Dato’ Mohd Rashid Hasnon]: Ya sila.

Tuan Lim Guan Eng [Bagan]: Point of order Tuan Pengerusi.
Tuan Pengerusi [Dato’ Mohd Rashid Hasnon]: Sila.

Tuan Lim Guan Eng [Bagan]: Peraturan Mesyuarat 13 — 6(12).
Tuan Pengerusi [Dato’ Mohd Rashid Hasnon]: 13?
