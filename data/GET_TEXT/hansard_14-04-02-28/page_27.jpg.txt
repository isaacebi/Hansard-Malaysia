DR.09.12.2021 17

Syarikat ini telah diberikan kelulusan untuk mengambil pasir sungai di sungai yang
bernama Sungai Abai. Yang Berhormat Kota Belud tentu tahu Sungai Abai di Kota Belud.
Akibat daripada tompokan atau lambakan pasir di muara sungai akibat gempa bumi yang
berlaku di Kota Belud. Ini dalam maklumat kita. Oleh sebab itulah, kita memberikan
kebenaran kepada syarikat ini untuk mengeluarkan sebanyak 3.5 juta metrik tan kepada
syarikat ini untuk dikeluarkan pasir. Ini untuk mengelakkan banjir yang berlaku lagi.

Untuk makluman Yang Berhormat Kota Belud juga, saya ada maklumat terkini
untuk tahun 2021, kerajaan telah mengeluarkan lesen mengeksport pasir keluar negara
kepada 29 syarikat termasuklah Warisan Teguh Gemilang Dredging Sdn. Bhd. itu
diberikan kebenaran untuk dikeluarkan. Jumlah kuantiti untuk diluluskan adalah sebanyak
455,349,439 metrik tan untuk 29 syarikat ini.

01110

Untuk Syarikat Khazanah Sabah berkenaan sama ada ada kelulusan, saya
hendak maklum bahawa belum ada kelulusan lagi. Kita boleh mempertimbangkan
sekiranya memenuhi syarat-syarat yang ditentukan. Untuk hasil kepada kerajaan negeri,
saya mohon izin untuk mendapat makluman. Saya tidak ada maklumat pada masa ini
Tuan Yang di-Pertua.

Datuk Zakaria bin Mohd. Edris @ Tubau [Libaran]: Tuan Yang di-Pertua
Libaran.

Puan Nor Azrina binti Surip [Merbok]: Merbok.
Tuan Yang di-Pertua: Yang Berhormat Libaran. Yang Berhormat Libaran, sila.

Datuk Zakaria bin Mohd. Edris @ Tubau [Libaran]: Terima kasih Tuan Yang
di-Pertua. Antara sungai yang selalu paras airnya pada paras bahaya ialah Sungai Padas
yang menyebabkan banjir di daerah Beaufort. Soalan saya, bolehkah kementerian
membuat kajian segera ke atas masalah ini dan laksanakanlah pengorekan sungai yang
semakin cetek ini dan keluarkan pasir dari sungai tersebut. Terima kasih Tuan Yang di-
Pertua, terima kasih Yang Berhormat Menteri.

Datuk Seri Takiyuddin bin Hassan: Ya, terima kasih sahabat saya Yang
Berhormat Libaran yang mengemukakan soalan tambahan. Memang KeTSA sentiasa
mengadakan kajian-kajian terhadap kawasan-kawasan termasuk sungai yang mempunyai
risiko boleh menyebabkan banjir disebabkan oleh longgokan ataupun lambakan pasir di
muara sungai termasuklah di Sungai Padas di Beaufort yang sering kali mempunyai
ataupun mengalami banjir.

Namun yang demikian Yang Berhormat Libaran, saya hendak maklumkan
bahawa untuk Sungai Padas ini dan juga sungai-sungai lain, untuk mengorek sungai ini ia
adalah di bawah bidang kuasa Kementerian Alam Sekitar dan Air (KASA) dan ia dijalankan
oleh Jabatan Pengairan dan Saliran (JPS). Namun, demikian kajian-kajian risiko boleh
diadakan dan dijalankan oleh beberapa jabatan di bawah KeTSA sendiri termasuklah
Jabatan Mineral dan Geosains dan juga jabatan-jabatan lain yang berkaitan di bawah
seliaan Jabatan Ketua Pengarah Tanah dan Galian (JKPTG) yang berdasarkan kepada
beberapa akta termasuk Akta Pelantar Benua. Ini kalau sekiranya di luar wilayah perairan
negeri. Terima kasih Tuan Yang di-Pertua.

Puan Nor Azrina binti Surip [Merbok]: Tuan Yang di-Pertua, boleh kalau satu
soalan lagi?

Tuan Yang di-Pertua: Ringkas Yang Berhormat Merbok.

Puan Nor Azrina binti Surip [Merbok]: Terima kasih Tuan Yang di-Pertua. Saya
meneliti jawapan Menteri dan juga saya merujuk kepada jawapan Menteri pada 15 Julai
2020, soalan lisan yang ada menyatakan bahawa pengelasan pasir yang dikendalikan
oleh kementerian itu adalah pasir sungai, pasir laut, pasir lombong, pasir pantai dan pasir
silika. Akan tetapi yang boleh membuat pengeksportan itu adalah pasir sungai sahaja.
Soalan saya, tadi ada sebut fasal digunakan di domestik tetapi Menteri ada menyebutkan
di sini jawapan Menteri, “...membenarkan pengeksportan pasir sungai ke negara-negara
