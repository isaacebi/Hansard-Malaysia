26 DR.09.12.2021

Jadi soalannya, antara tindakan kementerian dalam memantau pelaksanaan 5G
ini ialah kita lihat, kita panggil telco-telco, macam mana hendak bekerjasama dengan DNB
ini. Kementerian juga telah pun mencadangkan kepada DNB supaya bekerjasama dengan
Telekom Malaysia dan juga syarikat-syarikat negeri yang ada tower. Jadi, bekerjasama
dengan mereka sebab kalau syarikat DNB ini baru tubuh, apa pun tidak ada, tiang pun
tidak ada satu pun, jadi kena bekerjasama. Ini kita bagi arahan kepada DNB. Terima kasih.

Tuan Syed Ibrahim bin Syed Noh [Ledang]: Terima kasih Tuan Yang di-Pertua.
Terima kasih Yang Berhormat Timbalan Menteri atas jawapan tadi. Saya dengar tadi
untuk— cadangan supaya dipanggil segera DNB untuk memberikan taklimat ataupun
maklumat dalam Parlimen. Saya minta dilaksanakan dengan seberapa segera dalam sesi
Parlimen sekarang. Yang Berhormat Timbalan Menteri, satu lagi perkara yang saya rasa
kita kena jelas daripada penjelasan tadi ialah ini matlamat besar negara berkenaan
dengan 5G.

Kalau lihat laporan yang dibuat oleh Ernst & Young berkenaan dengan potensi
impak masa depan kepada ekonomi Malaysia. Dengan pelaksanaan 5G ini, mereka
mengatakan bahawa ia akan meningkatkan KDNK Malaysia sebanyak lima peratus. Boleh
sokong penciptaan peluang pekerjaan, boleh tingkatkan peratusan pekerjaan yang
berkemahiran, boleh rapatkan jurang digital, ketersambungan antara luar bandar, desa
dan bandar dan juga keterangkuman (inclusivity). Jadi, perkara-perkara macam ini
memang nampaknya begitu baik.

Namun, dengan perkembangan terkini bahawa syarikat telekomunikasi dan
pemain-pemain industri yang lain telah mempersoalkan berkenaan dengan ketelusan dan
harga borong. Pada masa yang sama, kerajaan pula sedang kaji semula model single
wholesale network yang dicadangkan itu.

Maka soalan saya, apakah ada laporan daripada Ernst & Young berkenaan
dengan backup plan sekiranya model ini gagal ataupun dibatalkan? Apakah ada model-
model lain yang dicadangkan? Seperti misalnya, dua/ network ataupun ada dua
konsortium ataupun satu konsortium. Apakah implikasi kewangan serta jadual projek
sekiranya model ini dibatalkan? Terima kasih.

Datuk Zahidi bin Zainul Abidin: Terima kasih Yang Berhormat yang begitu
concerned tentang 5G ini. Saya pun bersetujulah dengan Yang Berhormat sebab 5G ini
cukup penting. Akan tetapi apabila kita dipanggil oleh Kementerian Kewangan untuk
memberi kelulusan kepada DNB, tanpa- kita tidak bincang pun. Tiba-tiba Kementerian
Kewangan panggil, kena beri pada DNB.

Selepas itu kita persoalkan- kita memanglah persoalkan, apabila kita bagi pada
DNB tentang harga sebab bagi DNB spektrum, DNB jual pula pada telco. Jadi, makna dua
kali ganda peningkatan. Akan tetapi DNB memberi jaminan bahawa harganya lebih murah
daripada 4G dan lebih murah daripada sekarang.

Sekarang pun telecommunication— maknanya, bil-bil apa pun kalau kata—
maknanya, caj kita pun lebih murah tetapi ia hendak bagi murah lagi. Itu jaminan DNB
kepada kita. Maknanya, ia ambil syarikat itu, ia jual pula pada telco, ia boleh bagi murah
lagi. Jadi, ini satu benda yang cukup ajaib dan kita terima. Jadi, kita terpaksa bersetuju.
Terima kasih. [Dewan riuh]

Tuan Sim Tze Tzin [Bayan Baru]: Yang Berhormat Timbalan Menteri
Komunikasi, tidak berkomunikasi dengan Kementerian Kewangan kah? Komunikasi, kena
komunikasi lah, Yang Berhormat Timbalan Menteri.

Timbalan Yang di-Pertua [Dato' Mohd Rashid Hasnon]: Yang Berhormat
Bayan Baru, hendak bercakap kena dapat permission Speaker, Yang Berhormat Bayan
Baru.

Datuk Zahidi bin Zainul Abidin: Terima kasih. la macam ini, minta terang
dahulu. Kita terang dahulu keadaan yang berlaku. Jadi, sebab itu kita jumpa dengan DNB.
Bukan DNB panggil kita, kita cari ia jumpa sebab kita hendak komunikasi seperti Yang
Berhormat kata itu. Oleh sebab apabila tidak ada komunikasi, Kementerian Kewangan
terus buat, kita kena terima. Jadi, kita jumpa dia.
