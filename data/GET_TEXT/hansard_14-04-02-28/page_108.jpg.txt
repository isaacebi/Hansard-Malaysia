98 DR.09.12.2021

Dato’ Sri Dr. Haji Ismail bin Haji Mohamed Said: Yang Berhormat Kuala
Langat tidak ada. Yang Berhormat Kota Kinabalu?

Tuan Chan Foong Hin [Kota Kinabalu]: Ada, ada, ada. Ada.

Dato’ Sri Dr. Haji Ismail bin Haji Mohamed Said: Terima kasih Yang
Berhormat Kota Kinabalu. Isu ESSCOM dan adakah KDN akan menambah baik
keperluan ESSCOM. Untuk pengetahuan Yang Berhormat, kerajaan melalui ESSCOM
sentiasa komited dan terus meningkatkan keupayaan dan kesiapsiagaan aset-aset
penguatkuasaan bagi memastikan keberkesanan pengawasan kawalan dan
penguatkuasaan serta mewujudkan elemen cegah rintang yang efektif di bawah
ESSZONE.

Tiga elemen pasukan keselamatan utama yang terlibat iaitu ATM, PDRM dan
APMM telah beroperasi secara bersepadu di ESSZONE, bersama aset-aset strategi
agensi-agensi masing-masing di ESSZONE dan sentiasa bersiap sedia untuk diatur
gerak pada sebilang masa mengikut kawasan tanggungjawab masing-masing. Mohon
saya habiskan ini ya? Ayat ini?

Tuan Pengerusi [Dato’ Mohd Rashid Hasnon]: Sehingga tamatlah.

Dato’ Sri Dr. Haji Ismail bin Haji Mohamed Said: Sehingga kini sebanyak
304 aset...

Tuan Pengerusi [Dato’ Mohd Rashid Hasnon]: Saya bagi tambah masa
sikit. Tambah masa berapa? Lima, 10 minit, lima?

Dato’ Sri Dr. Haji Ismail bin Haji Mohamed Said: Ayat ini selepas itu saya
mohon jawapan bertulis.

Tuan Pengerusi [Dato’ Mohd Rashid Hasnon]: Jawapan bertulis.
Dato’ Ngeh Koo Ham [Beruas]: Kalau tambah masa...

Dato’ Sri Dr. Haji Ismail bin Haji Mohamed Said: Sebab banyak lagi. Baru
lima atau enam daripada 21...

Tuan Pengerusi [Dato’ Mohd Rashid Hasnon]: Baik.
Dato’ Ngeh Koo Ham [Beruas]: Bagilah 20 minit tambahan.

Dato’ Sri Dr. Haji Ismail bin Haji Mohamed Said: ...21 pembahas, baru lima
atau enam pembahas yang sempat...

Tuan Gobind Singh Deo [Puchong]: Tuan Pengerusi, mungkin tambah
sedikit.

Dato’ Sri Dr. Haji Ismail bin Haji Mohamed Said: ...Saya jawab.
Tuan Pengerusi [Dato’ Mohd Rashid Hasnon]: Boleh tambah sikit lagi.
Tuan Gobind Singh Deo [Puchong]: Tambah sedikit kalau boleh.

Tuan Pengerusi [Dato’ Mohd Rashid Hasnon]: Boleh saya tambah lima
minit lagi selepas itu...

Dato’ Ngeh Koo Ham [Beruas]: Bagi 20 minit lah kepada Yang Berhormat
Menteri...

Tuan Gobind Singh Deo [Puchong]: Terima kasih.
Dato’ Ngeh Koo Ham [Beruas]: ...Kita hendak dapat jawapan.

Tuan Pengerusi [Dato’ Mohd Rashid Hasnon]: Bahagian mana yang
hendak?

Dato’ Ngeh Koo Ham [Beruas]: Terima kasih.

Tuan Gobind Singh Deo [Puchong]: Isu Imigresen dan juga isu kawalan
polis Yang Berhormat Pekan, itu penting Yang Berhormat Timbalan Menteri.
