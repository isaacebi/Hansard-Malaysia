DR.09.12.2021 67

xiii) | Yang Berhormat Dungun;

xiv) | Yang Berhormat Petaling Jaya;
xv) Yang Berhormat Jerai;

xvi) | Yang Berhormat Kota Melaka;
xvii) | Yang Berhormat Tebrau;

xviii) Yang Berhormat Sungai Buloh;
xix) | Yang Berhormat Setiu; dan

Xx) Yang Berhormat Parit Buntar.

Saya ingin nyatakan bahawa senarai ini kita senaraikan mengikut senarai yang
diberi oleh Chief Whip ya. Saya tidak- prioritynya pun mengikut yang disenaraikan oleh
Chief Whip. Saya tidak mengganggu gugat senarai yang diberi oleh Chief Whip. Sekiranya
sesiapa yang tidak ada, maka saya akan gantikan dengan yang selebihnya ya.

Tuan Karupaiya a/l Mutusami [Padang Serai]: Tuan Pengerusi, Padang Serai
masuk sekali.

Tuan Pengerusi: Yang Berhormat Padang Serai dah cakap hari-hari, dah banyak
dah. [Ketawa] Yang Berhormat Padang Serai, Chief Whip...

Dato' Haji Salim Sharif [Jempol]: Yang Berhormat Padang Serai boleh rehat
sedikit.

Tuan Karupaiya a/l Mutusami [Padang Serai]: Padang Serai banyak masalah.
Tuan Pengerusi: Yang Berhormat Padang Serai sebenarnya nombor 28, maaf.
Tuan Sabri bin Azit [Jerai]: Yang Berhormat Padang Serai boleh rehatlah sat.

Tuan Pengerusi: Yang Berhormat Baling, silakan.

4.08 ptg.

Datuk Seri Panglima Abdul Azeez bin Abdul Rahim [Baling]: Terima kasih
Tuan Pengerusi. Assalamualaikum warahmatullaahi wabarakaatuh dan salam Keluarga
Malaysia. Butiran 18000 — Pembaikan dan Ubahsuai (PDRM). Seperti penjawat awam
dan badan beruniform lain, anggota polis tidak terkecuali daripada menerima kemudahan
kuarters kerajaan sebagai kediaman mereka sekeluarga. Namun, sejauh mana
kemudahan ini memberi keselesaan kepada anggota polis yang menghuninya? Di bawah
Pelan Tindakan Strategik PDRM 2015/2020, kerajaan telah menyenaraikan sejumlah 54
buah premis PDRM, pejabat dan kuarters yang memerlukan pembinaan semula
memandangkan ia telah uzur dan tidak lagi kondusif untuk diduduki. Adakah kesemua
premis yang telah disenaraikan itu telah dibaikpulih?

Menurut Building Management Budget (BMB) oleh Department of Housing dari
Queensland Government Australia, norma bagi keperluan pembaikan dan
penyelenggaraan bangunan adalah satu hingga empat peratus daripada nilai aset
semasa. Mohon untuk pihak kerajaan memberi peruntukan mengikut saranan daripada
BMB supaya kesemua anggota PDRM dapat menjalankan tanggungjawab mereka dalam
suasana yang kondusif. Butiran 08500 — Perumahan (PDRM). Untuk butiran ini dilihat
berlaku pengurangan peruntukan iaitu sebanyak RM12.5 juta pada kali ini. Saya faham
kekangan kewangan perlu menyiapkan dana yang cukup, peruntukan yang lebih banyak
untuk kita menangani isu COVID-19.

01610

Walau bagaimanapun kalau kita tengok bagi anggota polis berpangkat rendah
seperti sarjan dan ke bawah yang bertugas di bandar besar contohnya Tuan Pengerusi.
I’m sure you will understand this. Kos sara hidup yang tinggi sehingga boleh
diklasifikasikan sebagai urban poor dengan izin anggota polis ini. Ada di kalangan anggota
