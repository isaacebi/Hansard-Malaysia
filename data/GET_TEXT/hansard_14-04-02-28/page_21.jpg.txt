DR.09.12.2021 11

Tuan Yang di-Pertua, sehingga kini terdapat lebih daripada 40,000 syarikat
berkaitan logistik dan pengangkutan, di mana kira-kira 90 peratus, 36,224 adalah dari
sektor pengangkutan darat, 8 peratus iaitu 3,357 dari sektor pergudangan dan aktiviti
sokongan, manakala selebihnya adalah daripada sektor pengangkutan air 800 dan
pengangkutan udara 25.

Bagi menyokong serta melancarkan proses dokumentasi dan transaksi kastam di
sepanjang rantaian bekalan logistik dan pengangkutan di bawah peruntukan seksyen 90
Akta Kastam 1967, pengimport, pengeksport atau pengilang boleh melantik ejen kastam
untuk melakukan sebarang transaksi kastam bagi pihak mereka. Untuk makluman Yang
Berhormat, ejen kastam yang didaftarkan di bawah Seksyen 90 Akta Kastam 1967 terdiri
daripada tiga ejen iaitu ejen penghantaran, dengan izin forwarding agent, ejen perkapalan
atau shipping agent dan ejen pengangkutan barang atau freight forwarder.

Berdasarkan data dari Jabatan Kastam Diraja Malaysia Tuan Yang di-Pertua,
jumlah syarikat yang dilesenkan sebagai ejen penghantaran atau forwarding agent kastam
di bawah perundangan berkenaan mengikut tempoh adalah seperti berikut. Sebelum
tahun 1976, sebanyak 32 buah syarikat telah berdaftar. Antara 1976 hingga 1990
sebanyak 151 buah syarikat dan selepas tahun 1990, sebanyak 1,500 buah syarikat.

Ini menjadikan jumlah keseluruhan syarikat yang mendapat lesen ejen
penghantaran kastam, forwarding agent sebanyak 1,683 syarikat setakat ini. Daripada
jumlah keseluruhan tersebut hanya 8.3 peratus iaitu 141 syarikat merupakan syarikat
bertaraf perkhidmatan logistik bersepadu antarabangsa atau international integrated
logistic services (IILS). Terima kasih Tuan Yang di-Pertua.

Tuan Yang di-Pertua: Terima kasih, silakan.

Tuan Loke Siew Fook [Seremban]: Terima kasih Tuan Yang di-Pertua. Terlebih
dahulu jawapan kepada saya daripada pihak MITI menyatakan bahawa daripada 195
buah syarikat yang diluluskan status IILS sehingga bulan September 2021, 86 peratus
daripada syarikat-syarikat IILS ini ataupun 141 adalah bertaraf dimiliki saham sepenuhnya
oleh rakyat tempatan. Hanya 12 syarikat atau tujuh peratus yang mempunyai pemilikan
saham sepenuhnya oleh pelabur asing.

Soalan saya ialah, kalau kita melihat dasar ekuiti kepada syarikat IILS ini, syarikat
yang bertaraf IILS diberikan hak milik pemilikan ekuiti asing 100 peratus. Saya hendak
tanya, adakah ini juga terpakai kepada syarikat IILS yang dimiliki oleh rakyat tempatan.
Terima kasih.

Tuan Mohd Shahar bin Abdullah: Terima kasih Tuan Yang di-Pertua, terima
kasih ahli Yang Berhormat Seremban. Untuk makluman Ahli Yang Berhormat,
sepertimana ahli Yang Berhormat sedia maklum, bahawa syarikat IILS merupakan
perkhidmatan dari pintu ke pintu. Itu sebabnya kita telah bagi lanjutan kali kedua sehingga
Disember 2022. Bermakna bagi IILS yang disebutkan tadi, /oca/ dan foreigner kita bagi
pengecualian sehingga Disember 2022.

Namun demikian Yang Berhormat, ini perkara yang Yang Berhormat telah
bertanya pada 28 September tempoh hari. Soalan yang hampir sama dan soalan
tambahan pun yang hampir sama. Saya fikir Yang Berhormat, perkara ini Yang Berhormat
telah maklum, namun demikian pihak Kementerian Kewangan telah meminta TERAJU,
melalui Jemaah Menteri untuk membuat satu kajian yang terperinci berkaitan ekuiti ini
supaya layanan ini dapat kita lihat.

Untuk makluman Yang Berhormat, sepertimana yang saya sebut dalam jawapan
asal tadi, rantaian industri logistik ini terlampau besar. Hanya 0.1 peratus sahaja pemilikan
bumiputera. Kalau kita lihat daripada segi pendapatan tahunan, hanya 100,000 sahaja
yang melibatkan ejen penghantaran. Tetapi, in the big picture Tuan Yang di-Pertua adalah
melibatkan pihak-pihak yang mempunyai kKemampuan. Itu sebabnya kita melihat apa
sahaja yang kita buat, ia merupakan teras kepada pemacu ekonomi negara. Itu sebab
kita kena teliti dalam perkara ini, terima kasih Tuan Yang di-Pertua.

Tuan Yang di-Pertua: Ada soalan tambahan kedua. Yang Berhormat Tebrau.
Sila.
