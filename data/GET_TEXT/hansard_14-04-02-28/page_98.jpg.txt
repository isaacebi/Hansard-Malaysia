88 DR.09.12.2021

Pada muka surat 373. Inilah ayat yang sangat membimbangkan dan dengan izin,
boleh saya baca ayat itu dalam bahasa Inggeris. Laporan ini mengesahkan ada official
complicity continues to undermine anti-trafficking efforts. Maksudnya apa? Official
complicity maksudnya ada unsur-unsur di dalam kerajaan yang terbabit dalam hal
pemerdagangan ini. Inilah satu tuduhan yang sangat serius. Ini perlu ditangani secara
serius dan saya minta kerajaan menjelaskanlah apakah yang akan dibuat daripada segi
jangka masa pendek, tengah dan jangka masa panjang.

Seterusnya Tuan Pengerusi Butiran 050400. Ada satu program tajuknya Head to
Toe dan RM255 juta diperuntukkan. Saya hendak tahu apakah program Head to Toe ini
sebab tidak ada apa-apa penjelasan di sana.

Seterusnya adalah 030200 — Hal Ehwal Imigresen. Ini berkaitan dengan peranan
imigresen atas kawalan dan pengurusan jumlah pekerja asing di Malaysia. Ramai tokoh-
tokoh perniagaan yang besar contoh Datuk Wira Ameer Ali Mydin, pemilik Mydin
Hypermarket, Chairman (Pengerusi) Federation of Malaysian Manufactures, Tan Sri Soh
Thian Lai. Semua sudah keluarkan statement mengkritik kerajaan atas kegagalan
kerajaan ini menangani isu kekurangan teruk sekarang dengan jumlah pekerja asing untuk
ekonomi kita.

Datuk Wira Ameer sebagai contoh dia kata harga barang sekarang yang naik
besar. Punca dia memang kita menerima harga komoditi di global, betul. Akan tetapi pada
masa yang sama satu perkara yang menyumbang besar kepada harga barang yang naik
ini ialah kekurangan pekerja asing. Ini adalah satu masalah besar untuk meningkatkan
produksi makanan dan sebagainya. Jadi apakah kerajaan hendak buat? Jawapan
daripada Kementerian Sumber Manusia ialah kita hendak gunakan tenaga tempatan.

Akan tetapi tokoh perniagaan ini macam dua nama yang saya sebut, mereka kata
ia sudah gagal. Bila gagal kerajaan yang bertanggungjawab akan ambil fikiran dan buat
analisa dan kemukakan cadangan atau pendekatan lain. Jadi saya hendak tanya kepada
kerajaan sebab masa saya sudah habis, adakah kerajaan mesti bertindak menyelesaikan
masalah ini khususnya harga barang, harga makanan yang sudah naik. Jadi apakah
tindakan yang akan dibuat untuk selesai masalah kekurangan pekerja asing ini secara
cepat? Apakah rancangan secara jangka masa pendek dalam satu bulan ini, dua bulan,
tiga bulan ini? Apakah rancangan untuk jangka masa tengah?

Kita tahu long term dengan izin, kita mahu kawal dan contro! dan kurang
bergantungan negara kita atas pekerja asing. Itu kita terima. Akan tetapi apakah
rancangan daripada kerajaan? Terima kasih Tuan Pengerusi.

01750

Tuan Pengerusi [Dato’ Mohd Rashid Hasnon]: Terima kasih Yang Berhormat
Sungai Buloh. Seterusnya, saya jemput Yang Berhormat Setiu.

5.50 ptg

Tuan Shaharizukirnain bin Abd Kadir [Setiu]: Terima kasih Tuan Pengerusi.
Assalamualaikum warahmatullahi wabarakatuh. Saya pergi kepada Butiran 040200 —
Kepenjaraan dan Koreksional. Saya meneliti kenyataan Yang Berhormat Menteri bahawa
PDRM akan menubuhkan Unit Siasatan Jenayah Kematian Dalam Tahanan (USJKT).
Saya kira ini satu usaha yang sangat wajar bagi meneliti dan menyelesaikan masalah
kematian di kalangan tahanan, sekali gus sebagai usaha meningkatkan integriti pegawai
polis. Namun begitu, kenyataan tersebut ada menyatakan unit tersebut akan menyiasat
kes-kes bermula Januari 2022. Oleh itu, apakah status bagi kes-kes kematian orang
tahanan sebelum unit ini ditubuhkan? Adakah setelah unit ini ditubuhkan, kes-kes
terdahulu juga akan diambil kira?

Tuan Pengerusi, butiran seterusnya merujuk 020100 — Kepolisan. Umum
mengetahui antara fungsi PDRM adalah menerima aduan siasatan kemalangan jalan
raya, aduan siasatan jenayah komersial dan siasatan jenayah indeks. Oleh itu, sehingga
kini berapakah statistik perbandingan aduan-aduan yang telah diterima ketika PKP?
Setelah PKP tamat apakah bentuk jenayah yang paling tinggi diterima.
