46 DR.09.12.2021

Tuan Pengerusi [Dato’ Sri Azalina Othman Said]: Tidak boleh Yang Berhormat.
Tuan Haji Ahmad bin Hassan [Papar]: Sedikit sahaja.

Tuan Pengerusi [Dato’ Sri Azalina Othman Said]: Saya tidak habis lagi, ada
satu lagi kementerian.

Tuan Haji Ahmad bin Hassan [Papar]: Penutupan.
Tuan Pengerusi [Dato’ Sri Azalina Othman Said]: Silakan.
Tuan Haji Ahmad bin Hassan [Papar]: Mohon juga dan penjelasan...

Tuan Pengerusi [Dato’ Sri Azalina Othman Said]: 10 saat sahaja Yang
Berhormat, please.

Tuan Haji Ahmad bin Hassan [Papar]: Penutupan.
Tuan Pengerusi [Dato’ Sri Azalina Othman Said]: Tidak boleh.

Tuan Haji Ahmad bin Hassan [Papar]: Penggulungan, penggulungan. Gulung,
gulung.

Tuan Pengerusi [Dato’ Sri Azalina Othman Said]: 10 saat.

Tuan Haji Ahmad bin Hassan [Papar]: Okey. Mohon juga penjelasan,
berapakah aset tentera yang diletakkan di sepanjang kawasan ESSZONE ini? Berapakah
aset yang perlu ditukar? Adakah kementerian bercadang menambah bot-bot pintas laju
FIC? Satu lagu yang berkenaan dengan berita viral yang baru kita dapat di sosial media
di mana ia...

01440

Tuan Pengerusi [Dato’ Sri Azalina Othman Said]: Yang Berhormat, banyak lagi
orang Yang Berhormat. Please.

Tuan Haji Ahmad bin Hassan [Papar]: Okey. Terima kasih. Papar mengundur
diri.

Tuan Pengerusi [Dato’ Sri Azalina Othman Said]: Terima kasih. Yang
Berhormat Dungun, lima minit ya.

2.40 ptg.

Tuan Haji Wan Hassan bin Mohd Ramli [Dungun]: Assalamualaikum
warahmatullahi wabarakatuh. Terima kasih Tuan Pengerusi atas keizinan perbahasan
peringkat Jawatankuasa Kementerian Pertahanan ini. Saya ke Butiran 010100 —
Pengurusan Am. Pertama, pada tahun lepas, kita dikejutkan dengan berita pendakwaan
di mahkamah terhadap bekas pegawai tinggi tentera yang melibatkan jenayah menerima
dan meminta suapan daripada sebuah syarikat kontraktor berhubung beberapa projek di
Kementerian Pertahanan. Soalan saya, adakah kementerian telah melakukan siasatan
menyeluruh bagi memastikan tiada lagi perkara seumpama itu berulang lagi terutamanya
melibatkan pegawai-pegawai tertinggi?

Kedua, Kor Agama Angkatan Tentera (KAGAT) telah lama berkhidmat sebagai
kor teras dalam memastikan pembangunan rohani tidak diabaikan dalam perkhidmatan
ATM. Soalan saya, apakah keberkesanan pengisian KAGAT sehingga kini dalam
membentuk keperibadian perajurit Muslim yang bertakwa? Kepada perajurit non-Muslim,
bagaimanakah pengisian kerohanian diberi kepada mereka?

Ketiga, adakah ATM mempertimbangkan untuk menjadikan Unit Pertahanan
Siber sebagai cabang utama ATM yang keempat bagi menangani ancaman siber yang
semakin giat pada waktu ini.

Keempat, adakah kementerian merancang untuk menambah_peruntukan
biasiswa pendidikan kepada pegawai dan anggota ATM bagi menambah baik kualiti
sumber manusia pertahanan negara?
