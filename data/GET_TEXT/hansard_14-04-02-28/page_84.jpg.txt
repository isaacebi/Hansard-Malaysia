74 DR.09.12.2021

membina atau naik taraf satu pondok bit polis di Pulau Nunuyan, naik taraf ataupun
membina baharu bit polis di Pulau Libaran serta penambahbaikan mahupun membina
baharu balai polis di daerah Sandakan. Hal yang demikian, adalah penting dalam konteks
tekanan kerja di kalangan anggota PDRM berlaku akibat beberapa faktor yang melibatkan
persekitaran dan tempat kerja. Pembaikan dan penambahbaikan mahupun bina baharu
kemudahan-kemudahan logistik PDRM adalah sangat diperlukan bagi memastikan
keefisienan bangunan balai polis dalam pengoperasian seharian untuk keamanan.

Seperkara lagi ialah saya telah melawat ke Kampung Sungai Daling di mana
kawasan dan ramai ketua-ketua dari kampung ini berjumpa dengan saya supaya diadakan
satu pondok polis atau pondok bit polis di kawasan ini kerana berlaku beberapa kali
penyeludupan barang-barang dari negara luar untuk di bawa ke daerah Sandakan.

01640

Saya mohon juga pihak PDRM atau pihak keselamatan untuk melawat, untuk
meninjau, kaji selidik untuk menyelesaikan masalah di kampung ini di mana ramai orang
kampung terlalu risau sangat dengan keselamatan mereka. Kalau betullah atau benarlah
apa yang berlaku ini, saya mohon juga kepada pihak Kerajaan Persekutuan supaya dapat
membina pondok polis atau bit pondok polis di kawasan ini demi untuk menjaga
keselamatan dan ketenteraman awam di kawasan ini. Sekian Tuan Pengerusi, terima
kasih.

Tuan Pengerusi: Terima kasih Yang Berhormat Libaran. Yang Berhormat
Sepang, silakan.

4.41 ptg.

Tuan Mohamed Hanipa bin Maidin [Sepang]: Terima kasih kepada Tuan
Pengerusi. Tuan Pengerusi, sebelum saya meneruskan perbahasan ini, saya ingin
meminta supaya Tuan Pengerusi mungkin mengingatkan balik Menteri-menteri ini, sebab
hari itu Tuan Pengerusi ada mengatakan bahawa mesti memberi jawapan dalam masa
lima hari. Akan tetapi nampaknya, kepatuhan itu tidak begitu konsisten. Saya harap dapat
Tuan Pengerusi mengingatkan baliklah. Itu yang pertama.

Keduanya saya ingin pergi kepada terus kepada butiran mengenai Butiran 020100
— Kepolisan. Kalau kita lihat dalam buku bajet ini Tuan Pengerusi, dinyatakan visi KDN ini
ialah untuk menjadikan Malaysia kekal sebagai negara yang berdaulat dan selamat.
Misinya adalah untuk menjaga keselamatan ataupun keselamatan negara dan negeri
terjamin dan terpelihara.

Saya nak bangkitkan di sini Tuan Pengerusi, pertamanya mengenai apakah yang
telah dilakukan oleh pihak kerajaan khususnya kementerian ini berkaitan dengan
pendedahan daripada mantan Ketua Polis Negara berkaitan dengan campur tangan
Menteri Dalam Negeri terhadap pelantikan pegawai-pegawai kanan polis di Bukit Aman
khususnya yang melibatkan jawatan di Jabatan Cawangan Khas.

Seperti mana yang kita tahu, bahawa ada audio yang memang pun telah
terdedah. Jadi saya nak tanya, apakah yang telah dilakukan oleh pihak kerajaan untuk
menyiasat dakwaan daripada pihak mantan Ketua Polis Negara ini kerana ini adalah satu
dakwaan yang begitu serius, apatah lagi dikatakan oleh mantan Ketua Polis Negara. Pihak
Menteri yang ada sekarang ini yang bagi saya is a failed Minister telah pun mengarahkan
satu operasi untuk dibuat, dilakukan oleh Jabatan Cawangan Khas untuk kepentingan
beliau sendiri. Ini bagi saya, satu keadaan yang begitu menakutkan kita semua kerana
bilamana seorang Menteri boleh arahkan Cawangan Khas untuk buat satu operasi
tertentu, kita khuatir dia mungkin disalahgunakan dan mungkin akan dilakukan untuk
tujuan politik.

Jadi, saya minta— Saya minta Timbalan Menteri akan jawab nanti untuk dedahkan
apakah telah dilakukan. Adakah beliau telah dipanggil ataupun adakah mana-mana orang
telah ditangkap? Adakah dakwaan daripada Ketua Polis Negara ini memang benar atau
tidak? Kalau tidak benar, kenapa tidak benar? Kalau benar, apa telah dibuat? Adakah
pihak Kementerian Dalam Negeri sendiri diarahkan untuk mungkin berehat sementara,
