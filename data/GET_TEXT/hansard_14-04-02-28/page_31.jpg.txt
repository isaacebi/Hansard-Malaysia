DR.09.12.2021 21

Ketiganya untuk golongan agropreneur muda pula, kerajaan memberikan geran
sebanyak RM20,000. Ini secara in kind dan kalau ada pengembangan, kita akan beri juga
pembiayaan melalui TEKUN dan juga melalui Agrobank sehingga RM500,000. Ini
sebenarnya antara insentif-insentif yang telah disediakan selain daripada insentif-insentif
lain yang disediakan oleh MAFI. Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat Lembah Pantai, silakan.

6. Tuan Ahmad Fahmi bin Mohamed Fadzil [Lembah Pantai] minta Menteri
Komunikasi dan Multimedia menyatakan perkembangan terkini usaha Malaysia Digital
Economy Corporation (MDEC) dalam merealisasikan visi ‘Nada Digital ASEAN’
khususnya bagi menarik pelabur-pelabur digital asing dan mewujudkan pekerjaan bagi
bakat-bakat setempat, selari dengan Rangka Kerja Ekonomi Digital Malaysia
(MyDIGITAL).

Timbalan Menteri Komunikasi dan Multimedia [Datuk Zahidi bin Zainul
Abidin]: Terima kasih Tuan Yang di-Pertua. Terima kasih Yang Berhormat.

Untuk makluman Ahli Yang Berhormat, Kementerian Komunikasi dan Multimedia,
SKMM melalui agensinya Malaysia Digital Economy Corporation (MDEC) sentiasa
komited dalam melaksanakan agenda pembangunan negara khususnya_ berkaitan
membangunkan ekonomi digital negara selaras dengan dasar dan hala tuju kerajaan
menerusi Rangka Tindakan Ekonomi Digital Malaysia (MyDIGITAL).

Strategi utama MDEC dalam mencapai visi Malaysia sebagai Nadi Digital ASEAN
adalah dengan menumpukan usaha pembangunan terhadap empat fokus utama:

(i) kemahiran baharu (new skill);
(ii) penerimaan (adoption);

(iii) pengganggu (digital ScaleUp). Pengganggu ini maknanya contoh
teksi ada Grab; dan

(iv) pelaburan (investment).

Empat fokus utama ini melibatkan pelbagai program yang telah dan sedang
dilaksanakan bagi mencapai sasaran yang telah digariskan di bawah MyDIGITAL
terutama dalam membantu mencapai sumbangan ekonomi digital kepada KDNK.

Menerusi Rancangan Malaysia Ke-12, sasaran sumbangan ekonomi digital KDNK
adalah 25.5 peratus menjelang tahun 2025 yang boleh dicapai menerusi pelaksanaan
pelbagai inisiatif pendigitalan.

MDEC juga telah mengumumkan strategi pelaburan Digital Future5 (DIF5) iaitu
rancangan lima tahun yang memfokuskan kepada lima teras utama untuk menarik
pelaburan dan memajukan ekonomi digital negara. Sasaran DIF5 menyasarkan pelaburan
RM50 bilion, mewujudkan 50,000 peluang pekerjaan dalam industri digital, menarik 50
syarikat teknologi Fortune 500 untuk beroperasi di Malaysia, membolehkan lima unicorn
global beroperasi di negara ini dan fokus kepada lima sektor industri utama, lima teknologi
utama, lima teknologi baharu muncul dalam perkhidmatan perniagaan global digital.

Dalam mencapai sasaran MyDIGITAL untuk mewujudkan sebanyak 50,000
peluang pekerjaan, MDEC terlibat secara langsung dalam usaha menarik pelaburan dan
mewujudkan pekerjaan dalam sektor ekonomi digital. Di samping itu, MDEC juga
melaksanakan pelbagai inisiatif dan program seperti program MyDIGITAL Workforce Work
in Tech (MYWIiT), Program Premier Digital Tech Institutions, Digital Skill Training Directory
serta program di peringkat sekolah melalui program MyDigitalMaker yang menyediakan
peluang peningkatan kemahiran kepada tenaga kerja masa hadapan dalam sektor dan
bidang digital ini.

Bagi menggalakkan penerimaan dan penggunaan digital, MDEC juga
melaksanakan inisiatif seperti kempen e-dagang termasuk Go-eCommerce Onboarding,
Shop Malaysia Online serta program latihan termasuk eUsahawan dan Program
Perkhidmatan eDagang Setempat (PeDAS) yang dilaksanakan bagi menggalakkan
