92 DR.09.12.2021

beberapa kematian. Rakyat di luar sana tanya mengenai perkara ini. Mohon kerajaan
jelaskan mengenai perkara ini.

Terakhir, saya mohon kementerian memberi elaun khas kepada NGO yang
mewakili untuk memberi kata nasihat iaitu kaunseling kepada pasangan suami isteri yang
mohon penceraian di JPN. Mereka ini dilantik tetapi tidak diberi apa-apa elaun. Saya
berharap kementerian akan beri elaun setiap kali hadir untuk urusan tersebut. Terima
kasih Tuan Pengerusi. Terima kasih Yang Berhormat Timbalan Menteri.

Tuan Pengerusi [Dato’ Mohd Rashid Hasnon]: Terima kasih. Sekarang saya
jemput Yang Berhormat Puchong, tiga minit.

6.07 ptg.

Tuan Gobind Singh Deo [Puchong]: Terima kasih Tuan Pengerusi. Tuan
Pengerusi, saya buat rujukan kepada Butiran 21000 — Senjata Api dan Peluru (PDRM)
dan Butiran 22000 — Kenderaan (PDRM).

Tuan Pengerusi, saya hendak tanya soalan spesifik berkaitan dengan apa yang
disebut sebagai pihak-pihak Perdana Menteri yang lepas yang mendapat kawalan
daripada PDRM walaupun mereka telah pun disabitkan dengan sabitan jenayah di
mahkamah. Saya hendak tahu, sebenarnya berapakah kenderaan yang dipakai dan
anggota yang digunakan untuk tujuan keselamatan kononnya mereka tersebut? Juga
apakah kos yang terlibat? Perkara yang penting sekali Tuan Pengerusi, apabila mereka
telah pun disabitkan, sama ada akan diteruskan ataupun tidak dengan kita mengeluarkan
perbelanjaan-perbelanjaan tersebut. Itu pertama.

Kedua Tuan Pengerusi, berkaitan dengan apa yang disebut sebagai
pengumuman bahawa agensi yang tertentu akan diwujudkan buat tujuan menyiasat kes-
kes kematian dalam tahanan. Ini Tuan Pengerusi di bawah Butiran 12000 — Balai-balai
dan Pondok Polis (PDRM). Baru-baru ini ada pengumuman dibuat. Saya hendak tahu
Tuan Pengerusi, bagaimana apa yang dicadangkan ini boleh memastikan bahawa ada
kebebasan? Ini kerana kita tidak mahu agensi yang wujud di dalam PDRM, yang
dianggotai anggota-anggota PDRM, yang harus siasat anggota-anggota PDRM apabila
berlaku kes-kes kecederaan dan juga kematian di dalam lokap. Memang tidak ada apa
yang disebutkan sebagai perpisahan kuasa, pengasingan kuasa, di mana kalau
seseorang anggota atau sesuatu jabatan tersebut terlibat, maka wakil-wakil daripada
jabatan tersebut yang akan siasat.

Saya hendak tahu, bagaimanakah agensi yang baharu ini dapat mengatasi
masalah ini? Kenapa tidak ada sebarang cadangan supaya kita dapat melihat wujudnya
sebenarnya sebuah jabatan atau agensi yang dianggotai oleh mereka yang bebas untuk
membuat siasatan buat tujuan tersebut?

01810

Juga seperti mana disebut oleh sahabat saya di awal tadi Yang Berhormat Kuala
Krai kalau tidak silap Tuan Pengerusi, soal berbangkit dengan apakah yang berlaku pada
kes-kes yang lalu. Bila kita ada agensi baharu, siapa akan siasat? Apakah ini bermaksud
bahawa kita akan mulakan siasatan semula? Bagaimana proses itu akan dilaksanakan?
Saya hendak tahu.

Akhir sekali Tuan Pengerusi, saya merujuk kepada Butiran 35000 dan 37000.
Tuan Pengerusi, baru-baru ini ada pendedahan dibuat oleh Yang Berhormat Menteri
Dalam Negeri di mana disebut bahawa wujudnya satu kartel di dalam Jabatan Imigresen
dan perkara ini dalam siasatan pihak KDN. Saya ingin bertanya, apakah tahap siasatan
itu. Apakah jenis masalah yang dihadapi dengan wujudnya kartel ini? Apakah tindakan
yang akan diambil?

Sekali lagi, saya rujuk kepada kenyataan yang dibuat oleh SPRM dua hari lalu
oleh Tan Sri Azam Baki di mana dia menyatakan bahawa SPRM tidak menerima sebarang
laporan sehingga sekarang berkenaan dengan masalah ini. Soalannya, apakah yang
berlaku? Adakah kita melihat sekali lagi satu internal investigation di mana tindakan akan
