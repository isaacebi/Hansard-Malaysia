2 DR.09.12.2021

sebelum ini sudah ada kontroversi mengenai penjualan minuman beralkohol di kedai-
kedai ubat masyarakat Cina akan pasti menguatkuasakan perintah ini dan menganiaya
kedai-kedai kopi yang hanya menjual minuman bir ataupun stout kepada pelanggan bukan
Muslim. Ini ialah kedai-kedai kopi kecil hendak cari makan sikit, jual minuman bir kepada
pelanggan bukan Muslim.

Tuan Yang di-Pertua: Soalan Yang Berhormat.

Tuan Tony Pua Kiam Wee [Damansara]: Saya hendak tanya kepada Yang
Berhormat Menteri, apakah sebabnya pihak Kementerian Kewangan tidak batalkan
secara langsung perintah ini supaya tiada kuasa langsung perlu diturunkan kepada pihak
kerajaan negeri? Adakah perkara ini sudah dibincangkan dalam Kabinet? Adakah rakan-
rakan di sebelah sana seperti Yang Berhormat Ayer Hitam ataupun daripada GPS telah
setuju dengan perkara ini supaya perkara ini tidak lagi akan memberatkan beban kepada
peniaga-peniaga kecil yang sekarang kita tahu susah hendak cari makan di luar sana
sekarang? Terima kasih.

Tuan Yang di-Pertua: Terima kasih. Tiga soalan Yang Berhormat.

Datuk Seri Utama Tengku Zafrul bin Tengku Abdul Aziz: Tuan Yang di-Pertua.
Terima kasih Yang Berhormat Damansara. Untuk makluman Ahli Yang Berhormat, sekali
lagi saya ingin menegaskan bahawa pelesenan penjualan minuman keras adalah di
bawah bidang kuasa Lembaga Pelesenan yang dilantik seperti saya sebut tadi melalui
perwakilan kuasa Menteri Kewangan kepada Menteri Besar atau Ketua Menteri melalui
perintah yang diwartakan pada 1977.

Dakwaan ataupun tohmahan bahawa Kementerian Kewangan membatalkan
perwakilan kuasa tersebut adalah tidak benar seperti yang disebut oleh Yang Berhormat
Damansara. Seperti yang juga saya telah nyatakan tadi, terdapat kekeliruan yang telah
timbul dalam pelaksanaan dan penguatkuasaan perkara ini di peringkat negeri.

Oleh itu, seperti yang saya nyatakan tadi, saya telah mengarahkan Jabatan
Kastam Diraja Malaysia untuk mengambil tindakan segera bagi memastikan kekeliruan ini
tidak berulang dan pelesenan penjualan minuman keras kekal di bawah bidang kuasa
Lembaga Pelesenan.

01010

Kerajaan sebenarnya Yang Berhormat Damansara, memang tiada niat untuk
menarik balik apa-apa kelulusan pada masa kini. Sekian, terima kasih.

Tuan Tony Pua Kiam Wee [Damansara]: Akan tetapi walaupun kuasa telah
diturunkan...

[Pembesar suara dimatikan]

Tuan Yang di-Pertua: Maaf, maaf. Yang Berhormat, Yang Berhormat, tolong.
Bukan masa bahas. Saya persilakan soalan tambahan kedua, Yang Berhormat Jempol.
Silakan. Maaf, Yang Berhormat.

Dato’ Haji Salim Sharif [Jempol]: Terima kasih, Tuan Yang di-Pertua. Saya
difahamkan Malaysia telah merekodkan kehilangan cukai hampir RM1 bilion berikutan
aktiviti penyeludupan haram terhadap rokok dan juga minuman keras sejak tahun 2020.
Soalan saya, apakah strategi kementerian untuk mengatasi kehilangan hasil cukai yang
serius akibat penyeludupan minuman keras dengan lebih berkesan.

Sejauh manakah langkah kementerian dengan memperkenalkan lesen penjualan
arak ini mampu untuk membendung masalah tersebut daripada terus berleluasa dan
merugikan negara? Mohon Yang Berhormat Menteri untuk menjawab, terima kasih.

Tuan Yang di-Pertua: Terima kasih Yang Berhormat Jempol. Sila, Yang
Berhormat Menteri.

Datuk Seri Utama Tengku Zafrul bin Tengku Abdul Aziz: Terima kasih, Tuan
Yang di-Pertua. Terima kasih Yang Berhormat Jempol. Sepanjang tahun 2020, Jabatan
Kastam Diraja Malaysia telah merekodkan begitu banyak kes rampasan_ rokok
berdasarkan data terkini dan juga minuman keras yang tidak sah. Nilainya lebih kurang
