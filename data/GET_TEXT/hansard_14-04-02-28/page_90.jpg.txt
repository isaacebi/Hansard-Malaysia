80 DR.09.12.2021

terbaik untuk isu ini. Bilalah perkara ini akan dibawa kepada Parlimen untuk kita
selaraskan di dalam Perlembagaan dan memberikan kuasa penuh kepada wanita kita
yang dapat anak ini sebagai warganegara Malaysia dan dia boleh terus hidup dan duduk
dalam negara kita sebagai warganegara Malaysia? So, saya harap boleh dapat jawapan
daripada kementerian atas isu ini.

Akhirnya sekali, saya hendak rujuk kepada Butiran 08500 — Perumahan (PDRM),
Butiran 11000 — Ibu Pejabat Polis (PDRM) dan Butiran 12000 — Balai-balai dan Pondok
Polis (PDRM). Ini ialah kedudukan kebajikan kepada pegawai-pegawai PDRM di dalam
negara kita, isu perumahan mereka. Saya harap kementerian akan ambil satu tindakan
yang baik untuk naik taraf untuk rumah-rumah ini kepada pegawai-pegawai kita yang
sentiasa kerja setiap hari dalam hujan dan panas di seluruh negara ini untuk mereka dapat
perumahan yang baik pada masa mereka bertugas di dalam PDRM.

Dalam pengalaman saya juga, di ibu pejabat dan juga di balai polis dan pondok-
pondok di dalam kawasan, ada banyak masalah tentang equipments mereka. Seperti
komputer, aircond, komputer lama. Mereka kena bertugas dalam situasi macam ini.
Bolehkah kementerian naik taraf balai-balai polis kita ataupun balai ibu pejabat kita untuk
selaras dengan apa yang kita ada di Putrajaya? Oleh sebab mereka boleh kerja baik dan
juga bertugas sebagai seorang pegawai di dalam Kerajaan Malaysia untuk bawakan nama
yang terbaik untuk kita. PDRM ini ialah satu-satu kumpulan yang sangat penting untuk
penduduk di dalam kawasan. Kita selalu perlukan bantuan dan pertolongan daripada
mereka atas isu keselamatan penduduk di dalam sebuah kawasan.

So, saya minta kerajaan untuk memberi tumpuan kepada isu ini dan juga
kepentingan ialah kepada kebajikan pegawai-pegawai polis di dalam PDRM. Sekian,
terima kasih.

Tuan Pengerusi [Dato' Mohd Rashid Hasnon]: Terima kasih Yang Berhormat
Kuala Langat. Seterusnya, Yang Berhormat Kota Kinabalu.

5.09 ptg

Tuan Chan Foong Hin [Kota Kinabalu]: Tuan Pengerusi, saya ingin merujuk
kepada Butiran 020400 - Eastern Sabah Security Command (ESSCOM), yang
diperuntukkan RM26.481 juta; Butiran 051300 -— Penugasan ESSZONE, yang
diperuntukkan RM25.31 juta dan Butiran 08800 — Pembangunan ESSCOM, yang
diperuntukkan RM73.8 juta. Di sini saya ingin membangkitkan Laporan PAC Parlimen
yang baharu dihantar ke atas meja pada minggu ini berhubung aktiviti kawalan
keselamatan dan penguatkuasaan Zon Maritim Malaysia di bawah KDN. Antara isu yang
dibangkitkan dalam laporan ini ialah kesediaan dan keupayaan aset untuk melaksanakan
kawalan keselamatan dan penguatkuasaan di Zon Maritim Malaysia masih belum
mencapai prestasi yang optimum.

01710

Daripada jumlah aset sebanyak 814 yang dimiliki, hanya sebanyak 532 aset yang
boleh digunakan. Sebanyak 592 buah daripada 814 buah aset berusia antara 11 hingga
20 tahun. Saya ingin bertanya sama ada ESSCOM pun ada masalah yang sama seperti
ini. Adakah pihak KDN memperuntukkan apa-apa peruntukan supaya memperkasa atau
menambah baik aset-aset untuk ESSCOM?

Selain itu, Laporan PAC yang sama juga membangkitkan isu bahawa tidak
terdapat Sistem Pengawasan Laut Malaysia (SWASLA) di perairan pantai timur Sabah
yang mengakibatkan pengawalan tidak dapat dibuat di keseluruhan kawasan liputan
termasuk di ESSZONE. Adakah kerajaan memperuntukkan apa-apa peruntukan untuk
mewujudkan SWASLA di perairan pantai timur Sabah dan ESSZONE? Sila Yang
Berhormat Menteri jawab.

Sejak pagi ini, kita terima satu report daripada South China Morning Post dengan
tajuk “Secret plot to invade Malaysia’s Sabah with Sulu militia hatched in southern
Philippines: security source”. Andainya laporan ini source-nya atau sumber berita ini sahih,
