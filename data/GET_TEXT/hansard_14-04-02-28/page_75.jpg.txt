DR.09.12.2021 65

Dato’ Sri Ikmal Hisham bin Abdul Aziz: Bagi saya baca Yang Berhormat Lumut
dulu ya. Hasil R&D yang berpotensi untuk dikomersialkan adalah didefinisikan seperti
berikut:

(i) produk untuk diguna pakai oleh ATM dan_ agensi-agensi
keselamatan negara;

(ii) konsep dan idea hasil R&D bagi sesuatu projek diguna pakai oleh
industri pertahanan dalam penghasilan produk;

(iii) produk berpotensi untuk difabrikasi dihasilkan oleh industri
pertahanan tempatan;

(iv) perkhidmatan pengujian yang diberi kepada industri (STRIDE)
menyasarkan projek-projek pendidikan yang berpotensi untuk
dikomersialkan adalah seperti berikut:

(a) | Sistem Tanpa Pemandu bagi platform udara;
(b) smart fabric;

(c)  perkhidmatan pengujian electromagnetic
interference terhadap peralatan elektronik dan
komunikasi yang menggunakan kebuk

electromagnetic compatibility.

Saya rasa sahabat-sahabat semua, saya minta maaflah. Saya rasa masa, kasihan
kepada...

Tuan Karupaiya a/l Mutusami [Padang Serai]: Sedikit penjelasan, Yang
Berhormat Timbalan Menteri, yang akhir sekali.

Dato’ Sri Ikmal Hisham bin Abdul Aziz: Apa dia?

Tuan Karupaiya a/| Mutusami [Padang Serai]: Terima kasih Tuan Pengerusi
dan terima kasih Yang Berhormat Timbalan Menteri.

Dato’ Sri Ikmal Hisham bin Abdul Aziz: Saya kalau Yang Berhormat Padang
Serai ini, saya kalah dengan dia. Okey, silakan.

Tuan Karupaiya a/l Mutusami [Padang Serai]: 600 orang Tentera Diraja Sulu
sedia untuk tawan Sabah. Seramai 600 orang anggota Tentera Diraja Sulu (Royal Sulu
Army) dilaporkan bersedia untuk lancarkan operasi menawan Sabah. Operasi tersebut
telah dirancang selepas beberapa pertemuan rahsia antara 19 orang datuk bandar dari
kawasan Selatan Filipina. Seramai 19 orang datuk bandar telah bersetuju untuk merekrut
sekurang-kurangnya 600 orang anggota bersenjata bagi melaksanakan misi tersebut. Kos
peluru dan logistik yang dianggarkan sebanyak USD10,000 telah ditanggung oleh
pegawai tinggi kerajaan. Laporan daripada South China Morning Post.

Dato’ Sri Ikmal Hisham bin Abdul Aziz: Yang Berhormat Padang Serai, saya
pun ada terbaca tadi. Apa pun benda ini tidak lagi dapat disahihkan berita tersebut. Jadi,
saya tidak dapat memberi ulasanlah terhadap apa yang dibangkitkan. Akan tetapi saya
percaya di pihak kerajaan sudah tentulah apa sahaja maklumat dan berita akan
dipandang- terutamanya apa yang dibangkitkan oleh Yang Berhormat Padang Serai akan
diambil secara serius.

Tuan Karupaiya a/l Mutusami [Padang Serai]: Walau bagaimanapun, kita
berhati-hatilah sebab kita tidak mahu tragedi yang berlaku semasa dulu.

Dato’ Sri Ikmal Hisham bin Abdul Aziz: Saya tahu, kita tidak mahu tragedi
Lahad Datu itu berlaku sekali lagi.

Tuan Karupaiya a/l Mutusami [Padang Serai]: Okey, terima kasih Yang
Berhormat Timbalan Menteri dan Tuan Pengerusi.

Dato’ Sri Ikmal Hisham bin Abdul Aziz: Okey, Tuan Pengerusi dan Ahli-ahli
Yang Berhormat semua, saya ingin menutup penggulungan ini untuk menyatakan sekali
lagi, saya menghargai segala pandangan dan cadangan-cadangan Yang Berhormat
