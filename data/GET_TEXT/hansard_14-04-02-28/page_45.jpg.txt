DR.09.12.2021 35

jaminan setelah mendapat laporan dari antarabangsa mengenai ketirisan dan rasuah
yang berlaku terutama di Kementerian Pertahanan dan soal urusan perolehan dan
pembelian oleh Kementerian Pertahanan.

Tuan Pengerusi, hal ini bukan perkara yang baharu. Yang Berhormat Menteri
Pertahanan silih berganti, kerajaan juga silih berganti. Akan tetapi pekung rasuah ini
terhidu luas sehingga sekarang ini mendapat perhatian Global Defence Integrity Index
(GDI) 2020. Kalau kita lihat umpamanya apa dia kelemahan besar kita sekarang ini.
Apabila disebut di sini, kebanyakan terlibat operational risk, financial risk, procurement
risk. Akan tetapi personnel risk itu paling minima. Maknanya kemantapan, kemahiran,
keupayaan pegawai-pegawai tentera dan pegawai-pegawai kerajaan di Kementerian
Pertahanan itu tidak dibelasah dalam laporan itu. Apa yang ditekankan ialah soal
perolehan, proses perolehan yang melibatkan tentunya campur tangan politik. Perkara ini
dimaklum, kita tahu daripada dahulu Scorpion, kita dulu tahu tentang frigate ke Yarrow
shipyard.

Kelewatan dan hal-hal yang dituduh, ketirisan, pengurusan yang lemah dan
sebagainya. Sekarang berulang lagi. Jadi saya mulakan oleh yang demikian dengan
merujuk kepada Laporan GDI Indeks. Yang Berhormat Menteri Pertahanan bagi jaminan
akan memberi kerjasama penyiasatan. Saya ucap terima kasih. Kalau benar ini serius,
beri keterangan di Parlimen dahulu. Sampai sekarang proses perolehan, kos termasuk
soalan-soalan yang saya tanya, itu hanya dipilih sebahagian kecil yang dijawab, yang lain
tidak dijawab. Ini termasuk umpamanya teguran dari Ketua Audit Negara. Bagaimana
boleh kita kompromi soal keselamatan dan ini diucapkan lama sebelum saya di Parlimen
ini. Keselamatan pegawai dan keselamatan negara itu dikompromi kerana ketirisan dan
rasuah yang berlaku sehinggakan jatuh indeks keyakinan di mata dunia setelah dilakukan
kajian.

Ketua Audit Negara sendiri menegur, apa isu dia. Perolehan enam helikopter MD-
530G pada tahun 2018. Ada dijawab. Akan tetapi ia tidak memberi penyelesaian tentang
kelemahan ketara dalam sistem perolehan. Kegagalan penghantaran enam buah kapal
littoral combat ship (LCS) menurut jadual. Kementerian Pertahanan tentunya ada
keutamaan apa yang perlu diperolehi sekarang dan sebagainya. Akan tetapi ini yang
ternyata dalam laporan Ketua Audit Negara. Jadi bagaimana kita hendak harapkan satu
sistem yang moden setiap kali Parlimen diminta luluskan wang yang banyak untuk
Kementerian Pertahanan. Akan tetapi soal ketirisan, soal rasuah, soal komisen, soal
syarikat-syarikat itu terus menerus.

Saya bagi contoh. Enam buah helikopter MD-530G, siapa yang perolehi?
Halaman Optima Sdn. Bhd tahun 2015. Dikemukakan oleh siapa? Dato’ Harrison bin
Hassan, Timbalan Ketua UMNO bahagian Subang. Saya tidak ada masalah siapa pun.
Akan tetapi kalau ada laporan ketirisan penyelewengan begini, mesti diambil tindakan.
Kemudian Unit Perancang Ekonomi diminta supaya mengecualikan perolehan itu dari
pemeriksaan pengurusan nilai, value management. Bagaimana boleh kita terima
kenyataan, satu perolehan kelengkapan tentera yang besar diketepikan soal value
management yang ditetapkan oleh EPU. Kontrak bernilai RM340 juta. Ini yang MD-530G,
pembelian dilakukan secara tergesa-gesa, harga yang diragui RM340 juta.

Akan tetapi kalau ikut original equipment manufacturer, harga yang ditetapkan itu
lebih kurang RM184 juta. Kita beli RM340 juta kerana tanpa sistem penilaian yang harus
dilakukan oleh Unit Perancang Ekonomi dan kalau ikut pengalaman saya, Yang
Berhormat Timbalan Menteri Kewangan ada, memang ditetapkan oleh Yang Berhormat
Menteri Kewangan, Kementerian Kewangan. Memang pembelian itu dibuat oleh
Kementerian Pertahanan, tetapi penilaian kewangan itu diamanahkan kepada
Kementerian Kewangan.

01220

Saya tahu macam pembelian frigates di Euro Shipyard, London. Itu ditetapkan
oleh Kementerian Pertahanan dengan kosnya sekian bilion. Bila pergi kepada Yang
Berhormat Menteri Kewangan, Kementerian Kewangan, terus satu perbincangan yang
teliti, diturunkan beratus juta daripada apa yang diputuskan oleh Kementerian Pertahanan.
Ini yang disebutkan kebocoran, ketirisan yang mesti kita elakkan.
