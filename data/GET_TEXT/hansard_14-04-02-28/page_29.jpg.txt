DR.09.12.2021 19

(ii) mewujudkan sumber tenaga industri yang optimum melalui
pengintegrasian siswazah dan pekerjaan sebenar dengan latihan
amali dan juga perantisan; dan

(iii) meningkatkan pendedahan generasi muda kepada _aktiviti
pertanian melalui pendidikan yang bersasar.

MAFI juga sedar bahawa golongan muda lebih terbuka menerima teknologi
terutamanya dalam era IR4.0. Oleh itu, MAFI telah merancang untuk membangunkan
tenaga kerja yang berkemahiran tinggi dalam sektor pertanian melalui tindakan seperti
berikut:

(i) untuk membangunkan pangkalan data tenaga kerja bagi tujuan
data analytics untuk perancangan tenaga kerja;

(ii) menggalakkan dan memudahkan cara universiti dan juga pakar
tempatan untuk menerima pakai program latihan yang holistik;

(iii) membangunkan modal insan dan kepakaran untuk menyokong
pelaksanaan teknologi baharu;

(iv) menyediakan platform biasiswa dalam bidang agromakanan;

(v) menaik taraf Pusat Latihan Agromakanan dan universiti dengan
kemudahan dan kelengkapan moden ICT dan juga rangkaian;

(vi) untuk membangunkan program peralihan untuk siswazah bukan
pertanian bagi mereka yang berminat untuk menceburi sektor
agromakanan; dan

(vii) melatih dan menggaji siswazah TVET sebagai ejen pemindahan
teknologi.

Bukan itu sahaja Tuan Yang di-Pertua, bagi menyokong pelan tindakan ini MAFI
juga turut meneruskan pelaksanaan Program Agropreneur Muda yang terbukti berjaya
membantu golongan muda dalam bidang pertanian melalui Program Bantuan Geran,
pinjaman dan juga latihan. Terima kasih Tuan Yang di-Pertua.

Dato’ Haji Salim Sharif [Jempol]: Terima kasih Yang Berhormat Timbalan
Menteri yang menjawab yang cukup lengkap. Hampir satu buku menjawab soalan tadi,
terima kasih. Menurut KSU MAFI pada November 2021 yang lepas hanya sekitar 15
peratus sahaja daripada 1.4 juta belia yang terlibat dalam bidang pertanian.

Baru-baru ini juga Ketua Pengarah Pegawai Kawalan Padi dan Beras telah
mendedahkan bahawa terdapat 200 orang petani import iaitu dari Bangladesh dan juga
Rohingya yang telah mengusahakan tanaman padi dan ada antara mereka yang bergelar
‘tauke besar’.

01120

Hal ini sudah tentunya berkait rapat dengan kekurangan penglibatan golongan
belia dan juga petani tempatan yang sudah mula menunjukkan sikap tidak berminat untuk
terlibat dalam sektor pertanian. Selain sektor padi, saya berpendapat bahawa sektor lain
juga turut berlaku perkara yang serupa.

Soalan saya, apakah pelan intervensi kementerian sekiranya warga tempatan
khususnya golongan belia terus menjauhi sektor pertanian negara? Apakah langkah yang
sedang dirangka bakal dilaksanakan oleh kementerian untuk memastikan individu yang
sedang melibatkan diri dalam sektor pertanian pada hari ini terus diperkasakan? Mohon
Timbalan Menteri untuk menjawab. Terima kasih.

Tuan Yang di-Pertua: Terima kasih. Silakan.

Datuk Seri Haji Anmad bin Hamzah: Terima kasih Tuan Yang di-Pertua. Terima
kasih Yang Berhormat Jempol.

Tuan Karupaiya a/l Mutusami [Padang Serai]: [Bangun]
