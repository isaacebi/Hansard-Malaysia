DR.09.12.2021 5

#1020

Itu.antara pilihan yang akan dikemukakan kepada Kabinet. Oleh kerana
keputusan untuk melaksanakan Kuala Lumpur—Johor Bahru itu dibuat dalam Jemaah
Menteri, adalah wajar perkara ini diputuskan oleh Jemaah Menteri. /nsya-Allah akan
dibuat keputusan dalam sedikit masa lagi.

Mengenai AssetCo yang kita cadang mansuhkan itu, kalau mengikut model iaitu
HSR 2.0 baharu, bukan bermakna tidak ada tender terbuka. Memang, apabila modul lama
itu diteruskan mengikut yang disetujui pada 2016 apabila ditandatangani bilateral
agreement. Yang penting ialah AssetCo bagi Singapura tetapi apabila kita mengkaji
semula perkara ini, kita dapati bahawa ada alternatif lain yang boleh diberi pertimbangan.

Dalam konteks COVID-19, di mana kita menghadapi kekangan kewangan yang
begitu mencabar, maka adalah wajar kerajaan melihat semula kosnya. Itu antara
sebabnya mengapa Malaysia buat keputusan untuk mencadangkan kepada Singapura
supaya dimansuhkan AssetCo. Ini tidak dapat diterima oleh Singapura. Sama ada
cadangan Malaysia akan melibatkan tender terbuka ataupun terhad.

la akan dilaksanakan secara direct nego, ini adalah tohmahan semata-mata. Tak
semestinya dibatalkan, dimansuhkan AssetCo, tidak semestinya projek ini akan
dilaksanakan melalui direct nego ataupun tender terhad. Itu andaian yang tidak betul,
Tuan Yang di-Pertua.

Tuan Yang di-Pertua: Terima kasih. Silakan Yang Berhormat Kota Samarahan.

Puan Rubiah binti Wang [Kota Samarahan]: Terima kasih Tuan Yang di-Pertua.
Baru-baru ini Perdana Menteri Singapura telah menyatakan kesediaannya yang terbuka
untuk menerima sebarang cadangan baharu berkaitan dengan projek HSR (Kuala
Lumpur-—Singapura). Umum mengetahui pembatalan HSR_ sebelum ini yang
menyebabkan negara perlu membayar RM320 juta adalah disebabkan agenda politik.
Secara rasionalnya, antara laluan HSR Kuala Lumpur—Johor Bahru dengan Kuala
Lumpur-—Singapura, yang manakah mendatangkan lebih banyak limpahan ekonomi dan
manfaat kepada rakyat Malaysia. Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat Menteri.

Dato’ Sri Mustapa bin Mohamed: Soalannya Tuan Yang di-Pertua, daripada
Yang Berhormat Kota Samarahan ialah di antara HSR Singapura—Kuala Lumpur dengan
HSR Kuala Lumpur—Johor Bahru, mana yang lebih banyak boleh mencetuskan limpahan
ekonomi ataupun economic spillover effect. Itu soalannya.

Itu sebabnya perlu dibuat kajian. Memanglah apabila dibuat kajian terdahulu,
viability projek Kuala Lumpur — Singapura ini memang ianya viable tetapi isunya ialah
kaedah pelaksanaan. Kita ada perbezaan dengan Singapura. Apa kaedah pelaksanaan?
Singapura nak kekalkan AssetCo, Malaysia berpendapat bahawa kita harus ada alternatif
lain. Jadi kita tidak pertikaikan viability. Kajian yang dibuat sebelum ini menyatakan
bahawa projek HSR dari Kuala Lumpur—Singapura itu viable, kita tidak mempertikaikan
perkara itu.

Jadi, kalau Kuala Lumpur—Singapura itu viable, tujuan kajian ialah untuk
menentukan sama ada cadangan baru Malaysia untuk melaksanakan projek antara Kuala
Lumpur—Johor Bahru itu viable ataupun tidak, itu tujuannya.

Saya sebutkan tadi, kajian bermula pada bulan Februari 2021 tahun ini. Kajian
sudah pun siap, tunggu masa untuk dibentangkan kepada Jemaah Menteri. Jemaah
Menteri akan melihat kepada kajian tersebut dan akan membuat keputusan sewajarnya
berkaitan dengan hala tuju projek Kuala Lumpur—Johor Bahru. Terima kasih Tuan Yang
di-Pertua.

Tuan Yang di-Pertua: Terima kasih. Silakan Yang Berhormat Dato’ Haji Ahmad
Nazlan bin Idris.

Dato’ Haji Ahmad Nazlan bin Idris [Jerantut]: Terima kasih Tuan Yang di-
Pertua. Assalamualaikum warahmatullahi wabarakatuh, salam sejahtera. Tuan Yang di-
Pertua, izinkan saya menyampaikan serangkap pantun.
