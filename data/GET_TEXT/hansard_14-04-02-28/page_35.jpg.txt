DR.09.12.2021 25

Dato’ Dr. Mah Hang Soon: Terima kasih kepada Yang Berhormat Papar. Jadi,
memang banyak usaha yang— dan sentiasa kita laksanakan untuk memastikan
keselesaan dan kemudahan murid dan guru terpelihara. Jadi ke arah tersebut, sudah
tentunya apa yang dibangkitkan oleh Yang Berhormat Papar itu akan kita pertimbangkan,
jadi mengikut kesesuaian. Terima kasih.

8. Tuan Syed Ibrahim bin Syed Noh [Ledang] minta Menteri Komunikasi dan
Multimedia menyatakan:

(a) peranan kementerian, Digital Nasional Berhad (DNB),
Suruhanjaya Komunikasi dan Multimedia Malaysia (SKMM) dan
syarikat-syarikat  telekomunikasi dalam pembangunan
ekosistem 5G negara; dan

(b) apa tindakan kementerian dalam memantau pelaksanaan
ekosistem 5G ini bagi memastikan ia berjalan mengikut jadual
yang ditetapkan.

Timbalan Menteri Komunikasi dan Multimedia [Datuk Zahidi bin Zainul
Abidin]: Terima kasih Tuan Yang di-Pertua, terima kasih Yang Berhormat Ledang. Untuk
makluman Yang Berhormat, soalan 5G ini banyak dibangkitkan dan banyak persoalanlah.
Jadi, untuk pengetahuan Yang Berhormat, kita akan panggil DNB ini untuk memberi
penerangan kepada Ahli Parlimen. Itu Yang Berhormat Menteri sudah beritahu kepada
DNB. Jadi, saya hendak beritahu Yang Berhormat, antara peranan dan tanggungjawab
beberapa pihak yang terlibat dalam kerajaan melalui Kementerian Kewangan (MOF) dan
Kementerian Komunikasi dan Multimedia Malaysia, Suruhanjaya Komunikasi dan
Multimedia Malaysia (SKMM), Digital Nasional Berhad dan_ syarikat-syarikat
telekomunikasi 5G adalah seperti berikut:

(i) MOF dan Menteri Kewangan Diperbadankan bertanggungjawab
atas isu dasar dan pemilikan DNB serta bertanggungjawab atas
perkara-perkara berkaitan pengurusan dan perbadanan DNB
sebagai sebuah syarikat milik MOF Incorporation. Pengerusinya
ialah Ketua Setiausaha Perbendaharaan; dan

(ii) KKMM dan SKMM_bertanggungjawab untuk menyelia
pengoperasian DNB sebagai pemegang lesen network facility
provider (NFP) dan network service provider (NSP).

Tadi, semua syarikat yang terlibat dengan Kementerian Komunikasi dan
Multimedia Malaysia dan juga MCMC mesti mendapatkan lesen network service provider
dan network facility provider serta menetapkan Dasar Industri Komunikasi berdasarkan
kuasa dan peruntukan di bawah Akta Komunikasi dan Multimedia 1998. Ini termasuk
mengambil tindakan kepada DNB sekiranya didapati melakukan kesalahan di bawah Akta
Komunikasi dan Multimedia 1998 iaitu melanggar syarat-syarat lesen yang ditetapkan.
SKMM juga mengawal selia penggunaan spektrum bagi perkhidmatan 5G. Spektrumnya
ialah spektrum daripada MCMC.

Jadi, saya hendak beritahu, DNB ini sebuah syarikat milik penuh MOF
Incorporation yang telah diumumkan sebagai syarikat tujuan khas kerajaan bagi
pelaksanaan 5G negara. DNB diberikan lesen NFP dan NSP oleh pihak SKMM untuk
beroperasi dengan sebuah syarikat telekomunikasi. DNB bertanggungjawab untuk
merancang dan melaksanakan dan pengoperasian rangkaian 5G serta membangunkan
ekosistem 5G.

Syarikat telekomunikasi lain, syarikat-syarikat pemberi perkhidmatan dan
berlesen di bawah SKMM berperanan sebagai pemberi perkhidmatan runcit 5G kepada
pengguna. Jadi maknanya, runcit ini ialah syarikat-syarikat telco yang sedia ada. Syarikat-
syarikat pemberi perkhidmatan ini akan didapati akses kepada 5G secara borong daripada
DNB. Jadi, mereka ini kena dapat pula spektrum daripada DNB. Baru mereka boleh
membuat operasi serta mewujudkan pakej-pakej perkhidmatan kepada pengguna,
termasuk perkhidmatan khusus pengguna, perusahaan, enterprise dan lain-lain.
