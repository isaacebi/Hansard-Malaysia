DR.09.12.2021 37

bersenjata malah tragedi Lahad Datu pada tahun 2013 oleh gerakan bersenjata yang
meragut nyawa dua orang anggota keselamatan negara dan mencetuskan pembentukan
ESSCOM.

Terdapat pelbagai faktor yang menyebabkan ancaman KFR ini terus berlaku di
Wilayah Pantai Timur Sabah. Sehingga hari ini, faktor luaran adalah berkait dengan
ketidakstabilan Wilayah Selatan Filipina yang memberi tempias kepada negeri Sabah.
Selain faktor luaran ini, ia terus memangkinkan lagi oleh faktor dalaman, seperti
kedudukan negeri Sabah yang hampir dengan selatan Filipina, bentuk bumi Pantai Timur
Sabah, lambakan migran yang menjadi dalang dalam kumpulan pengganas.

Saya mohon dan mengalu-alukan_inisiatif kerajaan memperketatkan lagi
pengawasan keselamatan di negeri Sabah, demi untuk kesejahteraan dan keselamatan
rakyat Keluarga Malaysia. Khususnya di kawasan Pantai Timur, diperkukuhkan dengan
pemantauan ketiga-tiga cabang perkhidmatan ATM di Kem Kukusan, Tawau serta Markas
Wilayah Laut 2 (Mawilla 2) di Sandakan. Tuan Pengerusi, sekian, terima kasih.

Tuan Pengerusi [Dato' Mohd Rashid Hasnon]: Terima kasih Yang Berhormat
Libaran. Sekarang, saya jemput Yang Berhormat Shah Alam.

12.27 tgh.

Tuan Khalid bin Abd Samad [Shah Alam]: Assalamualaikum warahmatullahi
wabarakatuh. Bismillahi Rahmani Rahim. [Membaca doa aluan dalam bahasa Arab] Saya
ingin memulakan perbahasan di atas Bekalan dan Pembangunan 60, Kementerian
Pertahanan dengan menyentuh isu veteran pencen kadar lama iaitu Kepala 010200.

Saya ingin bertanya melalui butiran ini, kenapakah bajet ini mempunyai
pengurangan hampir RM13 juta, sedangkan kebajikan veteran tentera perlu diberikan
perhatian penting. Kita tahu kos sara hidup meningkat dengan tinggi, knususnya selepas
Fasa 4 PPN negara berlaku atau fasa endemik. Banyak veteran merasakan mereka tidak
mampu nak hidup dengan pencen yang sedia ada, memandangkan veteran ini
mempunyai kadar pencen yang rendah kerana berdasarkan gaji semasa mereka menjadi
tentera sebelum mereka menamatkan perkhidmatan sebagai tentera, lalu menggunakan
dasar gaji yang lama.

Persatuan Veteran Angkatan Tentera Malaysia (ATM) menggesa kerajaan
melaksanakan penyelarasan pencen yang lebih munasabah kepada bekas tentera
selaras dengan peningkatan taraf hidup semasa. Presiden Persatuan Veteran ATM,
Kapten Bersara Datuk Sharuddin Omar berkata, penyelarasan itu perlu turut membabitkan
veteran tentera zaman menentang komunis dan konfrontasi yang tidak mendapat
kenaikan pencen berbanding tentera generasi baharu. Mohon kementerian kaji semula
sistem pencen tentera yang lama supaya diperbaharui mengikut kadar inflasi tahunan
supaya mereka boleh melangsungkan kehidupan pada masa ini.

Kita dapati bahawa pada tahun 2021, jumlahnya adalah sebanyak RM105 juta
dan untuk tahun depan, bajet untuk pengurusan Hal Ehwal Jabatan Veteran adalah hanya
RM92 juta, pengurangan sebanyak hampir RM13 juta yang tidak munasabah bila kita
mengambil kira keadaan yang semasa ini.

01230

Butiran 020300 — Pertahanan Maritim, 020400 — Pertahanan Udara dan 020500
—Penguatkuasaan Maritim. Peralatan tentera yang makin obsolete dan banyak kerosakan
yang dahsyat. Melihat kepada tiga butiran ini, kenapakah penurunan yang agak banyak
kepada pengurusan aset pertahanan negara? Memandangkan sistem pertahanan negara
merupakan sistem yang lama, sudah obsolete dan mengalami kerosakan yang dahsyat?
Melalui laporan yang dibuat oleh PAC mengenai Zon Maritim Malaysia (ZMM), dua isu
yang disyorkan adalah penambahbaikan sistem dan penaikan taraf aset negara supaya
negara dapat mengelakkan pencerobohan negara kepada zon maritim kita.

Melalui laporan juga, aset sebanyak 72.7 peratus iaitu sebanyak 592 yang
digunakan antara 11 hingga 20 tahun dan juga 57 buah aset tidak diselenggarakan kerana
