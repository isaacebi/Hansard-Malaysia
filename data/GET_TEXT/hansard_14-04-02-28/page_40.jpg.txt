30 DR.09.12.2021

[Soalan No. 11 — YB. Datuk Haji Shabudin Yahaya (Tasek Gelugor) tidak hadir]
[Soalan No. 12 — YB. Dr. Ong Kian Ming (Bangi) tidak hadir]

13. Tuan Nik Mohamad Abduh bin Nik Abdul Aziz [Bachok] minta Menteri
Komunikasi dan Multimedia menyatakan pelan pembangunan jalur lebar serta rangkaian
telefon yang lemah di Parlimen Bachok.

Timbalan Menteri Komunikasi dan Multimedia [Datuk Zahidi bin Zainul
Abidin]: Okey, terima kasih Tuan Yang di-Pertua. Terima kasih, Yang Berhormat Bachok.
Memanglah kalau sekarang ini kita cerita 4G pun masih lagi ada gangguan lemah lagi.
Jadi untuk makluman Yang Berhormat, kementerian melalui Suruhanjaya Komunikasi dan
Multimedia telah menghasilkan Pelan Jalinan Digital Negara yang bertujuan untuk meneliti
isu akses kepada internet berkualiti bagi perkhidmatan tetap dan mudah alih.

Berikutan merupakan antara usaha menambah baik infrastruktur digital Kelantan
dan Parlimen Bachok agenda fasa 1 setakat 31 Oktober 2021 seperti berikut:

(i) tapak menara baharu, perancangan satu kita bagi dan siap satu;
ii) dekat Kelantan perancangan 91 dan siap hanya 25;

iii) naik taraf stesen pemancar perancangan 93;

(

(

(iv) [Tidak jelas] Kelantan perancangan 1,377;

(v) Bachok yang siap 33 dan 87 dan di Kelantan, 1,049 sahaja;
(

vi) premis tersedia gentian optik, perancangan 1,589 dan yang siap
828.

(vii) untuk negeri Kelantan 54,904 dan yang siap 29,357. Jalur lebar
satelit, perancangan siap 18.

Jadi untuk pengetahuan Yang Berhormat, memanglah kita tengok lambat dari dua
tahun ini baru kita nampak baru kita boleh siap semuanya untuk naikkan taraf 3G kepada
4G. Secara umumnya pemasangan kesemua JENDELA ini telah bermula sejak
September 2020 dan inisiatif dalam perancangan akan siap secara berperingkat-peringkat
sehingga hujung tahun 2022.

01200

Manakala bagi peningkatan jalur lebar menggunakan teknologi satelit kini dalam
proses pelaksanaan dan dijangka akan siap berperingkat mulai November 2021 sehingga
awal tahun 2021. Untuk pengetahuan Yang Berhormat, kita tengah berusaha sekarang ini
supaya kita hendak buat satelit untuk seluruh negara. Ini kita kata, kalau kita buat satelit
sedikit-sedikit ini contohnya Bachok ada satelit, di Sabah ada satelit — Jadi, maknanya ia
mengambil masa yang agak lama. Sekarang ini kita tengah libatkan pihak swasta supaya
dapat kita panggil untuk buat satelit seluruh negara — satu satelit yang besar.

Untuk makluman Yang Berhormat juga, peratusan liputan 4G di kawasan
penduduk Kelantan telah meningkat kepada 93.91 peratus pada suku ketiga 2021
berbanding dengan 91.87 peratus sebelum pelaksanaan JENDELA pada suku 2020.
Pelaksanaan JENDELA akan terus dipergiatkan bagi memastikan impak pelaksanaan
akan dapat diterima dengan cepat oleh seluruh Keluarga Malaysia.

Tuan Yang di-Pertua, selain pembinaan menara telekomunikasi dan satelit, pihak
kerajaan juga turut melaksanakan penyediaan infrastruktur jalur lebar menggunakan
kaedah point of presence atau hab gantian optik yang merupakan salah satu alternatif
dalam memastikan jaringan dan liputan infrastruktur jalur lebar dapat diperluas ke
kawasan sekitar sekolah dan penduduk yang lebih baik terutamanya di antaranya di
kawasan-kawasan di Bachok. Terima kasih Yang Berhormat.

Timbalan Yang di-Pertua [Dato’ Mohd Rashid Hasnon]: Soalan tambahan
pertama silakan Yang Berhormat Bachok.
