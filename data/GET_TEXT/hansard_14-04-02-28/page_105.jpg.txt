DR.09.12.2021 95

Dato’ Sri Dr. Haji Ismail bin Haji Mohamed Said: Terima kasih. Ya, sila.

Dato’ Haji Salim Sharif [Jempol]: Mengenai jawatan yang saya sebutkan tadi.
Ada perjawatan ini tidak dikaji sekian lama. Jadi, kalau ditunggu keputusan ini adalah
tahun 2025 tentang apa yang dimaksudkan tadi. Sedangkan kawasan yang kepadatan
penduduk, contohnya yang saya sebutkan tadi ini dalam Negeri Sembilan ini, ACP
hanyalah berlaku di Seremban sahaja.

Manakala Nilai yang begitu besar kepadatan penduduk sehingga hari ini pun
masih lagi Superintenden. Juga di Rembau masih pangkat bawah Superintenden — di
bawah DSP. Jadi, ini menunjukkan jurang antara ini — Mungkin daripada segi kenaikan
pangkat ini mereka menunggu terlalu lama walaupun mereka layak. Jadi, apakah tindakan
kementerian untuk pemangkuan perjawatan itu dimulakan untuk tahun hadapan.

Tuan Pengerusi [Dato’ Mohd Rashid Hasnon]: Terima kasih Yang Berhormat
Jempol.

Dato’ Sri Dr. Haji Ismail bin Haji Mohamed Said: Terima kasih Yang Berhormat
Jempol. Oleh sebab itu saya sebut tadi, untuk kita merealisasikan semua kenaikan taraf
IPD di seluruh negara — Ini kerana, sekarang ini IPD ada gred ‘A’, gred ‘B’ dan gred ‘C’.
Gred ‘A’ yang diketuai oleh ACP, gred ‘B’ diketuai oleh Superintenden dan gred ‘D’ diketuai
oleh DSP. Oleh sebab itu, kajian menyeluruh kita adakan di seluruh negara bagi kita
mengharmonikan semua perjawatan dan juga gred perjawatan di peringkat semua IPD di
dalam negara kita. Yang Berhormat Jempol, boleh kita berbincang secara detailed-nya
Yang Berhormat ya. Terima kasih.

Tuan Sivakumar Varatharaju Naidu [Batu Gajah]: Yang Berhormat Timbalan
Menteri, Batu Gajah.

Dato’ Sri Dr. Haji Ismail bin Haji Mohamed Said: Ya? Sila.

Tuan Sivakumar Varatharaju Naidu [Batu Gajah]: Yang Berhormat Menteri.
Pada masa yang sama, saya memohon juga supaya gaji kakitangan Jabatan Penjara
Malaysia juga perlu dipertimbangkan. Saya pernah bawa isu ini di dalam perbahasan
peringkat Dasar tetapi saya tidak berbahas di peringkat Jawatankuasa. Jadi, saya
memohon sekali lagilah supaya gaji semua anggota Jabatan Penjara Malaysia dikaji
semula dan diselaraskan. Begitu juga daripada segi perjawatan mereka kalau kita
bandingkan dengan PDRM. Terima kasih Yang Berhormat Menteri.

Dato’ Sri Dr. Haji Ismail bin Haji Mohamed Said: Ya. Saya mengambil maklum
terhadap cadangan yang Yang Berhormat Batu Gajah. Memang seperti mana yang saya
sebutkan tadi, kajian menyeluruh untuk semua pegawai dan anggota di bawah agensi
KDN akan kita buat kajian yang menyeluruh. Yang Berhormat Beruas ada?

Tuan Pengerusi [Dato’ Mohd Rashid Hasnon]: Tidak ada.

Dato’ Sri Dr. Haji Ismail bin Haji Mohamed Said: Benarkan saya menjawab
secara jawapan bertulis. Yang Berhormat Batu?

Tuan Pengerusi [Dato’ Mohd Rashid Hasnon]: Pun tidak ada. Maaf, ada.

Dato’ Sri Dr. Haji Ismail bin Haji Mohamed Said: Yang Berhormat Batu telah
bertanya mengenai apakah sebabnya berlaku peruntukan menurun ataupun penurunan
peruntukan di kebanyakan agensi penguatkuasaan di bawah Kementerian Dalam Negeri.
Terima kasih Yang Berhormat Batu kerana prihatin terhadap peruntukan di bawah
Kementerian Dalam Negeri.

Tuan Pengerusi, secara prinsipnya penyediaan peruntukan perbelanjaan
mengurus (OE) adalah bergantung pada hasil kerajaan. Proses penyediaan dijalankan
dengan teliti melalui beberapa sesi semakan bagi memastikan penggunaan peruntukan
yang optimum. Berdasarkan analisis Belanjawan 2022 yang diperuntukkan kepada
Kementerian Dalam Negeri didapati bahawa penurunan (OE) 2022 KDN adalah ekoran
daripada keputusan kerajaan untuk melaksanakan pengelasan semula beberapa item
(OE) kepada perbelanjaan pembangunan iaitu (DE). Antara contohnya PDRMnet
sebanyak RM174 juta. Kalau kita tengok dalam (OE) itu memang kosong tetapi kita
letakkan di bawah DE.
