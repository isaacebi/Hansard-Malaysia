20 DR.09.12.2021

Datuk Seri Haji Ahmad bin Hamzah: Pertama Tuan Yang di-Pertua, apabila
beliau membangkitkan penglibatan pendatang asing, saya fikir saya sudah jawab soalan
itu pada dua minggu yang lepas.

Tuan Haji Ahmad bin Hassan [Papar]: [Bangun]

Datuk Seri Haji Ahmad bin Hamzah: Keduanya, Yang Berhormat telah
menyebutkan tentang 15 peratus sahaja penglibatan petani-petani muda dalam sektor
pertanian. Sebenarnya perangkaan ini adalah perangkaan tahun 2018 dan penglibatan ini
terus meningkat apabila kita telah memperkenalkan Dasar Agromakanan Negara 2.0 yang
benar-benar telah menepati bukan sahaja untuk jangka masa pada ketika ini dengan
memperkenalkan daripada automasi, mekanisasi dan juga loT tadi. Sebenar-benarnya
bukan sahaja boleh meningkatkan pengeluaran, bahkan sekali gus untuk mendapatkan
peningkatan pendapatan mereka.

Datuk Dr. Hasan bin Bahrom [Tampin]: [Bangun]

Datuk Seri Haji Ahmad bin Hamzah: Ini kerana perangkaan tahun 2018 telah
menunjukkan bahawa kalau kita tengok daripada purata pendapatan pekerja, upah
hanyalah 60 peratus daripada hitung panjang, jumlah upah untuk seluruh negara pada
tahun 2018. Akan tetapi apa yang kita harapkan kepada mereka usahawan-usahawan
petani ini untuk menjadi usahawan tani dan bukan sahaja dapat memberikan pendapatan
yang lumayan bahkan ia pendapatan yang cukup meyakinkan sekali. Terima kasih Tuan
Yang di-Pertua.

Tuan Yang di-Pertua: Terima kasih. Yang Berhormat Padang Serai.
Tuan Karupaiya a/l Mutusami [Padang Serai]: Terima kasih.

Tuan Yang di-Pertua: Mikrofon, mikrofon.

Tuan Haji Ahmad bin Hassan [Papar]: Siapa?

Tuan Karupaiya a/l Mutusami [Padang Serai]: [Gangguan sistem pembesar
suara]

Tuan Yang di-Pertua: Tidak dengarlah.
Tuan Karupaiya a/l Mutusami [Padang Serai]: Sudah tekan dah.
Tuan Yang di-Pertua: Ya, tertutup.

Tuan Karupaiya a/l Mutusami [Padang Serai]: Soalan tambahan Padang Serai,
kita tidak menafikan yang kerajaan melalui MAFI telah menyediakan bantuan-bantuan
khususnya sama ada dalam bentuk kewangan in kind mahupun perkhidmatan nasihat
kepada golongan muda yang mahu memulakan projek. Namun, pihak MAFI juga
sepatutnya tidak boleh melupakan atau mengambil sikap lepas tangan terhadap kumpulan
yang mahu mengembangkan lagi projek-projek mereka.

Soalan saya, apakah bentuk-bentuk bantuan lain yang boleh diberikan kepada
usahawan-usahawan muda ini bagi mengembangkan lagi projek-projek pertanian sedia
ada? Terima kasih Tuan Yang di-Pertua, terima kasih Timbalan Menteri.

Tuan Yang di-Pertua: Terima kasih.

Datuk Seri Haji Anmad bin Hamzah: Terima kasih Yang Berhormat. Antara
inisiatif yang sentiasa diuar-uarkan oleh pihak MAFI bagi menarik golongan muda
menyertai bidang pertanian, pertamanya, kita bukan sahaja untuk menarik ataupun
membantu mereka untuk menjadi seorang usahawan tani, bahkan kita telah memberikan
banyak bantuan dan insentif. Pertamanya kepada program Geran Padanan High Impact
Product (HIP) di mana kita akan berikan satu geran padanan sebanyak 50:50.
Maksimumnya sampai sebanyak RM200,000. Ini untuk SME.

Keduanya, ada satu program lagi untuk Program Change Upgrade Product
(CUP). Ini juga geran padanan tetapi kali ini kita beri kepada usahawan-usahawan kecil
sebanyak 70 peratus yang dibiayai oleh kerajaan dan 30 peratus yang dibiayai oleh
pengusaha tersebut. la maksimum sebanyak RM60,000.
