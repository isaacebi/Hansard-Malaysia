DR.09.12.2021 69

Saya hendak bertanya, sebab Yang Berhormat Menteri Undang-undang
menyatakan bahawa kes ini telah disiasat oleh pihak polis sejak 2019. Rakyat netizen di
luar sana hendak tahu apakah statusnya. Adakah perkara ini benar atau tidak? Kita tidak
mahu fitnah menular. Biarlah pihak polis ataupun Menteri atau Timbalan Menteri
menjawab menyatakan perkara yang sebenarnya.

Saya hendak kongsi /ast sekali Tuan Pengerusi, macam saya dituduh mencuri
duit Tabung Haji tiga tahun. Last sekali saya ada peluang untuk bertanya dengan Yang
Berhormat Menteri Agama di sini dan telah terjawab tidak ada siasatan, malah tuduhan
terhadap sesiapa termasuk saya atas nama kecurian duit Tabung Haji.

Jadi perulah kita perjelaskan di atas nama Tan Sri Zeti seorang bekas Gabenor
yang dihormati lagi disanjungi oleh semua pihak khususnya Kerajaan Pakatan Harapan
yang terdahulu. Terima kasih kerana bagi Baling peluang untuk berbahas.
Assalamualaikum warahmatullahi wabarakatuh.

Tuan Pengerusi: Terima kasih Yang Berhormat Baling. Yang Berhormat Beruas.
Silakan.

4.16 ptg.

Dato’ Ngeh Koo Ham [Beruas]: Terima kasih Tuan Pengerusi kerana
membenarkan saya membahas di peringkat Jawatankuasa Kementerian Dalam Negeri.
Butiran 020000 — Keselamatan Dalam Negeri dan Ketenteraman Awam. Tuan Pengerusi,
selepas saya membahaskan tentang kekurangan pekerja di beberapa sektor dalam
negara kita, Menteri Dalam Negeri telah pun membalas pada ucapan saya dalam media
menyatakan bahawa border ataupun sempadan tidak boleh dibuka kerana ada masalah
kesihatan dan faktor-faktor kesihatan dan ketenteraman awam_ yang perlu
dipertimbangkan.

Tuan Pengerusi, ini menunjukkan bahawa Menteri ini memang tidak layak untuk
terus menjadi Menteri kerana hampir dua tahun perkara ini sudah berlarutan dan dunia
telah sudah pun membuka sempadan mereka. Akan tetapi Menteri ini masih lagi hanya
dapat melihat masalah sahaja. Tidak ada penyelesaian kepada kekurangan pekerja dalam
negara kita. Oleh yang sedemikian Tuan Pengerusi, saya memohon melainkan beliau
boleh memberi satu penyelesaian pada masalah kekurangan pekerja yang begitu runcing
ini perlu berundur untuk bagi orang yang lebih berkelayakan untuk menjadi Menteri. Hal
ini kerana, sekarang masanya ialah extraordinary time. Extraordinary time memerlukan
extraordinary measures. Kalau seseorang Menteri itu tidak tahu sekarang sudah ada
extraordinary time, dia tidak layak untuk menyandang jawatan ini.

Tuan Pengerusi, negara kita ini kekurangan berpuluh-puluh bilion ringgit setiap
tahun. Dalam industri sawit dianggarkan RM20 bilion kita kerugian kerana tidak cukup
pekerja. Di industri sarung tangan dianggarkan kita kerugian RM15 bilion setahun kerana
tidak cukup 20,000 sehingga 30,000 orang pekerja dan dalam industri elektronik dan
elektrik lebih kurang 16,000 orang yang kita kekurangan pekerja. Eksport keseluruhan
industri ini sangat penting pada negara kerana kita mengeksport lebih kurang RM366
bilion setiap tahun ataupun 40 peratus daripada jumlah eksport.

Jawapan yang terkini yang saya dapat ialah sekarang telah dibuat satu keputusan
pada 26 Oktober 2021 bahawa Jabatan Imigresen boleh memberikan kelulusan bersyarat
sebanyak 70 peratus daripada jumlah permohonan kuota yang telah diluluskan verifikasi
PATI. Kalau mereka layak kenapa 70 per cent? Macam Kementerian Dalam Negeri dan
Kerajaan Sumber Manusia ini hendak kongsi habuan. Why 70 per cent? Kalau mereka
layak, yang sudah ada pada kita ini. Haruslah meluluskan 100 peratus. Jadi, harap
kerajaan dapat menyelesaikan perkara ini serta-merta. Berpuluh-pulih bilion ringgit dan
juga cukai berbilion-bilion ringgit yang kita kerugian.

Butiran kedua 050600 — Kad dan Dokumen Pengenalan. Kad Pengenalan dan sijil
kelahiran dirampas apabila seorang anak angkat itu didapati tidak mengikut proses
perundangan.
