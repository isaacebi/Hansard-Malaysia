DR.09.12.2021 91

6.01 ptg.

Tuan Karupaiya a/l Mutusami [Padang Serai]: Terima kasih Tuan Pengerusi
yang budiman, memberi peluang Padang Serai bahas. Butiran 020100 — Kepolisan. Saya
selalu mendapat laporan tentang kebajikan polis yang diabaikan oleh pihak kerajaan.
Kerajaan telah memperuntukkan sebanyak RM8.5 bilion untuk Butiran 020100 -
Kepolisian. Jika diteliti, tidak banyak berubah jika dibandingkan dengan tahun 2021. Saya
dapati gaji yang diperoleh oleh polis adalah rendah jika dibandingkan dengan tugas yang
perlu dilaksanakan. Kita mesti faham, kerja sebagai anggota polis amat berat. Dalam
memastikan kita tidur lena, mereka terpaksa jaga untuk melindungi kita.

Maka, saya ingin mencadangkan agar kementerian mampu menjalankan satu
kajian dalam mengkaji balik jumlah gaji yang bersesuaian dengan kos sara hidup
sekarang, termasuk dengan tugas yang perlu dilaksanakan oleh mereka. Ini amat penting
dalam memastikan tiada kumpulan yang tidak bertanggungjawab menggunakan
kesempitan hidup ini untuk rasuah anggota polis.

Butiran 990100 — Penyelenggaraan Bangunan. Di bawah Butiran 990100 —
Penyelenggaraan Bangunan, kerajaan telah memperuntukkan kos untuk tahun 2022 jika
berbanding dengan tahun 2021 kerajaan telah memperuntukkan sebanyak RM38.3 juta.
Menjadikan persoalan, mengapakah tiada peruntukan untuk tahun 2022?

Selain itu, saya juga ingin menyuarakan mengenai Balai Polis Padang Serai yang
perlu dinaik taraf. Jumlah penduduk sudah meningkat kepada 75,000 orang. Ini
menyebabkan perlu ada peningkatan anggota dan menambahbaikkan bangunan sedia
ada.

Tuan Pengerusi, Butiran 040100 — Pembanterasan Dadah. Ramai tidak tahu,
minuman keras jadi judi. Saya rasa, dadah lebih bahaya. Kerajaan harus mengambil
serius dalam hal dadah yang melibatkan golongan remaja. Kerajaan telah
memperuntukkan sebanyak RM368.7 juta bagi Butiran 040100 — Pembanterasan Dadah.
Ini satu perkara yang saya sokong.

Saya ingin bangkitkan isu yang berlaku di Padang Serai, di mana aktiviti dadah
semakin berleluasa. Kecurian pun kerap kali berlaku. Apa yang merisaukan ialah aktiviti
dipelopori golongan belia bukan hanya sebagai pengguna, malah sebagai pengedar. Saya
mohon kerajaan jelaskan, bagaimanakah langkah kerajaan dalam menyelesaikan isu
berkaitan dadah ini?

Butiran 030100 — Pendaftaran Negara. Isu kerakyatan amat dekat di hati saya.
Kerajaan telah memperuntukkan RM363.9 juta kepada Butiran 030100 - Pendaftaran
Negara. Saya ingin mohon perhatian daripada kerajaan mengenai kerakyatan di negara
Malaysia. Berdasarkan data tahun 2018, seramai 300,000 orang masyarakat India tidak
mempunyai kad pengenalan. Ini mewakili 13.6 peratus masyarakat India secara
keseluruhannya. Ini bukan perkara baharu tetapi sudah berlaku sejak kemerdekaan lagi.
Masalah ini masih tidak dapat diselesaikan. Kita kena faham, kerakyatan ini penting dalam
memastikan peluang pendidikan mereka dapat diperolehi. Di samping itu, 300,000 orang
ialah jumlah pekerja yang tidak diiktiraf dalam pasaran buruh. Jika kerakyatan ini selesai,
maka mereka boleh terlibat dalam pasaran buruh.

Akhirnya akan meningkatkan jumlah sumber manusia dalam negara kita. Kita
kena faham, mereka ini ialah rakyat Malaysia. Akan tetapi disebabkan kesedaran
mengenai perkara ini kurang dan faktor kemampuan juga telah mempengaruhi kenapa
mereka tidak mempunyai kerakyatannya.

Tuan Pengerusi [Dato’ Mohd Rashid Hasnon]: Masa sudah cukup.

Tuan Karupaiya a/l Mutusami [Padang Serai]: Sedikit lagi. Tuan Pengerusi,
perkara lain yang ingin dibangkitkan adalah apabila isteri bukan warganegara dan suami
ialah warganegara di Malaysia. Jika ini berlaku, menyebabkan anak itu tidak boleh
memohon kerakyatan. Saya ingin pihak kerajaan untuk fikir dan kaji tentang kesan jangka
panjang mengenai perkara ini. Saya juga ingin menambah, kerajaan perlu keluarkan SOP
yang jelas dalam proses penangkapan oleh pihak polis, disebabkan telah berlaku
