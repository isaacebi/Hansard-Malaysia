60 DR.09.12.2021

jalan penyelesaian sekalipun untuk memastikan perolehan kapal-kapal LCS dapat
disempurnakan dan diterima oleh TLDM. Inisiatif penyelesaian ini menggariskan dua
komponen utama iaitu corporate restructuring dan fundraising. Perbincangan ini turut
melibatkan Kementerian Kewangan dan Unit Perancang Ekonomi (Jabatan Perdana
Menteri). Kini...

Tuan Ahmad Tarmizi bin Sulaiman [Sik]: Yang Berhormat Timbalan Menteri,
sedikit daripada Sik. Belah kanan.

Dato’ Sri Ikmal Hisham bin Abdul Aziz: Okey.

Tuan Ahmad Tarmizi bin Sulaiman [Sik]: Yang Berhormat Menteri sedikit.
Saya hendak ambil maklum atas penjelasan berkaitan LCS ini dimaklumkan bahawa PAC
Parlimen akan membuat lawatan ke Boustead Naval Shipyard, Naval Base Lumut pada
hari Sabtu nanti dan kita akan bersama penuh dengan MINDEF bagi kita memastikan
projek ini dapat diteruskan dan dapat dilaksanakan sepenuhnya oleh MINDEF sendiri.
Terima kasih.

Dato’ Sri Ikmal Hisham bin Abdul Aziz: Terima kasih sahabat saya Yang
Berhormat yang maklumkan yang mereka akan datang melawat. Baguslah. LCS ini aset
yang sangat penting.

Kini MINDEF berada di peringkat akhir rundingan bagi menyediakan pelan
pemulihan dalam masa yang sama bengkel-bengkel yang melibatkan semua pihak bagi
pemulihan projek LCS juga telah diadakan bagi memastikan syor pemulihan yang
komprehensif dapat dihasilkan sebelum diangkat semula ke Jemaah Menteri untuk
kelulusan dan tindakan selanjutnya. Sehubungan itu kita tidak boleh lagi pandang ke
belakang. Apa yang telah berlaku menjadi pengajaran dan iktibar yang cukup besar buat
kerajaan. Sebagai jalan ke hadapan pelan ini akan dibentangkan kepada Kabinet bagi
kelulusan. Sekiranya diluluskan sasaran TUDM ialah memperoleh kapal LCS pertama
mereka pada tahun 2025.

Yang Berhormat Port Dickson juga telah membangkitkan perolehan helikopter
McDonnell Douglas dan juga beberapa orang Yang Berhormat kita juga ada
membangkitkan isu yang sama. Berhubung perolehan helikopter McDonnell Douglas
pula, tentera darat telah memohon perolehan helikopter jenis ini semenjak RMKe-9 dan
hanya mendapat kelulusan selepas insiden pencerobohan Lahad Datu dalam RMKe-11.
Justifikasi permohonan helikopter jenis ini adalah kerana ia lebih sesuai diguna pakai
dalam misi yang menyerupai insiden di Lahad Datu berbanding jenis helikopter yang lebih
sophisticated dan berkos tinggi seperti Apache dari Amerika Syarikat atau Tiger dari
Perancis.

Status kesiapan enam buah helikopter pada masa kini adalah berada dalam
proses pre-delivery inspection ataupun PDI. Helikopter tersebut kini berada di premis
original equipment manufacturer (OEM) di Mesa, Arizona, Amerika Syarikat. Sebagai
maklumat Yang Berhormat juga, proses perolehan helikopter tersebut kini berada dalam
fasa yang terakhir iaitu proses penerimaan.

Kementerian Pertahanan telah melaksanakan beberapa aktiviti penerimaan bagi
helikopter ini di premis OEM. Aktiviti penerimaan yang dijalankan mengikut jadual obligasi
kontrak bermula April hingga Ogos 2021 adalah merangkumi;

(i) proses pensijilan type certificate ataupun TC oleh Directorate
General Technical Airworthiness;

(ii) latihan bagi juruterbang dan juruteknik tentera darat; dan

(iii) aktiviti pre-delivery inspection ataupun PDI oleh wakil kerajaan

Sebagai makluman kepada semua Yang Berhormat, semasa pemeriksaan
sebelum penghantaran PDI di premis OEM yang dilaksanakan oleh wakil kementerian
pada Julai 2021, team PDI menemui beberapa perkara yang memerlukan pihak syarikat
melakukan penambahbaikan terhadap sistem perisian helikopter MD 530G yang boleh
menjejaskan pengoperasiannya. Team PDI Helikopter MD 530G telah melaksanakan PDI
kedua ke atas enam buah helikopter tersebut bermula 6 hingga 9 Disember 2021 dan
