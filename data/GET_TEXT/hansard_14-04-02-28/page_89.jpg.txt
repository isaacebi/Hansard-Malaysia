DR.09.12.2021 79

utama kita tidak berjaya mengekang penagihan dadah, terutama dalam kalangan anak
muda? Berapakah jumlah penagih dadah dalam kalangan remaja pada tahun 2020
sehingga Disember 2021 ini? Adakah keberkesanan Program Rawatan Terapi Gantian
Dadah (RTG) yang diperkenalkan semenjak tahun 2005? Adakah penggunaan
methadone berkesan untuk mengurangkan ketagihan dadah?

Saya difahamkan penagih dadah hanya menggunakan methadone apabila
mereka tidak mempunyai wang untuk membeli bekalan dadah. Saya sangsi dengan
keberkesanannya. Saya mencadangkan terapi rohani dan keagamaan perlu diberikan
penekanan kepada penagih-penagih dadah ini. Melalui butiran yang sama Tuan
Pengerusi, saya ingin menanyakan berkaitan usaha yang serius dan komprehensif yang
dilakukan oleh pihak kementerian bagi membanteras kegiatan pengedaran dadah yang
seakan tidak berpenghujung dan membimbangkan. Ini perlu langkah yang tegas dan
tanpa berkompromi bagi memastikan negara kita selamat dan generasi kita terpelihara.

Butiran terakhir ialah Kepala P.65, Butiran 58000 — Sekolah Henry Gurney
(Penjara). Banyak penurunan dalam peruntukan tahun 2022 daripada RM8,300,000
kepada hanya RM1,800,000 sahaja. Tuan Pengerusi, terdapat 1,252 orang banduan
muda dan 1,123 orang juvana di Sekolah Henry Gurney. Melalui butiran ini saya ingin
memohon pihak kementerian menaik taraf kelas konvensional kepada kelas abad ke-21
iaitu kelas digital. Begitu juga penambahbaikan bengkel kemahiran untuk Sijil Kemahiran
Malaysia iaitu bengkel elektrik, bengkel jahit, bengkel paip dan bengkel jentera ringan.
Menambah baik kelengkapan gimnasium untuk persijilan sukan seperti Muay Thai, tinju
dan angkat berat.

Saya ingin menanyakan, adakah penghuni yang telah selesai menjalani
pemulihan di Sekolah Henry Gurney tertakluk kepada Akta Kanak-kanak 1991(2) dan tidak
akan mempunyai rekod kesalahan jenayah? Justeru itu, adakah mereka dapat memohon
kerja dengan pihak kerajaan seperti memohon kerja dengan polis ataupun tentera dan
sebagainya? Terima kasih Tuan Pengerusi.

Tuan Pengerusi [Dato' Mohd Rashid Hasnon]: Terima kasih Yang Berhormat
Kuala Krai. Yang Berhormat Tuaran, tidak ada dalam Dewan. Seterusnya, saya jemput
Yang Berhormat Kuala Langat.

5.03 ptg

Dato’ Dr. Xavier Jayakumar a/l Arulanandam [Kuala Langat]: Terima kasih
Tuan Pengerusi kerana Kuala Langat hendak ambil bahagian dalam pembentangan bajet
untuk Kementerian Dalam Negeri. Saya rujuk kepada Objek Am, Butiran 20000 —
Perkhidmatan dan Bekalan. Tuan Pengerusi, saya hendak minta kementerian, apa yang
telah jadi kepada isu MM2H ini yang sekarang di bawah Kementerian Dalam Negeri. Saya
rasa kita kena ada satu pendirian yang tetap. Pada masa yang sama juga janganlah kita
adakan bayaran yang sangat tinggi untuk kita tidak hendak bagi orang masuk ke dalam
negara kita. Saya tahu bahawa Malaysia ini sangat attractive untuk orang-orang luar,
untuk gunakan MM2H untuk datang dan tinggal di Malaysia. Pada masa yang sama, saya
tahu ada lah orang-orang yang salah guna permit ini ataupun ada orang-orang yang kita
tidak hendak datang kepada negara kita, duduk di sini dan sebagainya.

Akan tetapi itu semua dalam cara penguatkuasaan kita. Janganlah hukum orang-
orang yang suka hendak duduk dalam negara kita sebab ada lah beberapa orang yang
katakan bawa nama buruk kepada program ini. So, saya minta kementerian untuk kaji dan
datanglah kepada satu pembayaran yang munasabah dan juga ada persaingan di antara
negara-negara di dalam ASEAN untuk mereka datang. Ini satu yang baik sebab ia akan
bagi kerajaan dan keuntungan kepada negara. Perkara kedua yang saya hendak bawa
ialah apa yang telah jadi kepada kes-kes yang telah dibawa ke mahkamah. Ini adalah
kepada anak-anak yang telah dilahirkan oleh wanita-wanita warganegara kita yang telah
kahwin dengan orang-orang asing.

Ini sebab saya tahu bahawa kes yang telah dibawa di dalam mahkamah dua kali,
dua kali pun kerajaan gagal dalam kes ini. Saya dengar bahawa kita hendak tukar
beberapa perkataan di dalam Perlembagaan kita untuk kita kembali bawa satu yang
