18 DR.09.12.2021

yang mempunyai hubungan dagangan dengan Malaysia contohnya India, Hong Kong,
Taiwan, China dan lain-lain...”.

Jadi mohon penjelasan. Terima kasih.

Datuk Seri Takiyuddin bin Hassan: Terima kasih sahabat saya dari Merbok atas
soalan tersebut. Saya ingin memaklumkan bahawa sebenarnya pengeksportan pasir
daripada negara kita ke luar negara juga melibatkan pasir laut, bukan sahaja pasir sungai.
Saya hendak beritahu sedikit dalam perkembangan ini. Pada 3 Oktober 2018 iaitu semasa
pemerintahan Pakatan Harapan, Kabinet telah mengadakan larangan terhadap
pengeksportan pasir laut dalam wilayah pengairan negeri ataupun di pelantar benua.

Akan tetapi pada 19 Oktober 2018, Kabinet pada masa itu telah memberikan satu
pengecualian kepada satu syarikat untuk membuat projek penambakan laut di negara
Brunei Darussalam. Ini ada exceptional approval, dengan mengambil pasir laut dalam di
luaran perairan pulau Labuan. Jadi inilah dasar yang digunakan oleh kerajaan sekarang
ini iaitu Kerajaan membenarkan pengeksportan pasir termasuk pasir laut ini berdasarkan
case-by-case basis dan ia telah—- saya mempunyai senarai panjang mengenai syarikat-
syarikat yang diberikan pengecualian untuk mengeksport ini termasuklah Axis Stream tadi.

Banyak sekali Tuan Yang di-Pertua, saya boleh bagi secara bertulis kalau
dikehendaki oleh Yang Berhormat. Akan tetapi, pokoknya pengawalan terhadap eksport
pasir ini dilaksanakan secara teratur dan sistematik supaya ia tidak disalahgunakan.
Terima kasih Tuan Yang di-Pertua.

Tuan Yang di-Pertua: Terima kasih Silakan Yang Berhormat Dato’ Haji Salim
Sharif.

Dato’ Haji Salim Sharif [Jempol]: Terima kasih Tuan Yang di-Pertua.

Sektor pertanian fokus utama,

Golongan belia perlu dipikat,
Soalan lima sedang dinanti,

Mohon Menteri untuk menjawab.

Terima kasih.

5. Dato’ Haji Salim Sharif [Jempol] minta Menteri Pertanian dan Industri Makanan
menyatakan pelan strategik untuk meremajakan sektor pertanian agar dapat menarik
minat generasi belia dan melahirkan lebih ramai usahawan tani muda.

Timbalan Menteri Pertanian dan Industri Makanan | [Datuk Seri Haji Anmad
bin Hamzah]: Terima kasih Tuan Yang di-Pertua, terima kasih Yang Berhormat.
Golongan muda adalah merupakan pewaris negara dalam memajukan  sektor
agromakanan. Dalam perkara ini, MAFI bertanggungjawab untuk memastikan supaya
pengeluaran makanan negara adalah sentiasa berterusan dengan didasari oleh
penglibatan golongan muda untuk kesejahteraan masa hadapan kita bersama.

Hakikatnya, kita sedang menghadapi dan sedang mendepani isu utama iaitu
dengan izin, ageing farmers dan kesukaran untuk menarik golongan ini bagi mengadaptasi
Revolusi Perindustrian 4.0 (41R).

Sehubungan itu, MAFI melalui Dasar Agromakanan Negara memberikan
perhatian khusus bagi memastikan supaya persekitaran yang kondusif bagi meningkatkan
penglibatan dan mengekalkan golongan muda dalam sektor pertanian serta membina
tenaga kerja masa hadapan dalam menghasilkan makanan yang mencukupi.

Tuan Yang di-Pertua, antara pelan tindakan yang ditetapkan bagi menarik dan
mengekalkan bakat-bakat muda dalam sektor pertanian adalah:

(i) untuk menjenamakan semula agromakanan dengan pertanian
moden, untuk menggalakkan penglibatan bakat muda seperti
mekanisasi automasi dan juga IOT bagi meningkatkan
pengeluaran dan sekali gus peningkatan pendapatan;
