100 DR.09.12.2021

Puan Maria Chin binti Abdullah [Petaling Jaya]: Ya, saya setuju.

Tuan Gobind Singh Deo [Puchong]: Kemudian berkaitan dengan kawalan
polis untuk Yang Berhormat Pekan. Walaupun disabit semalam tetapi kita lihat masih
ada kawalan polis. Di situ memang banyak kos yang dikeluarkan. Jadi, soal dia adakah
kerajaan akan teruskan? Berapakah kos itu? Berapa banyak pegawai yang digunakan,
senjata api dan sebagainya. Butir-butir itu sangat penting kerana di sini tempatnya kita
luluskan dana untuk tujuan tersebut Tuan Pengerusi.

Dato’ Sri Dr. Haji Ismail bin Haji Mohamed Said: Ya, Yang Berhormat
Puchong sahabat saya...

Dato’ Ngeh Koo Ham [Beruas]: Tuan Pengerusi kita boleh menunggu.

Puan Maria Chin binti Abdullah [Petaling Jaya]: Yang Berhormat Timbalan
Menteri saya pun ada...

Dato’ Ngeh Koo Ham [Beruas]: ...Bagilah 20 minit lagi, tidak apa.

Dato’ Sri Dr. Haji Ismail bin Haji Mohamed Said: Yang Berhormat Puchong,
saya hendak jawab Yang Berhormat Puchong. Betul, Yang Berhormat Menteri telah
sebut ada isu yang melibatkan pegawai dan anggota Jabatan Imigresen (JIM) dan
pihak KDN tidak akan teragak-agak mengambil tindakan yang seterusnya dan kita
dalam siasatan. Jika ada bukti-bukti yang kukuh sebagaimana pengalaman Yang
Berhormat sebagai peguam, kita akan kemukakan kepada pihak yang lebih lanjut.

Tentang kawalan kepada Yang Berhormat Pekan, kita tahu Yang Berhormat
Pekan masih lagi dalam proses untuk membuat rayuan. Saya percaya juga Yang
Berhormat Puchong faham terhadap prosedur ini. Terima kasih. ltu sahaja Yang
Berhormat yang saya...

Tuan Ma’mun bin Sulaiman [Kalabakan]: Yang Berhormat Timbalan
Menteri...

Dato’ Ngeh Koo Ham [Beruas]: Tuan Pengerusi kita sudi menunggu...

Puan Maria Chin binti Abdullah [Petaling Jaya]: Yang Berhormat Timbalan
Menteri, jawab...

Dato’ Ngeh Koo Ham [Beruas]: ...Jawapan sudah sedia, jawablah. Kita
hendak menunggu jawapan.

Dato’ Sri Dr. Haji Ismail bin Haji Mohamed Said: Sebab Yang Berhormat,
giliran Yang Berhormat tadi Yang Berhormat tidak ada dalam Dewan. Saya kata
jawapan bertulis.

Tuan Pengerusi [Dato’ Mohd Rashid Hasnon]: Jawapan bertulis ya.

Dato’ Sri Dr. Haji Ismail bin Haji Mohamed Said: Yang Berhormat saya kira
itulah sahaja penjelasan-penjelasan yang dapat saya berikan mengenai isu-isu yang
telah dibangkitkan oleh Ahli-ahli Yang Berhormat. Mana yang tidak sempat saya jawab
saya akan kemukakan jawapan bertulis. Terima kasih Yang Berhormat.

Puan Maria Chin binti Abdullah [Petaling Jaya]: Yang Berhormat Timbalan
Menteri saya harap soalan...

Tuan Pengerusi [Dato’ Mohd Rashid Hasnon]: Ahli-ahli Yang Berhormat,
masalahnya ialah bahawa wang sejumlah RM13,513,284,200 untuk Kepala B.62
Anggaran Perbelanjaan Mengurus 2022 jadi sebahagian daripada Jadual hendaklah
disetujukan.

[Masalah dikemuka bagi diputuskan, dan disetujukan]
[Kepala B.62 diperintah jadi sebahagian daripada Jadual]

Tuan Pengerusi [Dato’ Mohd Rashid Hasnon]: Masalahnya ialah bahawa
perbelanjaan di bawah Kepala P.62 Anggaran Perbelanjaan Pembangunan 2022
hendaklah diluluskan.
