DR.09.12.2021 3

RM97 juta daripada 2,842 kes. Secara keseluruhan, anggaran kehilangan cukai melalui
kes-kes ini adalah berjumlah RM707 juta.

Bagi tahun ini sehingga bulan September, Jabatan Kastam Diraja Malaysia telah
merekodkan 2,518 kes rampasan bernilai RM41.43 juta. Jumlah kehilangan cukai
dianggarkan lebih kurang RM280 juta. Dalam usaha membendung ketirisan hasil cukai
akibat penyeludupan rokok dan juga minuman keras, pihak Jabatan Kastam Diraja
Malaysia sentiasa mempergiatkan kawalan dan tindakan penguatkuasaan melalui
pelbagai aktiviti serbuan, rondaan darat dan air, sekatan jalan raya, pemeriksaan kapal,
bot dan juga kenderaan. Ini adalah di samping melakukan pelbagai operasi khas serta
contohnya Operasi Outlet Rokok dan Minuman Keras.

Tuan Yang di-Pertua, walaupun negara sedang menghadapi pandemik COVID-
19, usaha menangani aktiviti penyeludupan terus kita tingkatkan. Kita lakukan pelbagai
tindakan antaranya termasuklah menyertai Ops Portcullis dan juga merangka operasi
yang lebih dinamik kita dengan adakan Ops Benteng. Ops Benteng ini melalui
penguatkuasaan sekatan jalan raya bersama agensi penguat kuasa. Kita melancarkan
Ops Pacak di tempat-tempat yang telah dikenal pasti sebagai hotspot dan kita
menyediakan juga mesin pengimbas bagi setiap proses inbound dan outbound di seluruh
negara.

Kita juga ada kerjasama dalam kita punya multi-agency task force (MATF) dengan
pelbagai agensi penguat kuasa seperti PDRM, Agensi Penguatkuasaan Maritim Malaysia,
SPRM dan sebagainya. Kita juga menjalinkan kerjasama dengan pelbagai agensi
penguatkuasaan dan keselamatan serta juga dengan pihak industri. Kita juga menjalinkan
kerjasama antarabangsa supaya kita dapat buat perkongsian maklumat, perisikan
antarabangsa dan operasi antarabangsa yang berkaitan isu-isu ini. Terima kasih Yang
Berhormat dan juga terima kasih Tuan Yang di-Pertua.

2. Tuan Lim Guan Eng [Bagan] minta Perdana Menteri menyatakan sama ada
projek Kereta Api Berkelajuan Tinggi (HSR) Kuala Lumpur-Johor Bahru akan dibatalkan
untuk diganti dengan cadangan memulihkan HSR KL-Singapura, berapakah anggaran
kos kedua-dua projek dan sama ada rundingan dengan Singapura dapat memastikan
harga asalnya sebanyak RM100 bilion boleh dikurangkan kepada RM5O bilion.

Menteri di Jabatan Perdana Menteri (Ekonomi) [Dato’ Sri Mustapa bin
Mohamed]: Bismillahi Rahmani Rahim. Assalamualaikum warahmatullahi wabarakatuh.
Terima kasih Tuan Yang di-Pertua. Terima kasih Yang Berhormat Bagan.

Untuk makluman Yang Berhormat, apabila perjanjian bilateral mengenai Projek
Kereta Api Berkelajuan Tinggi (HSR) dari Kuala Lumpur ke Singapura terbatal pada 31
Disember 2020, kerajaan telah memutuskan supaya Kajian Daya Maju (viability) Projek
HSR Kuala Lumpur-lskandar Puteri dilaksanakan. Kajian yang bermula pada bulan
Februari tahun ini tersebut telahpun selesai dan hasil kajian akan dibentangkan pada
Jemaah Menteri sedikit masa lagi untuk menentukan cadangan projek dari Kuala Lumpur
ke Johor Bahru itu.

Tuan Yang di-Pertua, dalam pertemuan antara Yang Amat Berhormat Perdana
Menteri kita dengan Perdana Menteri Singapura pada 29 November lalu, cadangan untuk
merunding semula Projek HSR antara Kuala Lumpur ke Singapura telah dibangkitkan.
Dalam responsnya, Perdana Menteri Singapura terbuka untuk menerima cadangan
baharu daripada Malaysia untuk Projek HSR ini.

Saya ingin menekankan bahawa kemungkinan untuk menghidupkan semula
Projek HSR KL-Singapura masih dalam perbincangan peringkat awal. Oleh hal demikian,
pertanyaan Yang Berhormat Bagan sama ada kos projek boleh dikurangkan kepada
RM50 bilion tidak berbangkit.

Tuan Yang di-Pertua, mengikut anggaran yang telah dibuat oleh Malaysia, di
bawah model yang dicadangkan itu HSR 2.0 (Baharu), kos projek adalah jauh lebih rendah
daripada kos HSR Model 1.0 atau 2.0. Model yang terkandung dalam cadangan HSR 1.0
dan HSR 2.0 ialah perwujudan sebuah AssetCo.
