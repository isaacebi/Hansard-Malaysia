DR.09.12.2021 33

Tuan Lim Guan Eng [Bagan]: Peraturan Mesyuarat 36(12).
Tuan Pengerusi [Dato’ Mohd Rashid Hasnon]: Okey.

Tuan Lim Guan Eng [Bagan]: Saya merujuk kepada jawapan yang diberikan
oleh Yang Berhormat Menteri Perpaduan Negara berkaitan dengan perarakan Thaipusam
dan Chingay. Beliau telah menyatakan tidak dibenarkan atas kegusaran tentang COVID-
19 dan sebagainya. Akan tetapi, selepas itu dalam satu kenyataan dalam surat khabar
semalam dinyatakan bahawa ia masih belum dimuktamadkan. Ini menimbulkan bukan
sahaja kegelisahan tetapi juga kekeliruan. Lebih-lebih lagi dalam perkara yang begitu
penting dan sensitif ini.

Seorang Menteri tidak boleh buat satu kenyataan dan dalam tempoh masa singkat
24 jam membuat perubahan ataupun pertukaran pendapat. Ini saya rasa kurang
bertanggungjawab untuk seorang Menteri. Saya harap perkara ini harus ditangani dengan
lebih teratur. Ini kKerana, ia adalah adalah satu perkara yang penting untuk penganut
agama Hindu iaitu perarakan untuk Thaipusam.

So, saya harap bahawa kita boleh dapat kepastian tentang kedudukan sebenar
tentang perarakan Thaipusam dan Chingay ini.

Tuan Pengerusi [Dato’ Mohd Rashid Hasnon]: Baik, saya...

Tuan Lim Guan Eng [Bagan]: Saya difahamkan sudah ada satu usul yang
dibawa oleh Yang Berhormat Jelutong tetapi masih belum ada kepastian. Akan tetapi,
selepas saya baca apa yang dinyatakan oleh Yang Berhormat Menteri dalam surat khabar
semalam yang bercanggah dengan apa yang dinyatakan dalam Parlimen — Ini jelas
mengelirukan Peraturan Mesyuarat 36(12) yang dinyatakan “Mana-mana ahli yang
mengeluarkan kenyataan yang mengelirukan Dewan adalah disifatkan menghina Majlis
dan ahli ini boleh dirujuk kepada Jawatankuasa Hak dan Kebebasan bagi kesalahan itu”.

Saya tidak bercadang berbuat demikian tetapi harap Yang Berhormat Menteri
boleh kembali ke Parlimen untuk memberikan keterangan yang benar dan juga yang pasti.
Sekian, terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Bagan. Pejabat Tuan Yang di-Pertua Dewan Rakyat telah menerima usul daripada Yang
Berhormat Jelutong dan kami rujuk kepada isi-isi ucapan oleh Yang Berhormat Menteri.
la begini, panjang. Kami check dalam verbatim ya. Beliau kata mesyuarat ini melalui tiga
fasa, 13 Disember. Not yet, ini akan datang akan ada mesyuarat kumpulan kerja teknikal.
Kemudian pada 14 next day, ada Mesyuarat Kuartet Menteri di kalangan Menteri dan yang
ketiga adalah mesyuarat bersama dengan Yang Amat Berhormat Perdana Menteri pada
15 hari bulan.

Rumusannya, bergantung kepada keputusan yang akan dibuat oleh ketiga-tiga
mesyuarat. Jadi, kita harap tarikh-tarikh itu akan datang. Dengan input seperti ini, kita
menolak usul Yang Berhormat Jelutong tetapi akan diputuskan kemudian, with all the
feedback that you have been giving dengan izin. Baik, terima kasih.

Tuan Lim Guan Eng [Bagan]: Terima kasih Tuan Pengerusi. Saya berterima
kasih atas jawapan yang diberikan itu. Memang saya sebagai ahli jawatankuasa itu
pandemik COVID-19 yang dipengerusikan oleh Yang Amat Berhormat Perdana Menteri,
perkara ini pun belum dibincangkan. Akan tetapi beliau telah buat kenyataan. Sekarang
perkara pokoknya Tuan Pengerusi ialah kenyataan yang bercanggah dengan
pengumuman atau jawapan yang beliau berikan di Parlimen. Beliau berikan jawapan pada
hari Selasa. Hari Rabu, beliau buat kenyataan yang berlainan. So apakah kedudukan
sebenarnya?

01210

Ini adalah satu perkara yang agak sensitif kerana ia berkaitan dengan perarakan
Chingay dan Thaipusam. Yang Berhormat, saya tahu Yang Berhormat pun pernah
menghadiri perarakan tersebut bersama dengan saya pada masa itu. Ini zaman dahulu
tetapi apabila diumumkan tidak dibenarkan, semua persiapan akan dihentikan. So macam
mana kita boleh berikan kepastian kepada penganjur-penganjur supaya perarakan
