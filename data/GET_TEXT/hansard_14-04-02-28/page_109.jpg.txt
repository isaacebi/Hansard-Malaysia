DR.09.12.2021 99

Dato’ Sri Dr. Haji Ismail bin Haji Mohamed Said: Bagi saya tambah tiga minit
ya.

Tuan Pengerusi [Dato’ Mohd Rashid Hasnon]: Tiga minit.

Dato’ Sri Dr. Haji Ismail bin Haji Mohamed Said: Tiga minit.

Dato’ Ngeh Koo Ham [Beruas]: 20 minit lah. Kita boleh tunggu.

Dato’ Sri Dr. Haji Ismail bin Haji Mohamed Said: Sehingga kini sebanyak
304 aset pertahanan dan keselamatan yang sedia untuk beroperasi di ESSZONE yang
terdiri daripada 37 buah kapal, dua buah sea basin, 249 buah bot dan 16 buah jet ski.
Berhubung dengan penambahan aset bagi mewujudkan kawasan fencing yang
menyeluruh di ESSZONE, KDN telah mengemukakan permohonan di bawah
Rancangan Malaysia Ke-12 untuk membiayai pembinaan pos kawalan baharu
pangkalan laut dan pos operasi hadapan serta perolehan aset strategik berasaskan
teknologi terkini untuk tujuan pengesanan dan pemantauan keselamatan di Pantai
Timur Sabah.

Tiga projek yang diluluskan di bawah Rancangan Malaysia Ke-12, RP2 iaitu:

(i) pembinaan Pos Manalunan Kinabatangan, kos RM6 juta;

(ii) membina semula Pos Kuala Maruap Lahad Datu, kos RM5
juta; dan

(iii) pembinaan Pos Simanggaris, Kalabakan, kos RM2 juta.

Saya ingat...

Tuan Gobind Singh Deo [Puchong]: Yang Berhormat Timbalan Menteri...
Dato’ Ngeh Koo Ham [Beruas]: Beruas tadi ada...

Puan Maria Chin binti Abdullah [Petaling Jaya]: Timbalan Menteri, soalan
saya belum dijawab.

Tuan Gobind Singh Deo [Puchong]: ...boleh saya minta penjelasan.
Dato’ Ngeh Koo Ham [Beruas]: Tadi yang Beruas yang awal tadi...

Tuan Gobind Singh Deo [Puchong]: Yang Berhormat Timbalan Menteri,
berkenaan dengan dua isu.

Puan Maria Chin binti Abdullah [Petaling Jaya]: Petaling Jaya.
Dato’ Ngeh Koo Ham [Beruas]: ...Kalau boleh dijawab sekarang. Adakah...

Dato’ Sri Dr. Haji Ismail bin Haji Mohamed Said: Yang Berhormat Setiu,
Yang Berhormat Jerai...

Dato’ Ngeh Koo Ham [Beruas]: ...Imigresen tidak membenarkan saya pergi
ke Sarawak pun saya hendak dapat jawapan.

Dato’ Sri Dr. Haji Ismail bin Haji Mohamed Said: ...Yang Berhormat Parit
Buntar, Yang Berhormat Batu Gajah...

Tuan Gobind Singh Deo [Puchong]: Isu Yang Berhormat Puchong.

Dato’ Sri Dr. Haji Ismail bin Haji Mohamed Said: Saya ingat yang lain saya
jawab bertulis ya.

Dato’ Ngeh Koo Ham [Beruas]: Beruas, Beruas tadi yang mula-mula itu...

Tuan Gobind Singh Deo [Puchong]: Isu dari Puchong iaitu dua isu berkaitan
dengan Tuan Pengerusi...

Puan Maria Chin binti Abdullah [Petaling Jaya]: Saya rasa...

Tuan Gobind Singh Deo [Puchong]: ...lmigresen dan siasatan terhadap
Imigresen, itu penting.
