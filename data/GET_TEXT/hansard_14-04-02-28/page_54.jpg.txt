44 DR.09.12.2021

telah membantu dalam peningkatan kelengkapan ketenteraan di negara kita. Saya
difahamkan kita kini hanya mempunyai sebanyak 48 buah kereta kebal jenis Pendekar
PT-91M buatan Poland. Jika dibandingkan dengan negara-negara lain jumlah ini dilihat
sangat kecil jika dibandingkan dengan saiz negara kita kerana negara lain sebagai contoh
negara jiran mempunyai lebih daripada 200 unit kereta kebal. Adakah kementerian ada
membuat kajian untuk menambah bilangan kereta kebal ini bagi memastikan kedaulatan
negara kita terus dipelihara jika berlaku kejadian tidak diingini pada masa hadapan. Tuan
Pengerusi, sekian terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Jerai, tepat pada masanya pukul 1.00 tengah hari. Ahli-ahli Yang Berhormat, Majlis
bersidang semula sebagai Majlis Mesyuarat.

[Majlis Mesyuarat bersidang semula]

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Timbalan Yang di-Pertua [Dato’ Mohd Rashid Hasnon]: Ahli-ahli Yang
Berhormat, Mesyuarat ditangguhkan dan akan disambung semula jam 2.30 petang nanti.
Terima kasih Ahli-ahli Yang Berhormat.

[Mesyuarat ditempohkan pada pukul 1.00 tengah hari]

01430
[Mesyuarat disambung semula pada pukul 2.30 petang]
[Majlis bersidang dalam Jawatankuasa]
[Dato’ Sri Azalina Othman Said (Pengerang) mempengerusikan Jawatankuasa]

Tuan Pengerusi [Dato’ Sri Azalina Othman Said]: Assalamualaikum
warahmatullaahi wabarakatuh. Ahli-ahli Yang Berhormat, Majlis bersidang dalam
Jawatankuasa. Yang Berhormat Papar. Yang Berhormat Papar ada?

Seorang Ahli: Ada.

Tuan Pengerusi [Dato’ Sri Azalina Othman Said]: Lima minit ya. Yang
Berhormat Papar. Yang Berhormat Papar. Selepas Yang Berhormat Papar, Yang
Berhormat Dungun. Yang Berhormat Papar dahulu.

2.33 ptg.

Tuan Haji Ahmad bin Hassan [Papar]: Terima kasih Tuan Pengerusi.
Assalamualaikum warahmatullaahi wabarakatuh. [Berucap dalam bahasa_ Cina]
Kotohuadan.

Terus ke B.60, Butiran 030000 — Program Khusus. Dimaklumkan sebanyak 107
buah projek telah dilaksanakan di seluruh negara di bawah Program Jiwa Murni dengan
kos keseluruhan berjumlah RM1.68 juta melibatkan kerja pembinaan baharu, baik pulih
dan menyelenggara melibatkan kediaman individu awam, veteran ATM serta bangunan
komuniti. Saya mengucapkan berbanyak-banyak terima kasih dan merasa bangga
dengan Angkatan Tentera Malaysia kita yang bukan sahaja memastikan keselamatan kita
terjamin, malah turun padang membantu mereka yang memerlukan bantuan.

Selari dengan perancangan kerajaan untuk memperluaskan program ini pada
masa hadapan dan bagi memudahkan kami sebagai Ahli Parlimen dapat
memperjuangkan peruntukan yang secukupnya bagi program ini. Saya_ ingin
mencadangkan agar kementerian meletakkan butiran program ini setiap tahun dalam
anggaran perbelanjaan tahunan kementerian. Di samping itu juga, saya ingin bertanya,
bagaimana kami wakil rakyat ingin memohon Program Jiwa Murni ini? Di Parlimen Papar,
terdapat banyak rumah yang perlu dibaiki, atap bumbungnya tercabut, rumah rosak akibat
