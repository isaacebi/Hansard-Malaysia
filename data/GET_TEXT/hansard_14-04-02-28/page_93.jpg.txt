DR.09.12.2021 83

01720

Saya harap dalam program butiran yang disebut. Dalam program kementerian,
bilakah undang-undang draconian seperti Akta Hasutan, undang-undang POCA dan
POTA dapat dimansuhkan kerana akta-akta ini membenarkan penahanan tanpa bicara?

Butiran 030000 — Pengurusan Pendaftaran dan Imigresen. Pindaan Akta
Antipemerdagangan Orang dan Antipenyeludupan Migran 2007 (ATIPSOM) belum
diluluskan dan terdapat banyak masalah dan eksploitasi yang berlaku. Pada masa ini,
saya ada 75 kes yang berkaitan dengan penderaan fizikal, emotional, penipuan serta
godaan palsu. Antara kes tersebut ialah majikan menahan pasport mereka atau dokumen
mereka pekerja. Majikan tidak membaharui permit dan dengan imigresen atau bergantung
pada agensi. Agensi mereka pun tidak membaharui permit dan juga visa. Saya juga ada
satu kes, pekerja bekerja selama lapan tahun yang mana tidak ada cuti rehat dan juga
tanpa komunikasi dengan sesiapapun dan bekerja tanpa dokumen dan kontrak.

Kes-kes semua ini tidak sampai ke kerajaan atau polis kerana mereka takut
tangkapan dan seksaan. Namun, tidak ada pemantauan daripada pihak imigresen dan
saya harap Yang Berhormat Menteri akan jawab dan bukan salurkan kepada Kementerian
Sumber Manusia dan juga KDN terhadap aktiviti-aktiviti yang haram yang tersebut. Soalan
saya, bilakah pindaan kepada ATIPSOM akan diluluskan dan bilakah imigresen akan
mengadakan pengurusan yang lebih compassionate dan mengiktirafkan bahawa warga
asing adalah manusia? Bolehkah KDN dan juga pihak imigresen menubuhkan
jawatankuasa pemantauan pekerja asing khas untuk memastikan hak pekerja dilindungi.
Jika tidak, kita akan gagal menjaga nama baik Malaysia sebagai Majlis Hak Asasi
Manusia.

Selain daripada itu, Butiran 051000 — Membanteras Pemerdagangan Orang
(MAPO) yang berjumlah RM4 juta. Bolehkah Yang Berhormat Menteri menjelaskan apa
program yang akan dilaksanakan dalam bajet ini dan apakah peruntukan dalam bajet ini
yang akan digunakan untuk jawatankuasa seperti yang dicadangkan? Kalau boleh.

Butiran 020000 — Keselamatan Dalam Negeri dan Ketenteraman Awam. Di mana
dan berapakah peruntukan dalam bajet ini bagi menubuhkan IPCMC? Sudah lama tajuk
ini timbul dalam Dewan yang mulia ini dan saya harap Yang Berhormat Menteri akan
jawab. Rang undang-undang IPCC yang telah dicadangkan adalah  sangat
mengecewakan dan lemah dan tidak memenuhi tujuan untuk menegakkan integriti PDRM.
IPCC ini yang dicadangkan tidak mempunyai kebebasan dalam menyiasat kes penderaan,
rasuah dan kematian dalam tahanan serta tidak mempunyai akauntabiliti kepada orang
ramai mengenai pendengaran dan keputusan yang dijalankan oleh pegawai polis. Saya
harap Jawatankuasa Pilihan Khas Parlimen berkenaan dengan hak asasi manusia akan
menyemak IPCC dan juga bagi satu jawapan yang baik.

Butiran 020000 — Keselamatan Dalam Negeri dan Ketenteraman Awam, sama itu.
Di bawah butiran ini, bajet bagi kawalan sempadan telah dikurangkan sebanyak 40.46
peratus dari tahun 2020 ke tahun 2021. Yang Berhormat Menteri Dalam Negeri sila
menyatakan mengapa kekurangan dalam bajet ini dan juga bagaimana kita boleh
menambah bajet ini untuk meningkatkan kawalan sempadan dan menggunakan aset
berteknologi tinggi yang merupakan pelan masa panjang dan komprehensif KDN sejurus
selepas mencapai KPI 100 hari pentadbiran.

Hal ini bertujuan untuk membanteras isu kemasukan pendatang asing tanpa izin.
Aktiviti penyeludupan manusia, dadah dan barangan untuk mengelakkan cukai. Saya
cadangkan Yang Berhormat Menteri mengkaji semula dan menambahkan bajet dalam
butiran ini. Sekian, terima kasih.

Tuan Pengerusi [Dato' Mohd Rashid Hasnon]: Terima kasih Yang Berhormat
Petaling Jaya. Sekarang saya jemput Yang Berhormat Jerai.

5.26 ptg.

Tuan Sabri bin Azit [Jerai]: Assalamualaikum warahmatullahi wabarakatuh.
Terima kasih Tuan Pengerusi kerana memberi peluang pada saya sekali lagi untuk
