56 DR.09.12.2021

sebanyak RM5.6 bilion untuk mempertahankan negara di bawah kod 020200 dan telah
berlaku sedikit penurunan berbanding tahun lepas.

Pertahanan negara bukan hanya penting dalam melindungi rakyat tetapi ia juga
menjadi faktor dalam meyakinkan pelabur-pelabur luar untuk melabur dalam negara
Malaysia. Cuba kita bayangkan jika negara ini selalu berlaku pencerobohan hingga
sumber dan kekayaan negara dicuri begitu sahaja. Saya percaya bahawa pelabur tidak
akan berminat untuk melabur semasa keadaan ekonomi yang tidak stabil.

Saya percaya fokus kerajaan sekarang mesti berpusat dalam membeli aset yang
memainkan peranan yang besar seperti peralatan-peralatan canggih mengikut zaman
moden yang ada. Kerajaan perlu fikir bahawa setiap pembelian ini merupakan satu
pelaburan jangka masa panjang untuk negara.

Butiran 020300 — Pertahanan Maritim. Selain itu, kerajaan telah memperuntukkan
sebanyak RM1.6 bilion untuk Butiran Pertahan Maritim dengan kod 020300. Maritim
merupakan perkara yang perlu diberi perhatian oleh kerajaan disebabkan pertembungan
kuasa besar di Laut China Selatan.

Kerajaan kena jelas bahawa kita mesti bersedia bukan untuk berperang tetapi
untuk melindungi sempadan negara daripada mana-mana pencerobohan. Ini merupakan
masa di mana ATM memerlukan peruntukan yang lebih banyak dalam membeli aset
terutama kapal-kapal peronda yang baharu dalam meningkatkan jumlah pertahanan
maritim negara. Jika kita melihat dan berbanding dengan negara-negara jiran, kita jauh
ketinggalan dalam jumlah peruntukan kepada pertahanan maritim. Perlu difikirkan untuk
jangka masa panjang untuk negara.

Butiran 020400 — Pertahanan Udara...
Tuan Pengerusi [Dato’ Sri Azalina Othman Said]: Yang Berhormat..

Tuan Karupaiya a/l Mutusami [Padang Serai]: Udara merupakan satu kawasan
yang perlu diberi perhatian dalam memastikan kawasan tersebut dijaga malah dilindungi.
Kerajaan telah memperuntukkan RM1.7 bilion bagi pertahanan udara negara di bawah
kod 020400.

Saya melihat bahawa kerajaan mesti berani dalam memfokuskan dalam
menyediakan untuk meningkatkan aset pertahanan buatan tempatan. Ini penting dalam
memastikan negara mampu mengurangkan kebergantungan dari negara luar dari sudut
aset pertahanan. Walau bagaimanapun, kapal-kapal jet boleh dikatakan berbanding
dengan negara-negara lain yang berjiran dengan negara kita.

Amat menyedihkan, kerajaan juga jangan pandang mudah dan mesti mula beli
jet-jet pejuang dan juga radar yang canggih mengikut zaman sekarang. Saya percaya
bahawa Malaysia masih jauh ketinggalan dari sudut penggunaan aset baru tetapi dari
sudut semangat dan juga kepakaran kita adalah antara yang terbaik.

Saya tidak nafikan anggota tentera kita masih siap sedia untuk menghadapi jika
ada peperangan bila-bila masa untuk mempertahankan negara yang kita cinta. Itu sebab
kerajaan kena faham mereka sebagai tentera. Pada masa yang sama, elaun rumah untuk
anggota tentera perlu dikaji semula memandangkan sewa rumah di bandar-bandar
melambung naik dan ini menyusahkan anggota tentera untuk diatasi.

Zaman dahulu iaitu punca ramai anggota tidak berkhidmat, jangan perkara ini
dilindungi lagi. Jika semak balik berapakah elaun rumah yang diberikan pada tahun 70-
an, 80-an dan 90-an dan sehingga hari ini, saya berharap kerajaan memandang serius
apa yang saya suarakan ini kerana ia melibatkan masa depan negara dan keselamatan
rakyat Malaysia.

1530
Terima kasih Tuan Pengerusi, terima kasih Yang Berhormat Timbalan Menteri.

Tuan Pengerusi [Dato’ Sri Azalina Othman Said]: Terakhir, Yang Berhormat
Tampin sebelum Yang Berhormat Menteri jawab. Silakan.
