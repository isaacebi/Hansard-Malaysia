52 DR.09.12.2021

Butiran 08400 — Perumahan Angkatan Tentera Malaysia. Saya ingin mengambil
kesempatan untuk merakamkan ucapan terima kasih kepada Yang Amat Berhormat
Perdana Menteri yang telah menubuhkan Jawatankuasa Khas pada tahun ini untuk
menangani isu perumahan anggota tentera.

Saya difahamkan Blueprint Perumahan 2.0 sudah dirangka matlamatnya untuk
membina 28,000 buah rumah Keluarga Malaysia angkatan tentera sehingga tahun 2030
yang selesa dan kondusif.

Soalan saya, di manakah lokasi kawasan tersebut dalam blueprint tersebut dan
berapakah anggaran kos yang diperlukan oleh kementerian untuk mencapai matlamat
tersebut? Berdasarkan peruntukan sebanyak RM389 juta pada tahun hadapan,
berapakah bilangan jumlah unit rumah yang akan dibeli daripada syarikat pemaju ataupun
dibina baharu sepanjang tahun 2022?

Bagi veteran ATM pula, adakah terdapat sebarang perancangan baharu untuk
membantu golongan tersebut memiliki rumah dengan rumah mampu milik? Hal ini kerana
masalah terdapat golongan veteran ATM yang tidak mempunyai perumahan sendiri
terpaksa menyewa walaupun telah tamat tempoh perkhidmatan.

Saya mencadangkan agar kementerian menetapkan kuota bagi golongan veteran
ATM di setiap lokasi perumahan rumah Keluarga Malaysia angkatan tentera. Sekian,
saya harap segala yang dibangkitkan dapat penyelesaian dan jawapan daripada Yang
Berhormat Menteri Pertahanan. Terima kasih.

Tuan Pengerusi [Dato’ Sri Azalina Othman Said]: Yang Berhormat Ipoh Timur.
3.07 ptg

Tuan Wong Kah Woh [Ipoh Timur]: Terima kasih, Tuan Pengerusi. Bagi
Maksud Bekalan 60 Butiran 020000 — Pertahanan Negara. Kita sedia maklum bahawa
dalam satu, dua dekad yang lepas, kita nampak isu berkenaan dengan projek-projek yang
sakit, projek-projek gagal di bawah Kementerian Pertahanan.

Sebagai contoh seperti yang telah pun dibangkitkan oleh ramai Ahli-ahli Yang
Berhormat tadi, projek littoral combat ship (LCS) yang melibatkan RM9Q bilion sampai
sekarang telah menjadi suatu projek sakit tanpa hala tuju yang jelas daripada kerajaan.

Manakala pada tahun 2017 pula, projek yang melibatkan land swap yang
disahkan Jawatankuasa Siasatan Tadbir Urus Perolehan dan Kewangan Kerajaan yang
dipengerusikan oleh Tan Sri Ambrin Buang telah menyatakan projek land swap
mendatangkan kerugian kepada MINDEF.

Projek-projek pembinaan kem baharu pada ketika itu didapati hanya bertujuan
untuk memindah pengundi-pengundi bagi tujuan PRU-14 dan tidak mendatangkan hasil
kepada MINDEF.

Saya hendak tanya kepada pihak kementerian di bawah tajuk ini. Apakah
tindakan yang telah diambil oleh pihak kementerian untuk memastikan setiap satu sen
yang diperuntukkan di bawah Butiran 020000 ini adalah akan digunakan dan dibelanjakan
dengan baik?

Bagi saya, MINDEF merupakan satu kementerian yang begitu penting bagi
negara dan setiap satu sen haruslah digunakan dengan cekap dan berhemah. Apa yang
akan terjadi sekiranya berlaku lagi projek-projek yang tidak mempunyai rancangan rapi,
tidak mempunyai rancangan awal dan dengan tujuan yang sepatutnya untuk angkatan
tentera kita.

Pada Disember 2019, Yang Berhormat Menteri Pertahanan pada ketika itu telah
pun membentangkan Kertas Putih Pertahanan yang menggariskan Rancangan
Pertahanan Malaysia untuk 10 tahun yang akan datang dengan menyentuh peningkatan
ancaman keganasan, ketegangan, ketenteraan di Laut China Selatan, serangan siber dan
pemerdagangan manusia serta dadah.

Selepas Kertas Putih Pertahanan dilancarkan, ada satu laporan yang menyatakan
dengan izin devil is in the procurement yang mana ia dengan jelas telah menyatakan
