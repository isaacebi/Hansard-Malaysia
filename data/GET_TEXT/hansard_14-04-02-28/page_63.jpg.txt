DR.09.12.2021 53

bahawa masalah yang kita hadapi sekarang berkenaan dengan kelengkapan ataupun
peralatan oleh Kementerian Pertahanan. Memang adalah isu perolehan merupakan isu
yang paling penting.

01510

Bagaimana kita dapat menangani isu perolehan kerajaan, khasnya dalam
Kementerian Pertahanan adalah kunci ke arah suatu hala tuju yang betul. Ini dinyatakan
di bawah ini- Berkaitan dengan butiran di bawah maksud Pembangunan B.60 pada
Butiran 00100 — Pembinaan (Tentera Darat), sehingga Butiran 00600 — Kelengkapan
(Tentera Udara), yang mana ia melibatkan pembinaan dan kelengkapan tentera laut,
tentera darat dan juga tentera udara kita. Saya hendak mengambil kesempatan ini untuk
bertanya kepada Yang Berhormat Menteri Pertahanan sekarang, apakah status
pelaksanaan Kertas Putih Pertahanan? Sama ada kerajaan bersedia menggunakan
pendekatan dwi-partisan ke atas Kertas Putih Pertahanan tersebut? Sejak pertukaran
kerajaan, sama ada kerajaan telah melakukan libat urus dengan pihak-pihak
berkepentingan untuk pelaksanaan Kertas Putih Pertahanan?

Kita sekian maklum, sekiranya kita melaksanakan satu pentadbiran yang baik
tanpa ketirisan, peruntukan yang dijimatkan boleh digunakan untuk menaik taraf peralatan
dan juga kelengkapan tentera darat, tentera laut dan tentera udara. Juga, untuk tujuan
meningkatkan kebajikan anggota-anggota kita. Segala-galanya haruslah bermula
daripada hasrat atau satu political will, dengan izin, daripada Kementerian Pertahanan
untuk melaksanakan Kertas Putih Pertahanan. Dengan itu, sekian daripada saya. Terima
kasih.

Tuan Pengerusi [Dato' Sri Azalina Othman Said]: Yang Berhormat Setiu.

3.02 ptg.

Tuan Shaharizukirnain bin Abd Kadir [Setiu]: Terima kasih, Tuan Pengerusi.
Assalamualaikum warahmatullahi wabarakatuh. Saya pergi kepada Butiran 020200 —
Pertahanan Darat. Isu buli dalam kem tentera semakin membimbangkan. Terbaru, tular
satu cicipan yang menyatakan bahawa wujud budaya buli sesama tentera. Namun,
tindakan yang diambil langsung tidak memberi apa-apa kesan kepada mereka yang
melakukan jenayah tersebut. Oleh itu, sehingga kini apakah keputusan terkini berkenaan
isu tersebut? Jika benar wujudnya budaya sebegitu dalam kalangan tentera, apakah
langkah kerajaan bagi menangani isu ini daripada terus berlaku?

Butiran 08400 — Perumahan Angkatan Tentera Malaysia. Saya mendapat banyak
aduan yang mana kebanyakan paip yang dipasang di perumahan tersebut telah berkarat
kerana telah lama tidak diselenggarakan. Oleh itu soalan saya, adakah peruntukan yang
meningkat sehingga mencecah sebanyak RM388,867,200 ini mengambil kira pertukaran
saluran paip ini?

Selain itu, Butiran 030700 — Penggantian Perabot Rumah Keluarga Angkatan
Tentera (RKAT). Saya meneliti peruntukan bagi butiran ini mencecah sebanyak
RM23,000,000 berbanding tahun lalu yang tiada peruntukan diberikan. Oleh itu soalan
saya, berapakah kekerapan penukaran perabot rumah keluarga angkatan tentera
dilakukan? Adakah akan melibatkan semua jenis rumah ataupun hanya rumah-rumah
anggota berpangkat tertentu sahaja?

Butiran 020400 — Pertahanan Udara. Seperti yang semua maklum, isu kematian
anggota tentera dalam nahas sebuah pesawat pejuang Hawk 108 di Landasan Pengkalan
Udara Butterworth pada 16 November lalu amat mendukacitakan kita. Ini merupakan kali
kelapan pesawat ini terhempas semenjak tahun 1996. Berdasarkan kajian yang
dikeluarkan, jika dilihat daripada segi sudut struktur pesawat, kegagalan teknikal seperti
kelesuan rangka pesawat yang uzur boleh menjadi punca nahas disebabkan oleh
ketahanan struktur yang semakin lemah. Oleh itu, apakah kayu ukur sesebuah pesawat
yang selamat digunakan? Adakah faktor keuzuran diambil dan dikira? Adakah peruntukan
yang disalurkan bagi meningkatkan kapasiti aset ketenteraan negara akan
menggantikannya dengan pesawat lain? Jika ya, pesawat dari negara manakah yang
