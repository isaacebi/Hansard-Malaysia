94 DR.09.12.2021

Kementerian juga prihatin terhadap kebajikan anggota PDRM yang memerlukan
kediaman yang selesa. Sehubungan dengan itu, kementerian dalam perancangan dalam
membina 2,000 unit kuarters di Lembah Klang di bawah projek penswastaan.

Yang Berhormat Baling, ada dalam Dewan tak?
Tuan Pengerusi [Dato’ Mohd Rashid Hasnon]: Ada.

Dato’ Sri Dr. Haji Ismail bin Haji Mohamed Said: Tahniah Yang Berhormat
Baling, peruntukan untuk Yang Berhormat Baling bagi tahun 2019/2020 dan melalui
peruntukan DE 2019, DE tahun 2020, Prihatin 2020, banyak telah diluluskan.
Rumusannya untuk pengetahuan Yang Berhormat Baling, belanja pembangunan DE 2019
sebanyak RM450,000, belanja pembangunan DE 2020 sebanyak RM40,000, Prihatin
2020 sebanyak RM182,000 berjumlah RM672,000. Tahniah dan terima kasih Yang
Berhormat Baling kerana prihatin terhadap kebajikan PDRM di kawasan IPD Baling.

Datuk Seri Panglima Abdul Azeez bin Abdul Rahim [Baling]: Satu minit saja,
satu minit. Terima kasih Yang Berhormat Timbalan Menteri, saya amat menghargai. Yang
saya sentuh tadi ini, Baling satu bab, untuk keseluruhan anggota dan pegawai-pegawai
Polis Diraja Malaysia demi kita hendak memuliakan mereka sementara kita sedang
melaksanakan Keluarga Malaysia. Apakah yang saya sebutkan tadi, rumah-rumah iaitu
kuarters-kuarters kementerian-kementerian lain seperti Kementerian Pendidikan dan lain-
lain agensi kerajaan yang terbengkalai yang tidak digunakan.

Saya minta Yang Berhormat ambilkan— saya syorkan semua Ahli Parlimen dan
Ahli Dewan Negara jadi mata dan telinga memaklumkan kepada Yang Berhormat dan
kementerian bahawa kami ada kawasan ini yang ada kekosongan untuk diberikan peluang
tersebut kepada Polis Diraja Malaysia secara segera memandangkan kita ada kekangan
kewangan akibat COVID-19 ini. Terima kasih Yang Berhormat Timbalan Menteri.

Dato’ Sri Dr. Haji Ismail bin Haji Mohamed Said: Terima kasih Yang Berhormat
Baling. Satu pandangan yang baik dan kita akan bincangkan secara detailed di peringkat
Kementerian Dalam Negeri. Terima kasih Yang Berhormat Baling.

Soalan seterusnya yang ditimbulkan oleh Yang Berhormat Baling terhadap status
siasatan kes suami Zeti Akhtar Aziz. Tuan Pengerusi, siasatan telah dijalankan oleh pihak
PDRM dan kertas siasatan telah dirujuk kepada Jabatan Peguam Negara pada 21
Oktober 2021 dan Jabatan Peguam Negara telah mengarahkan PDRM_ untuk
menjalankan beberapa tindakan dan siasatan lanjut.

Datuk Seri Panglima Abdul Azeez bin Abdul Rahim [Baling]: Terima kasih
banyak-banyak Yang Berhormat Timbalan Menteri.

Dato’ Sri Dr. Haji Ismail bin Haji Mohamed Said: Terima kasih. Manakala Yang
Berhormat Jempol juga membangkitkan isu-isu terhadap kemudahan dan juga kebajikan
anggota polis di kawasan Jempol, IPD Jempol, ada ya? Terima kasih.

Seperti mana yang telah saya sebut tadi, kita akan menyediakan peruntukan yang
secukupnya. Untuk makluman Yang Berhormat, tentang naik taraf perjawatan PDRM di
peringkat daerah, Kementerian Dalam Negeri sedang melaksanakan  kajian
pengoptimuman perjawatan Polis Diraja Malaysia yang melibatkan semua peringkat iaitu
Ibu Pejabat Polis Bukit Aman, kontinjen daerah hingga balai polis di seluruh negara.
Menerusi kajian ini, gred perjawatan dan jumlah perjawatan ideal bagi semua peringkat
akan dikenal pasti bagi memastikan gred ketua polis adalah berdasarkan kompleksiti
semasa dan tidak berlaku masalah kekurangan perjawatan yang boleh mengganggu
keberkesanan operasi PDRM. Kajian ini dilaksanakan secara berperingkat dan dijangka
akan selesai pada tahun 2025.

Berkaitan kenaikan gaji anggota PDRM. Kementerian sentiasa memberi perhatian
berkaitan perkara ini. Kajian semakan semula gaji sentiasa dilaksanakan berdasarkan
prioriti dengan skim perkhidmatan anggota penguat kuasa yang lain.

1820
Dato’ Haji Salim Sharif [Jempol]: Sedikit Yang Berhormat Menteri.
