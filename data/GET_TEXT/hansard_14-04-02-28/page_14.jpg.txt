4 DR.09.12.2021

AssetCo adalah sebuah syarikat yang dimiliki oleh pihak swasta dan dikawal selia
bersama dengan Kerajaan Malaysia dan Singapura. Syarikat ini berfungsi sebagai pemilik
sistem dan aset kereta api yang bertanggungjawab untuk membina, membiayai dan
menyelenggarakan sistem dan aset kereta api serta melaksanakan perolehan dan
penyelenggaraan stok kereta api.

Di bawah Model HSR 2.0 (Baharu) yang dikemukakan oleh Malaysia kepada
Singapura, Malaysia telah mencadangkan supaya AssetCo dimansuhkan tetapi cadangan
ini tidak dipersetujui oleh pihak Singapura. Dengan itu perjanjian bilateral ditandatangani
pada 13 Disember 2016 telah terbatal.

Tuan Yang di-Pertua, seterusnya saya ingin memaklumkan sejak tahun 2013,
kesemua rundingan mengenai Projek HSR diketuai oleh Menteri di Jabatan Perdana
Menteri (Ekonomi) dan selepas itu Menteri Hal Enwal Ekonomi. Pada pertengahan tahun
lalu, Jemaah Menteri telah memutuskan supaya saya mengetuai rundingan untuk
muktamadkan projek ini dengan Singapura.

Untuk makluman Yang Berhormat seterusnya, pada masa ini kerajaan sedang
dalam proses memindahkan § syarikat MyHSR, syarikat bertujuan khas yang
bertanggungjawab merundingkan hal-hal teknikal mengenai Projek HSR, daripada
pengawasan Jabatan Perdana Menteri kepada Kementerian Pengangkutan. Oleh yang
demikian, kesemua perbincangan dan rundingan seterusnya mengenai hala tuju projek ini
akan dikendalikan oleh Kementerian Pengangkutan. Terima kasih Tuan Yang di-Pertua.

Tuan Yang di-Pertua: Terima kasih, soalan tambahan pertama.

Tuan Lim Guan Eng [Bagan]: Terima kasih Tuan Yang di-Pertua. Saya ingin
bertanyakan Yang Berhormat Menteri, oleh kerana HSR Kuala Lumpur-Johor Bahru
adalah suatu projek yang akan diganti sekiranya cadangan HSR Kuala Lumpur-Singapura
dicadangkan. Mengapakah pihak kerajaan tidak menyebut bahawa ia dibatalkan? Ini
lebih-lebih lagi bila dalam Pilihan Raya Negeri Melaka dinyatakan oleh semua pihak
bahawa termasuk Ketua Menteri Melaka sekarang, bahawa Melaka tidak akan
membenarkan HSR lalu Melaka sekiranya ia hanya henti di Johor Bahru dan tidak di
Singapura.

So, bolehkah dinyatakan— sebab kita jangan buang wang untuk buat kajian,
jangan bazirkan masa dan wang dengan terus batalkan, ganti dengan HSR Kuala Lumpur-
Singapura yang memang lebih feasible dan juga viable. Kedua, tentang masalah AssetCo.
Adakah ini bermakna bahawa kerajaan tidak akan berpandukan kepada tender terbuka
sepertimana yang disyaratkan dalam itu perjanjian awal dan menjadi punca mengapa
HSR dibatalkan.

Ini kerana, ia adalah suatu syarat yang amat penting untuk memastikan ketelusan
dan juga accountability dalam projek yang begitu besar ini. Terima kasih.

Tuan Yang di-Pertua: Terima kasih. Silakan Yang Berhormat Menteri.

Dato’ Sri Mustapa bin Mohamed: Tuan Yang di-Pertua, dua soalan. Pertama,
kenapa tidak dibatalkan begitu sahaja cadangan Projek HSR dari Kuala Lumpur ke Johor
Bahru. Kedua, berkaitan dengan AssetCo.

Pertama, berkaitan dengan kenapa tidak dibatalkan? Kerajaan berpendapat
bahawa projek ini adalah penting untuk meningkatkan connectivity dengan izin antara
Malaysia-Johor Bahru dan suatu masa nanti Singapura. Ini kerana, Singapura adalah
salah sebuah negara atau negara yang amat rapat dengan Malaysia.

Oleh sebab pada 31 Disember lalu, seperti saya maklumkan tadi, perjanjian yang
ditandatangani pada 2019 itu terbatal, yang mana kita tidak akan meneruskan rundingan
atas model lama itu, maka kerajaan berpendapat bahawa mungkin ada kemungkinan
boleh kita laksanakan projek antara Kuala Lumpur ke Johor Bahru. Apa pun seperti yang
saya sebutkan tadi, kajian sudah pun siap cuma tunggu untuk dikemukakan di Jemaah
Menteri.

Ada tiga pilihan iaitu pertama hendak tangguh, kedua untuk batalkan dan yang
ketiga ialah untuk pinda model tersebut.
