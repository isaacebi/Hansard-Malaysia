86 DR.09.12.2021

Berikutnya saya merujuk kepada Butiran P — 37000 — Pengkomputeran
(Imigresen). Saya pergi kepada secara khusus mengenai dengan Sistem Imigresen
Bersepadu Nasional (NIISe). Projek ini adalah satu projek ICT yang terbesar di Malaysia
di mana ia memerlukan perbelanjaan lebih daripada RM1 bilion. Jika berbanding pula
dengan semasa pada zaman Kerajaan Barisan Nasional di mana mereka implement
Sistem Kawalan Imigresen Nasional (SKIN), itu jauh lebih mahal, Tuan Pengerusi.

Pada masa itu ialah tahun 2017 sewaktu Kerajaan Barisan Nasional mereka
hendak perkenalkan sistem baharu, belanjanya ialah RM3.5 bilion. Akan tetapi apabila
Kerajaan Pakatan Harapan, kita implement dengan sistem yang baharu yang dinamakan
NilSe hanya sekadar RM1 bilion sahaja. Penjimatan sebanyak RM2.5 bilion pada zaman
Kerajaan Pakatan Harapan.

Jadi saya harap supaya sistem NllSe yang baru ini dapat dilaksanakan secepat
mungkin, lebih berkesan, lebih terbuka, lebih bersih. Maka saya memohon penjelasan
apakah status projek ini dan berapakah peruntukan dalam Belanjawan 2022 ini untuk
membelanjakan bagi projek ini. Dengan itu sekian, terima kasih, Tuan Pengerusi.

Tuan Pengerusi [Dato' Mohd Rashid Hasnon]: Terima kasih, Yang Berhormat
Kota Melaka. Seterusnya Yang Berhormat Tebrau.

5.38 ptg.

Tuan Steven Choong Shiau Yoon [Tebrau]: Terima kasih Tuan Pengerusi.
Butiran 010200 — Dasar dan Operasi. Saya mendapati aduan atau kes-kes yang telah
dilaporkan oleh orang awam kepada PDRM daripada segi pengurusan aduan masih tidak
efektif. Banyak aduan telah saya terima yang tiada response terhadap laporan polis
mereka. Maka orang yang buat laporan kena minta wakil rakyat bertanya status siasatan
kes-kes seperti pecah rumah, pinjaman along dan melanggar SOP PKP dan
seumpamanya.

Kerap kali juga Inspektor Siasatan pun tidak membalas pertanyaan wakil rakyat.
Masalah ini paling serius sekiranya kes yang melibatkan penipuan, pecah amanah,
jenayah siber dan komersial. Saya menerima banyak aduan yang meminta bantuan
daripada saya disebabkan mangsa-mangsa telah diminta oleh pihak PDRM untuk
menggunakan laluan perundangan sivil bagi mencari keadilan walaupun kebanyakan kes
memang ada unsur jenayah di bawah Kanun Keseksaan.

Perkara ini membuatkan rakyat hilang kepercayaan terhadap PDRM. Saya ingin
Yang Berhormat Menteri menyatakan bagaimana pihak PDRM dapat membersihkan imej
mereka supaya tindakan yang sewajarnya akan diambil secepat mungkin dan bukan
menolak rakyat yang adalah mangsa kepada pesalah.

Kebanyakan mangsa tidak mampu menggunakan perkhidmatan peguam untuk
mencari penyelesaian. Walaupun bagi mereka yang mampu cuma pampasan sahaja
yang boleh mereka tuntut dan itu pun bergantung kepada keupayaan pesalah untuk
membayar kalau disabit salah. Soalan saya, adalah bagaimana dengan perbuatan
jenayah pesalah? Sekiranya mereka tidak ditangkap, dituduh dan dijatuhkan hukuman,
mereka akan bebas serta berleluasa untuk melakukan perbuatan yang sama

01740

Tuan Pengerusi, Butiran 020500 — Penguatkuasaan Maritim. Saya difahamkan
kebanyakan kapal serta bot ronda Malaysia begitu usang berusia lebih daripada 40 tahun
sehinggakan senang rosak. Kapal usang ini selalu bermasalah. Radio alat komunikasi pun
senang rosak hingga tidak boleh berkomunikasi dalam situasi kecemasan.

Tuan Pengerusi, adakah ini menyebabkan aktiviti penyeludupan barang dan
manusia berleluasa di Malaysia serta nelayan-nelayan negara asing selalu menceroboh
perairan kita. Setahu orang ramai, pendatang tanpa izin mendarat di pantai-pantai kita
pada waktu malam yang membuatkan negara kita dibanjiri oleh PATI. Adakah ini pun
disebabkan bot-bot ronda yang usang atau pemantauan yang kurang atau sebab lain.
Perkara ini tidak harus berlaku memandangkan setiap tahun berlaku peningkatan
