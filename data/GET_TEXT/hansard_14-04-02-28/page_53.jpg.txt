DR.09.12.2021 43

memanjangkan jangka hayat, pelan MRO dan lain-lain lagi. Kita tidak mahu ulangi
masalah perolehan Hawk dan Aermacchi MB-339 yang berlaku sebelum ini yang
menimbulkan masalah kepada TUDM. Terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Setiawangsa. Seterusnya saya jemput Yang Berhormat Jerai.

12.54 tgh.

Tuan Sabri bin Azit [Jerai]: Assalamualaikum warahmatullahi wabarakatuh.
Terima kasih Tuan Pengerusi kerana memberi peluang kepada saya untuk mengambil
bahagian dalam perbahasan ini. Pertama, B.60 Butiran 010200 — Pengurusan Jabatan
Hal Ehwal Veteran. Pada tahun 2021 sebanyak RM105 juta telah diperuntukkan namun
begitu jumlah berkenaan diturunkan kepada RMQ2 juta pada tahun 2022. Seperti mana
yang disebutkan oleh Yang Berhormat Shah Alam tadi saya pun bersetuju untuk mohon
penjelasan kenapa peruntukan ini diturunkan sedangkan terdapat banyak perkara
terutamanya melibatkan soal kebajikan hidup golongan veteran ini.

Seterusnya, saya mohon kementerian membuat pertimbangan untuk memberi
elaun kepada veteran secara bulanan atau secara one-off untuk mengenang jasa veteran
yang masih hidup dan bertugas semasa zaman darurat yang mana mereka telah
berkorban nyawa menentang komunis di belantara sehingga ada yang terkorban. Rata-
rata veteran ini adalah warga emas yang tidak lagi mampu bekerja.

Kedua, masih lagi di butiran yang sama. Persatuan Bekas Anggota Tentera Tidak
Berpencen Malaysia (Daulat) yang sering masuk keluar pejabat saya di Jerai meminta
kerajaan untuk menghargai penerima Pingat Jasa Malaysia. Mereka ini juga perlu
diberikan wang sagu hati secara bulanan ataupun one-off. Veteran yang diberhentikan di
bawah para yang melibatkan masalah tatatertib seperti tidak hadir tanpa cuti, melawan
pegawai, penglibatan dadah dan sebagainya dilupuskan oleh Akta 49A dan mereka tidak
diberi kemudahan apa pun seperti rawatan di hospital, bantuan sara hidup dan bantuan
untuk anak-anak menyambung pengajian.

Sedangkan mereka ini semua pernah memegang senjata dan pernah menyertai
operasi. Mereka juga pernah bertempur dengan komunis dan perkhidmatan mereka juga
ada yang melebihi 10 tahun. Atas kesalahan yang mereka lakukan mereka telah pun
dikenakan hukuman dan juga telah pun diambil tindakan tatatertib sebelum diberhentikan.
Saya berpendapat Tuan Pengerusi tidak adil kiranya mereka ini tidak diberikan sebarang
sagu hati berbentuk wang bulanan ataupun one-off kepada mereka.

Seterusnya di butiran yang sama, veteran yang berhenti dan tidak berpencen.
Meskipun mereka tidak berpencen tetapi perkhidmatan mereka bukannya setahun dua,
ada yang mencecah 18 tahun. Mohon kerajaan pertimbangkan kepada golongan ini untuk
memberi bantuan sara hidup secara bulanan mengikut kelayakan perkhidmatan mereka
dan pangkat semasa berhenti.

Seterusnya B.60 Butiran 010100 — Pengurusan Am. Tentera yang akan bersara
akan diberikan kursus kendalian oleh Perbadanan Hal Ehwal Bekas Anggota Tentera
(PERHEBAT). PERHEBAT telah diberi mandat dan tanggungjawab untuk membimbing
dan melatih personel ATM yang akan bersara dan personel bersara supaya mereka
mendapat kemahiran baharu untuk peningkatan kemahiran bagi menjalani corak
penghidupan baharu selepas perkhidmatan di ATM. Namun begitu, ada juga di antara
mereka yang masih sukar untuk mendapatkan pekerjaan yang sesuai terutama yang tidak
menerima pencen bulanan.

Saya ingin bertanya berapakah statistik tahunan bekas tentera yang masih tidak
mendapat pekerjaan selepas pencen? Adakah kementerian akan menambah baik kaedah
yang sedia ada supaya mereka lebih mudah untuk mendapat pekerjaan selepas mereka
berpencen.

Terakhir, B.60 Butiran 020200 - Pertahanan Darat. Berkaitan Peraturan
Pertahanan Lima Negara (FPDA) yang diwakili Malaysia, Australia, New Zealand,
Singapore dan United Kingdom, mohon penjelasan tentang sejauh manakah FDPA ini
