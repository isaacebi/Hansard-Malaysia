38 DR.09.12.2021

peruntukan tidak mencukupi. Sudahlah didatangkan laporan mengatakan peruntukan
tidak mencukupi untuk tahun depan, diturunkan lagi peruntukan. Ini semua laporan, kajian
yang dibuat tetapi tidak didengari. Terdapat banyak pencerobohan berlaku, salah satunya
jumlah sebanyak 89 buah agensi penguatkuasaan China di laut Sabah 72 kali, People’s
Liberation Army Navy sebanyak 17 kali. Apabila tidak dilihat presence, naval presence,
kehadiran kapal-kapal tentera kita di dalam perairan itu, maka ada kapal-kapal nelayan
dari Vietnam boleh sampai ke Kuching kerana tidak nampak kita punya presence. Lalu ini
merupakan satu perkara yang tidak boleh diterima.

Jabatan Audit Negara pada tahun 2020 menyatakan hampir 35 peratus aset laut
rosak. Saya percaya ia telah meningkat kepada 72.7 peratus pada tahun ini dah rosak
dan semakin sukar untuk digunakan. Namun, peruntukan pertahanan maritim aset
diturunkan sebanyak 35 peratus yang mana jangka masa panjangnya akan menyebabkan
ancaman kepada keselamatan negara. Melalui jawapan Yang Berhormat Sembrong
mengatakan, Kementerian Pertahanan menjangkakan Tentera Laut Diraja Malaysia
(TLDM) memperoleh kapal tempur pesisir pantai (LCS) yang disebutkan oleh Yang
Berhormat Port Dickson tadi, yang pertama pada tahun 2025. So, what are we going to
do in the meantime? Hendak tunggu sampai lima tahun ini, kita hendak buat apa? Pada
masa yang sama, bajet dikurangkan.

Maka, sepatutnya dalam kita mengetahui bahawa aset-aset yang baru ini hanya
akan tiba pada 2025, walaupun sepatutnya dah terima tetapi ditunda, ditunda seperti
mana disebut oleh Yang Berhormat Port Dickson tadi, kita mesti menentukan bahawa aset
yang ada itu diselenggarakan dengan baik supaya boleh digunakan, bukan dikurangkan
bajet. Ini merupakan satu sikap yang seolah-olah tidak mengambil berat tentang persoalan
penjagaan keselamatan negara.

Akhirnya, Butiran 010100 — Status dan Progress Defense Investment Plan. |Ini ada
Kertas Putih Pertahanan yang telah mencadangkan ATM mendraf Pelan Pelaburan
Pertahanan Negara tersendiri. Ini amat penting. Saya difahamkan tidak ada progress
dalam persoalan ini. Oleh kerana itu, segala pembelian dan investment yang dilakukan
mengikut dorongan vendor-vendor.

This cannot be continued, dengan izin Tuan Pengerusi. Vendor-vendor tidak boleh
menentukan perancangan pembelian aset angkatan tentera. Kita mesti ada satu master
plan yang ditentukan oleh angkatan tentera negara dan bukan oleh vendor-vendor. Saya
hendak dapatkan Yang Berhormat Menteri untuk menjawab. Apakah progress dalam soal
pembentukan Jawatankuasa Pelaburan Pertahanan antara kementerian-kementerian
yang dipengerusikan oleh Yang Amat Berhormat Perdana Menteri untuk merancang
investment plan bagi angkatan tentera kita? Sekian.

Tuan Pengerusi [Dato’ Mohd Rashid Hasnon]: Baik, terima kasih Yang
Berhormat Shah Alam. Seterusnya, saya jemput Yang Berhormat Tumpat.

12.34 tgh.

Dato' Haji Che Abdullah bin Mat Nawi [Tumpat]: Assalamualaikum
warahmatullaahi wabarakaatuh. [Membaca sepotong doa] Terima kasih Tuan Pengerusi,
atas peluang yang diberikan kepada saya untuk mengambil bahagian dalam perbahasan
peringkat Jawatankuasa Kementerian Pertahanan.

Pertamanya, saya ingin menyentuh Butiran 020000 — Pertahanan Negara. Saya
ingin mendapatkan penjelasan kementerian berhubung Pelan Pelaburan Pertahanan
Negara (3PN) yang menjadi teras kepada Kertas Putih Pertahanan yang pernah
dibentangkan di Dewan Rakyat sebelum ini. Saya ingin mengetahui sejauh manakah
pelan pelaburan yang dirancang oleh pihak kementerian? Berapakah pelaburan yang
telah diterima ketika ini? Ke manakah tumpuan pelaburan tersebut? Saya juga ingin
mengetahui sejauh mana pihak kementerian melaksanakan sesi libat urus dengan pihak-
pihak berkepentingan bagi memastikan rancangan pelaburan yang lebih berstrategik?

Seterusnya, Butiran 010200 — Pengurusan Jabatan Hal Ehwal Veteran. Di bawah
Pelan Strategik MINDEF (PSM 2021/2025) yakni di bawah Teras Strategik Transformasi
