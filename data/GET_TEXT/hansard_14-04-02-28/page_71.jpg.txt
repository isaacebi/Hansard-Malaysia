DR.09.12.2021 61

mendapati bahawa helikopter MD 530 G boleh diterima kerana memenuhi spesifikasi yang
ditetapkan. Jangkaan penghantaran enam buah helikopter MD 530G akan dilaksanakan
pada suku pertama 2022.

Kementerian mengakui berlaku kelewatan dalam perolehan tersebut dan telah
mengambil langkah-langkah tegas dan sewajarnya bagi memastikan ATM terutama
tentera darat dapat menerima aset ini secepat mungkin. Kementerian juga telah membuat
pengiraan jumlah tuntutan denda lewat ataupun LAD yang harus dikenakan atas
kelewatan ini. Jumlah tuntutan LAD ini akan ditentukan selepas proses penerimaan
helikopter MD 530G ini selesai dilaksanakan. Okey, selesai Yang Berhormat Port
Dickson. Yang Berhormat Libaran...

Dato’ Haji Salim Sharif [Jempol]-: Yang Berhormat mohon mencelah. Saya
rasa Yang Berhormat Timbalan Menteri boleh menjawab yang mana ada dalam Dewan.
Yang tiada dalam Dewan tidak payah jawab.

Tuan Shaharizukirnain bin Abd Kadir [Setiu]: Setiu ada.

Dato’ Haji Salim Sharif [Jempol]: Ada tujuh minit sahaja ini, saya hendak tanya
komponen Defence City yang bakal dilaksanakan dan apa yang ada dalam Defence City
ini Oleh sebab saya hendak tahu supaya ianya tidak menjadi masalah di kemudian hari.
Boleh tidak Yang Berhormat Timbalan Menteri menjelaskan serba sedikit Defence City ini.

Dato’ Sri Ikmal Hisham bin Abdul Aziz: Sahabat saya Yang Berhormat Jempol,
bagi saya selesai nanti di hujung insya-Allah saya akan cuba jawab apa yang dibangkitkan
oleh Yang Berhormat Jempol iaitu Defence City, terima kasih.

Yang Berhormat Libaran ada? Ada, terima kasih. Yang Berhormat Libaran
membangkitkan tindakan bagi memperketatkan kawalan keselamatan di Timur Sabah.
Jawapan kementerian ialah senarai operasi yang dilaksanakan TLDM bagi
memperketatkan kawalan keselamatan di Maritim Sabah Timur— Kita ada enam
operasinya iaitu;

i) Operasi Sinar Sakti di Laut China Selatan;

ii) Operasi Benteng Laut Timur di Perairan Sabah dan Sarawak
iii) Operasi Wira di Benteng Patinggi Ali, Sarawak

iv) Operasi Daulat Benua di Laut Sulu

v) Operasi Pasir Laut di Perairan Sabah

vi) Operasi Iring - mengiring kapal-kapal dagang yang melalui
perairan Sabah Timur berdasarkan permohonan daripada kapal-
kapal tersebut.

Yang Berhormat Libaran juga telah membangkitkan pengukuhan keselamatan ke
seluruh Sabah. Bagi mengukuhkan keselamatan Sabah, ATM sedang menambah
keupayaan melalui tindakan berikut pertamanya penubuhan Lima Divisyen di Sabah
dalam pengisian pasukan-pasukan di bawah Lima Divisyen dan melalui operasi Ops Pasir
Pesisir Pantai dan pulau-pulau.

01550

Seterusnya. Yang Berhormat yang membangkitkan iaitu Yang Berhormat Shah
Alam, Yang Berhormat Tumpat, Yang Berhormat Setiawangsa, Yang Berhormat Jerai dan
juga ada dua, tiga orang lagi Ahli Yang Berhormat. Saya tahu kebanyakan isu kebajikan
veteran. Yang Berhormat Padang Serailah. Ini pejuang veteran, begitu juga dengan Yang
Berhormat Tampin.

Saya juga maklum tentang saranan agar kerajaan mewujudkan skim yang sesuai
untuk veteran ATM yang tidak berpencen. Namun, perkara ini amat bergantung kepada
situasi ekonomi dan kedudukan kewangan semasa negara. Buat masa ini, kerajaan
memberikan tumpuan kepada usaha memerangi wabak COVID-19 dalam memulihkan
semula ekonomi negara yang telah menelan belanja yang besar.
