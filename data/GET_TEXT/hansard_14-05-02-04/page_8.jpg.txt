DR. 21.7.2022 2

Penyelarasan Pelaksanaan (JPM) serta Jabatan Kerja Raya. Setakat ini beberapa
projek telah dikenal pasti untuk ditangguhkan pada tahun ini 2022 antaranya
termasuklah:

(i) pembinaan pusat pemprosesan getah bersepadu di bawah

Kementerian Perusahaan, Perladangan dan Komoditi;

(ii) perolehan peralatan bagi memodenkan bengkel dan bidang

electrical di bawah Kementerian Sumber Manusia;
(iii) projek kerjasama Pusat Latihan Teknologi Tinggi dengan
institusi pendidikan latihan luar negara dengan Kementerian
Sumber Manusia; dan

(iv) Projek dan Penyelidikan Strategik di bawah Kementerian
Perdagangan Antarabangsa dan Industri.

Tuan Yang di-Pertua, pihak Unit Perancangan Ekonomi Kementerian
Kewangan, Unit Penyelarasan Pelaksanaan (JPM) dan Jabatan Kerja Raya sedang
mengadakan sesi libat urus dengan semua kementerian jabatan-jabatan sebelum
keputusan muktamad mengenai projek-projek yang akan dilaksanakan oleh
kerajaan. Kerajaan akan memastikan langkah-langkah penjimatan yang akan
dilaksanakan berikutan surat pekeliling bertarikh 14 Julai lalu tidak akan menjejaskan
usaha pemulihan ekonomi negara serta kesejahteraan rakyat. Terima kasih Tuan
Yang di-Pertua.

Timbalan Yang di-Pertua [Dato’ Mohd Rashid Hasnon]: Sila Yang
Berhormat Lembah Pantai. Selama 30 saat, soalan tambahan.

Tuan Ahmad Fahmi bin Mohamed Fadzil [Lembah Pantai]: Terima kasih
Yang Berhormat Menteri. Saya alu-alukan jawapan yang telah diberikan. Cuma saya
mohon sekiranya boleh diberikan kepada setiap Ahli Parlimen projek-projek yang
terkesan bagi kawasan masing-masing dengan penyenaraian tajuk projek, jumlah
kos, bila akan dimulakan semula.

Soalan saya tadi adalah daripada 7,240 projek yang telah diluluskan,
berapakah banyak yang akan ditangguhkan? Saya tahu Yang Berhormat Menteri
kata belum dimuktamadkan. Bila akan dimuktamadkan dan apakah penjimatan yang
dijangka? Adakah projek-projek besar seperti MRT /ine 3, ECRL, HSR ataupun
mana-mana projek yang besar, projek mega — Adakah projek-projek seperti itu akan
terkesan juga? Terima kasih.

Timbalan Yang di-Pertua [Dato’ Mohd Rashid Hasnon]: Sila Yang
Berhormat Menteri, dua minit 20 saat.

Dato’ Sri Mustapa bin Mohamed: Terima kasih Yang Berhormat Lembah
Pantai, terima kasih Tuan Yang di-Pertua. Pertama kita telah mulakan sesi libat urus

pada 19 Julai lalu, saya pengerusikannya antara Kementerian Kewangan, Unit
