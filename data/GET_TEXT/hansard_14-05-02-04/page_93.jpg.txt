DR. 21.7.2022 87

kepada rakyat apa ubat yang mereka diberi dan apakah tahap keselamatan ubat
tersebut. Matlamat program ini adalah untuk mendidik dan memberi kesedaran
tentang penggunaan ubat secara selamat kepada masyarakat.

Seterusnya Program Duta Kenali Ubat Anda yang merupakan program
community empowerment, telah dilaksanakan bermula tahun 2012 bagi
memperkasakan pemimpin masyarakat yang berpengaruh untuk membantu
menyebarkan maklumat asas berkaitan ubat-ubatan kepada orang awam. Program
ini menggunakan kaedah pengaruh rakan sebaya, peer education dengan izin, dalam
menyalurkan informasi yang lebih berkesan kepada masyarakat.

Penjualan racun tanpa preskripsi merupakan satu kesalahan di bawah
perenggan 21(1)(c) akta ini dari tahun 2017 hingga tahun 2021, sebanyak 129 premis
farmasi yang didakwa dengan nilai denda RM289,450. Sebarang aduan berkaitan
produk tidak berdaftar dan iklan ubat yang overclaim boleh dikemukakan kepada
portal Sistem Pengurusan Aduan Awam, /itto://moh.spab.gov.my. Semua ubat
adalah selamat digunakan setelah ia berdaftar dengan Pihak Berkuasa Kawalan
Dadah.

01540

Ubat yang telah berdaftar perlu mempunyai nombor pendaftaran MAL dan
pelekat keselamatan hologram. Orang awam boleh melatari laman web npra.gov.my
untuk menyemak ubat berdaftar untuk cek sama ada ubat itu mempunyai
pendaftaran dengan KKM ataupun tidak.

Kementerian Kesihatan Malaysia mengambil maklum cadangan Yang
Berhormat supaya diwujudkan sistem preskripsi antara kerajaan dan swasta bagi
membolehkan preskripsi kedua-dua sektor boleh diguna pakai di hospital mahupun
di swasta.

Yang Berhormat Padang Serai, siapakah yang akan bertanggungjawab
sekiranya kesalahan dilakukan di farmasi? Kadar hukuman telah dinaikkan jika satu
farmasi lakukan kesalahan. Adakah kesalahan ditanggung oleh farmasi itu sahaja
ataupun semua patut menanggung kesalahan tersebut?

Kesalahan akan dipertanggungjawabkan kepada orang yang melakukan
kesalahan di premis farmasi. Sebagai contoh, seseorang yang bukan merupakan ahli
farmasi yang membekalkan racun tanpa pengawasan ahli farmasi adalah melakukan
kesalahan dan merupakan kesalahan kepada orang itu.

Sekiranya ahli farmasi berdaftar membekalkan racun secara borong,
kesalahannya adalah kepada ahli farmasi berdaftar tersebut. Menurut seksyen 32(3)
sedia ada, director turut boleh didakwa sekiranya body cooperate yang didakwa di
mahkamah berhubung dengan kesalahan pengimportan pemilikan bahan

psikoterapik.
