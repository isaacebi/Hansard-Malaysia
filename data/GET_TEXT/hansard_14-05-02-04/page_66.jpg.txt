DR. 21.7.2022 60

Datuk Wira Dr. Mohd. Hatta bin Md. Ramli [Lumut]: Terima kasih Tuan
Yang di-Pertua. Saya ingin bertanya pada Yang Berhormat Pontian, mohon
pandangan Yang Berhormat Pontian mengenai denda-denda yang disebutkan tadi
ataupun hukuman kewangan daripada RM10 ribu kepada RM100 ribu.

Satu lagi tadi RM5,000 kepada RM200 ribu, kalau kes yang boleh melibatkan
kematian. Adakah pada pandangan Yang Berhormat Pontian kenaikan_ ini
munasabah kerana /ast sekali kita pinda ini 30 tahun yang lalu kalau kata Yang
Berhormat Menteri tadi. Jadi, mungkin kenaikan daripada RM10 ribu ke RM100 ribu
ini merupakan kenaikan berdasarkan inflasi bukan kerana keseriusan kesalahan
tersebut.

Jadi, ada kemungkinan sepatutnya lebih berat lagi hukuman kewangan ini
kecuali yang tadi dari RM5,000 kepada RM200 ribu, itu nampaknya bukan kerana
inflasi tetapi kerana keseriusan kesalahan tersebut. Apakah pandangan Yang
Berhormat Pontian?

Datuk Seri Haji Ahmad bin Haji Maslan [Pontian]: Ya, kalau kita melihat
akta-akta lain, saya bukan Yang Berhormat Menteri tetapi saya ada nota di tangan
saya ini daripada penyelidikan. Gagal patuh pada syarat lesen seksyen 19, Akta
Peranti Perubatan. Ini kita lihat akta yang lain. Penaltinya RM100 ribu misalnya.

Penjualan peranti perubatan tidak berdaftar, penaltinya RM200 ribu misalnya.
Kemudian, akta contoh akta lain kemudahan jagaan kesihatan swasta. Jika berlaku
kesihatan swasta tanpa kelulusan, klinik perubatan tanpa pendaftaran, dendanya
RM300 ribu dan penjara enam (6) tahun. Jadi, saya kira apa dicadangkan oleh pihak
kementerian untuk denda-denda baharu ini adalah munasabah. Terima kasih.

Tuan Yang di-Pertua: Terima kasih Yang Berhormat Pontian.

Yang Berhormat Kuala Selangor selaku bekas Menteri, 15 minit Yang

Berhormat.

12.49 tgh.

Datuk Seri Dr. Haji Dzulkefly bin Ahmad [Kuala Selangor]: Terima kasih
Tuan Yang di-Pertua. Assalamualaikum warahmatullahi wabarakatuh dan salam
sejahtera semua.

Saya mengucapkan terima kasih banyak kepada Tuan Yang di-Pertua yang
memberikan saya 15 minit walaupun saya bersedia untuk perbahasan lima minit
tetapi satu tawaran yang sangat baik berdasarkan rang undang-undang pindaan
yang dikatakan tadi. Akta 336 ini bukan 70 tahun lebih, tetapi 33 tahun- the /ast kita

memindanya.
