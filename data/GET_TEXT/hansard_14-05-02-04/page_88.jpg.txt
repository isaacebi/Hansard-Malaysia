DR. 21.7.2022 82

Dato’ Ramli bin Dato’ Mohd Nor [Cameron Highlands]: Terima kasih
Yang Berhormat Hang Tuah Jaya. The point of ketum itu very interesting.
Mengikut senarai telah selesai, jadi saya mempersilakan Yang Berhormat Menteri

untuk menjawab, 20 minit.

3.22 ptg.

Menteri Kesihatan [Tuan Khairy Jamaluddin Abu Bakar]: Terima kasih
Tuan Yang di-Pertua. Saya ucapkan terima kasih kepada semua Ahli-ahli Yang
Berhormat yang telah mengambil bahagian dalam perbahasan Rang Undang-
undang Racun (Pindaan) 2022. Segala cadangan dan juga pandangan oleh Ahli-
ahli Yang Berhormat yang telah pun dibuat, KKM sangat menghargai dan akan
diberi perhati yang sewajarnya. Saya akan cuba menjawab semua pertanyaan
dan juga cadangan mengikut urutan perbahasan tadi. Mana yang saya tidak
sempat saya mohon Tuan Yang di-Pertua supaya saya dapat jawab secara
bertulis kelak.

Pertamanya, perbahasan daripada Yang Berhormat Pontian berkenaan
dengan kes-kes yang berkaitan dengan kesalahan-kesalahan di bawah Akta
Racun ini. Pertama adalah kes berkaitan bahan psikotropik. Dari tahun 2017
hingga 2021, sebanyak 95 kes berkaitan bahan psikotropik telah didakwa di
mahkamah. Sebahagian besar 94 daripada 95 kes memang mengaku salah
manakala satu kes disabit kesalahan. Jumlah denda dalam tempoh yang saya
sebutkan tadi adalah RM508,900. Penguatkuasaan turut dijalankan selain
daripada pihak KKM oleh PDRM dan juga Kastam Diraja Malaysia.

Yang Berhormat Pontian juga telah tanya jumlah kes yang telah diambil
tindakan ke atas kesalahan menghalang pegawai penguatkuasaan, sebab ini pun
ada peruntukannya juga. Dari tahun 2016 hingga 2021, ada 32 kes ancaman
halangan dan ugutan yang dihadapi oleh pegawai penguatkuasaan semasa
menjalankan tindakan penguatkuasaan di bawah semua akta_ yang
dikuatkuasakan oleh Bahagian Penguatkuasaan Farmasi KKM.

Manakala jumlah kesalahan bagi kesalahan yang mengancam nyawa.
Untuk makluman, subseksyen 32 Akta 366 merupakan suatu peruntukan penalti
am bagi mana-mana kesalahan yang tidak diperuntukkan penalti secara khusus
oleh akta ini atau mana-mana peraturan di bawahnya.

Selanjutnya proviso di bawah subseksyen 32(2) ini memperuntukkan
sekiranya kesalahan yang melibatkan penalti am yang mana orang itu dituduh
yang pada pandangan mahkamah terjumlah kepada suatu kecuaian dan
disengajakan yang membahayakan atau mungkin untuk membahayakan nyawa

manusia, orang itu sekiranya disabitkan boleh dijatuhkan hukuman di bawah
