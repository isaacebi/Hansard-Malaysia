DR. 21.7.2022 10

Tarakan Indonesia. Kewujudan MCC ini bertujuan sebagai saluran komunikasi
meningkatkan koordinasi operasi dan kerjasama perisikan bagi menyokong aktiviti
rondaan laut dan udara melalui inisiatif Trilateral Maritime Patrols (TMP) dan juga
Trilateral Air Patrol (TAP). TNP dan TAP merupakan rondaan terkoordinasi yang
dilaksanakan dengan melibatkan aset Tentera Laut dan juga Tentera Udara dari
ketiga-tiga buah negara.

Kedua, ketiga-tiga negara ini telah bersetuju untuk melaksanakan operasi hot
pursuit iaitu mengejar merentasi sempadan perairan melibatkan angkatan tentera
dan agensi keselamatan masing-masing. Melangkah ke hadapan, baru-baru ini pada
bulan Mac, di sampingan Defence Services Asia, pertemuan peringkat Menteri
antara saya Menteri Pertahanan Indonesia, Prabowo Subianto dan Setiausaha
Parlimen Pertahanan Filipina, Delfin Lorenzana telah diadakan buat kali pertamanya
sejak COVID-19 melanda.

Hasil pertemuan tersebut, ketiga-tiga negara telah sepakat untuk
melaksanakan satu lagi pendekatan iaitu meneroka potensi kerjasama antara
Tentera Darat. Ketiga-tiga negara memandangkan buat masa ini TCA lebih berfokus
kepada laut dan udara sahaja.

Berhubung sama ada kerjasama ketenteraan akan dilanjutkan kepada
negara-negara ASIAN yang lain. Pertama, trilateral yang kita wujudkan dengan
Filipina, Indonesia akan diperluaskan ke Brunei Darussalam. Perkara ini telah pun
dimaklumkan kepada Pehin Halbi di Jabatan Perdana Menteri dan menunggu
perkenan Kebawah Duli Yang Maha Mulia Paduka Seri Baginda Tuanku Sultan
Brunei Darussalam.

Akhir kata, ada satu lagi usaha iaitu rondaan maritim Selat Melaka untuk
menjamin keselamatan di Selat Melaka yang telah pun mendapat persetujuan
daripada Perdana Menteri Singapura dan juga Timbalan Perdana Menteri Thailand,
Prawit Wongsuwan pada 26 Mei di mana empat negara ASEAN akan bekerjasama
untuk memastikan keselamatan di Selat Melaka. /nsya-Allah.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri. Soalan tambahan pertama. Sila Yang Berhomat Bukit
Bendera.

Tuan Wong Hon Wai [Bukit Bendera]: Terima kasih atas jawapan Yang
Berhormat Menteri tersebut. Dua hari lalu Dewan Rakyat telah meluluskan
pembubaran Agensi Kawalan Sempadan Malaysia (AKSEM) sebagai coordination
Minister untuk security. Apakah perancangan Menteri Kanan Pertahanan kita untuk
memperketatkan lagi kawalan sempadan sama ada darat ataupun maritim ataupun
air, udara dan bukan sahaja di Laut Sulu, Sulawesi, Selat Melaka, Laut China

Selatan?
