DR. 21.7.2022 26

Hendak jaga veteran ini antara yang baik kita ambil contoh- Australia,
Kanada, UK. Mereka ada special status sebab itu dia ada Majlis Angkatan Tentera.
Bajet akan ada bulan Oktober ini, Yang Berhormat Menteri mohonlah bajet yang lebih
dan meletakkan veteran ini status yang lain daripada pesara lain kerana kita tahu
fungsi mereka tidak perlu dihuraikan sebab ia telah menarik perhatian Titah Diraja.
Bila veteran itu turun ke jalan raya, tidak baik pada imej negara.

Kita harap kerajaan mengambil perhatian serius dan memberi peruntukan
sebaik mungkin pada Bajet yang akan datang. Minta Yang Berhormat Menteri beri
penjelasan sedikit.

Dato’ Seri Hishammuddin Tun Hussein: /nsya-Allah, mantan Menteri
Pertahanan yang juga terpaksa berdepan dengan isu-isu veteran semasa Yang
Berhormat dipertanggungjawabkan untuk memimpin dan insya-Allah, saya akan
bincang dengan Yang Berhormat sendiri. Semasa Yang Berhormat Menhan dahulu,
apa agaknya yang telah pun dilakukan oleh Yang Berhormat... [Dewan riuh]

Keduanya, isu-isu demonstrasi jalanan yang juga berlaku semasa mantan
kita memegang kementerian, dan sebenarnya perkara yang dibangkitkan bukanlah
satu perkara yang baharu yang saya sudah teliti secara dekat dan libat urus-
perjumpaan dengan stakeholders sedang berterusan. Kalau sekiranya cadangan
Yang Berhormat tadi berkisar kepada apa mungkin kita boleh umumkan dalam Bajet
yang akan datang, biarlah saya diberikan sedikit masa untuk mendengar.

Jumlah veteran sekarang ini lebih daripada 300 ribu, yang turun jalanan tidak
sampai 1,000 pun- Yang Berhormat pun tahu. Akan tetapi yang penting ialah untuk
mencari penyelesaian yang dapat memenuhi kesemua 300 ribu ahli veteran. Ini
merupakan satu cabaran dan Yang Berhormat sendiri tahu, bukan merupakan satu
perkara yang mudah. la memerlukan sumber kewangan yang besar tetapi komitmen
dan kesungguhan kita untuk membela veteran tidak pernah pudar, insya-Allah.

Tuan Karupaiya a/l Mutusami [Padang Serai]: Bukan- veteran semua
mahu datang dekat KL, Yang Berhormat Menteri. Veteran tidak ada duit naik bas
mari sini. Itu sahaja problemnya. Mereka tidak ada duit. Kalau ada duit, semua akan

turun sini.

5. Dato’ Dr. Xavier Jayakumar a/l Arulanandam [Kuala Langat] minta
Menteri Wilayah Persekutuan menyatakan, projek-projek jangka masa pendek dan
jangka masa panjang yang dirancang untuk mengatasi masalah banjir di Wilayah
Persekutuan Kuala Lumpur. Berapa jumlah bajet yang diperuntukkan dan adakah
apa-apa Jawatankuasa Khas diwujudkan untuk tujuan ini? Jika ya, siapakah abhli
dalam Jawatankuasa ini?
