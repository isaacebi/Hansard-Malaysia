DR. 21.7.2022 24

ATM merupakan sesuatu yang telah pun termaktub di dalam agenda perumahan kita.
Itu satu.

Keduanya kekangan-kekangan yang terpaksa kita hadapi bukan sahaja
berkisar kepada bagaimana pembelaan kepada veteran di bawah kajian kita
Blueprint Perumahan 1.0 dan 2.0 kekangan yang kita hadapi termasuklah sumber
kewangan yang terhad, ketersediaan dan kesesuaian tapak pembangunan,
permohonan RKMAT tanpa kem, kompetensi kontraktor yang dipilih, kenaikan kos
bahan mentah dan perubahan polisi kerajaan semasa ke semasa.

Akan tetapi insya-Allah, dengan termaktubnya agenda pembelaan veteran
dalam konteks perumahan di bawah Blueprint Perumahan 3.0 ini, insya-Allah kita
akan fikirkan mungkin perkara-perkara yang sebelum ini tidak difikirkan. Contohnya
tidak sempat saya tadi jawab dalam jawapan asal tadi.

Kerjasama rapat dengan agensi-agensi dan kementerian-kementerian lain di
mana Kementerian Perumahan dan Kerajaan Tempatan (KPKT) merupakan
kementerian yang paling awal yang telah tampil ke hadapan. MINDEF sedang
berinteraksi dengan mereka dan percayalah apa yang dibangkitkan oleh Yang
Berhormat Sungai Siput tadi berhubung kait dengan veteran, kita cuba posisikan
pembelaan kepada mereka melalui pendekatan-pendekatan baru di bawah 3.0 ini.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri. Soalan tambahan yang kedua. Saya kena pergi sebelah
sini dahulu Yang Berhormat. Saya minta Yang Berhormat Parit dahulu. Silakan.

Datuk Wilson Ugak anak Kumbong [Hulu Rajang]: Tidak boleh. Hulu
Rajang tidak boleh kah?

Dato’ Mohd Nizar bin Haji Zakaria [Parit]: Terima kasih Tuan Yang di-
Pertua. Tahniah saya ucapkan kepada Yang Berhormat Menteri yang telah pun
menjelaskan dan juga perancangan konsisten khususnya daripada segi infra
perumahan kepada warga angkatan tentera kita.

Kita sedia maklum bahawa blueprint yang disebut oleh Yang Berhormat
Menteri sebentar tadi itu ada beberapa perkara yang dijadikan sebagai aspek penting
iaitu pembinaan, penyelenggaraan dan juga pemilikan bagi melestarikan kebajikan
dan keselesaan warga ATM untuk masuk veteran. Saya ingin bertanya kepada Yang
Berhormat Menteri apakah terdapat sebarang cabaran atau masalah yang dihadapi
sepanjang pelaksanaan Blueprint Perumahan 1.0 dan Blueprint Perumahan 2.0
sebelum ini?

01110

Sekiranya ada, adakah semua masalah yang dihadapi dapat diselesaikan

ataupun dikurangkan agar segala bentuk perancangan itu akan memberi manfaat

dan juga keselesaan kepada warga ATM. Terima kasih.
