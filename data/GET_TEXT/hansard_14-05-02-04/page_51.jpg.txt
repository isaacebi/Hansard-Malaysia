DR. 21.7.2022 45

Berhormat Sepang telah menyerahkan kepada Tuan Yang di-Pertua penghakiman
yang telah dibuat oleh Tan Sri Ariff berhubung dengan perbahasan isu yang sub
judice, di mana dikatakan bahawa ia bukan satu blanket order, sampai langsung tidak
boleh sentuh tajuk itu.

Akan tetapi hanya kiranya ia menyentuh ia punya merit dan demerit. Saya
perlukan satu keputusan daripada Tuan Yang di-Pertua sama ada takrif yang
dikemukakan itu boleh diguna pakai yang mana sekiranya kita hendak dengar dia
punya merit dan demerit bererti bahawa kita kena benarkan perbahasan dan selepas
itu baru kita tegur. Itu poin yang pertama.

Kedua, Tuan Yang di-Pertua, semalam menyebut bahawa tidak mahu
dibahas isu Sulu kerana kita tidak mahu dedahkan strategi kita and that the first
principle of litigation is the element of surprise. Kalau tidak silap, lebih kurang begitu.
Saya hendak jelaskan kepada Tuan Yang di-Pertua mungkin Tuan Yang di-Pertua
tersilap.

Bukan kita hendak Yang Berhormat Menteri dedahkan kepada kita
strateginya. Kita hanya nak penjelasan mengenai fakta-fakta berhubung dengan kes
itu. Not to dedahkan strategi. Saya merasakan pelik di mana Ahli Kabinet dan
backbenchers sokong kenyataan yang dibuat oleh Tuan Yang di-Pertua sedangkan
kita sebagai pembangkang, kita yakin bahawa Yang Berhormat Menteri cukup
pandai dan mampu memahami bahawa bila dia menjawab dalam sini, tak payahlah
dia dedahkan strategi, dia hendak bawa ke mahkamah untuk perbicaraan.

Kalau dia hendak bawa strategi pun mungkin sebagai decoy. Dia hendak
bawa isu lain tetapi dia jawab perkara lain. Itu terpulang kepada Yang Berhormat
Menteri. We are confident, dengan izin that the Minister knows how to answer the
question and | would implore the Chair. Jangan preempt ataupun presume that the
Minister is not capable of answering the questions without exposing the legal strategy
that he is going to use semasa dalam mahkamah. Terima kasih.

Tuan Yang di-Pertua: Terima kasih Yang Berhormat Sepang kerana
memberikan saya satu salinan keputusan Yang Arif Tan Sri Ariff.

Tuan Khalid bin Abd Samad [Shah Alam]: Yang Berhormat Sepang tidak
mahu bangun hari ini fasal tadi Tuan Yang di-Pertua sebut kacau, serang Tuan Yang
di-Pertua.

Tuan Yang di-Pertua: [Ketawa] Okey, sebenarnya sub judice ini ialah apabila
sesuatu perkara itu berada di dalam proses litigation ataupun di dalam undang-
undang jenayah, apabila sesuatu perkara itu sudah pasti akan ke mahkamah,
walaupun di peringkat siasatan tetapi sudah pasti. Sure sudah hendak ke
mahkamah, maka sesuatu discussion secara awam yang boleh dalam apa cara pun

mempengaruhi yang mungkin pun mempengaruhi keputusan mahkamah ataupun
