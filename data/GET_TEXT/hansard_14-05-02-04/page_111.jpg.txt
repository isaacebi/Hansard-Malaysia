DR. 21.7.2022 105

juga membawa perkara ini ke Parlimen dan juga Timbalan Menteri, kedua-duanya
ada. Kita bagi markah penuhlah kerana mereka ini berada di Dewan sampai habis
persidangan kita. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih

Yang Berhormat Jempol. Seterusnya saya jemput Yang Berhormat Bukit Bendera.

4.34 ptg.

Tuan Wong Hon Wai [Bukit Bendera]: Terima kasih Tuan Yang di-Pertua.
Mengikut Laporan Survei Pendapatan Isi Rumah dan Kemudahan Asas Tahun 2019
yang dikeluarkan oleh Jabatan Statistik Malaysia- median ataupun penengah untuk
pendapatan isi rumah ialah RM5,873 dan purata untuk pendapatan isi rumah
sebanyak RM7,901.

Oleh itu sebenarnya anggapan pendapatan siling RM5,000 sebulan di bawah
cadangan pindaan rang undang-undang ini lebih rendah daripada median dan min
untuk isi rumah. Cadangan rang undang-undang ini hanya meningkatkan had
maksimum ke bon insurans amaun gaji pekerja daripada RM4,000 sebulan kepada
RM5,000 sebulan.

Sekiranya pendapatan pekerja- sebagai contoh RM8,000 sebulan, gajinya
hendaklah bagi maksud akta ini disifatkan sebagai RM5,000 sahaja. Prinsip asas
keselamatan sosial pekerja sebagai satu dana solidariti di mana pekerja yang tidak
mendapat apa-apa benefit sehingga bersara maka mereka sebenarnya membantu
pekerja-pekerja yang lain yang menerima benefit daripada skim ini.

Oleh itu potongan PERKESO ke atas pekerja berpendapatan tinggi boleh
membantu juga kepada pekerja-pekerja yang berpendapatan rendah. Tadi Yang
Berhormat Jempol saya dengar, juga meragui tentang harga siling gaji pekerja yang
hanya RM5,000 dan Yang Berhormat Ipoh Barat mencadangkan RM10 ribu, saya
setuju dengan mereka.

la patut ditingkatkan melebihi RM5,000 dan sehingga ke RM10 ribu kerana
salah satu tujuan keselamatan sosial pekerja ialah apabila pekerja diinsuranskan
mengalami kemalangan atau kematian dalam pekerjaan atau semasa perjalanan ke
tempat kerja atau balik dari tempat kerja, maka ada satu sistem insurans untuk
penggantian pendapatan untuk membolehkan defendan atau waris mendapat
pencen bulanan.

Oleh itu peningkatan gaji siling dan caruman juga boleh menambahkan
faedah diterima oleh pekerja. Program ini juga hendaklah mengambil kira bahawa
jangka hayat pekerja yang semakin panjang dan cabaran skim sosial sekuriti pekerja

ialah untuk memastikan pencen ilat ini diterima oleh pekerja atau waris berpatutan
