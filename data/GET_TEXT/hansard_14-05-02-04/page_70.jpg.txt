DR. 21.7.2022 64

ialah Biro Farmasi. Ini menyusahkan industri dan itu juga menimbulkan pelbagai
persoalan mana satu yang betul dan sebagainya.

Datuk Seri Dr. Haji Dzulkefly bin Ahmad [Kuala Selangor]: Terima kasih
Yang Berhormat Tuaran sahabat saya.

Saya mahu perkara itu diulas oleh Yang Berhormat Menteri walaupun saya
yakin perkara itu tidak seharusnya berlaku begitu kerana punya guideline, dan punya
protokol yang akhirnya kalau mahu didaftar ke NPRA, ia mesti melalui satu prosedur
dan syarat yang tetap dan stringent. Maka tidak boleh berlaku begitu tetapi apa pun
kerana Yang Berhormat Tuaran menyebutkan, saya minta penjelasan sedikit
daripada Yang Berhormat Menteri.

Bersabitan dengan perkara-perkara yang lain itu Tuan Yang di-Pertua, saya
punya tiga, empat minit lagi. Saya kira ada juga yang membangkitkan bersabit
dengan hal kuasa yang diberikan kepada DG itu. Nampak semacam kuasa yang
besar tetapi kalau kita ambil dan benchmark atau ukurkan dengan akta-akta yang
lain itu, saya kira tidaklah besar walaupun ada pihak-pihak, sekali lagi pengamal-
pengamal perubatan yang agak sedikit sensitif ataupun komentar mereka itu agak
tajam.

Akan tetapi perkara itu saya kira adalah tidak melebihi akta-akta yang lain
seperti Akta Jualan Dadah ataupun Sales of Drugs Act dan sebagainya. Jadi itu
adalah perkara administratif yang kadang-kadang memerlukan tindakan-tindakan
yang pantas yang perlu dibuat oleh seorang KPK atau Ketua Pengarah Kesihatan
ya. Jadi, tidak besar isunya.

Adapun yang lain itu saya kira adalah in order ataupun peruntukan untuk
agent provocateur untuk akhirnya dapat menjalankan tugas-tugas itu sekali lagi
adalah satu yang in order, tidak perlu kita mempertikaikan dari sudut implementasi
dan abusers, misuse dan sebagainya. Akhirnya, kesemua itu Tuan Yang di-Pertua,
perlu digarap dalam satu pindaan untuk memberikan penguat kuasa menjalankan
tugas dengan baik.

Saya yakin mereka tidak datang serbu begitu sahaja ya, membuat satu
serbuan itu perlu melalui penelitian, risik dan sebagainya. Jadi, mungkin juga kita
kena perhatikan atas abusers itu. Kalau Yang Berhormat Menteri boleh memberikan
sedikit komentar bagaimanakah complaint dari sudut pelaksanaan itu yang
diperhatikan selama hari ini. Jumlah kes telah dilakukan, beberapa abusers dan
sebagainya itu, mungkin Yang Berhormat Menteri boleh memberikan the cases dan
data tentang perkara itu.

Jadi Tuan Yang di-Pertua, kalau...

Datuk Wira Dr. Mohd. Hatta bin Md. Ramli [Lumut]: Minta penjelasan

sedikit Yang Berhormat Kuala Selangor.
