DR. 21.7.2022 51

kepada Ketua Pengarah Kesihatan untuk mengeluarkan arahan bagi pelaksanaan
seksyen 26 di bawah Akta 366, yang mana keingkaran untuk mematuhi arahan
tersebut merupakan suatu kesalahan.

01220

Peruntukan berkaitan pengkompaunan kesalahan juga dimasukkan serta
kuasa-kuasa penguatkuasaan turut diperkemas dan diperkukuhkan agar kawalan
dan penguatkuasaan ke atas racun dan bahan psikotropik dapat dilakukan dengan
lebih berkesan. Beberapa peruntukan penalti juga ditingkatkan bagi memastikan
pesalah menerima hukuman yang setimpal dan seterusnya mencegah kesalahan ini
daripada dilakukan.

Bagi memberi fleksibiliti dalam pengendalian racun untuk tujuan yang sah dan
memastikan pindaan Akta 366 selaras dengan keperluan semasa, beberapa
peruntukan telah dikemas kini.

Peruntukan berkaitan dokumen dan perekodan diberi fleksibiliti untuk dibuat
dalam bentuk elektronik tertakluk kepada keperluan tertentu. Ahli Farmasi Berdaftar
juga dibolehkan menjual atau membekal racun secara runcit tanpa keperluan Lesen
Jenis A di premis yang telah pun mempunyai seorang ahli farmasi yang berlesen di
bawah Jenis A.

Beberapa takrifan juga telah diperkenalkan, dipinda atau dipotong selaras
dengan pemakaian semasa. Selain daripada itu, keperluan untuk menyiarkan
senarai maklumat pelesenan dalam warta turut dipotong kerana ia adalah tidak lagi
praktikal. Justeru, cadangan pindaan Akta 366 yang dibuat adalah amat penting bagi
memastikan kesinambungan aktiviti kawalan racun dan bahan psikotropik serta
meningkatkan keberkesanan penguatkuasaan Akta 366. Cadangan pindaan kepada
akta ini dibuat bagi membolehkan ia kekal relevan serta kalis masa hadapan atau
dengan izin, future proof.

Tuan Yang di-Pertua, Rang Undang-undang Racun (Pindaan) 2022
diwujudkan bertujuan untuk meminda seksyen 237 (15), (16), (17), (18), (19), (21),
(23), (24), (26), (30), (31), (32), (35) dan Jadual Ketiga memotong seksyen 28 serta
menambah seksyen baharu 4A, 26A, 31A, 31B, 31C, 31D, 31E, 31F, 32A, 34A, 34B
dan 34C kepada Akta Racun 1952 atau Akta 366, 23 fasal yang dicadangkan adalah
seperti berikut.

Fasal 1 mengandungi “tajuk ringkas” yang bertujuan untuk memberi Menteri
kuasa untuk menetapkan tarikh permulaan kuat kuasa akta yang dicadangkan
termasuk kuasa untuk menetapkan tarikh yang berlainan bagi permulaan kuat kuasa

peruntukan yang berlainan akta yang dicadangkan.
