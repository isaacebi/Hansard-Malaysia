DR. 21.7.2022 5

Tuan Chan Foong Hin [Kota Kinabalu]: Ada masa, pergi sini?

Timbalan Yang di-Pertua [Dato’ Mohd Rashid Hasnon]: Lagi, saya beri
yang sebelah sini pula... [Merujuk kepada Blok Pembangkang] Yang Berhormat Kota
Kinabalu. Ringkas.

Tuan Chan Foong Hin [Kota Kinabalu]: Terima kasih kepada Tuan Yang
di-Pertua. Saya minta, bolehkah kita dapatkan satu komitmen daripada Kerajaan
Persekutuan di mana keenam-enam buah negeri yang dikatakan termiskin di
Malaysia ini seperti Sabah, Sarawak, Terengganu, Kelantan, Kedah ini dikeluarkan
daripada sebarang projek-projek yang akan terhenti?

Ini kerana, memandangkan kesemua negeri ini memerlukan cash up, supaya
kita boleh mencapai tahap kemajuan yang setara dengan negeri-negeri lain mengikut
falsafah Kemakmuran Bersama?

Timbalan Yang di-Pertua [Dato’ Mohd Rashid Hasnon]: Terima kasih
pada Yang Berhormat Kota Kinabalu. Sila Yang Berhormat Menteri.

Dato’ Sri Mustapa bin Mohamed: Terima kasih Tuan Yang di-Pertua.
Terima kasih Yang Berhormat Kota Kinabalu.

Komitmen kerajaan seperti yang dinyatakan oleh Yang Amat Berhormat
Perdana Menteri semasa membentangkan RMKe-12 di Dewan yang mulia ini 27
September yang lalu, yang telah 50 peratus daripada jumlah peruntukan
pembangunan adalah untuk negeri-negeri yang kurang maju iaitu Sabah, Sarawak,
Kelantan, Terengganu, Kedah dan Perlis.

Itu janji kerajaan Yang Amat Berhormat Perdana Menteri dalam Dewan ini 27
September yang lalu. Maka, itu merupakan janji kerajaan.

Keduanya, berkaitan dengan perkara yang kita bincang hari ini. Kita bercakap
tentang projek-projek yang hendak ditangguhkan dan skopnya sudah pun kita
jelaskan iaitu yang belum pun ada, belum pun dimulakan apa-apa kerja. Jadi
munasabah lah ditangguhkan. Kalau hendak buat pun tidak boleh buat kerana belum
iklan, belum ada design dan tapak tidak ada.

Jadi, daripada kita teruskan pada butiran dalam projek itu, maka elok kita
tangguhkan tahun depan, mungkin. Ini supaya penjimatan itu boleh digunakan untuk
membiayai sebahagian daripada peningkatan subsidi yang lebih daripada RM40
bilion peningkatan daripada RM30 bilion yang dibelanjakan yang dimasukkan dalam
Anggaran Belanjawan naik kepada RM/77 bilion. Ini peningkatan yang amat ketara.

Itulah sebabnya kenapa kerajaan perlu melihat semula Perbelanjaan
Mengurus dan juga sebahagian kecil kepada Perbelanjaan Pembangunan. Terima

kasih Tuan Yang di-Pertua.
