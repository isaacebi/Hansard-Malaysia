DR. 21.7.2022 57

sejumlah 300 ribu orang dengan mengambil kira 200 miligram sebagai dos yang
boleh menyebabkan overdose.

Sebagaimana Yang Berhormat sedia maklum, syabu bukan_ sahaja
mengakibatkan ketagihan dalam kalangan pengguna tetapi sering dikaitkan dengan
keadaan psychosis sehingga ada yang sanggup membunuh ahli keluarga dan
kenalan rapat seperti yang dilaporkan di akbar sejak beberapa tahu yang lalu.
01240

Sebagai contoh, seperti dilaporkan di akhbar pada 12 Mac 2022. Angkara
berebut dan tidak mahu berkongsi dadah, seorang lelaki sanggup menikam adik
kembarnya di Kampung Seri Cheeding, Kuala Langat dan seorang lelaki mengelar
leher ibu kandung di Kampung Batu 5 di Gurun pada 10 November tahun lepas.

Kejadian ini mengimbas semula beberapa kejadian pernah berlaku sebelum
ini akibat penagihan dadah dan masih berterusan sehingga kini. Ini merupakan satu
contoh sahaja. Banyak contoh lagi yang saya boleh kemukakan yang melibatkan
racun yang lain. Ethy! ether, red phosphorus, ephedrine sulfate dan lain-lain.

Keadaan ini bukan sahaja merugikan negara, malah meruntuhkan institusi
kekeluargaan di negara kita. Akta ini juga penting untuk membenarkan penggunaan
dokumen dalam bentuk elektronik selaras dengan perkembangan teknologi dan
memantapkan penguatkuasaan dan penyiasatan yang boleh dijalankan oleh
pegawai yang diberi kuasa.

Justeru, terdapat keperluan yang mendesak untuk meningkatkan dan
memantapkan penguatkuasaan melalui pindaan ini bagi menangani situasi semasa
pada hari ini. Tuan Yang di-Pertua, saya mohon mencadangkan.

Tuan Yang di-Pertua: Terima kasih Yang Berhormat Menteri. Ada yang
menyokong?

Timbalan Menteri Kesihatan II [Datuk Aaron Ago Dagang]: Saya mohon
menyokong Tuan Yang di-Pertua.

Tuan Yang di-Pertua: Terima kasih Yang Berhormat Timbalan Menteri.
Masalah di hadapan Majlis ialah rang undang-undang bernama suatu akta untuk
meminda Akta Racun 1952 dibaca kali yang kedua sekarang dan terbuka untuk
dibahaskan.

Saya mempunyai senarai pembahas. Perbahasan akan dimulakan oleh Yang
Berhormat Pontian, diikuti oleh bekas Yang Berhormat Menteri Kesihatan Yang
Berhormat Kuala Selangor dan kemudian Ahli-ahli Yang Berhormat berikut. Yang
Berhormat Tebrau, Yang Berhormat Kuala Kedah, Yang Berhormat Sibu, Yang
Berhormat Setiu, Yang Berhormat Padang Serai, Yang Berhormat Subang, Yang
Berhormat Tampin, Yang Berhormat Bandar Kuching, Yang Berhormat Sepang; dan

akhir sekali Yang Berhormat Hang Tuah Jaya.
