DR. 21.7.2022 118

Kenapa tidak kerajaan mengambil pendekatan memutihkan mereka,
memberikan mereka latihan, memberikan suntikan-suntikan kesihatan dan
sebagainya? Memberikan mereka peluang untuk terus berada di negara kita dan
bekerja di restoran-restoran dan mana-mana tempat yang memerlukan pekerja-
pekerja.

Pada masa yang sama Tuan Yang di-Pertua, saya cukup mengagumi
kelantangan Yang Berhormat Menteri. Saya ingin menunjukkan satu petikan
daripada portal berita, gambar Yang Berhormat Menteri pun ada di situ. “Return the
money or face stern action, says the Home Affairs Minister’. Ini adalah berkenaan
dengan skandal Program Penjana Kerjaya.

Saya berterima kasih atas ketegasan Yang Berhormat Menteri dan
keberanian. Saya cuma menggunakan kesempatan ini untuk merayu, kalau
ketegasan, keberanian ini juga boleh digunakan di dalam merungkai apa yang
berlaku kepada skandal MITRA, supaya pihak-pihak yang terlibat boleh dibawa ke
muka pengadilan. Terima kasih Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Jelutong. Ahli-ahli Yang Berhormat, sekarang tamatlah perbahasan,
saya ingin menjemput Yang Berhormat Menteri untuk menjawab. Saya beri masa 12

minit.

5.13 ptg.

Menteri Sumber Manusia [Datuk Seri Saravanan a/l Murugan]: Terima
kasih Tuan Yang di-Pertua.

Puan Teresa Kok [Seputeh]: Tidak adil bagi Yang Berhormat Menteri. Masa
12 minit jawab.

Datuk Seri Saravanan a/l Murugan: Bagi pihak Kementerian Sumber
Manusia, saya terlebih dahulu ingin mengucapkan ribuan terima kasih kepada Ahli-
ahli Yang Berhormat yang telah mengambil bahagian dalam perbahasan Rang
Undang-undang Keselamatan Sosial Pekerja (Pindaan) 2022.

Kementerian menghargai semua pandangan, saranan, cadangan mahupun
teguran Ahli-ahli Yang Berhormat tersebut. Seramai 13 orang Ahli Yang Berhormat
yang telah membangkitkan isu-isu berkaitan Rang Undang-undang Keselamatan
Sosial Pekerja (Pindaan) 2022.

Keseluruhan Tuan Yang di-Pertua, kita lihat keprihatinan Ahli-ahli Yang
Berhormat, khususnya seperti mana yang dicadangkan oleh Yang Berhormat Pasir
Gudang, mengambil kira kedudukan miskin tegar. Kerajaan perlu mengadakan satu

pendekatan untuk membantu. Kita linat keseluruhan bahas pada hari ini lebih kepada
