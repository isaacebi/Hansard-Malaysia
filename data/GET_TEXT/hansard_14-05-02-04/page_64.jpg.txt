DR. 21.7.2022 58

Dipersilakan Yang Berhormat Pontian, 10 minit Yang Berhormat.

12.22 tgh.

Datuk Seri Haji Ahmad bin Haji Maslan [Pontian]: Terima kasih Tuan Yang
di-Pertua. Pertama saya menyokong pindaan akta ini. Sebagai contoh, kesalahan
berkaitan bahan psikotropik. Peruntukan semasa denda cuma RM10 ribu, atau
penjara empat (4) tahun atau kedua-duanya.

Cadangan pindaan denda RM100 ribu, penjara lima (5) tahun atau kedua-
duanya. Saya ingin bertanya, setakat ini jumlah kes yang telah dikenakan denda
mengenai kesalahan berkaitan bahan psikotropik.

Seterusnya, kesalahan menghalang tindakan penguatkuasaan. Peruntukan
semasa denda RM3,000, penjara satu (1) tahun, atau kedua-duanya. Cadangan
pindaan, denda RM10 ribu, penjara dua (2) tahun atau kedua-duanya. Sekali lagi
saya ingin bertanya, jumlah kes yang sudah diambil tindakan?

Cadangan pindaan tujuh kenaikan penalti juga kesalahan_berkaitan
keperluan merekodkan ini tiada pindaan. Kesalahan berkaitan racun selain daripada
perekodan, maksimum RM3,000 menjadi RM50 ribu.

Kesalahan yang boleh mengancam nyawa. Ini baguslah ya daripada denda
cuma RM5,000 atau penjara dua (2) tahun atau kedua-duanya, kepada maksimum
denda RM200 ribu, atau penjara sepuluh (10) tahun atau kedua-duanya.

Saya ingin bertanya mengenai kesalahan yang boleh mengancam nyawa itu
yang denda RM5,000 dan dua (2) tahun itu, berapa jumlah kes yang sudah diambil
tindakan?

Tuan Yang di-Pertua, sekarang sudah ada 1,600 bahan yang disenaraikan
sebagai racun sebagai mana Yang Berhormat Menteri sebut tadi. Dahulu hanya
ratusan sahaja. Bererti, akta ini perlu diperkemas kerana ada keperluan untuk
mengawal, mengimport, memiliki, mengilang, penyebatian, penyimpanan,
pengangkutan, penjualan dan penggunaan.

Bagi elemen penggunaan, akta ini baik kerana terdapat keperluan di dalam
mengurus terutamanya tentang bahan-bahan di bawah kategori racun iaitu bahan
atau ubat psikotropik yang boleh mengubah sikap dan emosi seseorang. Ubat ini
sangat mudah disalahgunakan kerana sudah tentu mendapat permintaan yang tinggi
bagi mereka yang pernah terlibat dengan penyalahgunaan dadah.

Perkembangan terbaharu misalnya menjadi cabaran apabila kelonggaran
menggunakan ganja untuk tujuan rekreasi dan pemakanan di negara jiran.
Penggunaan ketum sebagai minuman kemudiannya dicampurkan dengan elemen
ubat batuk yang dibeli dari farmasi juga merupakan contoh betapa mudahnya

penyalahgunaan berlaku.
