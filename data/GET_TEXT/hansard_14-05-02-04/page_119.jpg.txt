DR. 21.7.2022 113

mencadangkan supaya pekerja gig mempunyai pendaftaran automatik dalam skim
PERKESO.

Negara jiran kita Singapura telah berjaya mewujudkan perlindungan sosial
untuk pemandu e-hailing mereka. Sementara di Indonesia, Gojek telah bekerjasama
dengan Giggle Cover, sebuah syarikat teknologi insurans yang berpangkalan di
Singapura untuk melancarkan skim insurans perlindungan pendapatan untuk
pemandunya.

Dalam skim tersebut, pemandu boleh menikmati perlindungan pendapatan
sebanyak SD80 sehari dan akan dilindungi 21 hari cuti perubatan dan juga 84 hari
cuti kemasukan ke hospital termasuk tuntutan kemalangan. Program yang sedia ada
di Malaysia tidak mencukupi untuk mengurangkan kesan apabila krisis melanda- dua
minit Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Ya, silakan.

Tuan Charles Anthony Santiago [Klang]: ...Atau pekerja hilang punca
pendapatan akibat kemalangan atau sebab-sebab lain.

Kerajaan mesti menangani isu ini dengan mengiktiraf status pekerja gig
dengan segera dan mendaftarkan mereka dalam sistem perlindungan sosial negara
kita melalui aplikasi mudah alih.

Satu lagi isu yang saya hendak bangkitkan ialah berkait dengan pekerja
informal. Pekerja informal yang merangkumi sekitar 5.9 juta tenaga kerja di negara,
39 percent of all Malaysian workers are in the informal sectors dan mereka tidak
dilindungi oleh sistem perlindungan keselamatan sosial yang sedia ada. Pekerja tidak
rasmi merupakan populasi yang besar untuk diketepikan dan memerlukan perhatian
segera.

Saya ingin ucapkan tahniah kepada PERKESO yang telah memperkenalkan
apa yang dipanggil SPS Lindung yang sekarang meliputi lebih 145 ribu orang rakan
kongsi penghantaran makanan dan bungkusan di bawah SPS Lindung.

01700

Akan tetapi Tuan Yang di-Pertua, saya percaya masa sudah sampai dan juga
soalan saya kepada Yang Berhormat Menteri ialah, apakah cadangan kerajaan untuk
meluaskan SPS Lindung kepada lebih ramai pekerja informal dan bagaimana
kerajaan memastikan perlindungan sosial PERKESO kepada sektor informal?

Saya juga mencadangkan agar kerajaan menerapkan pendekatan mendaftar
dan mengenal pasti golongan pekerja informal seperti yang dilakukan oleh Brazil
dengan mendaftar pekerja informal menerusi aplikasi online dengan menerapkan
data daripada Bolsa Familia Cash Transfer Program. Ada banyak program seperti
ini, dan saya percaya Yang Berhormat Menteri dan juga wakil-wakil PERKESO tahu

mengenai isu ini. Akan tetapi, masalah sekarang ialah, adakah kerajaan ada political
