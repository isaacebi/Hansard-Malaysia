DR. 21.7.2022 71

lagi bolehkah? Tidak boleh. Tidak ada preskripsi, tidak ada prescription dia juga tidak
tahu apa ubat yang dia makan kerana tidak ada satu preskripsi yang bertulis yang
dia pegang yang menyatakan apa ubat yang dia makan.

Jadi, untuk doktor mengeluarkan prescription kepada pesakit saya rasa itu
amatlah penting supaya pesakit tahu ada satu secara bertulis dia tahu apa ubat yang
dia makan dan apabila apa-apa berlaku dia kena pergi ke farmasi untuk belikan ubat,
dia boleh beli. Kalau tidak, dia tidak boleh beli. Dia mesti pergi klinik lagi jumpa doktor
baharu, mungkin doktor itu pun tidak sedar apa ubat dia makan. Dia akan berikan
ubat yang lain kepada pesakit itu.

1450

Jadi, saya rasa ini semua mesti kita timbang dan bagaimana masalah-
masalah ini kita boleh ditangani dan ini saya rasa sasaran untuk pengamalan
perubatan kita ialah pada masa yang akan datang, kita mesti lihat bagaimana kita
boleh ikut apa yang dipraktis di luar negara. Doktor yang beri prescription, pesakit
pergi farmasi beli ubat, itu praktis yang betul-betul, yang memang betul dipraktiskan
dan harus dipraktiskan. Akan tetapi di Malaysia memang ini ialah Akta 1952 dulu.
Pada masa itu dan pada zaman itu, tidak banyak farmasi dekat luar sana. Doktor
banyak, farmasi tidak banyak. Akan tetapi sekarang farmasi sudah banyak.

Dato’ Ramli bin Dato' Mohd Nor [Cameron Highlands]: Yang Berhormat
Sibu, sudah cukup.

Tuan Oscar Ling Chai Yew [Sibu]: Sudah cukup hendak pergi pedalaman,
hendak pergi mana-mana, hendak 24 hours farmasi boleh. Asalkan ada dispensing
right. Kalau tidak ada dispensing right, memang kurang business untuk mereka.
Mereka tidak akan buka selama 24 jam. Itu yang saya bangkitkan. Sekian, terima
kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Sibu. Dipersilakan Yang Berhormat Setiu.

2.51 ptg.

Tuan Shaharizukirnain bin Abd Kadir [Setiu]: Assalamualaikum
warahmatullahi wabarakatuh. Terima kasih kepada Tuan Yang di-Pertua. Kegiatan
penjualan ubat-ubatan yang sepatutnya hanya boleh diperoleh melalui preskripsi
doktor contohnya seperti pelbagai jenis antibiotik, ubat tahan sakit dan sebagainya.
Kini bukan sahaja boleh dibeli dengan mudah di premis-premis farmasi di seluruh
negara, malah melalui platform beli belah dalam talian atau laman web tanpa apa-

apa preskripsi daripada pengamal perubatan bertauliah.
