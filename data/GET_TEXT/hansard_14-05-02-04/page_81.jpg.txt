DR. 21.7.2022 75

melalui open tender? Apakah terma-terma utama kontrak ini? Pencerahan ini sangat
penting kerana rakyat Malaysia berhak tahu siapa yang akan mengendalikan data-
data peribadi mereka.

Jika kontrak ini dibuat secara open tender, saya tiada masalah langsung
untuk menyokong, sebab kalau buat open tender secara telus, pricing point akan
tunjuk kepada...

Dato’ Ramli bin Dato’ Mohd Nor [Cameron Highlands]: Yang Berhormat
Subang, fasal berapa ini?

Tuan Wong Chen [Subang]: Apa dia?

Dato’ Ramli bin Dato’ Mohd Nor [Cameron Highlands]: Isu yang you cakap
ini fasal berapa?

Tuan Wong Chen [Subang]: Tuan Yang di-Pertua, ini tentang data. Data
elektronik dilakukan melalui pindaan ini. Jadi, apa-apa data yang dibuat oleh farmasi
macam Yang Berhormat Sibu ini, akan masuk kepada— yang saya fahamlah. Masuk
kepada sistem yang besar. Terdapat satu kontrak. Setahu sayalah. Kalau tidak, Yang
Berhormat Menteri boleh beritahu saya memang tidak ada kontrak langsung. Kalau
ada kontrak, cuba beri pencerahan sama ada ini dilakukan melalui open tender atau
tidak.

Isu saya, pricing point, kalau dibuat secara open tender, no issue. Tidak
timbul isu tentang corruption ataupun salah guna kuasa. Sekali lagi saya minta Yang
Berhormat Menteri jelaskan, berikan nama syarikat dan terma-terma penting, berapa
lama kontrak syarikat tersebut dan berapa harga yang ditanggung oleh kerajaan.

Kalau kita lihat isu tentang MySejahtera, dalam dunia ini Tuan Yang di-Pertua,
there is no such thing as free lunch. MySejahtera cerita lain. Kononnya ada free lunch
di dunia ini. Mereka kata buat corporate social responsibility (CSR) iaitu memberi
secara percuma kepada Malaysia. Akan tetapi selepas itu timbul isu, siapa
sebenarnya yang memiliki dan memiliki hak guna data-data di dalam MySejahtera.

Yang Berhormat Menteri pernah berkata dan saya setuju dimiliki oleh
kerajaan data ini. Akan tetapi dalam pemegang saham, MySejahtera menyaman...

Dato’ Ramli bin Dato’ Mohd Nor [Cameron Highlands]: Yang Berhormat
Subang, | just want to know, fasal berapa yang you berdebat ini?

Tuan Wong Chen [Subang]: Tuan Yang di-Pertua, ini tentang peringkat
dasar. Isunya digitization. Digitization - satu isu yang terbesar ialah MySejahtera.
Kita sudah dengar hak milik itu oleh kerajaan. Akan tetapi dalam kes saman
menyaman di antara pemegang saham MySejahtera, mereka bocor katakan mereka
ada hak untuk guna data ini. Ini isu penting sekarang ini. Digitization. Apa yang saya
hendak cakap, kalau kita ada digitization programme yang lebih besar, jangan ikut

model MySejahtera.
