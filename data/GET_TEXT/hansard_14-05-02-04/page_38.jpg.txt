DR. 21.7.2022 32

Dato’ Seri Dr. Shahidan bin Kassim: ...melawat tempat yang berkenaan.
Oleh sebab itu Yang Berhormat Shah Alam, bekas Menteri dia melihat bahawa ini

satu pendekatan yang hebat yang dibuat oleh Menteri sekarang. Terima kasih.

6. Datuk Wira Dr. Mohd Hatta bin Md. Ramli [Lumut] minta Menteri Kanan
Kerja Raya menyatakan langkah yang diambil bagi menangani isu 50,000 kontraktor
Bumiputera yang akan gulung tikar akibat kenaikan harga barangan binaan.

Timbalan Menteri Kerja Raya [Datuk Arthur Joseph Kurup]: Selamat pagi
dan salam sejahtera. Berdasarkan statistik Laporan Pendaftaran Kontraktor
daripada Lembaga Pembangunan Industri Pembinaan Malaysia (CIDB) untuk
tempoh 2020 hingga ke 30 Jun 2022, sebanyak 25,481 kontraktor baru bertaraf
Bumiputera telah berdaftar dengan CIDB. Semakan mendapati hanya sebanyak
6,918 kontraktor yang sedia ada bertaraf Bumiputera tidak memperbaharui
pendaftaran. Ini menunjukkan sebenarnya berlaku penambahan jumlah kontraktor
bertaraf Bumiputera sebanyak 18,563.

#1130

Sehingga kini, jumlah keseluruhan kontraktor gred G1 hingga ke G7 yang
memiliki sijil bertaraf Bumiputera adalah sebanyak 71,163. Saya yakin penambahan
kontraktor bumiputera ini adalah hasil usaha kerajaan yang sentiasa membantu dan

prihatin kepada kontraktor Bumiputera.

Pertama antara usaha untuk membantu kontraktor Bumiputera kerajaan telah
melaksanakan Pekeliling Perbendaharaan Malaysia atau PK 2.2, Kaedah
Pelaksanaan Perolehan, Projek Kerajaan Tahun 2022 (Pindaan 1 Mac 2022) yang
telah membuka lebih banyak peluang perolehan untuk membantu kontraktor G1
hingga ke G3 untuk mendapatkan projek kerajaan:

(i) kaedah perolehan secara sebut harga dinaikkan daripada

RM500,000 hingga ke RM800,000; dan

(ii) kerja sehingga RM100,000 dipilih melalui cabutan undi.

Pada tahun 2021, sebanyak 1,825 kontraktor Bumiputera G1 hingga ke G4
telah diamanahkan untuk melaksanakan kerja dengan nilai sebanyak RM4.27 bilion.
Manakala bagi kontraktor bumiputera G5 hingga ke G7, sebanyak 2,176 kontraktor
telah merekodkan pelaksanaan kerja bernilai RM3.1 bilion. Kesemua kerja ini
melibatkan projek awam dan juga swasta.

Kedua, sebagai langkah proaktif menangani masalah kenaikan kos harga
bahan binaan, kerajaan telah bersetuju untuk melaksanakan syarat perubahan
harga atau dengan izin variation of price atau VOP dalam kontrak kerja untuk

memastikan projek kerajaan tidak terjejas dan dapat disiapkan mengikut jadual.
