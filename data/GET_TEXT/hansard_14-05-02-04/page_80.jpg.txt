DR. 21.7.2022 74

Rakan-rakan Ahli Parlimen sekalian, soalan yang saya ingin tanya kepada
Menteri adalah jika satu farmasi melakukan kesalahan seperti termaktub dalam RUU,
adakah kesalahan mesti ditanggung oleh pihak farmasi sahaja atau mesti ditanggung
oleh semua individu dalam farmasi tersebut? Ini kerana persoalan ini ditimbulkan di
kalangan rakyat mengenai RUU ini. Masih tidak jelas siapa yang akan mengambil
tanggungjawab terhadap kesalahan berlaku di farmasi. Saya mohon Menteri untuk
menjelaskan perkara ini.

Kesimpulannya, Tuan Yang di-Pertua dan Ahli-ahli Parlimen sekalian, saya
berdiri tegas bahawa dalam pelaksanaan sesuatu akta perlu menjaga kebajikan
semua pihak terlibat. Saya faham tujuan akta ini tetapi ada beberapa perkara yang
memerlukan penjelasan daripada pihak kementerian. Terdapat keperluan untuk
semua perkara yang disuarakan oleh saya diambil serius dalam memastikan setiap
polisi atau langkah yang dibuat oleh kerajaan akan memberi manfaat secara
maksimum kepada rakyat Malaysia. Saya menyokong RUU ini. Terima kasih Tuan
Yang di-Pertua.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Padang Serai. Dipersilakan Yang Berhormat Subang.

2.59 ptg.

Tuan Wong Chen [Subang]: Terima kasih Tuan Yang di-Pertua kerana
memberi peluang pada saya untuk membahas Rang Undang-undang (Pindaan) Akta
Racun ini.

01500

Ringkasnya dan pada dasarnya, saya menyokong pindaan ini. Untuk
fahaman ringkas, ada dua perkara dalam pindaan ini. Pertama ialah satu langkah
untuk menukar dokumen ke elektronik ataupun digital format. Rekod-rekod pesakit
mengenai ubat yang diberi serta membenarkan penggunaan tandatangan elektronik.

Kedua ialah mengenai psychotropic drugs yang mana kerajaan bercadang
untuk meningkatkan denda terhadap penyalahgunaan psychotropic drugs ini. Tuan
Yang di-Pertua, saya rasa kedua-dua perkara ini mudah diterima oleh pihak
pembangkang dan juga kerajaan. Namun begitu, saya ingin tekankan dua perkara
dasar yang berkaitan dengan pindaan ini. la lari sedikit tetapi Yang Berhormat
Menteri kalau boleh, tolong jawab.

Paling penting saya mulakan tentang kerja-kerja digitization yang saya fahami
dilakukan secara besar-besaran pada tahap nasional. Ini bermakna ada satu projek
digitization. Saya ingin minta Yang Berhormat Menteri Kesihatan memberi
pencerahan tentang syarikat mana yang dapat kontrak kerajaan untuk menyimpan

dan menyusun kesemua data kesihatan digitization ini. Adakah kontrak ini dibuat
