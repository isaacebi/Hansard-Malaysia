DR. 21.7.2022 34

kerja binaan bangunan, tujuh komponen bagi kerja-kerja mekanikal dan elektrik dan
termasuk juga lanjutan pelaksanaan VOP ini sehingga ke Jun tahun hadapan.

Untuk maklumat Ahli-ahli Yang Berhormat juga terdapat dua lagi tambahan
inisiatif dalam VOP yang baharu ini. Pertama kita juga akan membenarkan lanjutan
masa atau pun EOT, extension of time sehingga enam bulan untuk projek yang telah
mencapai lebih 60 peratus kemajuan kerja dan juga kita boleh bagi pelepasan bon
pelaksanaan dan juga wang jaminan untuk projek yang juga telah melebihi ataupun
mencapai 60 peratus kemajuan siap. Sekian dan terima kasih.

Tuan Yang di-Pertua: Silakan Yang Berhormat Jempol.

Datuk Seri Haji Mohd Salim Sharif [Jempol]: Ya, terima kasih Tuan Yang di-
Pertua. Saya melihat jawapan daripada Yang Berhormat Menteri sebentar tadi. la
berkaitan dengan satu VOP, satu lagi soal pekerja. Kita tahu demand untuk pekerja
ini terlalu tinggi. Jadi orang ini minta harga yang tinggi. Jadi dalam VOP 11 bahan
yang disebutkan tadi, ia tidak termasuk daripada segi gaji untuk pekerja asing
contohnya.

Tambahan lagi kesukaran untuk kemasukan pekerja asing sampai hari ini. Jadi
ini juga memberi impak kepada kenaikan harga pembinaan. Kedua juga, ditambah
dengan Menteri EPU baru-baru ini menyebut bahawa dibatalkan projek. Ini juga
memberi impak kepada kontraktor yang hendak gulung tikar ini.

Jadi, mana satu yang hendak dipakai ini soal harga barang, soal pekerja dan
soal kenyataan Yang Berhormat Menteri ini? Apa pandangan dan penjelasan Yang
Berhormat Menteri ini? Terima kasih.

Datuk Arthur Joseph Kurup: Terima kasih Yang Berhormat Jempol. Isu
tentang sektor pembinaan ini yang menghadapi pelbagai cabaran akibat daripada
PKP yang berpanjangan dan juga ketidakstabilan ekonomi ini memang memberi
impak yang boleh dikatakan memberi cabaran kepada sektor pembinaan.

Jadi, ini ada beberapa faktor. Pertama, kenaikan harga bahan binaan yang
sedang sudah diaddressed oleh kerajaan melalui VOP, EOT dan sebagainya.

Kedua adalah tentang tenaga kerja di mana sejak dari PKP dan juga pasca
daripada COVID-19, sektor pembinaan kita ini belum lagi dapat membekalkan tenaga
kerja yang mencukupi untuk sektor pembinaan kita bergerak secara optimum. Jadi,
baru-baru ini kerajaan telah mengumumkan bahawa kemasukan tenaga kerja atau
pun pekerja asing untuk sektor pembinaan kali ini akan dikendalikan khusus oleh
CIDB iaitu lembaga yang berkaitan khusus dengan sektor pembinaan.

Jadi saya yakin bahawa dalam masa yang terdekat CIDB akan mengambil
langkah-langkah yang tertentu untuk memastikan bahawa kerja-kerja pembinaan di

sektor pembinaan tidak akan terjejas apabila kita boleh laksanakan beberapa langkah
