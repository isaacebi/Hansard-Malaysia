DR. 21.7.2022 102

Disebut tadi pekerja yang dilindungi oleh PERKESO ini lebih kurang 7 juta
manakala jumlah pekerja kita saya dimaklumkan ada 15 juta. Jadi apa cerita yang
sukses, yang baik yang saya sebutkan tadi, ini adalah pekerja-pekerja yang ada
majikan Yang Berhormat Menteri.

Bagaimana pula lebih 7 juta lagi yang pekerja-pekerja informal yang tidak
rasmi, yang tidak ada SOCSO, yang tidak ada EPF. Saya diberitahu lebih kurang 40
peratus pekerja Malaysia ini ialah pekerja yang tidak rasmi ini. Seperti dia kerja
sendiri, jual goreng pisangkah, jual nasi lemakkah. Ataupun pekerja kontrak, pekerja-
pekerja kontrak ini Yang Berhormat Menteri, dia pun tidak ada caruman SOCSO.

Ada juga pekerja-pekerja yang dibayar gaji hari, tolong di restoran, basuh
pinggan atau bantu sana sedikit. Tidak ada majikan tetapi dia bekerja dengan orang
lain. Jadi peranan SOCSO ini dalam waktu pandemik cukup bagus. Saya lihat sendiri
misalnya dalam Program Subsidi Upah, untuk menjamin pekerja jangan dibuang,
kerajaan ada bagi sejumlah beberapa peratus bantu kepada majikan-majikan
kategori tertentu supaya pekerja ini tidak buang.

Ini dilaksanakan oleh SOCSO, ini bagus. Banyak dapat selamat pekerja-
pekerja ini. Jadi boleh tidak Yang Berhormat Menteri fikirkan masa depan — beransur-
ansurlah iaitu bagi pekerja yang tidak formal ini, kalau mereka - memang ada
program, mereka boleh mendaftar sendiri kepada PERKESO, mencarum sendiri tapi
tidak mandatori.

Majikan itu mencarum sebab kalau dia tidak buat, dia kena tangkap, diheret
ke mahkamah. Tapi kalau rakyat biasa ini yang bekerja sendiri, RM1 pada mereka
pun ada nilainya. Jadi boleh tidak kalau kerajaan bermula dengan kategori golongan
miskin tegar, kerajaanlah tolong bayarkan caruman ini bagi golongan ini. Bukan
semua pekerja, mulakan yang susah-susah ini. Ini supaya kalau berlaku kecederaan,
sakit dan sebagainya, rakyat kita ini adalah bantuan daripada PERKESO.

Timbalan Yang di-Pertua [Dato’ Mohd Rashid Hasnon]: Gulung.

Tuan Hassan bin Abdul Karim [Pasir Gudang]: Matlamatnya Yang
Berhormat Menteri, kita semualah, di pihak sana, [Merujuk kepada Blok Kerajaan] di
pihak sini. [Merujuk kepada Blok Pembangkang] Pada akhirnya kita hendak
jadikanlah negara Malaysia ini sebuah negara yang berkebajikan, yang jaga
rakyatnya tidak kira kaum, tidak kira agama, tidak kira kaya, tidak kira miskin, kalau
susah kita bantu. Sekian, terima kasih.

Timbalan Yang di-Pertua [Dato' Mohd Rashid Hasnon]: Baik. Terima kasih

Yang Berhormat Pasir Gudang. Sekarang saya jemput Yang Berhormat Jempol.
