DR. 21.7.2022 108

Pindaan kali ini melibatkan kenaikan siling gaji bagi menambah baik faedah
kepada individu berpendapatan RM4,000 kepada RM5,000. Soalan saya, ingin untuk
mengetahui adakah kementerian pada masa hadapan bercadang untuk menaikkan
siling gaji itu kepada satu jumlah yang lebih daripada RM5,0007 Ini berikutan ramai
rakyat M40 yang berpendapatan dalam lingkungan daripada RM5,000 dan mereka
jarang menerima banyak bantuan dari kerajaan.

Tuan Yang di-Pertua, saya juga berminat menimbulkan beberapa persoalan
lain berkenaan akta ini. Pertamanya saya difahamkan bahawa Pertubuhan
Keselamatan Sosial (PERKESO) telah melancarkan program Ops Cegah dengan
pendekatan lebih mesra bagi meningkatkan kesedaran majikan dan pekerja untuk
mengamalkan budaya pencegahan kemalangan pekerjaan.

Berteraskan nilai kesedaran keselamatan dan kesihatan pekerjaan, inisiatif
Ops Cegah dirancang untuk dilaksanakan setiap tahun dengan menyasarkan
pelaksanaan aktiviti pencegahan kemalangan pekerjaan membabitkan kemalangan
industri dan kemalangan semasa perjalanan pergi-balik kerja.

Soalan saya yang pertama, sehingga kini berapa banyak kah kempen seperti
ini telah dilaksanakan di media bercetak dan media sosial bagi meningkatkan
kesedaran budaya pencegahan kemalangan pekerjaan di tempat bekerja?

Kedua, adakah majikan di setiap syarikat mengadakan taklimat atau bengkel
berkenaan pencegahan kemalangan pekerjaan di tempat bekerja setiap tahun?

Tuan Yang di-Pertua, saya difahamkan bahawa PERKESO juga membuat
pemeriksaan bagi memastikan pematuhan majikan terhadap Akta Keselamatan
Sosial Pekerja 1969 dan Peraturan-peraturan (Am) Keselamatan Sosial Pekerja
1971. Di bawah peruntukan seksyen 12, Akta Keselamatan Sosial Pekerja 1969,
pegawai pemeriksa yang dilantik hendaklah menjalankan kuasanya, melaksanakan
fungsinya dan menunaikan kewajipannya di bawah Akta Keselamatan Sosial Pekerja
1969.

Aktiviti pemeriksaan ini dijalankan ke atas majikan dan ia dilaksanakan di
seluruh Malaysia. Jadi, soalan saya adalah:

(i) sehingga Jun 2022, berapa banyak kah tunggakan caruman

dan kekurangan caruman oleh majikan di seluruh Malaysia?;

(ii) berapa banyak kah Faedah Caruman Lewat Bayar (FCLB)

telah diterima?;

(iii) berapakah aduan telah diterima dan disiasat oleh PERKESO

berkenaan masalah caruman?; dan

(iv) | adakah bilangan penguat kuasa PERKESO bagi melakukan

pemeriksaan di seluruh negara sudah mencukupi pada masa

ini?
