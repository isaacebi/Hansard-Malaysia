DR. 21.7.2022 100

4.17 ptg.

Tuan Steven Choong Shiau Yoon [Tebrau]: Terima kasih Tuan Yang di-
Pertua mengizinkan saya untuk sertai perbahasan. Tuan Yang di-Pertua, PERKESO
diperkenalkan untuk melaksanakan dua fungsi utama keselamatan sosial iaitu Skim
Bencana Pekerjaan dan Skim Keilatan. Skim Bencana Pekerjaan memberi
perlindungan kepada para pekerja daripada kemalangan industri termasuk penyakit
khidmat dan kemalangan semasa perjalanan berkaitan dengan pekerjaan. Skim
Keliatan pula memberi perlindungan 24 jam kepada pekerja terhadap keilatan atau
kematian akibat sebarang sebab yang berlaku di luar waktu kerja.

Objektif skim-skim tersebut adalah untuk menjamin pembayaran faedah tunai
kepada pekerja dan orang tanggungnya apabila berlaku kejadian luar jangka yang
menimpa pekerja berkenaan di samping menyediakan perkhidmatan rawatan
perubatan dan pemulihan jasmani atau vokasional.

Kemudahan pemulihan adalah bertujuan untuk membolehkan pekerja atau
bencana kembali aktif dalam kehidupan harian dan dapat kembali bekerja semula.
PERKESO menyediakan perlindungan keselamatan sosial kepada pekerja di negara
ini melalui caruman mandatori. la sentiasa menambah baik faedah dan perkhidmatan
yang boleh ditawarkan kepada pencarum masing-masing.

Pelindungan keselamatan sosial di Malaysia mengalami perubahan ketara
dalam memenuhi peranannya untuk memberi perlindungan kepada golongan sasar
dan menyokong pembangunan negara. la sejajar dengan evolusi keselamatan sosial
di seluruh dunia, khusus pasca pandemik COVID-19. Oleh sebab peningkatan kos
hidup yang begitu ketara khususnya selepas bulan Mac tahun ini, sudah tentunya
menyebabkan amaun hilang upaya sementara, amaun hilang keupayaan kekal,
amaun faedah atau faedah orang tanggungan, pencen ilat dan pencen penakat yang
ditetapkan, buat masa sekarang tidak mencukupi.

Pindaan yang dicadangkan bertujuan untuk menambah _ baik liputan
keselamatan sosial yang akan meningkatkan faedah tertentu yang diterima oleh
pekerja. Oleh itu, saya mengalu-alukan rang undang-undang ini untuk menaikkan
had maksimum boleh insuran amaun gaji pekerja di bawah seksyen 5 daripada RM4
ribu sebulan kepada RM5 ribu sebulan.

1620

Oleh itu amaun caruman di bawah Jadual Ketiga dan amaun faedah di Jadual
Keempat dipinda sama sekali. Akan tetapi, adakah pindaan yang diusulkan
munasabah dan wajar dalam keadaan sekarang? Apa kajian dan rujukan telah dibuat
oleh pihak kementerian sebelum cadangan-cadangan dalam RUU ini disediakan.

Saya menyokong pendirian Yang Berhormat Ipoh Barat agar perlindungan

keselamatan sosial harus diperluaskan supaya lebih ramai lagi pekerja dapat
