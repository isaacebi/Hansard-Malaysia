DR. 21.7.2022 18

Tuan Lim Lip Eng [Kepong]: Terima kasih Tuan Yang di-Pertua. Saya
hendak tanya kerajaan, bila kali terakhir kualiti air dan udara di Kuala Lumpur diambil
oleh kerajaan? Apakah langkah-langkah yang diambil oleh kerajaan untuk mengawal
kualiti air dan udara di Kuala Lumpur? Terima kasih.

Timbalan Yang di-Pertua [Dato' Mohd Rashid Hasnon]: Sila Yang
Berhormat Timbalan Menteri.

Dato' Mansor bin Othman: Tuan Yang di-Pertua, terima kasih Yang
Berhormat Kepong tetapi soalan itu terkeluar sedikit dari yang ini. Saya ingat boleh
diberi jawapan secara bertulislah kepada Yang Berhormat.

Tuan Lim Lip Eng [Kepong]: Kualiti air dan udara terkeluar? Apa tugas
kementerian?

Dato' Mansor bin Othman: Kita bagi jawapan bertulis kepada Yang
Berhormat. Insya-Allah.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Timbalan. Seterusnya, saya ingin menjemput Yang Berhormat Tuan
Ahmad Fadhli bin Shaari, Pasir Mas.

3 Tuan Ahmad Fadhli bin Shaari [Pasir Mas] minta Perdana Menteri
menyatakan jumlah peruntukan bagi bantuan banjir yang telah disalurkan ke negeri-
negeri yang terkesan bagi mangsa banjir Monsun Timur Laut (MTL) 2021/2022.

Timbalan Menteri di Jabatan Perdana Menteri (Tugas-tugas Khas)
[Datuk Mastura binti Tan Sri Dato’ Mohd Yazid]: Terima kasih Tuan Yang di-
Pertua dan terima kasih Yang Berhormat Pasir Mas. Salam Keluarga Malaysia
semua.

Tuan Yang di-Pertua, bagi kejadian bencana dalam tempoh Monsun Timur
Laut (MTL) 2021/2022, kerajaan telah menyalurkan peruntukan Bantuan Wang Ihsan
termasuk Bantuan Kematian kepada kerajaan negeri dan Bantuan Barangan
Keperluan Asas serta Bantuan Pembaikan Rumah maksimum RM5,000 kepada
Pejabat Pembangunan Negeri di bawah Unit Penyelarasan Pelaksanaan Jabatan
Perdana Menteri untuk disampaikan kepada mangsa-mangsa yang layak.

Sehingga 8 Julai 2022 Yang Berhormat, jumlah peruntukan bagi bantuan
bencana yang telah disalurkan ke negeri-negeri yang terkesan bagi mangsa bencana
semasa musim Monsun Timur Laut adalah sebanyak RM887,860,500. Penyaluran
ini adalah bagi bantuan seperti berikut:

(i) Bantuan Wang Ihsan — RM259,880,000;

(ii) Bantuan Barangan  Keperluan Asas (BBKA) —

RM487,172,500;
