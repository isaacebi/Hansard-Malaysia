DR. 21.7.2022 104

Pada masa ini juga, saya difahamkan pekerja menerima pendapatan lebih
daripada RM4000- bagi pekerja pertama kali, boleh membuat pilihan sama ada mahu
mencarum ataupun tidak. Berdasarkan statistik tenaga buruh Malaysia yang
dikeluarkan oleh Jabatan Perangkaan Malaysia setakat Mei 2022, jumlah tenaga
buruh adalah seramai 16,000.54 juta orang manakala data PERKESO pula
menunjukkan bahawa jumlah pencarum adalah seramai sembilan (9) juta orang.
Data ini menunjukkan hampir 45 peratus, ataupun 7.54 juta orang pekerja tidak
mencarum.

Soalan saya- daripada jumlah keseluruhan pencarum, berapakah jumlah
pekerja tempatan yang tergolong dalam kumpulan caruman sukarela? Apakah
strategi kementerian untuk memberikan kesedaran dan meningkatkan pencarum
sukarela dalam kalangan pekerja yang tidak diwajibkan? Ini tersebutlah mereka yang
tidak mempunyai majikan dan sebagainya.

Apakah pekerja yang tidak mempunyai pencarum mempunyai sebarang
pelindungan pendapatan bersama syarikat insurans swasta bagi menjamin
kesejahteraan mereka? Kebimbangan saya adalah kepada pekerja yang tidak
mencarum dan tidak mempunyai sebarang pelan pelindungan. Hal ini sudah tentulah
boleh menjejaskan kehidupan mereka sekiranya ditimpa kecelakaan.

Selaras dengan perkembangan teknologi yang makin maju dan revolusi
industri 4.0, sebilangan besar keluarga Malaysia telah berkecimpung dalam bidang
ekonomi gig. Antara sektor popular pada hari ini seperti e-hailing dan p-hailing.
Golongan ini juga sepatutnya dilindungi secara komprehensif dalam undang-undang
buruh negara. Hal ini kerana dalam laporan kajian World Bank pada tahun 2019,
menunjukkan hampir 28 peratus tenaga kerja Malaysia terlibat dalam sektor
tersebut...

Timbalan Yang di-Pertua [Dato’ Mohd Rashid Hasnon]: Masa sudah
tamat Yang Berhormat.

Datuk Seri Haji Mohd Salim Sharif [Jempol]: Sedikit lagi. Kementerian
seharusnya memberi perhatian yang serius terhadap perkara ini kerana risiko
dihadapi oleh mereka di bidang penghantaran adalah tinggi.

Saya difahamkan pekerja gig pada masa ini hanya tertakluk kepada Akta 789
sahaja untuk dikehendaki mencarum sebelah pihak sahaja. Adakah kita hendak
membiarkan perkara ini terus berpanjangan kerana semakin hari semakin ramai
menyertai bidang ekonomi gig?

Justeru itu, apakah perancangan kementerian untuk menjadikan pekerja gig
ini mendapat hak yang sama seperti pekerja formal yang lain? Pada pendapat saya
kementerian perlu berusaha untuk mencari jalan supaya mereka dapat dilindungi

dengan komprehensif. Sekian terima kasih kepada Yang Berhormat Menteri yang
