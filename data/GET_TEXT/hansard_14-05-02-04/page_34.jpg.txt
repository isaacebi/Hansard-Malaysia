DR. 21.7.2022 28

Setiausaha, Datuk Bandar, pegawai-pegawai kanan Kementerian Wilayah
Persekutuan dan juga jabatan-jabatan teknikal DBKL serta Pengarah JPS.

Selain itu wakil-wakil agensi lain turut menganggotai taskforce ini seperti
Kementerian Alam Sekitar dan Air, Polis Diraja Malaysia, Jabatan Bomba dan
Penyelamat Malaysia, Angkatan Tentera Malaysia, APM, JKR, JPS, Jabatan
Metrologi Malaysia, Dewan Bandaraya Kuala Lumpur, RELA, Agensi Pengurusan
Bencana Negara, Jabatan Kebajikan Masyarakat, Kementerian Kesihatan Malaysia.
Terima kasih.

Dato’ Dr. Xavier Jayakumar a/l Arulanandam [Kuala Langat]: Terima
kasih, Yang Berhormat Menteri. Akan tetapi saya hendak tanya Yang Berhormat
Menteri, untuk projek-projek yang immediate ataupun jangka pendek di dalam Kuala
Lumpur, apa yang dicadangkan- dalam katakan enam bulan ataupun satu tahun ini-
jangka panjang itu, ya there is a working in plan, working in progress, work in
progress, so, itu tidak apa, kita boleh tunggu, tetapi untuk sekarang, apakah
cadangan-cadangan oleh kementerian untuk mengatasi masalah banjir yang kita
akan hadapi dalam tempoh beberapa bulan akan datang.

Timbalan Yang di-Pertua [Dato' Mohd Rashid Hasnon]: Sila Yang
Berhormat Menteri.

01120

Dato’ Seri Dr. Shahidan bin Kassim: Tuan Yang di-Pertua, sebagaimana
Yang Berhormat sedia maklum, setelah kita memperkenalkan projek-projek serta-
merta, kita telah diuji dengan tiga kali hujan lebat luar jangka dan syukur
alhamdulillah kita dapat melepasinya. Banjir kilat dengan izin Allah tidak berlaku di
25 lokasi yang saya sering sebutkan. Jadi di antara projek-projek ini yang kita
laksanakan ialah menaik taraf longkang, lubang dan pemasangan sand bag. Kerja-
kerja lain seperti pembersihan kolam takungan, kolam Jalan Travers, kolam
Universiti Malaya, Jalan Maarof Bangsar dan sungai-sungai sekitar Kuala Lumpur.

Visual inspection, flood gate, pemasangan kamera bawah tanah, flood wall,
pembinaan infrastruktur, inspection chamber, pengurusan sumber manusia,
pembelian portable pump, water jet, tangki dan perbelanjaan dalam pelbagai jenis
saiz. Pembelian 18 unit pam berkapasiti besar, pembelian kenderaan, pembelian lori
water tanker dan juga lain-lain lagi.

Ini adalah langkah jangka pendek yang kita laksanakan serta-merta dan
insya-Allah walaupun ada yang nampak seolah-olah agak konservatif bagi
pandangan sesetengah orang tetapi ianya berjalan dengan lancar. Itu sebab wakil
rakyat, Ahli-ahli Parlimen Wilayah Persekutuan ini nampak berpuas hati sedikit. Tapi
kawan-kawan kita di luar mungkin tidak nampak kesannya. Jadi kita umumkan apa

yang telah kita buat.
