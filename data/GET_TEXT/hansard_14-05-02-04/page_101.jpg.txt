DR. 21.7.2022 95

kesejahteraan jika mereka menghadapi hilang upaya, hilang upaya_ kekal,
termasuklah kepada urusan jenazah misalnya.

Jadi, hal-hal mengenai kecemasan, bencana kerja dan penyakit berjangkit ini
adalah satu perkara yang kita membantu pekerja di Malaysia. Saya tahu bahawa
PERKESO melindungi 9 juta orang pekerja. Adakah 9 juta orang pekerja itu ialah 7
juta orang rakyat, 2 juta daripada bukan rakyat Malaysia? Kemudian, 400,000
majikan terlibat dengan PERKESO ini.

Adakah 400,000 majikan itu telah yang mendaftar dan berapa lagi yang
belum mendaftar? Itu pertanyaan kepada Yang Berhormat Menteri. Pertama, 9 juta
itu saya kira 7:2, apakah yang kita lindungi untuk pekerja bukan warganegara dan
400,000 majikan itu yang aktif. Bagaimana tentang majikan yang tidak aktif? Adakah
mereka wajib mendaftar juga kepada PERKESO supaya pekerja-pekerja boleh
mendapatkan segala faedah yang diumumkan?

Kemudian, sehingga 26 Mac 2022 difahamkan bahawa ada 132,988 kes
tuntutan kepada PERKESO mengenai penyakit COVID-19. Saya ingin tahu,
sehingga bila tuntutan ini boleh dibuat? RM133 juta telah diberikan kepada mereka
yang terlibat mengenai penyakit COVID-19. Apakah jenis bantuan yang diberikan?
Berapa banyak seorang yang menerima dan sehingga bila mereka boleh menunggu
tuntutan ini diberikan? Saya lihat juga PERKESO memainkan peranan penting,
memberikan hubungan yang baik dengan pekerja dengan ada khidmat atas talian.
Terima kasih kerana ada apps PERKESO untuk memudahkan pekerja membuat
tuntutan-tuntutan, termasuk Skim Insurans Pekerjaan (SIP) yang kita mulakan oleh
kerajaan yang terdahulu. Satu perkara yang menarik di PERKESO ini kerana ada
satu portal MYFutureJobs.

Ini ialah satu usaha yang baik dalam hal untuk memberikan kebajikan sosial
pekerja. Kita ingin tahu setakat mana data yang ada dalam MYFutureJobs. Berapa
data pekerja yang diberhentikan? Berapa pekerjaan baru yang boleh diperoleh?

Adakah pekerjaan-pekerjaan itu bernilai tinggi ataupun tidak?

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Apabila saya melihat Yang Berhormat Menteri Sumber Manusia ini, saya
tidak boleh tidak ingin bertanya kepada beliau. Apabila melibatkan kebajikan pekerja,
Akta 4 ini iaitu mengenai urusan gaji minimum yang banyak dipertikaikan apabila kita
pergi ke bawah. Adakah pengecualian-pengecualian yang tertentu kepada syarikat-

syarikat kecil masih lagi berkuat kuasa?
