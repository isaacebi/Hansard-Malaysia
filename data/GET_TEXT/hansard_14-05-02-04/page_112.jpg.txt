DR. 21.7.2022 106

memandangkan cabaran kadar inflasi dan harga barangan dan makanan yang
semakin melambung.

Lima cadangan saya- saya mencadangkan tadi anggapan gaji siling
ditingkatkan dan dikaji setiap lima tahun dengan ambil kira median dan min kaji isi
rumah daripada laporan survei.

Kedua- invalidity skim hanya untuk umur 60 tahun sahaja. Saya
mencadangkan second invalidity skim untuk mereka umur antara 60 tahun hingga
70 tahun yang masih bekerja. Ini kerana ramai yang telah mengeluarkan i-Sinar
daripada KWSP dan terpaksa bekerja sampai lanjut usia. Buat masa ini syarat
kelayakan bagi pekerja melebihi 60 tahun pada masa notis keilatan perlu
menunjukkan keuzuran terjadi sebelum umur 60 tahun. Ini bukti yang tinggi. Maka
ramai pekerja tua berusia yang tidak dapat benefit apabila keuzuran selepas umur
60 tahun.

Ketiga- telah dilaporkan bahawa sukarelawan agensi kerajaan telah
dibenarkan mencarum Skim Pekerjaan Sendiri (SPS) termasuk sukarelawan di
bawah ATM, PDRM, APMM, APM, RELA, JAKIM dan JKM tetapi bomba
sukarelawan di bawah Jabatan Bomba dan Penyelamat Malaysia, sukarelawan
ambulans tidak dimasukkan dalam skim pekerjaan sendiri, yang tadi saya sebut. Kita
perlu menyediakan jaringan keselamatan sosial kepada sukarelawan bomba juga
kerana mereka berdepan risiko dan cabaran.

Keempat, PERKESO perlu bersama KWSP untuk berkongsi database dan
merangka strategik perlindungan sosial sekuriti yang lebih menyeluruh untuk
pekerja. Program i-Lindung yang diperkenalkan oleh KWSP_ sebenarnya
menggunakan dana pencarum sendiri dan insurans premium tinggi juga. PERKESO
masih menawarkan kadar caruman yang paling rendah berbanding dengan kadar
premium i-Lindung EPF atau produk polisi insurans yang ditawarkan oleh mana-
mana syarikat insurans. Oleh itu sosial sekuriti dan retirement security perlu go hand
in hand.

Terakhir Tuan Yang di-Pertua, kadar pencen ilat sebulan RM470 perlu
ditingkatkan sejajar dengan dua perkembangan terbaru. Gaji minimum telah
ditingkatkan kepada RM1500 dan juga garis kemiskinan pendapatan sebulan
RM2,208 seisi rumah dan untuk garis kemiskinan miskin tegar RM1,169.

Oleh itu untuk hanya mereka yang bergantung kepada ketua isi rumah
seorang yang bekerja maka pencen ilat yang diterima sekiranya berlaku apa-apa,
maka teramat kurang di bawah paras miskin tegar.

Akhir sekali Tuan Yang di-Pertua, saya meminta PERKESO live up to its
moto- melestarikan keselamatan sosial untuk semua. Itu sahaja. Sekian, terima
kasih.
