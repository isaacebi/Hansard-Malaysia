DR. 21.7.2022 80

untuk mempertingkatkan penalti sehingga tahap begini. Memang tidak ada hukuman
dan sebagainya, tetapi apakah rasional untuk mempertingkatkan dan jika ia dapat
menyelesaikan masalah ini.

Mungkin saya akan - nanti dalam jawatankuasa saya akan nyatakan.
Dengan itu, saya harap Yang Berhormat Menteri dapat memberi penjelasan dan
terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Bandar Kuching. Dipersilakan Yang Berhormat Hang Tuah Jaya.

3.17 ptg.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Terima kasih Tuan Yang di-Pertua. Assalamualaikum warahmatullahi
wabarakatuh. Tuan Yang di-Pertua dalam rang undang-undang pindaan ini antara
yang diberikan tumpuan oleh kementerian ialah soal penguatkuasaan. Kalau kita teliti
fasal 31A hingga fasal 31E ini, diperincikan penguat kuasa dalam kerangka pindaan
yang terkinilah.

Saya ingin bertanya kepada kementerian akan dilihat daripada segi
penguatkuasaan ini agak mendalam dan detail. Daripada segi kesiapsiagaan
kementerian dalam memastikan bahawa jentera yang digerakkan akan dapat
melaksanakan tugasan ini mengikut keperluan undang-undang dan juga kehendak
kementerian. Misalnya Tuan Yang di-Pertua, saya agak tertarik fasal 31A yang
menyatakan, “An authorized officer should have all the power of police officer...”. \ni
tentunya perkara yang serius. Ini kerana, saya percaya daripada segi aspek
penguatkuasaan ini, latihan yang diberikan kepada pegawai-pegawai mungkin tidak
sedalam pegawai-pegawai polis.

Jadi, sebab itu sementara kita ada undang-undang, apakah di sana terdapat
kesiapsiagaan yang menyeluruh di peringkat kementerian bagi memastikan undang-
undang ini apabila dipinda ini dapat dilaksanakan dengan baik dan mengikut
panduan undang-undang yang sebenar.

Ini kerana kalau kita linat, terdapat misalnya tuntutan ganti rugi iaitu fasal 31F
yang bertujuan melindungi terdapat usaha-usaha penyitaan, penggeledahan yang
mana tidak boleh kos ataupun ganti rugi yang berbangkit daripada kemasukan
penggeledahan ini.

Begitu juga dalam fasal 34A yang memberikan peruntukan perlindungan
daripada tindakan mahkamah terhadap Pegawai-pegawai Pelesenan, pegawai yang
diberi kuasa atau Ahli Lembaga Racun untuk menjalankan tugas mereka. Itu perkara

pertama Tuan Yang di-Pertua.
