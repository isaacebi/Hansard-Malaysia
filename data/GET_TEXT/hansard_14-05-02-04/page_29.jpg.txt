DR. 21.7.2022 23

Perumahan 3.0 yang mana menerusi blueprint ini kita telah berusaha bersungguh-
sungguh menambah baik dua blueprint sebelum ini dengan matlamat menjadikannya
lebih holistik. Terdapat empat program utama di bawah blueprint ini iaitu:

(i) selenggara dan naik taraf;

(ii) pembinaan RKMAT;

(iii) rumah Mampu Milik; dan

(iv) inisiatif perumahan veteran ATM.

Secara keseluruhannya di bawah program RKMAT, sebanyak 12,733 unit
RKMAT baru bakal dibina menerusi lima fasa bermula tahun 2023 hingga tahun
2030. Di bawah program selenggara dan naik taraf, disasarkan 80 peratus daripada
7,292 unit RKMAT yang sedia ada akan dinaiktaraf termasuk mengubah suai
daripada dua unit kepada satu unit dan perabot lama yang rosak juga akan
digantikan dengan perabot baru.

Di bawah program pemilikan rumah mampu milik di bawah inisiatif Satu
Anggota, Satu Rumah (SASaR) sebanyak 6,400 unit di Kem Genting Klang, 974 unit
di Kem Wardieburn dan 3,500 unit yang sedang dibina di Kem Sungai Besi.

Tuan Kesavan a/l Subramaniam [Sungai Siput]: Terima kasih Yang
Berhormat Menteri di atas jawapan yang telah memberikan perincian Blueprint
Perumahan 1.0, 2.0 dan terbaharu 3.0.

Untuk makluman Yang Berhormat Menteri, di Parlimen Sungai Siput ada
hampir 500 veteran ATM dan keluarganya. Kerap kali saya turun padang ziarah
mereka, mereka meluahkan perasaan mereka, kekecewaan mereka apabila didapati
hampir 65 peratus mereka ini berada di bawah paras kemiskinan setelah tamat
perkhidmatan mereka. Di antara isu-isu adalah berkenaan dengan perumahan.
Rumah mereka yang sudah usang yang perlu diperbaiki dan juga pencen yang tidak
selaras dan juga masalah-masalah kesihatan mereka, kebajikan mereka.5

Jadi persoalan saya kepada Yang Berhormat Menteri. Apakah perancangan
ataupun kaedah yang segera boleh dibuat khususnya kepada keluarga veteran ATM
yang mereka duduk dalam rumah yang tidak selesa dan selamat khususnya di
Parlimen Sungai Siput. Terima kasih.

Dato’ Seri Hishammuddin Tun Hussein: Terima kasih Yang Berhormat
Sungai Siput. Apa yang diluahkan memang merupakan sesuatu yang di bawah
perhatian kita dan untuk menjawab perkara yang ada kaitan dengan soalan asal.
Saya sentuh berhubung kait dengan kemudahan dan agenda pembelaan kediaman
dan perumahan veteran.

Bezanya Blueprint Perumahan 3.0 ini dengan 1.0 dan 2.0 ialah kita
memberikan fokus bukan sahaja baru tetapi lebih tertinggi dan lebih berfokus. Seperti

saya sebut dalam jawapan asal tadi di bawah 3.0 ini, Inisiatif Perumahan Veteran
