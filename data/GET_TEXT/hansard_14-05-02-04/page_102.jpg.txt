DR. 21.7.2022 96

Adakah Makcik Kiah yang jual goreng pisang dengan minyak bersubsidi
ataupun tidak itu satu masa, satu ketika perlu memberikan gaji minimum kepada
pekerja yang membantu beliau? Setakat mana gaji minimum itu boleh dilaksanakan
pengecualian-pengecualian terhadap PKS-PKS yang sebagaimana contoh yang kita
sedia maklum.

Jadi, saya menyokong pindaan ini kerana ia memberikan faedah yang
bertambah. Contoh yang diberi, 25 peratus. Saya harap 25 peratus itu across the
board terhadap segala gaji-gaji yang terlibat mengenai siling gaji dan faedah yang
diberikan dalam pindaan akta ini. Terima kasih banyak.

Timbalan Yang di-Pertua [Dato’ Mohd Rashid Hasnon]: Sekarang saya

jemput Yang Berhormat Ipoh Barat.

4.05 ptg.

Tuan M. Kulasegaran [Ipoh Barat]: Ya, terima kasih Tuan Yang di-Pertua.
Tuan Yang di-Pertua, semasa Pakatan Harapan menerajui kerajaan, kita telah
mencadangkan bahawa kenaikannya bukan setakat RM5,000 contribution tetapi
RM10 ribu. Ini adalah asas dan dasar di mana kajian telah dibuat dan merangkumi
semua orang yang mendapat gaji sehingga RM10 ribu sebulan.

Kita perlu ingat bahawa bila kemalangan atau kematian terjadi, ia tidak
mengira jika seorang itu mendapat gaji RM5,000 atau seorang mendapat gaji RM10
ribu. Asas PERKESO adalah untuk meliputi, menolong semua masyarakat yang
perlukan pertolongan sedemikian, insurability. Saya hairan bahawa kerajaan telah
menyekat ke RM5,000 sahaja. Saya rasa ini adalah satu two step backwards
daripada apa yang ditaja oleh kita (Pakatan Harapan) semasa menerajui kerajaan
yang mana kita telah mencadangkan dan ‘AKURIS’ pun telah membuat semua
research dalam hal tersebut.

Kedua, saya difahamkan Tuan Yang di-Pertua, ada berbilion-bilion ringgit di
PERKESO sekarang. Orang ramai tanya kenapa pencet ilat, pencen dan
sebagainya, semua ini sangat kurang. Mereka tak faham. Saya rasa PERKESO perlu
membuat roadshow di seluruh negara berkaitan dengan orang-orang yang terlibat
yang mendapat pampasan dan sebagainya.

Beritahu kepada mereka, apakah peranan dan apakah- Walaupun kita ada
berbilion-bilion, bukan bermakna bahawa wang itu semua boleh diberi kepada pihak-
pihak yang mendapat pencen, pencen ilat dan sebagainya. Ini perlu satu gambaran,
big picture perlu diberi kepada mereka. Oleh kerana semasa saya melawat market,
ramai di antara yang tercedera kata kepada saya, “Yang Berhormat, tolonglah.
Tolong naikkan pencen. Sekarang banyak kurang. RM100, RM300, RM500. Tak
