DR. 21.7.2022 77

Untuk makluman Yang Berhormat Menteri, perkataan “liberty” dan “life” itu
telah pun diterjemahkan ataupun ditafsirkan oleh mahkamah dalam kes yang
melibatkan Yang Berhormat Sivarasa Rasiah melawan Badan Peguam Malaysia.
Mahkamah mengatakan bahawa termasuk dalam definisi liberty adalah right to
privacy.

Saya ingin bertanya kepada pihak kerajaan, setelah melihat seksyen 371 ini
agak luas pemakaiannya termasuk juga yang berkaitan dengan search and seizure,
seksyen 31B. Kesemua seksyen ini adalah seksyen yang sedikit sebanyak
menganggu ketenteraman seseorang itu dan menceroboh hak privasi seseorang,
seperti mana yang berlaku baru-baru ini. Semalam, pihak polis telah melakukan satu
serbuan (raid) di pejabat Parti Amanah untuk mendapatkan maklumat daripada
personal computer (PC).

Sebelum ini Yang Berhormat Kota Raja telah dipanggil ke Bukit Aman, diambil
telefonnya untuk mendapatkan maklumat dalam handphone itu. Sedangkan apa
yang dikehendaki ialah maklumat berkaitan flashmob iaitu satu kempen Parti
Amanah untuk menolong rakyat supaya tahu bahawa sekarang ini mereka
menghadapi masalah harga barang yang naik dan subsidi ditarik balik.

Sepatutnya maklumat sebegitu boleh dapat daripada YouTube sahaja
ataupun daripada maklumat lain. Akan tetapi dia ambil the whole maklumat itu.
Seolah-olah tidak ada satu tapisan. Kita khuatir apabila maklumat itu dapat kepada
pihak polis, kemungkinan akan disalahgunakan.

Soalnya, ia menyentuh peribadi seseorang. Macam mana kita hendak
seimbangkan ini? Oleh sebab saya melihat apabila ada peruntukan yang begitu luas
di bawah seksyen 31B sebagai contoh dan juga seksyen seksyen 371E, ini sedikit
sebanyak akan mengancam hak privasi seseorang itu.

01510

Jadi, saya harap kerajaan cubalah fikirkan bagaimanakah supaya right
kepada privasi itu tidak dicerobohi. Walaupun kita bertujuan baik, tetapi dalam pada
masa yang sama kita kena faham sekarang ini semua negara di dunia ini memang
kita tahu cuba untuk menggunakan maklumat-maklumat yang kronik ini dengan
semaksimum boleh.

Jadi, saya harap kerajaan dapat menjamin bahawa tidak adanya
pencerobohan ini berlaku. Jadi, saya harap walaupun tidak ada dalam undang-
undang ini menyatakan bagaimanakah right of privacy itu dapat dilindungi, tetapi
sekurang-kurangnya apabila adanya satu jaminan daripada pihak kerajaan semasa
dalam mahkamah nanti, kita boleh menggunakan perbahasan dalam Parlimen untuk
menunjukkan intention Parlimen tidak ingin mencerobohi hak privasi seseorang.

Sekian, terima kasih.
