DR. 21.7.2022 37

(iii) perkhidmatan ujan dan aplikasi penggunaan dron dan robotik,
kebun komuniti, akuakultur dan makanan ternakan.

Senarai tersebut telah pun dikongsikan dengan pihak Kementerian Pertanian

dan Industri Makanan (MAFI) untuk penelitian dan juga tindakan.

Mengenai_ perancangan’ kementerian dalam usaha  membantu
memperkukuhkan lagi sistem sekuriti makanan negara, MOSTI turut bekerjasama
bersama dengan UKM, UiTM, Jabatan Pertanian dan MARDI yang kini sedang
melaksanakan R&D untuk membangunkan variety baharu tanaman padi selaras
dengan arahan Yang Amat Berhormat Perdana Menteri yang mahukan variety padi
baharu yang bakal dihasilkan mestilah:

(i) tidak mudah rosak jika ditenggelami banjir;

(ii) tidak perlu banyak menggunakan air;

(iii) tempoh kematangan yang lebih cepat; dan,

(iv) supaya sangat toleran terhadap perubahan iklim seperti
perubahan suhu dan kemarau yang melampau yang
mengehadkan produktiviti tanaman.

Seterusnya, bagi memastikan isu keselamatan sumber makanan, MOSTI juga
sedang bekerjasama dengan MAFI bagi membangunkan sistem pengesanan produk
daging halal import berasaskan teknologi blockchain menerusi agensi MIMOS
Berhad. Pembangunan sistem tersebut mampu meningkatkan dan mengembalikan
keyakinan rakyat terhadap produk-produk daging yang diimport ke Malaysia. Sistem
tersebut dijangka akan siap dibangunkan pada tahun 2024.

Bagi menjawab Yang Berhormat Kangar pula, sejak tahun 2017, MOSTI
melalui jabatan dan agensi di bawahnya telah membiayai, membantu, berkolaborasi
dan terlibat secara langsung dalam penemuan rekaan dan inovasi baharu di dalam
bidang pertanian, sekurang-kurangnya melibatkan 53 projek. Senarai tersebut akan
saya kongsikan dengan Yang Berhormat Kangar.

Bagi menjawab Yang Berhormat Kemaman pula, suka untuk saya kongsikan
di sini terdapat sekurang-kurangnya tujuh buah agensi di bawah MOSTI dengan
kerjasama pelbagai pihak terutamanya MAFI berjaya menghasilkan produk atau
kaedah penyelesaian berasaskan teknologi.

Pertama, NanoMalaysia Berhad ini berkait dengan vertical farming dan
aquaponic, penternakan burung walet pintar, yang ini di Kuala Terengganu sejak
tahun 2010. Ini melibatkan eksport sarang burung yang bernilai- mengikut tahun 2020
sehingga RM1.3 bilion. Ketiga, baja yang berasaskan teknologi nano.

Keempat dan seterusnya, Agensi Nuklear, penghasilan benih padi 1S21 yang
dapat menghasilkan hasil sembilan tan sehingga 11 tan setiap hektar berbanding

yang ada sekarang dan Agensi Angkasa Malaysia melalui Sistem Maklumat
