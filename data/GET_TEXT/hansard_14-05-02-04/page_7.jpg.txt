DR. 21.7.2022 1

MALAYSIA
DEWAN RAKYAT
PARLIMEN KEEMPAT BELAS
PENGGAL KELIMA
MESYUARAT KEDUA
Rabu, 21 Julai 2022
Mesyuarat dimulakan pada pukul 10.00 pagi
DOA

[Timbalan Yang di-Pertua (Dato’ Mohd Rashid Hasnon)
mempengerusikan Mesyuarat]

JAWAPAN-JAWAPAN MENTERI BAGI PERTANYAAN-PERTANYAAN

1. Tuan Ahmad Fahmi bin Mohamed Fadzil [Lembah Pantai] minta Perdana
Menteri menyatakan perancangan kerajaan berkaitan dasar menangguh atau
membatalkan projek-projek baharu, serta menamakan projek-projek tersebut dengan
kos yang dijimatkan.

Menteri di Jabatan Perdana Menteri (Ekonomi) [Dato’ Sri Mustapa bin
Mohamed]: Bismillahi Rahmani Rahim, Assalamualaikum  warahmatullahi
wabarakatuh dan salam Keluarga Malaysia. Tuan Yang di-Pertua, untuk makluman
Ahli Yang Berhormat, projek yang akan ditangguhkan adalah seperti berikut:

(i) projek-projek baharu dan sedia ada yang belum dimulakan

proses perolehan dan belum diiklankan;

(ii) projek-projek bukan keutamaan yang telah dikenal pasti

kecuali projek yang mempunyai impak segera kepada
kesejahteraan rakyat; dan

(iii) projek-projek baharu dan sedia ada yang menghadapi

masalah pelaksanaan seperti isu tapak tanah.

Projek-projek yang sedang dalam pelaksanaan yang telah dikeluarkan iklan
tender surat setuju terima akan diteruskan. Selain itu, projek-projek yang dibiayai
Danalnfra serta semua projek penyelenggaraan yang mustahak dan telah diluluskan
akan terus dilaksanakan. Ini penting bagi menyokong usaha kerajaan untuk
merancakkan pemulihan ekonomi pasca-COVID-19.

Tuan Yang di-Pertua, untuk makluman Ahli Yang Berhormat sejumlah 7,243
projek pembangunan dengan jumlah peruntukan RM75.6 bilion telah diluluskan
untuk dilaksanakan pada tahun ini 2022, hasil sesi libat urus antara Kementerian

Kewangan, Kementerian Kerja Raya, Unit Perancang Ekonomi (JPM) dan juga Unit
