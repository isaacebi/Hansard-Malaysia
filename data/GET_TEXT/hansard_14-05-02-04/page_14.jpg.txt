DR. 21.7.2022 8

Tabung Haji iaitu yang disebut sebagai syarikat Pengelola Jemaah Haji (PJH) dan
anak syarikatnya TH Travel & Services Sdn. Bhd.

Bagi musim haji tahun 2022, Tabung Haji telah memberi lesen untuk
mengendalikan pakej haji untuk 22 syarikat PJH. Rata-rata syarikat ini
berpengalaman dalam menguruskan jemaah haji dan juga jemaah umrah.
Berkenaan dalam mengatasi perkara ini, maka sebab itu dalam hal seperti begini,
perkara-perkara yang kita ingatkan kepada mereka yang hendak pergi dengan visa
furada ini.

Untuk makluman, visa furada ini ialah visa yang diberikan oleh Kerajaan
Saudi melalui hubungan-hubungan baik yang tertentu yang tidak mempunyai kaitan
langsung dengan Tabung Haji. Maka dengan sebab itu kita mengharapkan supaya
orang ramai memilihlah syarikat-syarikat yang berlesen.

Keduanya, Tabung Haji terus mengambil tindakan sekiranya ada hal-hal yang
berkaitan dengan perkara yang ditawarkan tadi berkenaan dengan haji. Ini kerana
baru ini, sebelum isu ini berlaku sebenarnya, sebelum daripada Kerajaan Saudi
membuka berkenaan kota haji telah pun ada disebarkan berkenaan dengan iklan
furada ini. Maka kita telah pun menghantar surat tunjuk sebab kepada syarikat travel
tersebut.

Ketiganya, Tabung Haji telah berusaha untuk memberikan kesedaran kepada
umat Islam mengenai risiko, mengenai tawaran visa furada dan syarikat yang tidak
berlesen ini.

Seterusnya pula ialah sila uar-uarkan perkara ini sekiranya ada maklumat
untuk diambil tindakan. Seterusnya ialah kita mengharapkan repot polis dibuat
terutama kepada mereka yang terlibat ataupun yang terkena dengan syarikat-
syarikat yang menipu. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri. Soalan tambahan yang kedua, saya menjemput Yang
Berhormat Pasir Gudang.

Tuan Hassan bin Abdul Karim [Pasir Gudang]: Terima kasih Tuan Yang
di-Pertua. Yang Berhormat Menteri, soalan saya ada kaitan dengan jawapan Yang
Berhormat Menteri sebentar tadi.

Saya amat sedih dan simpati jemaah-jemaah haji yang terkandas beratus
orang di KLIA baru-baru ini. Gagal menunaikan haji di bawah agensi di luar Tabung
Haji. Di Dewan Parlimen ini, pada hari ini, bolehkah Yang Berhormat Menteri beri
jaminan kerajaan Tabung Haji dan Jabatan Perdana Menteri di bawah pimpinan
Yang Berhormat Menteri memastikan kejadian ini tidak boleh berlaku lagi? Terima
kasih.
