DR. 21.7.2022 116

mungkin dua tahun dari sekarang, kita boleh naik sampai ke RM8,000 atau ke RM10
ribu. Itu merupakan keperluan yang bersesuaian dengan keadaan semasa. Itu satu.
Benda baik kita puji, kita sokong.

Saya juga ambil kesempatan pada petang ini mohon kepada kementerian,
kepada pihak kerajaan supaya meneliti ada tak mana-mana kategori pekerja- sebab,
kita ada kategori pekerja yang selama ini terpinggir, tercicir yang tidak dilindungi.
Sebab, ini merupakan satu skim keselamatan sosial umum untuk pekerja. la bukan
suatu di mana ia dikendalikan oleh syarikat insurans ataupun takaful di luar secara
swasta yang kita kena bayar kepada syarikat swasta. Ini merupakan skim untuk
awam.

Jadi, saya mohon kepada Yang Berhormat Menteri dan juga kerajaan supaya
meneliti ada tak mana-mana kumpulan tertentu yang selama ini tidak dilindungi
disebabkan mungkin mereka ini pekerja kontrak dan sebagainya. Ini supaya pada
masa akan datang, pindaan seterusnya, apabila kita meluaskan kategori pekerja
yang dilindungi di bawah skim SOCSO ini, ia termasuk mereka. Jangan ada yang
tercicir.

Kalau selama ini mereka tercicir dan sebagainya, tidak mengapalah. Kita
mulakan dengan cara yang boleh masukkan mereka dalam kumpulan sasar. Jadi,
bagi saya, ia amat penting sebab ada juga pekerja yang mana gajinya mungkin
bawah RM4,000, bawah RM5,000 tetapi disebabkan kategori tertentu yang
menyebabkan mereka tercicir.

Jadi, ada tak apa-apa pendekatan atau apa-apa perencanaan jangka
panjang daripada kementerian sendiri supaya golongan ini tidak tercicir seterusnya?
Jadi, saya mohon Yang Berhormat Menteri supaya lihat perkara ini yang akhirnya ia
akan mewujudkan satu keadaan persekitaran pekerjaan yang lebih baik untuk rakyat
kita terutamanya selepas kita masuk ke fasa pemulihan ini, selepas kita melalui
pandemik yang mana banyak mengajar kita supaya keselamatan, kebajikan asas
pekerja jangan kita pinggirkan.

Jadi, satu point ini sahaja saya hendak utarakan pada petang ini. Saya tepati
janji saya, Tuan Yang di-Pertua. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih

Yang Berhormat Rasah. Terakhir, sila Yang Berhormat Jelutong. Tiga minit.

5.09 ptg.
Tuan Sanisvara Nethaji Rayer a/l Rajaji [Jelutong]: Terima kasih Tuan
Yang di-Pertua. Saya rasa sungguh terharu hari ini. Walaupun hari Khamis, kita lihat

Kementerian Sumber Manusia, Yang Berhormat Menteri dan Yang Berhormat
