DR. 21.7.2022 56

secara runcit seperti di bawah seksyen 16, 18 dan 23 serta memberi fleksibiliti dalam
pengekodan, pesanan bertulis dan preskripsi.

Dalam hal ini, pindaan yang dicadangkan dalam seksyen 24 di mana istilah
‘pook’ dipinda kepada ‘register bagi membolehkan rekod boleh dibuat dalam bentuk
selain daripada buku termasuk bentuk elektronik. Selanjutnya pesanan bertulis di
bawah seksyen 15 dan 23 boleh dibuat secara elektronik menurut seksyen 34C
manakala preskripsi boleh dibuat secara elektronik menurut seksyen 21.

Pindaan Akta 366 juga dicadangkan untuk memperuntukkan kesalahan
kepada orang yang tertentu yang membeli racun daripada pemborong selain
daripada pemborong berlesen seperti yang dicadangkan dalam pindaan seksyen 15
dan memperuntukkan kesalahan bagi keingkaran arahan yang dikeluarkan oleh
Ketua Pengarah Kesihatan.

Tuan Yang di-Pertua, pindaan Akta 366 ini akan memberikan kesan positif
seperti berikut:

(i) memastikan pihak industri dan profesional kesihatan meliputi

ahli farmasi pengamal perubatan, pengamal pergigian dan
doktor veterinar bertanggungjawab dan _berakauntabiliti
dalam industri yang melibatkan pengendalian racun dan juga
bahan psychotropic; dan

(ii) menjamin keselamatan dan kesihatan rakyat serta alam

sekitar kerana racun dan bahan psychotropic yang dikawal di
bawah Akta 366 adalah bahan-bahan aktif pharmaceutical
dan bahan kimia_ industri yang berpotensi untuk
disalahgunakan dan dipesongkan untuk tujuan yang tidak sah
seterusnya menggugat keselamatan dan kesihatan awam
dan juga imej negara.

Sebagai contoh, pseudoephedrine adalah bahan yang digunakan dalam
sediaan ubat selesema atau batuk. Akan tetapi pseudoephedrine juga digunakan
dalam penghasilan dadah metamfetamin ataupun lebih dikenali sebagai syabu.
Sejumlah 1.5 kilogram pseudoephedrine boleh menghasilkan satu kilogram syabu
mengikut kaedah sintesis yang digunakan. Dos yang sering diambil oleh seorang
penagih syabu adalah antara lima miligram hingga 60 miligram, iaitu satu kilogram
syabu boleh disalahgunakan oleh 200 ribu penagih dengan mengambil kira
penggunaan lima miligram seorang.

Merujuk kepada satu kes kira-kira empat tahun yang lepas, sebanyak 60
kilogram syabu telah dirampas di kawasan saya Rembau pada 14 Februari 2018. 60

kilogram bayangkan. Jumlah tersebut juga mampu mengakibatkan kematian
