DR. 21.7.2022 16

sebagainya. Selain daripada itu, mereka juga dikenakan levi apabila mereka
mengeksport minyak sawit kita ke negara luar.

Mungkin saranan peribadi saya, mungkin kerajaan boleh mempertimbangkan
sebab baru-baru ini juga kerajaan Indonesia telah mengurangkan levi di mana
mereka mencadangkan untuk mengurangkan levi eksport. Semestinya kalau mereka
mengurangkan levi eksport, harga mereka lebih kompetitif daripada harga yang kita
offer kepada market, dengan izin.

Dengan itu, saya juga boleh beri detil kepada Yang Berhormat Kota Melaka.
Setakat ini saya tidak ada banyak maklumat yang saya boleh kongsi. Saya rasa
soalan ini perlu dijawab oleh pihak Kementerian Kewangan.

Tuan Khoo Poay Tiong [Kota Melaka]: Maksud saya kalau itu jawapan
individual Timbalan Menteri, apa pendirian kementerian Yang Berhormat Menteri?

Timbalan Yang di-Pertua [Dato’ Mohd Rashid Hasnon]: Yang Berhormat
Kota Melaka, soalan saya tak benarkan.

Saya nak teruskan soalan seterusnya. Saya menjemput Yang Berhormat

Puan Yeo Bee Yin, Bakri.

2. Puan Yeo Bee Yin [Bakri] minta Menteri Alam Sekitar dan Air menyatakan,
status terkini rangka pindaan Akta Kualiti Alam Sekeliling 1974 (ataupun akta baharu
yang menggantikannya).

Timbalan Menteri Alam Sekitar dan Air [Dato’ Mansor bin Othman]:
Assalamualaikum warahmatullahi wabarakatuh dan selamat pagi. Terima kasih Tuan
Yang di-Pertua. Terima kasih Yang Berhormat Bakri atas soalan ini.

Tuan Yang di-Pertua, Kementerian Alam Sekitar dan Air (KASA) sedang
melaksanakan pindaan Akta Kualiti Alam Sekeliling 1974 [Akta 127] secara berfasa.
Pindaan pada fasa satu melibatkan elemen kompaun, penalti dan standard bagi
memastikan tindakan tegas dapat diambil ke atas pelaku dan pesalah yang
menyebabkan pencemaran alam sekitar.

Pindaan bagi fasa satu ini telah selesai disemak oleh Jabatan Peguam

Negara pada 6 Julai 2022 dan dijangka akan dibentangkan di sesi parlimen pada
Oktober 2022.
Inti pati utama pindaan Akta 127 fasa satu antara lain adalah pengukuhan seksyen
22 iaitu berkaitan dengan udara, 23 berkaitan dengan bunyi, 24 tanah-tanih, 25 air,
27 pencemaran minyak di perairan Malaysia, dan 29 pencemaran buangan di
perairan Malaysia, yang melibatkan standard pelepasan yang merujuk kepada
seksyen 21, Akta 127, dengan meminda rujukan seksyen 21 kepada peraturan.

Bagi pindaan fasa kedua pula yang akan memperkasakan Akta 127 secara

keseluruhan masih sedang diperhalusi dan di teliti bersama pakar undang-undang
