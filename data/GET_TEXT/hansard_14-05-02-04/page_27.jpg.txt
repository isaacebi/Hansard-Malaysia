DR. 21.7.2022 21

dan maklumat permohonan yang tidak lengkap dan tidak tepat. Tidak adil sekiranya
kita memberi kepada yang tidak patut menerima Yang Berhormat.

Kedua, bagi pembaikan rumah pula, peningkatan kos bahan binaan telah
menjadi satu masalah. Kos baik pulih melebihi kos siling yang ditetapkan, isu
pemilikan tanah bagi pelaksanaan pembinaan baharu dan kerja baik pulih telah
dilaksanakan awal oleh pemilik rumah dan justifikasi perlu dibuat terhadap kos
bersesuaian yang perlu ditanggung oleh kerajaan. Terima kasih Tuan Yang di-
Pertua.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Timbalan Menteri.

Dr. Azman bin Ismail [Kuala Kedah]: Soalan tambahan.

Timbalan Yang di-Pertua [Dato' Mohd Rashid Hasnon]: Sila soalan
tambahan. Sila Yang Berhormat Kuala Kedah.

Dr. Azman bin Ismail [Kuala Kedah]: Terima kasih Tuan Yang di-Pertua
dan terima kasih Yang Berhormat Timbalan Menteri. Dengan fenomena iklim
sekarang dan perubahan iklim, banyak tempat yang mengalami banjir, mengalami
lebih kerap banjir dan bukan sahaja lebih kerap tetapi lebih teruk.

Soalan saya ialah apakah peruntukan kewangan untuk membantu mangsa-
mangsa banjir ini telah ditingkatkan? Kalau ditingkatkan, berapa peratus? Itu satu.

Keduanya, apakah kita melihat kembali SOP yang kita gunakan untuk
membantu mangsa-mangsa banjir ini secara berkala dari semasa ke semasa sebab
nampak ada perubahan patennya, coraknya dahulu dan sekarang? Terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Kuala Kedah. Sila Yang Berhormat Timbalan Menteri, satu minit.

Datuk Mastura binti Tan Sri Dato’ Mohd Yazid: Terima kasih Yang
Berhormat dan terima kasih Tuan Yang di-Pertua. Fasal perubahan iklim yang kini
sedikit sebanyak telah memberi tekanan yang baru kepada NADMA dan juga
Jawatankuasa Bencana Daerah dan juga Jawatankuasa Bencana Negeri. Kami
sedang melihat perkara itu secara tuntas dan cepat.

21100

Akan tetapi dalam masa yang sama Yang Berhormat, kita perlu juga lihat
arahan-arahan yang kami terima, yang masih belum kami tukarkan sebab mereka
adalah Arahan MKN 20 seperti banjir kilat misalannya yang berlaku begitu besar
sekali di kawasan-kawasan bandar.

Jadi kami juga Yang Amat Berhormat Perdana Menteri di atas ihsan beliau
dan juga pertimbangan sifat Keluarga Malaysia beliau. Bantuan wang ihsan dan lain-
lain bantuan yang tidak meliputi kejadian banjir kilat kerana tidak ditakrifkan dalam

Arahan Majlis Keselamatan Negara Nombor 20 misalannya.
