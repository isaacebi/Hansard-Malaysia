DR. 21.7.2022 66

pembahas-pembahas. Saya lihat di sini lima minit bagi setiap pembahas diteruskan

Yang Berhormat Tebrau.

2.32 ptg.

Tuan Steven Choong Shiau Yoon [Tebrau]: Terima kasih Tuan Yang di-
Pertua. Izinkan saya sertai perbahasan RUU Akta Racun Pindaan 2022. Tuan Yang
di-Pertua pindaan-pindaan ke atas seksyen 15, seksyen 16, seksyen 17, seksyen
18, seksyen 19, seksyen 21, seksyen 23 dan seksyen 24 adalah selaras dengan
spirit of the law dengan izin iaitu melindungi kesihatan kepentingan rakyat serta
melindungi alam sekitar dan negara daripada kesan mudarat akibat pengendalian
racun secara salah dan tidak berintegriti.

Seksyen 31A hingga seksyen 31E yang baharu diperuntukkan bagi
memperincikan dan menyusun semula penguatkuasaan sedia ada sesuai dengan
kerangka undang-undang terkini dan merupakan kuasa lazim yang diperuntukkan di
bawah undang-undang lain.

Kuasa-kuasa ini perlu dalam memastikan penguatkuasaan Akta 366 dapat
dijalankan dengan berkesan dan menyeluruh. Ini kerana Akta 366 yang digubal untuk
mengawal aktiviti berkaitan racun bukan sahaja melibatkan sektor kesihatan,
malahan sektor industri yang lain. Oleh itu penguatkuasaan akta ini adalah
merangkumi pelbagai aktiviti dan merentasi pelbagai sektor.

Selain daripada itu kesalahan di bawah akta ini juga melibatkan perlakuan
pengalihan racun diversion dengan izin bagi tujuan penghasilan bahan yang sering
di salah guna seperti dadah berbahaya. Antara contoh racun yang biasa digunakan
adalah pseudoephedrine sebagai precursor untuk menghasilkan dadah jenis
Methamphetamine. la melibatkan modus operandi yang kompleks dan penangkapan
demi penangkapan terus dilakukan oleh PDRM.

Terbaru pada 3 Jun lalu Pengarah Jabatan Siasatan Jenayah Narkotik Bukit
Aman Dato’ Ayob Khan bin Mydin Pitchay, semasa sidang media di Bukit Aman pada
3 Jun 2022 memaklumkan dua tangkapan di Selangor dan Kedah berjaya menahan
empat suspek dan sebanyak 248.7 kilogram dadah jenis Methamphetamine bernilai
RM8.95 juta dirampas yang disimpan di dalam premis kediaman. Oleh itu peruntukan
kuasa-kuasa ini diperlukan dalam memastikan penguatkuasaan berkesan dapat
dijalankan dan kepentingan awam dapat dilindungi.

Walaupun saya sokong peruntukan-peruntukan baharu tetapi pada masa
yang sama saya tidak yakin penguatkuasaan akan dilaksanakan secara profesional
dan ini seperti yang biasa berlaku terbuka kepada sogokan.

Cadangan memasukkan seksyen baru 31F bertujuan untuk memperuntukkan

bahawa tiada kos atau ganti rugi yang berbangkit daripada kemasukan,
