DR. 21.7.2022 110

Kita kena fikirkan satu formula di mana walaupun tidak sampai satu pertiga
seperti yang diperuntukkan di seksyen 17 dan seksyen 17(a), patut ada satu formula
di mana mungkin pencen itu boleh dikurangkan lagi. Ada beberapa peringkat lagi,
bukan pergi terus daripada reduce pencen kepada zero, khususnya bila dia sudah
sumbang 12 tahun lebih. Bayaran itu, saya nampak pada rekod bayaran mungkin
dalam tempoh dia kerja dia sudah bayar lebih daripada RM200 ribu kepada SOCSO.
Akan tetapi akhirnya lepas meninggal dunia dapat kosong, itu poin yang pertama.
Jadi, ini perlu kajian semula.

Kedua, saya sokong penuh cadangan daripada rakan saya Yang Berhormat
Pasir Gudang tentang kerajaan kena ambil tanggungjawab untuk bayar caruman
bagi liputan insurans kepada informal sector itu. Saya rasa itu cadangan yang amat
baik dan saya sokong penuh.
=1650

Point yang ketiga ialah berkaitan dengan masalah dialisis dan juga masalah
dengan had umur 60 tahun yang diguna pakai dalam pemakaian perlindungan
SOCSO. Maksudnya, selepas 60 tahun tidak layak.

Jadi kalau tuntutan itu dibuat selepas penuntut itu umur lebih 60 tahun, bagi
saya dalam keadaan sekarang di mana ramai tempoh umur kita sudah lebih panjang
dan khususnya untuk satu keadaan di mana kidney failure, dengan izin, ramai sudah
mengalami itu dan memerlukan bantuan. Ramai mengalami itu selepas 60 tahun,
mungkin berpuluh ribu orang. Jadi saya minta SOCSO sebagai agensi yang sesuai,
kementerianlah yang menjalankan agensi ini- memikirkan macam mana sekurang-
kurangnya untuk kategori orang ini, SOCSO boleh memainkan peranan untuk
membantu mereka khususnya kes-kes yang menuntut selepas umur 60 tahun. Itu
sahaja Tuan Yang di-Pertua. Terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Sungai Buloh. Seterusnya saya menjemput Yang Berhormat Sik.

Kemudian diikuti oleh Yang Berhormat Klang.

4.51 ptg.

Tuan Ahmad Tarmizi bin Sulaiman [Sik]: Assalamualaikum warahmatullahi
wabarakatuh. Terima kasih Tuan Yang di-Pertua dan terima kasih Yang Berhormat
Menteri untuk saya sama-sama dalam membahaskan Rang Undang-undang
Keselamatan Sosial Pekerja (Pindaan) 2022.

Saya menyokong penuh pindaan akta ini bagi memastikan aspek kebajikan
dan keselamatan sosial pekerja kita yang perlu menjadi keutamaan kerajaan dan

pekerja sebagai tunjang kepada pembangunan negara hari ini.
