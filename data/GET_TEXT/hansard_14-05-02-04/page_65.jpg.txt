DR. 21.7.2022 59

Pindaan ini penting untuk memastikan bahan-bahan dikendalikan oleh
mereka yang berautoriti sebagai contoh jika bahan psikotropik disalahgunakan
selama dua minggu, ia boleh menyebabkan kebergantungan atau ketagihan. Ini
menunjukkan ubat ini sangat bahaya jika disalahgunakan.

Saya juga ingin bertanya pada Yang Berhormat Menteri ubat yang
mempunyai bahan yang berasaskan psikotropik dan ketum mampu menyebabkan
kemudaratan itu di kalangan pengguna sekiranya pembelian dan tujuan penggunaan
digunakan untuk menghasilkan bahan lain. Jadi, saya ingin bertanya mengenai
ketum ini sebab Yang Berhormat Menteri tidak sebut perkataan ketum tadi ya.

Seterusnya, memandangkan akta ini dipinda untuk pengurusan yang lebih
cekap, saya ingin bertanya, siapakah authorized officer yang akan menguruskan
data yang melibatkan pengedaran dan pembekalan bahan-bahan itu?

Saya juga ingin bertanya, sekiranya pembekalan dan penggunaan bahan ini
dilakukan di pelantar minyak, kapal-kapal persiaran atau perdagangan, siapakah
yang terlibat untuk menguruskan bahan-bahan ini? Bagaimana kolaborasi antara ahli
farmasi, penguat kuasa dan keselamatan akan berlaku untuk memastikan
pengurusan dan penggunaan bahan-bahan ini boleh dilakukan di farmasi seluruh
negara.

Dalam pindaan seksyen 18, seksyen 21 disebut “farmasi berlesen”, “farmasi
berdaftar”. Saya ingin mencadangkan agar kaedah kerjasama GLC dan swasta untuk
mewujudkan farmasi berlesen dan berdaftar ini di pekan-pekan kecil dan juga di luar-
luar bandar.

Seterusnya, saya juga ingin menyentuh tentang perlunya kawalan pada
produk-produk palsu yang diubahsuai tanpa kelulusan kementerian dan penipuan
kelulusan. Setakat mana berlaku dan pembanterasan?

Akhir yang saya ingin nyatakan di sini ialah kawalan harga Yang Berhormat
Menteri. Kawalan harga pada ubat-ubatan yang perlu untuk rakyat perlulah
dilakukan. Sebagai contoh, RTK kit- ujian kendiri asalnya RM39.90. Selepas itu
dipintaskan oleh kementerian jadi RM19.90. Selepas itu kementerian- Yang
Berhormat Menteri Kesihatan terima kasih bersama dengan KPDNHEP dia turun
87.7 peratus, sehingga kurang daripada RM5.

Jadi dengan lain perkataan jika RTK semasa COVID-19 kita boleh turunkan
bererti ubat-ubat yang perlu juga untuk rakyat boleh juga diturunkan. Itu yang ingin
saya..

Datuk Wira Dr. Mohd. Hatta bin Md. Ramli [Lumut]: Yang Berhormat
Pontian, ada penjelasan sedikit.

Datuk Seri Haji Ahmad bin Haji Maslan [Pontian]: Ya, sila.
