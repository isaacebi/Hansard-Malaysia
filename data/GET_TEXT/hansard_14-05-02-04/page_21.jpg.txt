DR. 21.7.2022 15

Antara mekanisasi yang telah dikomersialkan dan berjaya adalah seperti
mesin menuai sawit ataupun Cantas, dan mesin pengangkut buah tandan segar
ataupun Beluga, Rhyno dan juga Hydroporter dan juga mesin khas_ untuk
penyelenggaraan ladang ataupun CT Sprayer Spreader dan juga mesin penyembur
hibrid.

Selain itu, bagi mengurangkan kebergantungan tenaga buruh dan aktiviti
penunaian adalah dengan pengenalan mesin pemotongan kuasa elektrik yang
dikenali yang sebagai Cantas Elektro di mana cantas elektro mampu meningkatkan
produktiviti sehingga 30 peratus berbanding kaedah manual. Teknologi ini juga lebih
mesra pengguna dan mudah diselenggarakan.

Selain daripada itu, kerajaan juga telah memperkenalkan skim bantuan bagi
mengurangkan kos pemilikan teknologi berkenaan antaranya ialah seperti skim
diskaun Cantas iaitu sebanyak diskaun diberikan sebanyak RM1,000 untuk satu unit
Cantas yang dibeli. Harga komersial bagi seunit Cantas adalah antara RM6,000 ke
RM7,000 dan dengan adanya sedikit diskaun, skim diskaun ini dapat mengurangkan
bebanan pembeli-pembeli Cantas Elektro ini.

Kita juga sentiasa melakukan R&D dan membangunkan produk-produk
mekanisasi untuk diguna pakai. Namun begitu, saya memang akur kadang-kadang
penggunaannya, kosnya terlalu tinggi banyak yang tidak mampu untuk memilikinya.
Namun begitu, kerajaan juga memberi skim diskaun untuk mengurangkan bebanan
mereka. Sekian terima kasih.

Timbalan Yang di-Pertua [Dato’ Mohd Rashid Hasnon]: Okey, terima
kasih. Soalan tambahan kedua, sila Kota Melaka.

Tuan Khoo Poay Tiong [Kota Melaka]: Terima kasih Tuan Yang di-Pertua.
Masalah utama dalam industri ini salah satunya ialah cukai yang terlalu tinggi. Selain
daripada pengusaha perlu bayar cukai korporat, mereka perlu bayar cukai durian
runtuh, perlu bayar cukai jualan di Sabah dan Sarawak sehingga mereka perlu bayar
35 peratus cukai.

Jadi, apabila cukai yang begitu tinggi perlu dibayar, sudah pasti modal sedikit
sahaja untuk pengusaha ambil dalam R&D dan untuk pembaharuan teknologi.
Apakah pandangan kerajaan dan cadangan kerajaan?

Timbalan Yang di-Pertua [Dato’ Mohd Rashid Hasnon]: Terima kasih
pada Kota Melaka. Sila Timbalan Menteri.

Datuk Willie anak Mongin: Terima kasih Yang Berhormat Kota Melaka.
Saya rasa soalan ini tersalah alamat. Mungkin boleh ditujukan khas kepada pihak
MOF. Kita di Kementerian MPIC memang faham di mana cukai kita sekarang ini

banyak cukai yang dibayar, cukai ‘durian runtuh’ ataupun cukai komersial dan
