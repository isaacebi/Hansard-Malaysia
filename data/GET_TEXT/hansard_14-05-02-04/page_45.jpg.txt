DR. 21.7.2022 39

Di mana dalam usaha ini, sasarannya sebanyak 50 peratus pengurangan
tenaga buruh, sebanyak 30 peratus peningkatan produktiviti dan sebanyak 20
peratus pengurangan kos operasi dapat dicapai.

Selain daripada itu, projek penyediaan biak baka mutasi dihasilkan oleh
Agensi Nuklear melalui benih 1S21 sepertimana yang telah disebut tadi dapat
menghasilkan antara sembilan tan hingga 11 tan sehektar dan diuruskan dengan baik
yang sehingga sekarang telah memanfaatkan sebanyak 14 ribu orang pesawah
daripada kumpulan isi rumah B40 bagi tahun 2022. Terima kasih.

Tuan Yang di-Pertua: Terima kasih. Yang Berhormat Kuala Nerus, selepas
ini. Yang Berhormat Rasah dahulu.

Tuan Cha Kee Chin [Rasah]: Terima kasih Tuan Yang di-Pertua. Saya
meneliti jawapan daripada Yang Berhormat Timbalan Menteri ketika menjawab
soalan asal tadi berkenaan dengan usaha-usaha yang telah dilakukan oleh MOSTI.
Saya rasa itu satu yang sangat baik.

Cuma saya hendak kemukakan satu masalah. Perkara ini pernah
dibincangkan dengan MAFI. Saya rasa kepakaran MOSTI dalam hal ini amat
berguna. Apabila kita menghadapi masalah harga ayam tempoh hari, sebab dedak
ayam atau makanan ayam banyaknya diimport. Kalau soya, kita fahamlah, cuaca
negara ini tidak mungkin kita hendak tanam.

Akan tetapi, macam mana dengan jagung, sebab saya percaya cuaca di
negara kita sesuai tetapi dengan ada benda-benda, perkara tertentu dari segi sains
dan teknologi yang memerlukan kepakaran daripada MOSTI.

Jadi, apa pandangan Yang Berhormat Timbalan Menteri, ataupun apakah
yang bakal dilakukan, dirancang dan direncanakan oleh MOSTI dalam membantu
MAFI supaya makanan ayam yang jagung itu dihasilkan secara tempatan untuk
mengurangkan kebergantungan kepada barangan import. Terima kasih Tuan Yang
di-Pertua.

Tuan Yang di-Pertua: Terima kasih Yang Berhormat.

01150

Datuk Haji Ahmad Amzad bin Mohamed @ Hashim: Dalam perbincangan
dengan MAFI, antara yang dibincangkan adalah tentang usaha untuk melakukan
tanaman secara besar-besaran bijirin jagung ini kerana ayam daging yang diternak
di dalam Malaysia ini secara umumnya yang jenis yang pemakanannya bergantung
pada dedak bijirin jagung.

Apabila melibatkan penanaman secara besar-besaran sudah tentulah
elemen teknologi banyak perlu digunakan. Di sini peranan yang mainkan oleh MOSTI
bagi memperkenalkan teknologi yang sepertimana yang telah disebut tadi

mekanisasi dan sebagainya.
