DR. 21.7.2022 111

Saya ada beberapa persoalan yang ingin dibangkitkan. Melihat kepada
masalah ekonomi tempatan dan global sekarang, ramai di kalangan pekerja terutama
di kalangan anak-anak muda ataupun belia yang bekerja sampingan- part time job,
dengan izin.

Sebagai contoh, sekiranya seorang guru pada siang hari bekerja di sekolah,
mengajar dan sebagainya. Kemudian pada malam harinya, bekerja sebagai tukang
masak domestik. Ataupun dia seorang pegawai kerajaan pada siang hari, pada
malamnya sebagai penjaga bayi di rumah jirannya ataupun di tempat-tempat lain,
adakah mereka ini turut dilindungi di bawah Akta Keselamatan Sosial Pekerja ini?

Kedua Tuan Yang di-Pertua, adakah pihak kerajaan juga bercadang untuk
memasukkan pekerja berstatus pelarian yang ramai di negara kita hari ini yang
direkodkan oleh UNHCR lebih 180 ribu orang. Adakah mereka juga wajib mencarum
seperti mana kenyataan yang dikeluarkan oleh Ketua Eksekutif PERKESO bahawa
warga asing juga wajib mencarum PERKESO. Jadi mereka yang berstatus pelarian
ini, adakah juga wajib mencarum?

Tuan Yang di-Pertua, yang ketiga, saya ingin mendapat penjelasan jika ada
kes tuntutan bertindih daripada pekerja terhadap isu keselamatan. Sekiranya pekerja
tersebut juga mempunyai insurans perlindungan peribadi sendiri, adakah seorang
pekerja yang terbabit dengan kemalangan contohnya boleh menuntut daripada
kedua-dua pihak iaitu daripada pihak insurans dan pihak PERKESO sedangkan
kedua-dua pihak ini memerlukan dokumen ataupun laporan perubatan atau resit
perubatan yang asal- original receipt, dengan izin. Adakah ada kelonggaran jika
kedua-dua ini boleh diterima, menerima tuntutan bagi salinan dokumen?

Keempat Tuan Yang di-Pertua, saya ingin bertanya berkaitan dengan status
caruman di kalangan guru-guru KAFA, guru-guru Kelas Agama Fardu Ain yang
mereka hari ini juga diwajibkan untuk mencarum PERKESO. Jumlah mereka yang
agak ramai iaitu lebih 35 ribu orang di seluruh negara, dan mereka ini merupakan
pekerja berstatus kontrak.

Jadi soalan saya, sudah berapa jumlah tuntutan ataupun nilai yang telah
dibuat oleh guru-guru ini yang terlibat dengan kemalangan dan sebagainya yang
mereka ini adalah pencarum kepada PERKESO? Jumlah yang telah pun diluluskan
oleh pihak PERKESO.

Tuan Yang di-Pertua, itu sahaja soalan yang ingin dibangkitkan. Saya mohon
penjelasan daripada Yang Berhormat Menteri. Terakhir minta maaf Tuan Yang di-
Pertua, iaitu daripada segi adakah mangsa-mangsa kemalangan akibat bencana
alam juga boleh dilindungi di bawah skim PERKESO ini?

Contohnya seperti bencana banjir yang berlaku di Baling ataupun di tempat-

tempat yang lain. Adakah mereka ini juga, kalau jika mereka seorang, maknanya
