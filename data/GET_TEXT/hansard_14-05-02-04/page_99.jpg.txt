DR. 21.7.2022 93

Peningkatan siling gaji bulanan untuk caruman RM5,000 melibatkan pindaan kepada
Jadual Ketiga perenggan 2 Bahagian | bagi caruman Jenis Pertama dan perenggan
4 Bahagian III bagi caruman Jenis Kedua.

Jadual Keempat— faedah hilang upaya dan faedah orang tanggungan.
Jadual ini menyatakan gaji bulanan anggapan bersamaan dengan caruman Jenis
Pertama dan Jenis Kedua untuk maksud pembayaran faedah hilang upaya dan
faedah orang tanggungan mengikut mana yang berkenaan.

Tuan Yang di-Pertua, peruntukan-peruntukan baharu yang dicadangkan
dimasukkan melibatkan 10 butiran baharu yang dimasukkan ke dalam Jadual Ketiga
perenggan 2 Bahagian | bagi caruman Jenis Pertama dan caruman Jenis Kedua
serta Jadual Keempat bagi faedah hilang upaya dan orang tanggungan. Peruntukan
baharu ini menetapkan amaun caruman baharu bagi gaji bulanan RM4,100 hingga
siling caruman bagi gaji bulanan melebihi RM5,000.

Tuan Yang di-Pertua, kerajaan berharap supaya Rang Undang-undang
Keselamatan Sosial Pekerja (Pindaan) 2022 ini dapat memberi nilai impak yang
disasarkan iaitu menjamin kesejahteraan sosial penerima faedah dan manfaat sedia
ada serta baru. Selain itu, ia juga memastikan faedah dan manfaat di bawah skim ini
terus dikekalkan kepada penerima tanpa menjejaskan pelaksanaannya.

Akhir kata, saya ingin mengambil kesempatan ini untuk merakamkan
penghargaan dan terima kasih kepada semua pihak yang telah memberikan
kerjasama untuk menjayakan Rang Undang-undang Keselamatan Sosial Pekerja
(Pindaan) 2022 ini.

Sekian, terima kasih. Saya mohon mencadangkan.

Dato’ Ramli bin Dato' Mohd Nor [Cameron Highlands]: Ada sesiapa Yang
Berhormat menyokong?

Timbalan Menteri Sumber Manusia [Datuk Haji Awang bin Hashim]: Saya
menyokong.

Dato’ Ramli bin Dato" Mohd Nor [Cameron Highlands]: Ahli-ahli Yang
Berhormat, masalah di hadapan majlis ialah rang undang-undang bernama suatu
akta untuk meminda Akta Keselamatan Sosial Pekerja 1969 dibaca kali kedua
sekarang dan dibuka untuk perbahasan.

Berikut adalah senarai pembahas. Pertama, Yang Berhormat Pontian.
Kedua, Yang Berhormat Ipoh Barat. Sepuluh minit. Berikutannya, Yang Berhormat
Tebrau, Yang Berhormat Pasir Gudang, Yang Berhormat Jempol, Yang Berhormat
Sepang, Yang Berhormat Dungun, Yang Berhormat Bukit Bendera, Yang Berhormat
Sik dan Yang Berhormat Sungai Buloh.

Dato’ Abdullah Sani bin Abdul Hamid [Kapar]: Kapar mohon dimasukkan.
