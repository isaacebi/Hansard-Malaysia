DR. 21.7.2022 9

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Pasir Gudang. Sila, dua minit 30 saat.

Datuk Haji Idris bin Haji Ahmad: Terima kasih Tuan Yang di-Pertua. Terima
kasih kepada Yang Berhormat Pasir Gudang yang concerned berkenaan dengan hal-
hal yang berkaitan dengan soal kes penipuan yang pada saya amat saya kesal
sangat kerana kes menipu ini ialah menipu yang melibatkan orang-orang yang
hendak pergi ke tanah suci. Maka sebab itu perkara ini perkara yang kita pandang
serius. Maka oleh sebab itulah hal-hal yang berlaku sebenarnya ini luar daripada
pengetahuan kita.

Oleh sebab itu kalau ada atas pengetahuan kita, maka macam saya sebut
tadi, sebelum syarikat ini ada satu syarikat yang lain menawarkan, maka terus kita
menghantar surat show cause letter. Kenapa tawaran ini dibuat sedangkan waktu itu
Kerajaan Saudi belum lagi membuka berkenaan dengan kuota Tabung Haji tadi.
Maka sebab itu kalau ada kes-kes seperti begini kita segera untuk bekerjasama
sama ada dengan pihak polis sendiri ataupun dengan pihak Tabung Haji ataupun
dengan syarikat-syarikat, kalau mereka daftar dengan MOTAC, maka kita boleh
ambil tindakan berdasarkan pada undang-undang ini tadi. Terima kasih kepada Tuan
Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri. Pertanyaan seterusnya saya ingin menjemput Yang

Berhormat Bukit Bendera, Tuan Wong Hon Wai.

3 Tuan Wong Hon Wai [Bukit Bendera] minta Menteri Kanan Pertahanan
menyatakan apakah bentuk perancangan kerjasama ketenteraan trilateral (trilateral
cooperative arrangement) TCA antara Filipina, Indonesia dan Malaysia dan sama
ada kerjasama ketenteraan akan dilanjutkan kepada negara-negara asian lain.

Menteri Kanan Pertahanan [Dato’ Seri Hishammuddin Tun Hussein]:
Terima kasih Tuan Yang di-Pertua. Penubuhan Trilateral Cooperative Arrangement
(TCA) ialah bagi mewujudkan situasi keselamatan yang lebih baik khususnya di Laut
Sulu dan Sulawesi. Di peringkat awal penubuhan kerjasama ini, saya dan dua lagi
rakan sejawat pada masa itu Menteri Pertahanan Indonesia, Ryamizard Ryacudu
dan Setiausaha Pertahanan Filipina Voltaire Gazmin senada_ untuk
melaksanakannya secara pendekatan serantau.

Di bawah kerangka TCA, terdapat beberapa pendekatan penting bagi
memastikan kerjasama tiga negara ini dapat dilaksanakan secara strategik dan
berkesan.

Pertama, ketiga-tiga negara bersetuju untuk mewujudkan Maritime

Command Center (MCC) dengan izin di Tawau Sabah, Tawi Tawi Filipina dan
