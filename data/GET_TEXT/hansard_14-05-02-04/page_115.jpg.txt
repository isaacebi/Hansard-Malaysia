DR. 21.7.2022 109

Tuan Yang di-Pertua, saya juga ingin untuk diberikan perhatian. Apabila
arahan caruman kepada PERKESO, mudah dan segera pengurusannya akan tetapi
apabila melibatkan tuntutan, banyak kerenah birokrasi dan peraturan-peraturan
kadang-kadang tidak difahami oleh pencarum. Saya pohon banyakkan penerangan-
penerangan supaya pencarum memahami dalam suasana mereka _ sangat
mengharapkan ketika mereka memerlukan bantuan daripada PERKESO. Terima
kasih, Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih,

Yang Berhormat Dungun. Seterusnya, saya jemput Yang Berhormat Sungai Buloh.

4.46 ptg.

Tuan Sivarasa Rasiah [Sungai Buloh]: Terima kasih Tuan Yang di-Pertua
kerana membenarkan saya mengambil bahagian dalam perbahasan.

Saya ada dua, tiga, poin yang ringkas. Pertama adalah berkaitan dengan
pemakaian atau pelaksanaan seksyen 17 berkenaan dengan pencen ilat, atau
invalidity pension, dengan izin dan juga seksyen 17(a) yang berkaitan dengan
survivor pension ataupun saya difahamkan ia pencen penakat.

Ada dua pencen ini- dua-dua peruntukan ini ialah peruntukan untuk pencen
penuh dalam syarat dan dalam keadaan tertentu. Pencen penuh adalah bila yang
menuntut keluarga atau pekerja yang menuntut sudah bayar dua pertiga dari tempoh
dia kerja, dua pertiga daripada semua tempoh itu. Maksudnya dia sudah bayar at
least two-third of the month yang dia perlu sumbang itu.

Untuk reduce pencen atau pencen yang kurang, dia kena bayar sekurang-
kurangnya satu pertiga. Saya kena isytiharkan interest untuk kepentingan saya
dalam fakta kes ini yang saya akan sebut. Saya baru-baru ini jadi saksi dalam kes
dipanggil oleh penuntut dalam satu kes dan di mana saya dapat tahu fakta ini- di
mana pekerja ini sudah bekerja 37 tahun hampirnya, telah menyumbang dalam
tempoh itu.

Akan tetapi menggunakan formula ini, dia terpaksa sumbang sekurang-
kurang 152 bulan, maksudnya itu lebih kurang 12 tahun tetapi dia kurang satu bulan.
Walaupun Tribunal belum bagi keputusan, ikut peruntukan itu dia tidak akan dapat
ataupun keluarga dia sebab dia sudah meninggal dunia, keluarga dia tidak akan
dapat yang survivor pension itu.

Ini yang saya minta kerajaan kaji semula iaitu kita mesti elak daripada kita
ada win all or lose all, daripada pencen itu yang patut dibayar dan boleh didapati
sebab dia kurang satu bulan daripada 153 bulan yang patut dia membayar. Dia
membayar untuk 150, dua bulan sahaja- dia hilang, / mean keluarga dia tidak dapat,

dapat kosong. Ini jelas bagi saya tidak adil.
