DR. 21.7.2022 124

rang undang-undang diluluskan dalam Dewan yang mulia ini dalam persidangan kali
ini?

Tuan Yang di-Pertua, seterusnya mengenai perancangan...

Timbalan Yang di-Pertua [Dato’ Mohd Rashid Hasnon]: Yang Berhormat
Menteri saya bagi tiga minit lagi.

Datuk Seri Saravanan a/l Murugan: Okey. Tuan Yang di-Pertua mengenai
perancangan untuk memberi perlindungan lebih komprehensif kepada pekerja gig,
Kementerian Sumber Manusia sedang meneliti perkara ini bagi mewajibkan
perlindungan secara mandatori. Berhubung dengan perkara yang dibangkitkan oleh
Yang Berhormat Dungun, PERKESO mengadakan taklimat advokasi setiap tahun
kepada para majikan dan pekerja.

Kementerian Sumber Manusia akan memberi jawapan yang _bertulis
berkenaan dengan permintaan data berkenaan bilangan kempen media sosial yang
dilaksanakan. Dengan jumlah tunggakan caruman seluruh Malaysia setakat ini,
setakat Jun 2022 jumlah faedah caruman lewat bayar yang telah diterima setakat ini
dan bilangan aduan yang telah disiasat berkaitan dengan caruman dan serta sama
ada bilangan penguat kuasa di seluruh negara adalah mencukupi. Semuanya akan
diberi secara bertulis, Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Baik.

Datuk Seri Saravanan a/l Murugan: Susulan penularan wabak COVID-19,
kerajaan harus memberi perhatian khusus menerusi penambahbaikan perlindungan
keselamatan sosial bagi mereka yang ditimpa bencana kerja dan menghidapi
keilatan untuk membantu kelangsungan hidup melalui kenaikan faedah atau elaun
susulan peningkatan siling gaji bulan yang termasuk caruman.

Tuan Sivarasa Rasiah [Sungai Buloh]: Yang Berhormat Menteri. Just one
simple factual question.

Datuk Seri Saravanan a/l Murugan: Let me finish it.

Tuan Sivarasa Rasiah [Sungai Buloh]: Okey, okey.

Datuk Seri Saravanan a/l Murugan: Pindaan ini akan menjamin
kesejahteraan sosial penerimaan faedah dan manfaat sedia ada, serta yang baharu,
dan juga memastikan faedah dan manfaat di bawah skim ini dapat dikekalkan kepada
faedah dan manfaat di bawah skim dan dapat dikekalkan kepada penerima, tanpa
menjejaskan pelaksanaannya.

Melalui salah satu prinsip perlindungan keselamatan sosial yang diamalkan
oleh PERKESO iaitu penggantian pendapatan ataupun replace of income, dengan
izin, ia dapat membaharui dan mengurangkan beban penerima faedah atau waris

untuk meneruskan kelangsungan hidup.
