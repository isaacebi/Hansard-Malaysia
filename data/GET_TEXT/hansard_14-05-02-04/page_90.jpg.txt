DR. 21.7.2022 84

Datuk Seri Dr. Haji Dzulkefly bin Ahmad [Kuala Selangor]: Terima
kasih Menteri, sangat baik pencerahan ini. Cuma kalau balik kepada ketum atau
kratom, apa yang diperlukan bukan lagi /ab studies tetapi mesti mengarah kepada
clinical studies. Saya ingat sudah banyak terbukti punya pharmacological kesan
atau efek yang baik yang boleh kita teruskan kajian tetapi we require a clinical
design, a clinical evidence at this stage so that’s the way to go for, walhal dari
sudut medical what you want to solely establish. Terima kasih Menteri.

Tuan Khairy Jamaluddin Abu Bakar: Ya, betul Yang Berhormat. Jadi
saya setuju cara yang paling selamat adalah melalui ujian klinikal dan juga
penyelidikan klinikal supaya tidak ada mudarat yang datang daripada penggunaan
ketum ataupun kanabis dalam perubatan.

01530

Yang Berhormat Pontian membangkitkan kolaborasi antara ahli farmasi,
penguatkuasaan dan keselamatan akan berlaku supaya memastikan pengurusan
dan penggunaan bahan-bahan ini boleh dilakukan di seluruh negara. Kementerian
ini mengadakan pemantauan dan pengawasan berjadual ke atas semua premis
berlesen dan juga premis tidak berlesen yang mengendalikan racun.

Untuk makluman, sebanyak 41,222 premis berlesen di bawah_ akta.
Sebanyak 15,432 premis berdaftar iaitu klinik perubatan, pergigian, veterinar dan
hospital dan 31,665 premis lain yang tidak berlesen atau tidak berdaftar telah
diperiksa antara tahun 2017 hingga tahun 2021.

Selain itu, bagi meningkatkan pematuhan kepada akta, kementerian ini
berusaha mengadakan dialog bersama pemegang taruh termasuk pemegang lesen
dan pihak industri bagi memastikan pengurusan dan penggunaan racun boleh
dilakukan secara teratur.

Yang Berhormat Pontian juga membangkitkan kerjasama GLC dan swasta,
wujudkan farmasi berlesen luar bandar. Kita akan ambil maklum tentang perkara
tersebut. Kawalan ke atas harga ubat-ubatan, kita buat dari semasa ke semasa di
bawah Akta Kawalan Harga dan Antipencatutan dan juga dengan dialog bersama
dengan industri untuk memastikan ubat itu dijual pada harga yang berpatutan.

Tuan Yang di-Pertua, saya pergi kepada Ahli Parlimen Kuala Selangor yang
telah bangkitkan pelbagai perkara. Pertama, kawalan berkaitan penjualan ubat-
ubatan yang menyeluruh. Pendekatan silo functionality online sale perlu meliputi
ubat-ubatan, termasuklah tradisional, kosmetik dan sebagainya.

Peruntukan kawalan sedia ada terhadap pengimportan, pemilikan,
pengilangan, penyebatian, penstrukturan, pengangkutan, penjualan dan
penggunaan racun adalah di bawah Akta Racun dan telah mencakupi kedua-dua

aktiviti secara fizikal dan juga atas talian ataupun online. Manakala peruntukan khas
