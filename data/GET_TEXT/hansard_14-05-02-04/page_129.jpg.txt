DR. 21.7.2022 123

Datuk Seri Saravanan a/l Murugan: Tuan Yang di-Pertua, sepertimana
yang saya sebut pandangan daripada Yang Berhormat Pasir Gudang tadi, memang
ia harus menjadi tanggungjawab kerajaan untuk memastikan setiap warga kerja
diberi perlindungan tidak kira sama ada dia bekerja sendiri ataupun bekerja di mana-
mana agensi.

Kita lihat satu isu Tuan Yang di-Pertua. Sepanjang PKP, Kementerian
Sumber Manusia telah melihat satu perkara yang cukup serius adalah yang pertama
sebahagian besar daripada M40 dan B40 tiada mempunyai sebarang simpanan dan
tiada sebarang jaringan keselamatan. Maka memanglah dasar dan hala tuju
Kementerian Sumber Manusia untuk memastikan tiada mana-mana lapisan warga
kerja tercicir daripada jaringan keselamatan.

Dato’ Haji Salim Sharif [Jempol]: Okey Yang Berhormat Menteri.

Datuk Seri Saravanan a/l Murugan: ...la akan dilakukan secara
berperingkat.

Tuan Charles Anthony Santiago [Klang]: Yang Berhormat Menteri,
walaupun...

Dato’ Haji Salim Sharif [Jempol]: Yang Berhormat Menteri sini, sini Jempol,
Jempol soalan Jempol tadi.

Tuan Charles Anthony Santiago [Klang]: Kerajaan telah memberi...

Dato’ Haji Salim Sharif [Jempol]: Apa yang Yang Berhormat Menteri- sebut
itu tadi e-hailing ini kebanyakan pekerja gig ini dia terikat dengan Akta 789. Jadi dia
ini tidak boleh orang kata tidak diwajibkan kerana ia berlaku sebelah pihak. Jadi
adakah ini termasuk dalam PERKESO ini mewajibkan bahawa majikan dengan juga
pekerja bersama dalam ini di bawah Akta 789 ini?

Tuan Charles Anthony Santiago [Klang]: Menteri berbalik kepada isu
informal sectors. Saya terima baik apa yang dikatakan oleh Yang Berhormat Menteri
iaitu. kerajaan telah memberi banyak pertolongan kepada B40 dan juga
sebahagiannya. /s this true. Akan tetapi masalah itu mereka- orang yang mendapat
benefit itu adalah formal sector workers bukan informal sector workers. So, question
is, how do we help the informal sectors workers to become part of SOCSO, so they
have social protection?

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Klang.

Datuk Seri Saravanan a/l Murugan: Tuan Yang di-Pertua saya faham apa
yang dimaksudkan oleh Yang Berhormat. Cuma saya perlukan sedikit masa untuk
meneliti dan memperhalus untuk memastikan semua lapisan warga kerja formal
dengan informal diberi perlindungan dan kita sudah mula. Do we have a sudden the

ball rolling? dengan izin, memberi perlindungan kepada suri rumah tangga sekiranya
