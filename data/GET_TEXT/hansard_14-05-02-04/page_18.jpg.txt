DR. 21.7.2022 12

Dato’ Haji Ahmad Nazlan bin Idris [Jerantut]: Yang Berhormat Menteri,
saya ingin mendapat jawapan, saya ingin Yang Berhormat Menteri menyatakan
sama ada kerjasama pertahanan ketiga-tiga negara di bawah platform TCA ini turut
melibatkan agensi-agensi keselamatan yang lain dalam negara kita selaras dengan
konsep whole- of-government approach yang digariskan dalam Kertas Putih
Pertahanan. Terima kasih.

Dato’ Seri Hishammuddin Tun Hussein: Terima kasih Yang Berhormat
Jerantut. Sememangnya yang ada kaitan juga jawapan saya kepada soalan
tambahan pertama tadi, di mana whole-of-government approach yang saya jawab
tadi berhubung kait dengan tindakan kita yang merentasi kementerian dan agensi di
negara kita.

Akan tetapi baru-baru ini pada 28 Mac 2022, kita telah pun berbincang di
peringkat Menteri-menteri Pertahanan cara bagaimana kita dapat perluaskan TCA
ini kepada agensi-agensi dan kementerian-kementerian di negara-negara yang
terlibat dan agensi-agensi mereka yang ada kepentingan dan tanggungjawab untuk
melihat bagaimana ianya dapat ditangani.

Maksud saya bahawa persetujuan di antara Menteri-menteri di tiga buah
negara ini dan insya-Allah termasuk juga Brunei. Saya harap bahawa agensi-agensi
yang mungkin tidak berada di bawah Kementerian Pertahanan juga dilibatkan secara
langsung. Contohnya, agensi dan perisikan di bawah Kementerian Dalam Negeri dan
juga perisikan ketenteraan di bawah MINDEF dilibatkan dengan research.

Kita libatkan kastam, imigresen dan juga agensi-agensi lain. Ini perlu
mendapat kerjasama dan juga perancangan yang boleh kita perluaskan di peringkat
Menteri, peringkat command centres yang telah saya maksudkan dalam jawapan
asal saya, tetapi juga di antara agensi-agensi dan kementerian-kementerian yang
ada kepentingan di tiga negara dan insya-Allah empat termasuk Brunei, di negara
masing-masing.

Jadi, itu merupakan the way forward di mana whole-of-government approach
bukan sahaja government kita tetapi kita harap dengan apa yang kita telah rintis ini
dapat diperluaskan kepada whole-of-government approach kepada keempat-empat
negara yang menjadi anggota kepada TCA yang disebutkan tadi, insya-Allah.

Datuk Seri Haji Ahmad bin Haji Maslan [Pontian]: Ada masa sikit lagi,
lapan saat.

Timbalan Yang di-Pertua [Dato’ Mohd Rashid Hasnon]: Sedikit, soalan
ringkas. Sila.

Datuk Seri Haji Ahmad bin Haji Maslan [Pontian]: Ya. Masalah kita Yang
Berhormat Menteri Pertahanan ialah penyeludupan yang merugikan negara ratusan

juta kalau tidak bilion dan kita tahu bahawa kecekapan agensi-agensi kita itu di tahap
