DR. 21.7.2022 86

dengan denda yang ada adi bawah Akta Peranti Perubatan 2012, Medical Device
Act dan juga Food Act ataupun Akta Makanan 1983.

Cadangan pindaan kenaikan general penalti memperuntukkan kuasa kepada
mahkamah untuk menjatuhkan hukuman denda maksimum sebanyak RM100,000
atau lima tahun penjara bagi kesalahan-kesalahan di bawah Akta Racun kecuali
kesalahan berkaitan rekod dan kesalahan melibatkan psychotropic. Rekod, kita tidak
sentuh. Rekod, kita kekal dia punya penalti sebab seperti mana yang dibangkitkan
tadi itu kita anggap sebagai bukanlah kesalahan yang terlalu berat.

Mahkamah dalam menjatuhkan hukuman ada mengambil kira beberapa
faktor. Antaranya fakta kes, mitigating circumstances, keseriusan kes, rekod
kesalahan lampau, impak kepada mangsa dan nilai rampasan. Oleh demikian,
walaupun nilai maksimum adalah RM100,000, seperti mana Ahli-ahli Yang
Berhormat tahu mahkamah akan menjatuhkan hukuman yang sewajarnya setelah
mengambil kira mitigating circumstances dan factors, dengan izin.

Ahli Yang Berhormat Lumut bangkitkan berkenaan dengan of course
kebimbangan dari segi pelaksanaan penguatkuasaan, memastikan tiada abuse
kepada pelaksanaan, dengan izin. Buat masa ini, sudah pasti terdapat pelbagai
mekanisme untuk memastikan tiada penyalahgunaan kuasa dan sudah pasti
Kementerian Kesihatan sendiri sentiasa pantau laporan dan juga aduan yang kita
terima sama ada daripada saya sebagai Menteri, sampailah ke peringkat di lapangan
berkenaan dengan tindakan yang keterlaluan.

Pihak yang tidak berpuas hati boleh melaksanakan aduan melalui SisPAA,
SPRM dan Suruhanjaya Integriti Agensi Penguatkuasaan. KKM memberi jaminan
dalam ucapan penggulungan saya ini bahawa kita akan sentiasa menambah baik
kawal selia dari aspek pelaksanaan serta penguatkuasaan, continuous improvement
bagi Akta Racun ini untuk kita memastikan tidak ada tindakan yang keterlaluan oleh
penguat kuasa kita.

Yang Berhormat Tuaran tidak ada. Saya bagi secara bertulis. Ahli Yang
Berhormat Setiu membangkitkan langkah yang diambil kementerian untuk mendidik
rakyat supaya tidak ambil ubat tanpa preskripsi, yang pertama dan juga beberapa
perkara yang lain.

Sejauh mana penguatkuasaan terhadap penjualan ubat tanpa preskripsi.
Ketiga, adakah terdapat sebarang aplikasi untuk membuat aduan? Adakah semua
produk suplemen tambahan selamat digunakan? Sejauh mana laman web NPRA
mesra pengguna? Diwujudkan sistem preskripsi antara kerajaan dan swasta.

Jadi Ahli Yang Berhormat Setiu, pertamanya Program Kenali Ubat Anda telah
diperkenalkan pada tahun 2007 bagi menyokong strategi di bawah Dasar Ubat

Nasional iaitu penggunaan ubat secara berkualiti. Ini untuk memberi kesedaran
