DR. 21.7.2022 22

Sekiranya kejadian memenuhi kejadian, memenuhi takrifan bencana, ia boleh
dipertimbangkan. Pemberian bantuan atas syor Jawatankuasa Pengurusan Bantuan
Negeri, terpulang kerajaan negeri untuk mengesyorkan bahawa bencana yang timbul
itu walaupun tidak meliputi walaupun ia itu banjir kilat tetapi disaster ataupun
kesannya amat tinggi sekali. la boleh dipertimbangkan berdasarkan impak kejadian
tersebut terhadap harta benda serta keperluan mangsa untuk berpindah ke pusat
pemindahan sementara.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri.

Datuk Mastura binti Tan Sri Dato’ Mohd Yazid: Ya, itu sahaja. Terima
kasih.

Timbalan Yang di-Pertua [Dato’ Mohd Rashid Hasnon]: Pertanyaan
Jawab Lisan seterusnya, saya ingin menjemput Yang Berhormat Tuan Kesavan ail

Subramaniam, Sungai Siput.

4. Tuan Kesavan a/l Subramaniam [Sungai Siput] minta Menteri Kanan
Pertahanan menyatakan rumah merupakan keperluan asas penting bagi sesiapa
pun termasuk warga ATM dan veteran ATM. Kerajaan Pakatan Harapan umumkan
Blueprint Perumahan 2.0 pada tahun 2019. Nyatakan status terkini blueprint tersebut.

Menteri Kanan Pertahanan [Dato’ Seri Hishammuddin Tun Hussein]:
Terima kasih Tuan Yang di-Pertua. Seperti yang saya selalu tekankan agenda
membela kebajikan anggota ATM, warga awam MINDEF dan juga veteran ATM serta
ahli keluarga mereka sentiasa menjadi keutamaan. Kementerian apatah lagi dalam
soal kediaman ini bagi kita di MINDEF merupakan sesuatu yang dekat di hati saya
sendiri dan juga Yang Amat Berhormat Perdana Menteri. Oleh sebab itu lah usaha
menambah baik aspek perumahan warga pertahanan tidak pernah berhenti.

Untuk pengetahuan Ahli-ahli Yang Berhormat, Blueprint Perumahan ini
dimulakan pada tahun 2017 yang dicadangkan oleh saya sendiri kemudiannya ia
berkesinambungan dan diteruskan kepada Blueprint Perumahan 2.0 pada tahun
2019 dan kini ia ditambah baik kepada Blueprint Perumahan 3.0 yang baru
dilancarkan pada 13 Julai minggu lalu.

Alhamdulillah suka untuk saya kongsi kan menerusi Blueprint Perumahan 1.0
dan Blueprint Perumahan 2.0, kira-kira 4,200 rumah Keluarga Malaysia Angkatan
Tentera (RKMAT) telah dibina baharu. Ini termasuklah RKMAT di Bukit Jalil,
Pangkalan Udara Sendayan, Pangkalan Udara Subang, Kem Segamat, Kem
Semenggoh, Kem Pakit Sarawak, Pangkalan Udara Kuantan dan Kem Orang Perlis.

Malah 552 unit RKMAT lagi dijangka siap dan boleh diduduki selewat-
lewatnya pertengahan dan penghujung tahun 2022 ini. Terbaru pada minggu lalu,

Yang Amat Berhormat Perdana Menteri sendiri telah merasmikan Blueprint
