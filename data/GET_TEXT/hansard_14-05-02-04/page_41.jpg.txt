DR. 21.7.2022 35

yang akan datang untuk memastikan sektor pembinaan kita ini dapat berjalan dengan
baik.

Ketiga Tuan Yang di-Pertua, saya juga ingin jawab tentang isu projek-projek.
Sebenarnya projek ini projek pembinaan. Mungkin ia berkaitan dengan pengumuman
yang dibuat oleh Yang Berhormat Menteri EPU baru-baru ini. Bagi kita daripada KKR,
kita akan berusaha untuk memastikan projek-projek dalam sektor pembinaan masih
akan berjalan sebaik yang mungkin selaras dengan garis panduan yang telah
dikeluarkan oleh EPU sebab sektor pembinaan ini ia sangat penting untuk
memastikan nilai penggandaan ekonomi kita dapat berjalan untuk usaha pemulihan
ekonomi kita dapat dicapai untuk kebaikan Keluarga Malaysia. Sekian dan terima
kasih.

Tuan Yang di-Pertua: Terima kasih. Yang Berhormat Kota Kinabalu ringkas
ya.

Tuan Chan Foong Hin [Kota Kinabalu]: Tuan Yang di-Pertua. Okey ini
soalan tambahan untuk kontraktor-kontraktor untuk Bumiputera yang dikatakan CIDB
ini menyukarkan golongan kontraktor untuk memperbaharui lesen mereka kerana
mereka terpaksa mengambil kursus, selepas itu ujian dan kalau ujian gagal, mereka
terpaksa kena bayar sekali lagi untuk kadar. Kadar yuran dikatakan tinggi RM300
untuk satu kelas.

So, kesemua kritikan ini bukan daripada saya tetapi dari Persatuan Kontraktor
Bumiputera Kelas F. So, apakah pandangan Yang Berhormat Timbalan Menteri untuk
mempermudahkan mereka untuk memperbaharui lesen mereka?

Datuk Arthur Joseph Kurup: Terima kasih Yang Berhormat Kota Kinabalu.
Terima kasih Tuan Yang di-Pertua memberi banyak ruang untuk soalan-soalan
tambahan. [Ketawa] Pertama, peranan CIDB yang pertama adalah memudahkan
sektor pembinaan.

01140

Akan tetapi, apabila kita memudahkan sektor pembinaan, kita perlu pastikan
bahawa syarat-syarat dan peraturan undang-undang itu mesti dipatuhi. Jadi, apabila
kontraktor memperbaharui lesen mereka ataupun mendaftar, mereka diperlukan
untuk memenuhi beberapa syarat seperti pendaftaran. Memastikan mereka tidak
dikenakan tindakan tatatertib dan sebagainya.

Mungkin Yang Berhormat Kota Kinabalu merujuk ini adalah di mana baru-
baru ini kita telah meminta kontraktor-kontraktor Kelas F yang telah berpengalaman
lebih daripada 20 tahun untuk menaikkan dan meningkatkan gred mereka pada
Kelas G2. Syarat ini hanya untuk mereka yang sudah berpengalaman lebih daripada
20 tahun.
