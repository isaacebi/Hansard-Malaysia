DR. 21.7.2022 14

tidak ramai pemain industri sawit mampu menggunakannya dan menjadi kekangan
apabila melibatkan kos tambahan yang tinggi.

Namun begitu, kerajaan sentiasa berusaha menggalakkan penggunaan
teknologi disruptif kepada industri sawit melalui penganjuran seminar ataupun latihan
seperti Seminar Transfer of Technology (TOT), Labour and Mechanisation in
Plantation yang dikenali sebagai LAMP dan juga MPOB International Palm Oil
Congress and Exhibition (PIPOC) dan pelbagai lagi anjuran Kementerian
Perusahaan, Perladangan dan Komoditi dan MPOB pada setiap tahun.

Kerajaan juga mewujudkan Mechanisation and Automation Research
Consortium of Oil Palm (MARCOP) pada tahun 2021 bagi mengenal pasti dan
merancang dan melaksana strategi mekanisasi dan automasi perladangan sawit
serta pembiayaan pembangunan teknologi penuaian yang bersesuaian. MARCOP
juga bertujuan untuk mengatasi isu berkenaan kekurangan tenaga buruh di dalam
sektor perladangan sawit yang telah memberi impak kepada industri perladangan
sawit negara kita.

01040

Melalui Lembaga Minyak Sawit Malaysia ataupun MPOB, pelbagai kajian
teknologi penuaian telah dan sedang dilaksanakan dengan kerjasama pelbagai pihak
industri dan beberapa buah agensi penyelidikan di dalam negara.

Oleh yang demikian, usaha kajian dan pembangunan terhadap teknologi
termaju termasuk komponen revolusi industri 4.0 ataupun IR 4.0, sedang giat
diusahakan oleh banyak pihak bagi memastikan penuaian pokok sawit tinggi dapat
dihasilkan dan berdaya maju untuk diterima oleh industri perladangan sawit negara.
Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat. Soalan tambahan pertama, Yang Berhormat Besut.

Tan Sri Haji Idris bin Jusoh [Besut]: Terima kasih kepada kementerian atas
tindakan-tindakan yang telah dibuat untuk menggalakkan penggunaan teknologi
destruktif di dalam industri sawit. Sekarang kita lihat isu yang utama dalam
perladangan antaranya ialah isu buruh. Adakah usaha-usaha yang sedang
dilaksanakan oleh kementerian untuk menggalakkan penggunaan mekanisasi di
sektor perladangan, saya katakan tadi terutamanya untuk mengurangkan isu buruh
masa kini?

Datuk Willie anak Mongin: Terima kasih Yang Berhormat Besut. Soalan
tambahan yang begitu baik dan untuk makluman semua Ahli-ahli Yang Berhormat
dan Tuan Yang di-Pertua, sehingga kini MPOB telah menghasilkan lebih daripada
50 R&D, ataupun research and development mekanisasi untuk dikomersialkan bagi

meningkatkan produktiviti dan juga dalam sektor perladangan sawit.
