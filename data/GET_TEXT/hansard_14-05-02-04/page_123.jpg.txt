DR. 21.7.2022 117

Timbalan Menteri kedua-dua hadir dan tekun mendengar perbahasan yang
dikemukakan oleh barisan di sebelah sini.

Saya sebenarnya ingin menggunakan platform ini untuk bertanyakan
beberapa soalan. Kita menghargai langkah-langkah yang diambil oleh Yang
Berhormat Menteri Sumber Manusia untuk mengatasi masalah-masalah yang
dihadapi oleh pekerja dan majikan. Saya juga turut menyokong di atas pindaan yang
telah dibawa.

Akan tetapi, persoalan yang saya ingin tanya kepada Yang Berhormat
Timbalan Menteri bagi pihak pekerja dan majikan dan saya berharap Yang
Berhormat Menteri akan menggunakan Parlimen sebagai platform untuk menjawab
adalah kalau kita memberi sumbangan caruman dan pada masa yang sama- kita
ambil kesimpulan seperti restoran di mana pada masa sekarang mereka menghadapi
kekangan dalam pekerja-pekerja terutamanya pekerja-pekerja asing.

01710

Apakah cara ataupun pendekatan yang akan diambil oleh seseorang majikan
sekiranya beliau mendapati bahawa pekerja itu bekerja lebih masa dan kalau mereka
tidak mempunyai cukup pekerja?

Saya di sini ingin bertanya kepada Yang Berhormat Menteri. Saya lihat baru-
baru ini terdapat liputan luas, memberi liputan tentang Yang Berhormat Menteri telah
pergi ke India, ke Tamil Nadu, di mana Yang Berhormat Menteri telah diberi
penghormatan. Ini ialah perkara yang saya rasa sungguh mengagumkan. Apakah
masalah yang dihadapi sebenarnya oleh kerajaan untuk membawa pekerja-pekerja
dari India untuk bekerja di sini?

Saya percaya Yang Berhormat Menteri sendiri pernah pergi ke restoran-
restoran untuk makan restoran daun pisang dan sebagainya. Ramai yang merungut.
Ada majikan-majikan yang bertanya kepada saya, meminta kepada saya untuk
merayu kepada Yang Berhormat Menteri untuk melihat perkara ini. Apakah masalah
yang dihadapi sebenarnya?

Saya juga difahamkan di kalangan pekerja-pekerja yang bekerja di situ, ramai
yang hendak balik ke India tetapi telah dihalang- mungkin oleh majikan yang takut
dan risau tidak akan mendapat cukup bilangan pekerja asing daripada negara India
dan sebagainya.

So, pada masa yang sama, saya juga ingin tanya. Ada yang bertanya kepada
saya, kenapa kerajaan tidak menggunakan pendekatan, menggunakan PATI dari
Kem Tahanan Imigresen? Kita ada ramai daripada tahanan, daripada warganegara
Bangladesh, dari Myanmar, dari India juga yang sedang menjalani tahanan di kem-

kem depot imigresen.
