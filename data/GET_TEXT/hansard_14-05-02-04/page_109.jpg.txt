DR. 21.7.2022 103

4.28 ptg.

Datuk Seri Haji Mohd Salim Sharif [Jempol]: Bismillahi Rahmani Rahim.
Assalamualaikum warahmatullahi wabarakatuh. Salam sejahtera, salam Keluarga
Malaysia. Terima kasih Tuan Yang di-Pertua kerana mengizinkan saya mengambil
bahagian dalam perbahasan RUU Keselamatan Sosial Pekerja (Pindaan) 2022.

Pertamanya, saya ingin mengucapkan tahniah kepada kementerian
khususnya PERKESO yang telah mengusulkan pindaan RUU ini bagi meningkatkan
kesejahteraan golongan pekerja. Umumnya, mengetahui PERKESO memberi
jaminan bantuan perubatan dan juga kewangan kepada pekerja yang mengalami
kehilangan serta kekurangan upaya disebabkan oleh kemalangan atau penyakit.

Sekiranya pekerja meninggal dunia pula, orang tanggungan seperti isteri dan
anak-anak akan diberi jaminan kewangan dengan menerima pencen bulanan untuk
meneruskan kehidupan. Secara umumnya, saya menyokong segala usaha dan
komitmen kerajaan untuk terus menambah baik liputan keselamatan sosial Keluarga
Malaysia. Merujuk kepada fasal 2 yang bertujuan untuk meminda seksyen 5 akta ini
iaitu menaikkan had maksimum kebolehinsuranan amaun gaji daripada RM4,000
kepada RM5,000 adalah selari dengan cabaran semasa.

Umum mengetahui pada masa ini Keluarga Malaysia baru saja bangkit
daripada cabaran pandemik dan kini sedang bergelut dengan krisis inflasi, kenaikan
harga barang dan peningkatan kos sara hidup. Oleh sebab itu, pindaan wajar
dilaksanakan bagi membolehkan seramai 1.3 juta pekerja yang tidak layak dilindungi
sebelum ini bakal menikmati faedah perlindungan PERKESO bermula 1 September
2022.

1630

Secara tidak langsung pindaan ini juga berjaya meluaskan jaringan
keselamatan sosial golongan pekerja, yang sepatutnya dijadikan kewajipan bagi
setiap pekerja.

Selain itu pindaan juga bakal meningkatkan perlindungan kepada para
pencarum untuk setiap jenis faedah sebanyak 25.3 peratus.

Soalan saya berkaitan pindaan kenaikan siling gaji bulanan, mengapakah
hanya ditingkatkan daripada RM4,000 kepada RM5,000 sahaja? la_perlu
diperluaskan daripada amaun yang disebutkan tadi. Hal ini kerana, ada sebahagian
bekerja sendiri seperti yang dimaksudkan tadi.

Ramai pembahas menyebutkan juga supaya ia dapat dinikmati oleh semua
lapisan rakyat di seluruh negara tanpa mengira warna kulit, fahaman politik dan
anutan agama. Dalam keadaan ini dapat dinikmati banyak golongan yang terkesan

akibat pandemik COVID-19, inflasi dan sebagainya.
