DR. 21.7.2022 36

Tujuan dasar ini sebenarnya adalah untuk memberi peluang kepada generasi
baharu untuk menceburi bidang pembinaan yang sudah lama dalam kategori itu,
yang berpengalaman, yang sudah ada kapasiti bolehlah meningkat kepada peringkat
yang lebih tinggi. Berilah peluang kepada kontraktor-kontraktor baharu, orang-orang
muda untuk masuk juga ke kategori rendah dan mudah untuk diceburi. Sekian, dan
terima kasih.

Tuan Yang di-Pertua: Terima kasih. Yang Berhormat Jelutong dan Yang
Berhormat Sepang belum serang saya, jadi saya pemurah hari ini. Seterusnya, Yang
Berhormat Kuala Krai.

Tuan Abdul Latiff bin Abdul Rahman [Kuala Krai]: Terima kasih Tuan
Yang di-Pertua.

Sekuriti makanan penting tak terperi;

Semoga bertambah hasil produktiviti.
Soalan nombor tujuh saya beri;

Jawapan Timbalan Menteri saya nanti.

7. Tuan Abdul Latiff bin Abdul Rahman [Kuala Krai] minta Menteri Sains,
Teknologi dan Inovasi menyatakan, apakah perancangan kementerian dalam usaha
membantu memperkukuh lagi sistem sekuriti makanan negara memandangkan
dunia kini memperlihatkan produktiviti boleh ditingkatkan dengan memperkukuhkan
kemahiran teknologi moden yang cekap.

Timbalan Menteri Sains, Teknologi dan Inovasi [Datuk Haji Ahmad
Amzad bin Mohamed @ Hashim]: Assalamualaikum warahmatullahi wabarakatuh,
Tuan Yang di-Pertua.

Izinkan saya menjawab bersekali pertanyaan ini bersama dengan pertanyaan
daripada Yang Berhormat Kangar bertarikh 21 Julai 2022 dan Yang Berhormat
Kemaman bertarikh 2 Ogos 2022 kerana menyentuh isu yang sama iaitu berkaitan
dengan usaha memperkukuhkan sistem sekuriti makanan negara dan penghasilan
serta pengaplikasian teknologi terkini dalam industri pertanian daripada MOSTI.

Untuk makluman Ahli-ahli Yang Berhormat, Kementerian Sains, Teknologi
dan Inovasi (MOSTI) sebagai kementerian peneraju agenda STI negara sentiasa
mengutamakan penggunaan dan pengadaptasian teknologi dalam membantu
negara memperkukuhkan lagi sistem sekuriti makanan. Sehingga kini sebanyak 46
penyelesaian teknologi telah dikenal pasti oleh MOSTI dan sebanyak 27 daripada
jumlah tersebut adalah tersedia untuk dilaksanakan segera ro/l out di dalam
membantu menangani isu sekuriti makanan. Dari segi pecahan teknologi itu bolehlah
dibahagikan beberapa kluster iaitu:

(i) berkaitan dengan biji benih;

(ii) berkaitan dengan bio baja dan baja penggalak;dan
