DR. 21.7.2022 125

Seterusnya apa yang dibangkitkan oleh Yang Berhormat Jelutong mengenai
pekerja dari India. Setakat ini perjanjian MoU di antara India dengan Malaysia hanya
melibatkan, membenarkan pekerja untuk sektor restoran, tukang masak dan untuk
construction. Akan tetapi baru-baru ini Jawatankuasa bersama di antara KDN
dengan Kementerian Sumber Manusia telah meluluskan sektor-sektor lain.

Timbalan Yang di-Pertua [Dato’ Mohd Rashid Hasnon]: Baik terima kasih.
Sila.

Tuan Sivarasa Rasiah [Sungai Buloh]: Yang Berhormat Menteri...

Datuk Seri Saravanan a/I Murugan: Terakhir.

Tuan Sivarasa Rasiah [Sungai Buloh]: ...Tadi dalam awal ucapan
penggulungan Yang Berhormat Menteri berkata bayaran kepada penuntut-penuntut
adalah lebih kurang RM230 juta, something like that. Soalan saya adalah, dalam
tahun yang sama, berapakah jumlah dana yang dikutip daripada pekerja dan juga
majikan untuk tahun itu? Boleh dijawab secara bertulis.

Timbalan Yang di-Pertua [Dato’ Mohd Rashid Hasnon]: Bertulis.

Tuan Sivarasa Rasiah [Sungai Buloh]: Boleh saya minta untuk lima tahun
kebelakangan ini? Untuk setiap tahun berapa dibayar kepada penuntut-penuntut
yang berjaya memohon dan apakah jumlah sumbangan daripada majikan dan
pekerja pada tahun yang sama? Untuk lima tahun kebelakangan ini.

Timbalan Yang di-Pertua [Dato’ Mohd Rashid Hasnon]: Baik, terima kasih.

Tuan Sivarasa Rasiah [Sungai Buloh]: Boleh dijawab secara bertulis.
Terima kasih.

Timbalan Yang di-Pertua [Dato’ Mohd Rashid Hasnon]: Yang Berhormat
Menteri, minta rumuskan.

Datuk Seri Saravanan a/l Murugan: Tuan Yang di-Pertua saya akan
memberi secara bertulis. Ada juga beberapa soalan yang berkaitan dengan data,
Ahli-ahli Yang Berhormat saya akan pastikan mereka akan dapat secara bertulis
dalam masa seminggu.

Tuan Ahmad Tarmizi bin Sulaiman [Sik]: Termasuk dari Sik tadi ya, Yang
Berhormat Menteri. Boleh jawab bertulis nanti, ya.

Datuk Seri Saravanan a/l Murugan: Akhir kata sekali lagi bagi pihak
kementerian saya mengucapkan terima kasih kepada semua Ahli-ahli Yang
Berhormat atas pandangan, saranan dan teguran dan Ahli-ahli Yang Berhormat akan
diberikan perhatian dalam merangka dasar dan program-program dengan lebih
cekap dan berkesan. Atas keprihatinan Yang Berhormat sekalian, saya
mengucapkan ribuan terima kasih.

Timbalan Yang di-Pertua [Dato’ Mohd Rashid Hasnon]: Terima kasih

Yang Berhormat Menteri.
