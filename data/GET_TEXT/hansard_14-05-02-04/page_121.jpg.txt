DR. 21.7.2022 115

PERKESO tidak beri perlindungan dan bantuan kepada pekerja asing dalam
tempoh darurat. Misalnya, pekerja menghadapi pemotongan gaji dan juga waktu
kerja yang dikurangkan ketika PKP ataupun lockdown pandemik COVID-19. Saya
difahamkan terdapat pekerja asing yang hanya terima gaji lapan hari dalam masa
sebulan dalam tempoh pandemik tetapi mereka tidak terima apa-apa bantuan
daripada pihak PERKESO.

Tuan Yang di-Pertua, yang lain adalah macam PERKESO tidak beri
perlindungan yang cukup bagi pengiriman jenazah bagi pekerja asing. Misalnya, kos
penghantaran mayat pekerja ladang di Sibu ke Lembata boleh sampai RM22 ribu
tetapi yang PERKESO mungkin hanya bagi RM4,000 sahaja. PERKESO tidak beri
anggaran yang cukup bagi penguburan pekerja asing bukan Islam kerana
kebanyakan mereka terpaksa beli tanah kubur daripada pihak swasta di Malaysia
yang mana lebih RM8,000 satu kubur.

Akhirnya ialah perlindungan insurans pembedahan dan hospital bagi pekerja
asing tidak cukup kerana hanya RM25 ribu maksimum tanpa subsidi diberi.
PERKESO selalu tidak beri perlindungan yang cukup kepada pekerja asing dalam
kes kritikal seperti kemalangan di tempat kerja dan juga tidak memberi perlindungan
bagi pekerja asing untuk rawatan pemulihan yang selalunya mereka terpaksa buat
di klinik swasta. Dalam banyak kes rawatan, PERKESO tidak beri peruntukan yang
cukup untuk bayar bil hospital yang terbabit ICU dan juga pembedahan bagi kes
pekerja asing.

Jadi, saya berharap pihak kementerian akan juga melihat dan meneliti
keperluan perlindungan bagi pekerja asing, khususnya apabila negara kita ini telah
pun disenaraikan sebagai Tier 3 dalam isu pemerdagangan manusia. Sekian, terima
kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Seputeh. Seterusnya yang kedua terakhir, Yang Berhormat Rasah.

Memang minta tiga minit tadi. Terima kasih.

5.06 ptg.

Tuan Cha Kee Chin [Rasah]: Terima kasih Tuan Yang di-Pertua atas
peluang yang diberikan untuk saya turut serta dalam perbahasan Akta Keselamatan
Sosial Pekerja 1967 yang dibentangkan oleh Yang Berhormat Menteri Sumber
Manusia tadi.

Satu, saya bangun bukan setakat bahas tetapi saya menyokong. Bagi saya,
ia satu pendekatan yang progresif, yang bersesuaian dengan keperluan masa. Kalau
boleh sebenarnya, kita kena ada satu jadual yang berkala supaya bukan setakat hari
ini kita RM4,000, gaji siling dinaikkan kepada RM5,000, kalau boleh dalam masa-
