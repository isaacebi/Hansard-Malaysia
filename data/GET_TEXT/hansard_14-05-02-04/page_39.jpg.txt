DR. 21.7.2022 33

Merujuk kepada Pekeliling Perbendaharaan Malaysia (PK 2.4), pelaksanaan
VOP dalam kontrak kerja pindaan 15 Julai 2022 dilanjutkan lagi tempoh sehingga
30 Jun 2023 dengan penambahan 11 bahan binaan.

[Tuan Yang di-Pertua mempengerusikan Mesyuarat]

Ketiga, bagi memberi peluang kepada kontraktor baharu serta menggalakkan
penyertaan belia bumiputera dalam melaksanakan projek-projek berskala kecil
perolehan kerajaan, CIDB telah mewujudkan accelerator program khusus kepada
kontraktor belia yang baharu dalam gred G1 hingga ke G4 melalui kursus
peningkatan kapasiti dan on the job training yang mana peruntukan sebanyak RM10
juta telah disediakan. Kontraktor golongan belia yang baru tamat dengan jayanya
dalam accelerator program ini akan ditawarkan untuk menyertai projek-projek
kerajaan di mana keseluruhan projek adalah bernilai RM200 juta yang dilaksanakan
dengan kerjasama tujuh rakan strategik. Sekian dan terima kasih.

Tuan Yang di-Pertua: Terima kasih Yang Berhormat Timbalan Menteri.
Soalan tambahan pertama.

Datuk Wira Dr. Mohd. Hatta bin Md. Ramli [Lumut]: Terima kasih Tuan Yang
di-Pertua. Soalan tambahan saya, ya kita menghargai jawapan yang telah diberikan.
Statistik yang saya kemukakan dalam soalan yang saya perolehi daripada maklumat
pada bulan Jun mengenai kedudukan kontraktor-kontraktor yang tidak berupaya
untuk mendaftar renew their license kerana masalah kewangan.

Saya gembira kerana VOP ini diteruskan dan dilanjutkan. Cuma saya
berpandangan dan saya berharap kementerian dapat menimbang supaya bahan-
bahan binaan yang diberikan VOP ini ditambah, bukan sekadar 11 bahan ditambah
dengan yang asal beberapa sahaja tetapi selengkapnya segala bahan yang
diperlukan untuk membina dalam suasana hari ini harus dipertimbangkan untuk
diberikan VOP ini.

Kalau tidak, kita jangka harga ataupun kos pembinaan akan meningkat. Maka
mangsanya juga adalah rakyat biasa yang terpaksa menanggung harga yang lebih
mahal untuk mendapatkan bangunan-bangunan yang mereka tunggu-tunggu. Saya
harap mohon pertimbangan kementerian.

Tuan Yang di-Pertua: Terima kasih. Silakan Yang Berhormat.

Datuk Arthur Joseph Kurup: Terima kasih Yang Berhormat Lumut.
Sebenarnya itu adalah cadangan yang baik untuk dipertimbangkan. Untuk maklumat
Ahli-ahli Yang Berhormat juga, VOP yang dilaksanakan sebelum ini hanya termasuk
empat bahan sahaja iaitu besi bertetulang, crush aggregate ataupun crusher run, mild
steel pipe iaitu paip air dan paip pembentung dan juga copper.

Akan tetapi sejak pindaan yang terbaru ini Yang Amat Berhormat Perdana

Menteri telah memasukkan 11 bahan tambahan iaitu 15 bahan binaan bagi kerja-
