DR. 21.7.2022 54

Fasal 18 bertujuan untuk meminda seksyen 31 Akta 366 untuk menghendaki
Pegawai Penguatkuasa Dadah mengemukakan pemberian kuasa yang diberikan
kepadanya secara bertulis oleh Pegawai Pelesenan jika diminta oleh orang yang
terhadapnya kuasa Pegawai Penguatkuasa Dadah itu digunakan.

Fasal 19 bertujuan untuk memasukkan seksyen baharu 31A, 31B, 31C, 31D,
31E dan 31F ke dalam Akta 366.

Seksyen baharu 31A yang dicadangkan bertujuan untuk mengadakan
peruntukan bagi kuasa pegawai diberi kuasa yang berhubungan dengan
penguatkuasaan pemeriksaan dan penyiasatan.

Seksyen baharu 31B yang dicadangkan mengandungi peruntukan yang
berhubungan dengan kuasa pegawai diberi kuasa untuk menggeledah premis dan
menyita apa-apa bahan dan artikel yang disyaki telah melanggar Akta 366.

Seksyen baharu 31C yang dicadangkan bertujuan untuk mengadakan
peruntukan bagi kuasa pegawai untuk diberi kuasa untuk memasuki premis atau
tanah pada bila-bila masa bagi maksud memastikan pematuhan Akta 366.

Seksyen baharu 31D yang dicadangkan bertujuan untuk mengenakan
obligasi ke atas mana-mana orang dikehendaki oleh pegawai diberi kuasa untuk
memberi maklumat atau dokumen.

Seksyen baharu 31E yang dicadangkan bertujuan untuk memberi kuasa
kepada pegawai yang diberi kuasa untuk mengakses apa-apa maklumat yang
direkodkan dan data berkomputer.

Seksyen baharu) 31F yang’ dicadangkan’ bertujuan peruntukan
memperuntukkan bahawa tiada kos ganti rugi berbangkit daripada kemasukan,
penyitaan boleh didapatkan kembali melainkan jika kemasukan, penggeledahan,
penyitaan itu dibuat tanpa sebab yang munasabah.

Fasal 20 bertujuan untuk meminda seksyen 32 Akta 366 untuk meningkatkan
penalti am yang diperuntukkan di bawah seksyen ini daripada denda tidak melebihi
RM3,000 atau pemenjaraan selam tempoh tidak melebihi satu tahun atau kedua-
duanya kepada denda tidak melebihi RM50 ribu atau pemenjaraan selama tempoh
tidak melebihi lima tahu atau kedua-duanya. Pindaan ini juga bertujuan untuk
meningkatkan penalti bagi apa-apa perbuatan atau peninggalan yang berhubungan
dengan kemungkiran, sengaja atau kecuaian salah yang membahayakan atau
berkemungkinan membahayakan nyawa manusia.

Fasal 21 bertujuan peruntukan memasukkan seksyen baharu 32A ke dalam
Akta 366 untuk memberi kuasa kepada Ketua Pengarah Kesihatan atau mana-mana
Pegawai Penguatkuasa Dadah yang dilantik oleh Ketua Pengarah Kesihatan selepas
mendapat keizinan bertulis daripada Pendakwa Raya untuk mengkompaun mana-

mana kesalahan yang ditetapkan oleh Menteri dengan persetujuan Pendakwa Raya
