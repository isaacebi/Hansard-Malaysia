DR. 21.7.2022 31

Kalau sepuluh taman, sana pun sama juga saiz. Bila air turun, hujan lebat,
semua air overflow. Masuk sungai, sungai sudah penuh. Inilah kementerian, ada lihat
kah atau tidak masalah ini. Jangan kata sudah lantik konsultan, atas punya konsultan
memang kongkalikung juga. Dia sudah dapat dia punya fi, dia peduli apa. Tapi akhir
sekali, functional or not functional, is another issue.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Bintulu.

Dato’ Seri Tiong King Sing [Bintulu]: Minta penjelasan daripada Menteri.

Timbalan Yang di-Pertua [Dato’ Mohd Rashid Hasnon]: Sila.

Dato’ Seri Dr. Shahidan bin Kassim: Terima kasih. Kalau Yang Berhormat
linat saya bagi detail tadi. Saya ingat Yang Berhormat tidak dapat, tidak perhatikan.
Saya bagi detail satu, satu, demi satu dengan terperinci. Jangka pendek ini dia,
jangka pendek dan serta-merta kita laksanakan dan kita sedang laksanakan dengan
hebat dan dahsyat. This one no more kongkalikung, okey.

Kemudian, jangka sederhana kita telah namakan lapan projek untuk jangka
sederhana yang boleh kita laksanakan di antara setahun sehingga dua tahun, begitu
ya. Ini termasuklah kolam takungan bawah tanah dan juga kolam terbuka. Termasuk
yang lain itu ialah mendalamkan sungai, mencuci kolam takungan dan sebagainya.
dan yang ketiganya jangka panjang.

Yang Berhormat, untuk jangka panjang ini ialah membina kolam takungan
bawah tanah dan bawah tanah ini bukan bawah bangunan. Ini di bawah sungai
ataupun di bawah jalan raya. Air ini akan disimpan di sana sementara waktu. Selepas
sungai sudah surut, kita keluarkan air itu balik. Sistem ini cukup menarik, Yang
Berhormat tidak pernah tengok lagi, ini yang dilaksanakan di beberapa negara,
bandar-bandar raya besar di dunia.

Jadi, kalau Yang Berhormat lihat jawapan saya tadi, saya bagi detail dan Ahli-
ahli Parlimen Wilayah Persekutuan saya bawa melawat ke tempat ini satu demi satu
dan saya terang kepada mereka. Sejak dari tarikh yang mana Kerajaan Pusat telah
meminta kita berbuat demikian, Yang Berhormat tidak dengar lagi banjir berlaku di
Kuala Lumpur. Mungkin di Bintulu saya tidak tahu. Tapi di Kuala Lumpur, insya-Allah
di bawah kawalan yang hebat dan dahsyat.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Menteri.

Dato’ Seri Dr. Shahidan bin Kassim: Jadi kalau Yang Berhormat lain
daripada, keluar dari Kuala Lumpur ingin melawat tempat ini, saya bisa saja bawa
Yang Berhormat Bintulu untuk...

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Menteri pun duduk Perlis.
