DR. 21.7.2022 101

perlindungan PERKESO. Saya memohon kepada Menteri untuk kemukakan statistik
bilangan pekerja yang didaftarkan dalam sistem PERKESO setakat sekarang dan
bilangan anggota yang sedang menerima sebarang faedah di bawah sistem
PERKESO.

Saya memohon juga diberi nisbah bayaran faedah kepada caruman secara
keseluruhan. Saya juga difahamkan seseorang yang sudah mula bekerja dengan
surat tawaran tetapi berlaku kejadian luar jangka menimpa pekerja tersebut pada
bulan pertama beliau bekerja agar caruman yang pertama tidak sempat dimasukkan
dalam akaun PERKESO. Isu macam ini masih boleh menerima faedah tertentu di
bawah akta ini.

Jadi, saya memohon Menteri untuk mengesahkan di dalam Dewan adakah
betul kerana ini banyak sudah berlaku dan pekerja tidak tahu mereka layak untuk
mohon faedah di bawah sistem PERKESO. Ramai pun tidak tahu apa kaedahnya
atau syarat. Jadi, saya difahamkan surat tawaran adalah satu dokumen yang sangat
penting. Kalau ada surat tawaran walaupun tiada caruman di dalam sistem
PERKESO, masih layak untuk menerima faedah yang ditetapkan.

Jadi akhir kata...

Timbalan Yang di-Pertua [Dato' Mohd Rashid Hasnon]: Masa sudah tamat
Yang Berhormat.

Tuan Steven Choong Shiau Yoon [Tebrau]: ...Tebrau sudi menyokong
RUU ini sekiranya diberi penjelasan kepada soalan-soalan yang dikemukakan.
Terima kasih.

Timbalan Yang di-Pertua [Dato' Mohd Rashid Hasnon]: Terima kasih

Yang Berhormat Tebrau. Sekarang saya jemput Yang Berhormat Pasir Gudang.

4.23 ptg.

Tuan Hassan bin Abdul Karim [Pasir Gudang]: Terima kasih Tuan Yang
di-Pertua. Yang Berhormat Menteri, pada pandangan saya dan pemerhatian saya,
imej PERKESO sebagai sebuah agensi pada pandangan rakyat, imej yang baik.
Agensi PERKESO ini satu badan yang dipercayai dan kelihatannya prihatin kepada
rakyat khususnya para pekerja dan keluarga mereka.

Saya pernah menyaksikan, dijemput dalam satu program di mana Jabatan
PERKESO, pegawai di sana menyampaikan di Parlimen saya, Pasir Gudang
sumbangan daripada PERKESO kepada sebuah keluarga yang suaminya meninggal
dunia, bantu kepada isteri dan anak-anak termasuk bantuan pendidikan. Ini saya
melihat peranan PERKESO ini memang perlu diperkasakan (empowerment) supaya
akhirnya menjadi suatu jaringan keselamatan (safety net) yang disebut orang kepada

ramai pekerja.
