DR. 21.7.2022 114

will untuk memasukkan informal workers- masuk dan juga mengambil services

daripada SOCSO. Ini soalan kepada Yang Berhormat Menteri. Terima kasih.
Timbalan Yang di-Pertua [Dato’ Mohd Rashid Hasnon]: Terima kasih

Yang Berhormat Klang. Seterusnya saya menjemput Yang Berhormat Seputeh. Tiga

minit.

5.01 ptg.

Puan Teresa Kok [Seputeh]: Terima kasih Tuan Yang di-Pertua. Saya tahu
saya tidak ada masa yang banyak. Saya sebenarnya masih hendak tanya Yang
Berhormat Menteri. Semalam kita tahu Malaysia kekal di tahap ketiga kedudukan
yang terendah dalam Laporan Pemerdagangan Manusia Amerika Syarikat 2022
untuk tahun kedua secara berturut-turut. Sampai sekarang kita tidak dengar pihak
kerajaan termasuk Yang Berhormat Menteri Sumber Manusia buat apa-apa
kenyataan tentang perkara yang begitu serius ini kerana ia akan menjejaskan eksport
negara kita.

Kedua ialah Duta Indonesia telah pun marahkan Malaysia dan enggan hantar
pekerja dari Indonesia ke Malaysia kerana kita masih melaksanakan maid online.
Jadi, selepas kenyataan daripada Duta Indonesia, kita juga tidak dengar Perdana
Menteri ataupun Menteri Sumber Manusia buat apa-apa kenyataan tentang, apa hala
tuju kita dan macam mana menyelesaikan masalah ini. Ini kerana banyak industri
khususnya sektor perladangan memang menghadapi masalah yang sangat serius
kerana kekurangan pekerja.

Tuan Yang di-Pertua, secara umumnya, saya hendak katakan yang pindaan
Rang Undang-undang PERKESO ini adalah suatu yang positif dan patut disokong.
Saya hanya hendak sentuh beberapa perkara. Oleh sebab PERKESO juga
melindungi pekerja asing dan ini mungkin satu-satunya program insurans yang boleh
membantu pekerja asing.

Dalam program PERKESO ini, ada banyak yang tidak kita lindung. Misalnya,
penyakit jiwa dan mental dan pekerja yang tercedera bukan dalam waktu kerja dan
tempat kerja termasuk kalau mereka tercedera di asrama mereka, mereka juga tidak
boleh tuntut.

PERKESO tidak memberi perlindungan untuk pemulangan pekerja yang
gagal dalam pemeriksaan badan oleh FOMEMA. PERKESO tidak memberi
perlindungan ganti rugi gaji pengangguran bagi pekerja asing yang bekerja di bawah
majikan yang telah muflis. Perlindungan gejala penyakit kronik seperti tibi, meningitis,
COVID-19, Ebola dan jenis penyakit virus yang tidak terlindung dan diurus mengikut

kes tersabit adalah tidak jelas.
