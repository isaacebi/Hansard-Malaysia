DR. 21.7.2022 19

(iii) Bantuan Pembaikan Rumah (BPR) hingga ke maksimum
RM5,000 — RM141,208,000.

Seperti saya umumkan tadi mengenai jumlahnya iaitu RM887,860,500.

Untuk makluman Yang Berhormat, saya mempunyai senarai penuh jumlah
penyaluran peruntukan Monsun Timur Laut untuk setiap negeri yang terlibat.
Sekiranya saya membaca kesemuanya Yang Berhormat, ia akan mengambil sedikit
masa. Walau bagaimanapun, untuk negeri Kelantan jumlahnya adalah sebanyak
RM50,652,500, khusus untuk negeri Kelantan. Kalau hendak dibaca semua, boleh.
Yang Berhormat?

Timbalan Yang di-Pertua [Dato’ Mohd Rashid Hasnon]: Bertulis, bertulis.

Datuk Mastura binti Tan Sri Dato' Mohd Yazid: Saya boleh sampaikan,
boleh saya sampaikan senarai ini kepada Yang Berhormat? Ya, bertulis ya. Saya
teruskan.

Saya juga ingin berkongsi dengan Yang Berhormat dan semua Ahli Dewan
satu perkara. Permohonan Bantuan Wang Ihsan perlu mendapat pengesahan
daripada Pengerusi Jawatankuasa Pengurusan Bencana Daerah (JPBD) dan
kemudiannya akan mengangkat senarai permohonan Bantuan Wang Ihsan kepada
kerajaan negeri selaku Pengerusi Jawatankuasa Pengurusan Bencana Negeri.

Kemudian, Jawatankuasa Pengurusan Bencana Negeri seterusnya akan
meneliti dan menyelaras semua permohonan Bantuan Wang Ihsan dari
Jawatankuasa Pengurusan Bencana Daerah dan mengemukakan pula permohonan
peruntukan itu untuk dipertimbangkan untuk kelulusan ICU, kemudian kepada
NADMA dan NADMA pula akan menghantar permohonan tersebut kepada MOF.
Tempoh masa yang diambil bagi agihan bantuan kepada mangsa-mangsa bencana
adalah bergantung pada perancangan yang telah ditetapkan oleh kerajaan negeri di
negeri-negeri yang berkenaan. Terima kasih.

Timbalan Yang di-Pertua [Dato' Mohd Rashid Hasnon]: Soalan tambahan,
sila Yang Berhormat Pasir Mas.

Tuan Ahmad Fadhli bin Shaari [Pasir Mas]: Terima kasih kepada Yang
Berhormat Timbalan Menteri atas jawapan tadi. Saya mengucapkan terima kasih
atas bantuan yang telah diberikan kepada kami terutama di Pasir Mas yang terkesan
dengan teruk akibat banjir pada bulan Mac lepas.

Namun masalahnya sekarang, sampai ke hari ini ramai lagi yang belum
menerima bantuan tersebut sedangkan banjir sudah hendak datang pula pada
hujung tahun ini, sehingga kadang-kadang bila kita turun, kita malu hendak berdepan
dengan orang kampung Tuan Yang di-Pertua.

Walaupun saya faham isunya ialah isu untuk meneliti data satu persatu, yang

berpindah ke PS, a/hamdulillah semua hampir settle tetapi yang tidak berpindah, ini
