DR. 21.7.2022 4

seluruh negara- bagi kami di negeri Sabah pula, sebagai sebuah negeri yang masih
lagi ketinggalan dan memerlukan banyak projek-projek baharu dilaksanakan untuk-
yang pertama; membasmi kemiskinan- memastikan ada accessibility dalam kawasan
yang begitu besar sekali- sebagai sebuah negeri yang kedua terbesar dalam negara
kita Malaysia.

Maka, ini merupakan satu khabar berita yang tentunya menyakitkan hati kami
di Sabah. Jadi, saya ingin tahu daripada Yang Berhormat Menteri, bagaimana
keadaannya di Sabah? Adakah kami juga terlibat dengan apa yang akan dilakukan
oleh kerajaan ini? Terima kasih.

Timbalan Yang di-Pertua [Dato’ Mohd Rashid Hasnon]: Sila Yang
Berhormat Menteri, dua minit teruskan.

Dato’ Sri Mustapa bin Mohamed: Terima kasih Tuan Yang di-Pertua, terima
kasih Yang Berhormat Beaufort.

Kita mohon maaflah jika permohonan ini menyakitkan hati mana-mana pihak.
Saya ada terbaca respons Kerajaan Negeri Sabah. Pertama, langkah ini- Surat
Pekeliling yang diedarkan Kementerian Kewangan meliputi seluruh negara- semua
negeri tidak terkecuali.

Kedua, yang ditangguhkan dan yang akan- mungkin bukan batal lah tetapi
yang ditangguhkan merupakan projek-projek spesifik, iaitu yang belum adapun apa-
apa proses perolehan, belum pun iklan. Mana yang dapat surat, lulus sudah dan ada
kerja, tidak ada masalah, kena teruskan. Itu jaminan yang kita berikan.

Jadi, kita bercakap sekarang ini untuk 2022. Mungkin Yang Berhormat sebut
tadi antaranya ialah tahun 2023 iaitu projek-projek baharu Yang Berhormat
menyebut, dalam soalan tadi. Bagi projek-projek baharu, proses libat urus sedang
berjalan setiap hari antara Unit Perancangan Ekonomi dengan kementerian-
kementerian berkaitan.

Kita jangka bulan September akan ada satu angka yang kasar tentang
peruntukan-peruntukan yang dapat diluluskan bergantung kepada kedudukan
kewangan negara. Jadi, yang kita cakap sekarang ini sekali lagi tahun 2022, yang
terlibat cuma sebahagian kecil sahaja projek-projek di Sabah. Kalau ikut senarai
yang kita ada ini, belum lagi terlibat- satu pun tidak terlibat. Yang 30 saya kata, yang
sudah dikenal pasti kecil sahaja- satu pun tidak ada pada Sabah.

Datuk Seri Panglima Hajah Azizah binti Datuk Seri Panglima Haji Mohd
Dun [Beaufort]: Kecil bagi Yang Berhormat Menteri tetapi besar bagi kami di Sabah.

Dato’ Sri Mustapa bin Mohamed: Akan tetapi, satu pun tidak ada di Sabah-
daripada 30 tadi, satu pun tidak ada projek-projek Sabah. Terima kasih.

Datuk Seri Haji Ahmad bin Haji Maslan [Pontian]: Ya, ada masa baki,
boleh? Ada masa baki sedikit.
