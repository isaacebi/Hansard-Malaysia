DR. 21.7.2022 43

berjenama tinggi dan sekali gus menunjukkan suasana pelaburan di Malaysia.
Terima kasih Tuan Yang di-Pertua.

Tuan Steven Choong Shiau Yoon [Tebrau]: Terima kasih kepada Timbalan
Menteri atas jawapan itu. Soalan tambahan saya adalah apa SOP yang ditetapkan
untuk memproses satu permohonan? Apa tempohnya yang ditetapkan dari
penerimaan satu permohonan sehingga ia diluluskan? Apa jangka masa yang
ditetapkan. Sekiranya pada masa yang ditetapkan untuk memproses habis itu tidak
diselesaikan apa prosedur supaya ini tidak akan membuat pemohon berasa kecewa
dengan kerajaan kita. Terima kasih.

Datuk Lim Ban Hong: Tuan Yang di-Pertua saya fikir soalan yang
dikemukakan oleh Yang Berhormat Tebrau adalah berkenaan dengan jangka waktu
yang berkaitan dengan soalan yang dikemukakan tadi ialah permohonan e-ML. Saya
telah sebut dalam jawapan saya tadi sekiranya semua dokumen lengkap, maka
tempoh waktu yang diperlukan untuk memproses permohonan lesen pengilangan
ataupun ML ini adalah dua hari bekerja. Ini kerana kita mempunyai digital platform,
maka segala urusan termasuk informasi ataupun maklumat tambahan yang
diperlukan akan disampaikan melalui digital platform ini.

#1200

Tambahan pula, kita mempunyai Unit PACU yang saya sebutkan dalam
jawapan saya tadi, ini merupakan satu unit ataupun satu platform yang digunakan
untuk berurusan dengan para pelabur, termasuk mendapat atau memberi maklumat
yang diperlukan oleh para pelabur di Malaysia. Terima kasih.

Dato’ Wira Haji Amiruddin bin Haji Hamzah [Kubang Pasu]: Kubang Pasu.

Tuan Yang di-Pertua: Sekarang tamatlah sesi— Ada lagi? Sedikit sahaja
bercakap.

Dato’ Wira Haji Amiruddin bin Haji Hamzah [Kubang Pasu]: Terima kasih
Tuan Yang di-Pertua. Saya hendak tanya peratus antara approved yang diluluskan
pelaburan diluluskan dengan realised yang sebenarnya kemudian dilaksanakan.
Peratus mungkin untuk tahun sebelum ini dan tahun semasa. Terima kasih.

Datuk Lim Ban Hong: Tuan Yang di-Pertua, tadi juga saya sebut dalam
jawapan saya berkenaan dengan penubuhan Unit PACU di mana dalam jawapan
saya tadi saya memaklumkan bahawa dari tempoh 2019 sehingga Mac 2022 Unit
PACU ini yang ditubuhkan di bawah MIDA untuk memberi fasilitasi kepada para
pelabur telah menerima 2,923 projek pengilangan yang diluluskan oleh
Jawatankuasa Nasional Mengenai Pelaburan (NCI).

Daripada 2,923 buah projek ini, sebanyak 1,755 buah projek telah
dilaksanakan, iaitu lebih kurang 60 peratus. Baki 40 peratus ini sedang dalam

pelaksanaan kerana tempoh 2019 sehingga Mac 2022 ini ada yang diterima lebih
