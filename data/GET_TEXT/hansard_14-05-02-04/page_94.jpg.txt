DR. 21.7.2022 88

Hasil siasatan akan menentukan sama ada tuduhan itu dibuat terhadap ahli
farmasi berlesen. Namun, sekiranya RUU ini diluluskan, tuduhan boleh juga dibuat
kepada ahli farmasi berdaftar selaku individu atau pertubuhan perbadanan yang
memiliki farmasi tersebut berdasarkan hasil siasatan depends on the investigation
dan juga bukti yang diperolehi.

Tuan Yang di-Pertua, saya pohon masa lima minit lagi tambahan sebab
banyak isu yang hendak disampaikan.

Dato’ Ramli bin Dato’ Mohd Nor [Cameron Highlands]: Lima minit.

Tuan Khairy Jamaluddin Abu Bakar: Lima minit ya. Jadi, untuk Yang
Berhormat Subang saya akan bekalkan secara bertulis semua sebab banyak projek-
projek yang telah pun kita buat secara tender untuk hospital information system
semasa bertahun-tahun.

Sama juga dengan MySejahtera yang saya sebutkan tadi pemilikan data
semuanya adalah dimiliki oleh Kementerian Kesihatan Malaysia. Setakat ini, soalan
oxycodone tiada pemesongan yang melibatkan produk oxycodone di Malaysia dan
setakat ini tiada rampasan yang dibuat di Malaysia.

Soalan-soalan yang dibangkitkan oleh Yang Berhormat Sepang sahabat
saya Yang Berhormat Sepang tadi, Yang Berhormat Sepang dia keluar sekejap jadi
saya akan jawab secara bertulis kepada Yang Berhormat Sepang dan yang terakhir
kepada Pengerusi Jawatankuasa Terpilin Jawatankuasa Pilihan Khas Yang
Berhormat Bandar Kuching yang mana saya boleh sempat jawab dalam lima minit
ini.

Ada tiga perkara yang dibangkitkan. Seksyen 15(2)(k) jualan racun secara
borong adakah bercanggah atau konflik dengan Akta Perubatan, Akta Pergigian?
Apakah implikasi undang-undang jika ada? Bagaimanakah jika ada percanggahan
dengan peruntukan berkaitan? Cukup akta ini untuk kawal ubat tiruan, formulasi dan
sebagainya? Bagaimanakah dengan kawal selia bagi perkhidmatan pemberian ubat
dan racun dalam talian? Perlu kawal selia yang komprehensif. Setakat ini belum
wujud lagi.

Pembekalan racun untuk tujuan rawatan masih perlu dilakukan oleh
pengamal perubatan berdaftar. Dalam pengendalian ubat-ubatan, kawalan bukan
hanya tertakluk kepada Akta Racun tetapi turut dikawal di bawah Akta Jualan Dadah
1952 dan peraturan-peraturannya yang memperuntukkan bahawa semua ubat yang
diguna pakai di Malaysia perlu berdaftar dengan pihak berkuasa kawalan dadah bagi
memastikan keberkesanan keselamatan dan kualiti ubat tersebut.

Akta 366 telah memperuntukkan kawalan ke atas pembekalan penjualan
racun. Kawalan ini adalah terpakai kepada pembekal dan penjualan sama dibuat

secara konvensional atau dibuat dalam talian. Sekiranya pembekalan penjualan
