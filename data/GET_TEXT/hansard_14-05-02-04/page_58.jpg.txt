DR. 21.7.2022 52

Fasal 2 bertujuan untuk meminda seksyen 2, Akta 366 untuk memasukkan
takrif baru dan meminda takrif sedia ada berkaitan dengan istilah tertentu yang
digunakan dalam Akta 366.

Fasal 3 bertujuan untuk meminda seksyen 3, Akta 366 untuk menukar nama
Malaysian Pharmaceutical Association kepada Malaysian Pharmacists Society agar
sejajar dengan nama yang digunakannya sekarang.

Fasal 4 bertujuan untuk memasukkan seksyen baru 4A ke dalam Akta 366
yang membolehkan ketetapan diluluskan tanpa mesyuarat, tertakluk kepada syarat
tertentu.

Fasal 5 bertujuan untuk meminda perenggan 7(3)(b), Akta 366 untuk
mengecualikan penjualan atau pembekalan bagi mana-mana racun oleh seseorang
yang bekerja di mana-mana hospital atau institusi lain yang mana penyakit haiwan
dirawat daripada pemakaian Akta 366 jika penjualan atau pembekalan itu dibuat
dalam perjalanan tugasnya untuk kegunaan dalam wad, bilik bedah atau bahagian
lainnya.

Fasal 6 bertujuan untuk meminda seksyen 15, Akta 366 untuk membolehkan
pemborong berlesen untuk menjual racun kepada seseorang yang memerlukan
racun itu bagi maksud pematuhan kepada mana-mana undang-undang bertulis bagi
rawatan perubatan pekerjanya dalam mana-mana perniagaan atau perdagangan.
Fasal ini juga bertujuan untuk memperuntukkan kesalahan kepada orang tertentu
yang membeli racun daripada pemborong, selain daripada pemborong berlesen.

Fasal 7 bertujuan untuk meminda seksyen 16, Akta 366 untuk membenarkan
penjualan apa-apa racun secara runcit oleh Ahli Farmasi Berdaftar di premis atau
dari premis yang dinyatakan dalam lesen yang dikeluarkan di bawah Akta 366 dan
untuk memasukkan subseksyen (4)(a) yang baharu untuk membolehkan Abhli
Farmasi Berlesen menyimpan rekod Ahli Farmasi Berdaftar yang bertugas atau
bekerja di premis yang Ahli Farmasi Berlesen itu dilesenkan untuk menjual racun
secara runcit.

Fasal 8 bertujuan untuk meminda subseksyen 17(1) Akta 366 untuk
membolehkan mana-mana racun dijual atau dibekalkan kepada mana-mana orang
yang berumur kurang daripada 18 tahun untuk tujuan rawatan pergigian.

Fasal 9 bertujuan untuk meminda perenggan 18(1)(b) Akta 366 bagi
memperuntukkan bahawa penjualan atau pembekalan Racun Bahagian (1) secara
runcit boleh dilakukan oleh atau di bawah pemantauan secara langsung Ahli Farmasi
Berdaftar di premis atau dari premis yang Ahli Farmasi Berlesen dilesenkan untuk
menjual racun secara runcit dengan syarat penjualan atau pembekalan tersebut
adalah dilaksanakan mengikut terma atau syarat yang terkandung dalam lesen yang

dikeluarkan kepada Ahli Farmasi Berlesen itu.
