DR. 21.7.2022 3

Perancangan Ekonomi, ICU dan juga JKR. Setakat ini hasil libat urus tersebut kita
telah mengenal pasti 30 projek yang melibatkan kos kira-kira RM100 juta, kecil
sahaja bilangannya.

Jadi, seperti yang saya sebutkan tadi, projek-projek yang belum diiklankan,
belum apa-apa pun persiapan. Itu kriterianya. Jad, sesi libat urus akan berterusan
minggu hadapan seperti yang disebut dalam jawapan tadi, EPU, MOF, ICU dan juga
JKR akan mengadakan pertemuan dengan semua kementerian untuk memastikan
bahawa mana-mana yang perlu menjamin kesejahteraan rakyat diteruskan. Itu yang
pertama. Setakat ini cuma 30 projek bernilai kira-kira RM100 juta, tetapi this is work
in progress dengan izin kena teruskan libat urus minggu lepas.

Kedua, berkaitan dengan spesifik, projek-projek MRT 3 dan ECRL. Projek-
projek ini akan diteruskan. Saya beri jaminan bahawa projek-projek MRT3 seperti
yang dirancang termasuklah Kereta Api Pantai Timur, termasuklah lebuh raya di
Sabah dan Sarawak, Pan-Borneo Highway.

Jadi, yang ditangguhkan, saya hendak ulang kerana ini penting. Yang
pertama projek-projek baharu dan sedia ada yang belum dimulakan proses
perolehan dan belum diiklankan. Jadi, skopnya cukup jelas. Cumanya, apabila saya
menyebut projek-projek belum dimulakan dalam kerajaan yang belum mula ini jelas
pada kami.

01010

Akan tetapi, bagi orang awam, bermulanya mungkin sudah mendapat surat
setuju terima, surat niat sudah hendak mula kerja. Tidak mula lagi. Belum korek
lubang lagi. Maka, mungkin itu bagi mereka- bagi orang awam ditakrifkan sebagai
‘projek belum mula’.

Bagi kerajaan, definisi di bawah ICU apabila dipantau di bawah MyProjek,
‘belum mula’ bermakna projek-projek yang belum pun ada proses perolehan, belum
diiklankan lagi.

Jadi, itu sebagai membetulkan- mungkin salah tafsiran tentang projek-projek
yang belum dimulakan. Apa pun, saya harap pencerahan pagi ini akan menjernihkan
keadaan dan suasana. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri.

Soalan tambahan kedua, saya jemput Yang Berhormat Beaufort yang berdiri
dahulu. Sila Yang Berhormat Beaufort.

Datuk Seri Panglima Hajah Azizah binti Datuk Seri Panglima Haji Mohd
Dun [Beaufort]: Terima kasih Tuan Yang di-Pertua. Alhamdulillah.

Saya ingin bertanya, apabila ada tindakan dan hasrat kerajaan untuk

menangguhkan, membatalkan projek-projek baharu yang tentunya akan melibatkan
