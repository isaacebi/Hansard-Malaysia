DR. 21.7.2022 83

proviso tersebut memandangkan perkara ini melibatkan budi bicara dan kuasa
mahkamah ia adalah di luar skop kementerian.

Yang Berhormat Pontian juga telah tanya berkenaan dengan kawalan ke
atas produk-produk palsu. Secara umumnya kawalan ke ubat tidak berdaftar
seperti produk palsu adalah di bawah akta lain, Akta Jualan Dadah 1952. Produk
palsu juga tertakluk kepada kawalan di bawah KPDNHEP. Status ketum dalam
cadangan RUU dibangkitkan oleh Yang Berhormat Pontian, Yang Berhormat
Hang Tuah Jaya, Yang Berhormat Kuala Selangor dan beberapa Abhli-ahli
Parlimen yang lain, untuk pindaan kali ini dibangkitkan dalam pindaan pada
beberapa tahun yang lepas, tetapi untuk pindaan kali kita tidak ada cadangan
kawalan ketum di bawah RUU pindaan kali ini.

Walau bagaimanapun, mitragynine iaitu alkaloid yang terdapat di dalam
ketum yang merupakan psychoactive substance masih tertakluk kepada kawalan
sedia di bawah akta ini. Ketum plant tidak tetapi mitragynine masih terkawal di
bawah Akta Racun. Berkenaan dengan soalan Yang Berhormat Hang Tuah Jaya,
apakah road map untuk ketum ini sama ada ketum ini dapat di /egalized ataupun
produk-produk ketum ini dapat dijual dan sebagainya.

Untuk makluman Yang Berhormat, saya dilantik oleh Jemaah Menteri
sebagai Pengerusi Jawatankuasa Induk Pembangunan Industri Kanabis dan
Ketum bagi Tujuan Perubatan untuk melihat kepada evidence yang terkini
berkenaan dengan ketum dan juga kanabis terutamanya bagi tujuan perubatan.

Selepas jawatankuasa ini mendapat pandangan daripada pakar-pakar
sama ada ketum ataupun kanabis boleh digunakan dengan selamat bagi tujuan-
tujuan tertentu untuk perubatan maka kita akan keluarkan kerangka bagi
pendaftaran produk-produk sedemikian. Ini juga akan memberi kesan kepada
penanam-penanam ketum di Malaysia yang mungkin boleh mendapatkan hasil
ekonomi daripada penjualan tanaman ketum mereka.

Mesyuarat pertama akan diadakan pada 25 hari bulan, bulan ini dan saya
telah memberi bayangan bahawa untuk ketum, kita masih lagi hendak melihat dia
punya evidence tetapi bagi kanabis mungkin ada kemungkinan besar kita akan
keluarkan kerangka bagi pendaftaran bagi produk-produk yang ada kaitan dengan
CBD cannabidio! menjelang akhir tahun ini supaya dapat dipertimbangkan
pendaftarannya dan penggunaannya untuk penyakit-penyakit tertentu pada tahun
hadapan.

Yang Berhormat Pontian...

Datuk Seri Dr. Haji Dzulkefly bin Ahmad [Kuala Selangor]: Sikit kalau
boleh saya celah Menteri?

Tuan Khairy Jamaluddin Abu Bakar: Ya.
