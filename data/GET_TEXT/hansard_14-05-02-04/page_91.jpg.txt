DR. 21.7.2022 85

dinyatakan untuk preskripsi elektronik kerana selaras dengan keperluan semasa di
mana perubatan secara online yang memerlukan preskripsi secara digital.

Pihak kami juga mengambil maklum berkaitan keperluan pendekatan
kawalan menyeluruh penjualan ubat-ubatan secara atas talian. Perkara ini sedang
dilihat dan dikaji untuk dibawa pindaan kepada akta-akta lain seperti Akta Jualan
Dadah supaya tidak ada silo functionality yang ditegur oleh Ahli Yang Berhormat
Kuala Selangor.

Yang Berhormat Kuala Selangor, Yang Berhormat Kuala Kedah dan Yang
Berhormat Sibu, berkenaan kenaikan penalti. Ini banyak yang dibangkitkan tentang
hukuman dan penalti. Kementerian Kesihatan Malaysia ingin menyatakan bahawa
cadangan kepada kenaikan penalti ini tidaklah dibuat sewenang-wenangnya. Kuasa
tambahan yang diperuntukkan dalam undang-undang ini bukan dibuat dengan ringan
tetapi penuh dengan tanggungjawab dan juga dengan kesedaran bahawa kita tidak
menghukum mana-mana terutamanya seperti mana yang dibangkitkan Yang
Berhormat Kuala Kedah, pengamal-pengamal perubatan yang kecil dan sebagainya.
Ini memang bukanlah semangat di sebalik pindaan kepada Akta Racun ini.

Hukuman berhubung dengan bahan psychotropic di bawah seksyen 30 telah
diperuntukkan sejak tahun 1988 tanpa sebarang pindaan selama 34 tahun. Hukuman
sedia ada di bawah seksyen 32, Akta 366 dipinda kali terakhir pada tahun 1980
menerusi Akta Racun, 42 tahun. Ini pandangan setelah kita melibat uruskan bukan
hanya penguat kuasa tetapi juga semua pemegang taruh.

Kita dapati bahawa hukuman yang sedia ada tidak selaras dengan
perkembangan semasa dan tidak setimpal untuk menghalang pesalah-pesalah
daripada mengulangi kesalahan mereka. la tidak memberi pengajaran mahupun
bersifat deterrent kepada orang lain melakukan kesalahan.

Pindaan ini juga saya perlu nyatakan sekali lagi, prinsip utama di sebalik
pindaan kepada Akta Racun sebenarnya adalah melindungi rakyat, alam sekitar dan
negara daripada kesan mudarat racun yang sangat besar, kesan mudarat akibat
pengendalian racun dan bahan psychotropic yang tidak betul, yang tidak teratur dan
tidak berintegriti. Ini soal hidup dan mati. Pengendalian pembekalan dan penjualan
racun yang tidak mengikut peruntukan undang-undang yang dikuatkuasakan boleh
menyebabkan berlakunya pemesongan bahan-bahan tersebut untuk tujuan jenayah
seperti pembuatan haram dadah berbahaya dan bahan psychotropic.

Cadangan kenaikan penalti yang tinggi agak tinggi dibuat kerana merujuk
kepada impak mudarat kepada masyarakat akibat penyalahgunaan dan
pemesongan bahan yang dikawal di bawah Akta Racun. Kuantum denda ini
walaupun ada yang kata agak tinggi tetapi ia agak selaras dengan denda akta lain

yang dikuatkuasakan oleh KKM dan kementerian lain. Contohnya ia adalah selaras
