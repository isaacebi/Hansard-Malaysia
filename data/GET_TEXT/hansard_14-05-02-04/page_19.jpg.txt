DR. 21.7.2022 13

yang maksimum. Bagaimana peranan tentera untuk membantu mengurangkan
penyeludupan sebagai contoh selatan Thailand berkaitan minyak masak dan
macam-macam? Bagaimana peranan tentera ke arah itu?

Dato’ Seri Hishammuddin Tun Hussein: Ini tidak ada kaitan dengan soalan
asal di mana kita melihat kepada isu keselamatan dan pertahanan serantau. Akan
tetapi penyeludupan dan apa yang berlaku merentasi sempadan, saya nak beri
jaminan bahawa MINDEF dan ATM bekerjasama rapat dengan KDN dan PDRM
kerana kuasa untuk membanteras aktiviti sebegini berada di atas bahu agensi-agensi
di bawah KDN, kastam dan imigresen, pihak polis tetapi kita di ATM sentiasa
bekerjasama rapat. Kalau perlu bantuan daripada kita, saya rasa mereka tak teragak-
agak untuk maklumkan kepada kita.

Keduanya, cara untuk mengkoordinasi usaha ini, saya rasa juga dilihat oleh
Majlis Keselamatan Negara yang dipengerusikan oleh Yang Amat Berhormat
Perdana Menteri sendiri, dianggotai oleh Menteri-menteri yang berkaitan. Apa yang
dibangkitkan oleh Yang Berhormat Pontian tadi, saya faham bahawa_ ianya
merupakan sesuatu yang agak current dan perlu dipantau secara dekat dalam
beberapa bulan yang akan datang ini.

Timbalan Yang di-Pertua [Dato’ Mohd Rashid Hasnon]: Ahli-ahli Yang
Berhormat, sekarang tamatlah sesi untuk Waktu Pertanyaan-pertanyaan Menteri

pada hari ini.

[Sesi Waktu Pertanyaan-pertanyaan Menteri tamat]

JAWAPAN-JAWAPAN LISAN BAGI PERTANYAAN-PERTANYAAN

1. Tan Sri Haji Idris bin Jusoh [Besut] minta Menteri Perusahaan,
Perladangan dan Komoditi menyatakan strategi kementerian dalam menggalakkan
penggunaan teknologi disruptif sebagai pemacu inovasi dalam industri sawit khasnya
berkaitan mesin untuk menuai.

Timbalan Menteri Perusahaan, Perladangan dan Komoditi Il [Datuk
Willie anak Mongin]: Selamat pagi dan salam sejahtera. Terima kasih saya ucapkan
kepada Yang Berhormat Besut dan tahniah juga atas penerimaan gelaran Tan Sri
baru-baru ini. Yang Berhormat Besut memang selalu bertanya mengenai industri
sawit yang mana beliau amat prihatin mengenai industri ini dan saya ucapkan terima
kasih.

Tuan Yang di-Pertua, Kementerian Perusahaan, Perladangan dan Komoditi

mengambil maklum bahawa kos penggunaan teknologi disruptif masih tinggi dan
