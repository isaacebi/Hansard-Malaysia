DR. 21.7.2022 11

#1030

Apakah usaha tambahan untuk kawalan sempadan memandangkan AKSEM
akan dibubarkan secara undang-undang?

Dato’ Seri Hishammuddin Tun Hussein: Kita mempunyai pelbagai platform
untuk memastikan jenayah atau perkara-perkara yang menjejaskan keselamatan
negara merentasi sempadan dan TCA yang merupakan jawapan kepada soalan asal
tadi merupakan satu-satunya platform.

Akan tetapi daripada segi pelaksanaan contohnya TCA sendiri, kita
mengambil pendekatan whole-of-government approach di mana Majlis Keselamatan
Negara bertindak sebagai agensi yang bertanggungjawab untuk merangka dasar,
menyelaras dan memantau semua pelaksanaan aktiviti seperti port visit, join
maritime patrol, join air patrol, intelligence information sharing.

Saya beri jaminan kepada Dewan yang mulia ini bahawa apa yang kita
lakukan ini melibatkan pelbagai kementerian dan agensi seperti Kementerian
Pertahanan sudah tentunya, Kementerian Luar Negeri, Jabatan Peguam Negara,
Eastern Sabah Security Command, Polis Diraja Malaysia, Tentera Laut Diraja
Malaysia, Tentera Udara Diraja Malaysia, Markas Angkatan Bersama, Agensi
Penguatkuasaan Maritim Malaysia dan Jabatan Laut Malaysia.

Yang paling penting ialah diplomasi di antara negara-negara yang berjiran di
ASEAN. Jika sekiranya kita dapat perkukuhkan platform seperti TCA dan Malacca
Straits Patrol, ini akan membantu tidak ada perkara-perkara yang boleh menjejaskan
keselamatan bukan sahaja negara kita tetapi di negara jiran. Apa yang kita lakukan
melalui deklamasi pertahanan, ianya ada hubung kait dengan usaha kita supaya apa
yang kita pantau di sempadan-sempadan kita ini dapat setakat mana yang kita
mampu jamin dan juga sekat aktiviti-aktiviti yang tak diingini.

Perkara-perkara sebegini merupakan sesuatu yang bukan baru sekarang dan
pada masa COVID-19 dahulu mungkin ia tak menular sangat tetapi saya tahu dan
saya sedang pantau bersama-sama dengan MINDEF dan ATM, dengan pembukaan
sempadan melalui fasa endemik kita ini, apa gerakan-gerakan pihak-pihak yang tidak
diingini ini. Insya-Allah.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri. Soalan tambahan yang kedua, saya tengok ada tiga Yang
Berhormat yang berdiri. Saya jemput Yang Berhormat Jerantut.

Dato’ Haji Ahmad Nazlan bin Idris [Jerantut]: Terima kasih Tuan Yang di-
Pertua. Assalamualaikum warahmatullahi wabarakatuh.

Datuk Seri Haji Ahmad bin Haji Maslan [Pontian]: [Bercakap tanpa

menggunakan pembesar suara]
