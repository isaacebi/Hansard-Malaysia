DR. 21.7.2022 61

01250

Apa pun, sepertimana yang ditegaskan oleh Yang Berhormat Menteri
Kesihatan sebentar tadi, saya kira noktah pertama, saya kira pindaan ini telah
dicerakin dan telah diperhatikan dengan baik, menyeluruh, meskipun saya terpaksa
akui ada perkara-perkara yang sengaja tidak mahu dimasukkan berdasarkan
beberapa kali Akta Racun ini telah dibentangkan dan ditarik balik termasuklah ketika
dalam pemerintahan PH yang lalu.

Lalu, saya sangat memahami tujuannya adalah untuk tidak membawa
polemik dan kontroversi khasnya tentang kratom ataupun ketum- mitragynine
alkaloid itu, yang sehingga hari ini masih boleh ditanam beribu-ribu ekar di Kedah
tetapi tidak boleh dituai dan diproses. Kesemua itu saya kira merupakan perkara
yang tidak perlu kita polemikkan sehingga until the cows come home, dengan izin.
Kita boleh bincang sampai bila-bila, sampai kiamat pun nampaknya tidak ada
penyelesaian.

Jadi, saya terima baik beberapa pindaan, bahkan pindaan-pindaan yang telah
dibuat. Pindaan itu rata-ratanya adalah untuk memperkukuhkan pengurusan atau
management, pengimportan, pemilikan, pengeluaran dan penjualan. Meskipun ada
beberapa perkara yang saya akan bangkitkan.

Saya perhatikan bahawa seperti mana Yang Berhormat Pontian sebutkan
tadi, ada pihak-pihak khasnya daripada pengamal perubatan yang melihat kepada
peningkatan penalti itu sebagai semacam satu isyarat untuk memberikan tekanan
kepada pengamal perubatan. Berbincang dengan kawan-kawan di sebelah sini
khasnya di kalangan fraternity perubatan, sukar untuk kita menetapkan atau
memutuskan sama ada ia sesuatu yang melampau kerana ia melibatkan nyawa, ia
melibatkan kesihatan, melibatkan well-being, melibatkan health ataupun
kemudaratan kepada kesihatan.

Lalu, perkara itu saya yakin akan terus menjadi polemik. Ada pihak-pihak
tertentu mengatakan bahawa seolah-olah ia akan menekan hal preskripsi ataupun
dispensing yang dibuat oleh pengamal perubatan, mereka akan merasa sedikit takut
dan tertekan. Adakah yang menuduhnya sebagai satu yang mengarah kepada
amalan apa yang dikatakan sebagai dispensing separation (DS) yang mana doctors
untuk selamat daripada itu hanya prescribe sebagai memberikan mandatori
prescription dan akhirnya ubat-ubatan itu diambil dari farmasi.

Kesemua ini saya kira masih lagi dalam alam polemik dan perbincangan
tetapi saya yakin Ahli-ahli Yang Berhormat semuanya akan bersetuju dengan
cadangan pindaan ini untuk mempertingkatkan hukuman demi menjaga nyawa dan
juga keselamatan pesakit khasnya. Itu saya kira satu noktah yang perlu saya

nyatakan. Persetujuan peningkatan hukuman itu dibuat. Adapun sangat sesuai
