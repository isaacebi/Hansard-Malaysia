DR. 21.7.2022 78

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Sepang.

Kelvin Yii Lee Wuen [Bandar Kuching]: Bandar Kuching, boleh?

Dato’ Ramli bin Dato’ Mohd Nor [Cameron Highlands]: Yang Berhormat
Bandar Kuching, you want to debate?

Kelvin Yii Lee Wuen [Bandar Kuching]: Yes. Sebab saya dalam select
committee tadi, saya minta maaf.

Dato’ Ramli bin Dato’ Mohd Nor [Cameron Highlands]: Silakan. Lima

minit.

3.11 ptg.

Kelvin Yii Lee Wuen [Bandar Kuching]: Terima kasih Tuan Yang di-Pertua.
Okey, saya ingin membahaskan tentang Akta Racun yang ada di tangan kita.
Sebenarnya saya tak nak bercakap panjang, tetapi saya cuma hendak menyuarakan
beberapa kebimbangan dan juga soalan yang ditanya beberapa pihak terutamanya
dari GP, doktor dan sebagainya.

Saya tahu untuk merangka akta ini banyak maklum balas telah dilakukan
dengan pelbagai pemegang taruh dan saya mengucapkan tahniah kepada pihak
kementerian. Namun, saya akan menyuarakan beberapa kebimbangan yang saya
linat atas akta ini. Secara dasar, memang saya memahami keperluan, kepentingan
akta ini.

Akan tetapi kebimbangan sama ada akta ini cukup untuk menangani isu
seperti antara lain ubat-ubat tiruan, lencongan precursor, penghantaran rekod
berkomputer, lesen pengguna khusus untuk mengawal dan membendung
penyelewengan dan penggunaan bahan kimia untuk psychotropic dan precursor
seperti yang diperlukan di bawah obligasi di Malaysia terhadap konvensyen
antarabangsa dalam isu ini.

Jadi, ada beberapa cadangan seperti seksyen 15(2A)(k) jualan racun secara
borong. Memang seksyen 15(2A)(k) dicadangkan dalam akta ini. Saya hendak tanya,
sama ada seksyen ini bercanggah atau ada konflik dengan Akta Perubatan dan
Pergigian yang sedia ada. Apakah implikasi undang-undang jika ada? Apakah
komplikasi timbul jika selepas majikan membeli racun untuk merawat pekerjanya dan
satu komplikasi telah timbul? Jadi, siapa yang akan mengambil tanggungjawab
tersebut?

Kedua, cadangan seksyen 21(2A) dan (2B) preskripsi elektronik dan
subseksyen 21, (2A) dan (2B) yang dicadangkan. Kita tahun bahawa seperti yang
dikatakan oleh Kuala Selangor tadi, sekarang kelebihan preskripsi elektronik

termasuk- banyak. Kita boleh mengurangkan ralat preskripsi, boleh ada
