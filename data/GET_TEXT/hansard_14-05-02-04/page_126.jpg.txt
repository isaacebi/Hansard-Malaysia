DR. 21.7.2022 120

Majlis Perlindungan Sosial Negara, Plan Social Safety Net sentiasa ditambah
baik dan dikaji semula agar liputan perlindungan adalah menyeluruh dan meliputi
semua lapisan masyarakat. PERKESO juga sentiasa mengkaji keperluan untuk
memperluaskan perlindungan kepada semua pekerja sendiri bagi membolehkan
pekerja golongan ini dapat manfaat menyeluruh faedah PERKESO.

Saya juga ingin maklumkan bahawa isu berkenaan dengan Penjana Kerjaya
adalah dalam siasatan pihak berkuasa dan PERKESO tidak ingin membuat apa-apa
komen yang boleh menjejaskan perkara yang dalam siasatan pihak berkuasa seperti
SPRM dan polis.

Pada masa yang sama Tuan Yang di-Pertua, ini operasi mengambil tindakan
terhadap mereka yang menyalahgunakan ialah operasi bersama PERKESO dan
SPRM. Bukan PERKESO, SPRM tangkap sendiri. Ini ialah usaha kami, kami yang
mencadangkan kepada SPRM. Ramai yang tidak faham di luar, mereka ingat SPRM
yang mengambil tindakan. Kebetulan ini ialah satu usaha bersama.

Saya juga ingin memaklumkan bahawa isu- untuk makluman Ahli Yang
Berhormat, terdapat tangkapan yang melibatkan 66 buah syarikat iaitu seramai 37
orang individu, 26 orang lelaki, dan 11 orang wanita dalam operasi pihak berkuasa.

Seterusnya berhubung...

Tuan M. Kulasegaran [Ipoh Barat]: Yang Berhormat Menteri, Yang
Berhormat Menteri. Saya ada dua...

Datuk Seri Saravanan a/l Murugan: Tuan Yang di-Pertua, biar saya
habiskan dahulu, kalau ada masa baharu saya bagi.

Tuan M. Kulasegaran [Ipoh Barat]: This topic, on this topic. Mengenai
pembayaran setiap bulan oleh contributors. Kita ada e-Wages system. Adakah dalam
e-Wages system ini PERKESO boleh dapat tahu siapa yang tidak membayar?
Adakah sistem ini juga terlibat dengan semua agensi yang membuat pembayaran
sedemikian?

Datuk Seri Saravanan a/l Murugan: Tuan Yang di-Pertua, e-Wages ini
walaupun telah diluluskan di peringkat Kabinet, belum lagi dikuatkuasakan.

Tuan M. Kulasegaran [Ipoh Barat]: Lagi satu Yang Berhormat Menteri, saya
berterima kasih kerana keikhlasan Yang Berhormat Menteri mengaku bahawa
penyiasatan adalah di antara agensi dengan MACC. Akan tetapi soalan yang saya
tanya adalah di mana Yang Berhormat Menteri sendiri mengatakan ada pegawai-
pegawai atasan MIC yang terlibat.

Maka, adakah dan berapa ramai orang yang terlibat? Adakah tindakan ini?
Adakah Yang Berhormat Menteri betul-kah Yang Berhormat Menteri telah membuat
rekomendasi mereka mendapat tender-tender dan that kind of benefits? Adakah ini

benar atau tidak?
