DR. 21.7.2022 53

Fasal 10 bertujuan untuk meminda seksyen 19, Akta 366 sebagai pindaan
berbangkit daripada pemasukan istilah baru iaitu “Doktor Veterinar Berdaftar’.

Fasal 11 bertujuan untuk meminda seksyen 21, Akta 366 untuk
memperkatakan kehendak yang dikenakan ke atas preskripsi elektronik termasuklah
kehendak bagi tandatangan digital dilakukan mengikut Akta Tandatangan Digital
1997 ataupun Akta 562.

Fasal 12 bertujuan untuk meminda subseksyen 23(1), Akta 366 untuk
memperuntukkan bahawa Racun Kumpulan D boleh dibekalkan atau dijual secara
runcit oleh Ahli Farmasi Berdaftar.

Fasal 13 bertujuan untuk meminda seksyen 24, Akta 366 sebagai pindaan
berbangkit daripada pemasukan istilah baharu “Doktor Veterinar Berdaftar’ dan
pindaan perkataan “buku” kepada “daftar”.

Fasal 14 bertujuan untuk meminda seksyen 26 Akta 366 untuk memansuhkan
pengeluaran Lesen Jenis C kepada penjual yang disenaraikan untuk menjual secara
runcit dan menyimpan Racun Kumpulan F memandangkan lesen itu tidak lagi
dikeluarkan untuk tempoh masa yang panjang dan tidak lagi digunakan. Fasal ini
juga bertujuan untuk menjadikan satu kesalahan bagi mana-mana orang yang
melanggar mana-mana terma atau syarat mana-mana lesen yang dikeluarkan di
bawah Akta 366.

Fasal 15 bertujuan untuk memasukan seksyen baharu 26A ke dalam Akta
366 untuk memberi Ketua Pengarah Kesihatan kuasa untuk mengeluarkan arahan
sebagaimana yang difikirkan perlu atau sesuai manfaatnya olehnya bagi
pelaksanaan Akta 366 berkaitan lesen.

Fasal 16 bertujuan untuk memotong seksyen 28 yang mengehendaki senarai
tahunan semua orang yang dilesenkan di bawah Akta 366 disenaraikan
memandangkan di bawah seksyen 27, seorang Pegawai Pelesenan untuk setiap
negeri telah pun dikehendaki untuk menyimpan Daftar Lesen yang dikeluarkan di
bawah Akta 366.

Fasal 17 bertujuan untuk meminda seksyen 30 Akta 366 untuk menaikkan
penalti bagi kesalahan yang berhubungan dengan pengimportan, pengeksportan,
pembuatan, penyebatian, pencampuran, pendispensasian, penjualan, pembekalan,
pemberian pemilikan atau penggunaan mana-mana bahan psikotropik yang tidak
mengikut mana-mana peraturan-peraturan yang dibuat di bawah Akta 366.

#1230

Pindaan dibuat dengan menaikkan penalti daripada denda tidak melebihi
RM10 ribu atau pemenjaraan selama tempoh tidak melebihi empat tahun atau kedua-
duanya kepada denda tidak melebihi RM100 ribu atau pemenjaraan selama tempoh

tidak melebihi lima tahun atau kedua-duanya.
