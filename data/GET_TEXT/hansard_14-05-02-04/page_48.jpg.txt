DR. 21.7.2022 42

Ketiga, pelaksanaan Rangka Tindakan Ekonomi Digital Malaysia bagi
membina ekosistem digital yang lengkap serta dasar 4IR negara untuk melengkapi
Rangka Tindakan Ekonomi Digital Malaysia bagi merancakkan pembangunan
ekonomi digital.

Keempat, penubuhan Pejabat Pelaburan Digital (DIO) dengan kolaborasi
digital sepenuhnya antara MIDA dan Malaysia Digital Economy Corporation (MDEC)
bertujuan untuk mengkoordinasi, memantau dan mempercepatkan pelaburan digital
di negara ini. Peranan DIO ini adalah sejajar dengan rangka tindakan MyDIGITAL
untuk menarik pelaburan bernilai RM70 bilion dalam sektor digital menjelang tahun
2025.

Terakhir kelima, pengenalan Pakej Pengecualian Cukai Istimewa bagi
menggalakkan syarikat asing memindahkan operasinya atau menubuhkan operasi
baharu di Malaysia dan menjadikan Malaysia sebagai pusat rangkaian bekalan
antarabangsa. Terima kasih Tuan Yang di-Pertua.

Datuk Seri Shamsul Iskandar @ Yusre bin Haji Mohd Akin [Hang Tuah
Jaya]: Tuan Yang di-Pertua, saya ingin tanya tentang tadi disebut mengenai
pelaburan berkualiti tinggi. Akan tetapi kita tengok masih banyak pelaburan yang
berkualiti tinggi misalnya Tesla yang bypass Malaysia dengan izin, walaupun kita
tahu tadi pihak MITI telah mengadakan banyak misi pelaburan ke luar negara.

Antara perkara yang mungkin tidak disentuh tetapi saya percaya ada dalam
pembentangan bajet yang lepas iaitu berkait tentang reinvestment allowance
tambahan sebanyak lapan peratus yang diperkenalkan kerajaan. Sejauh mana
usaha ini dapat menarik minat pelaburan asing dan apakah pencapaian RA setakat
ini? Terima kasih Tuan Yang di-Pertua.

Datuk Lim Ban Hong: Tuan Yang di-Pertua, tadi Yang Berhormat Hang
Tuah Jaya sebut tentang pelaburan yang mungkin jenama besar. Saya hendak
maklumkan bahawa dalam beberapa tahun kebelakangan ini sebenarnya sekiranya
kemunculan syarikat jenama besar merupakan pengukuran kepada suasana
pelaburan dalam negara, saya hendak menyebut bahawa Malaysia juga menerima
projek-projek yang mempunyai profil yang tinggi. Contohnya dalam senarai kita
syarikat AT&S iaitu pengeluaran IC, syarikat Intel, syarikat Risen Energy, syarikat
‘Nexferior Malaysia’ dan begitu juga ada syarikat automotif seperti syarikat Porsche,
Mercedec Benz dan juga syarikat Taiyo Yuden yang merupakan pengeluaran
kapasitor seramik.

Begitu juga dengan syarikat Microsoft dan juga syarikat dari Korea SK Nexilis
yang semua ini merupakan syarikat-syarikat berprofil tinggi yang telah sama ada
menambah pelaburan ataupun memulakan pelaburan di Malaysia. Ini menunjukkan

bahawa Malaysia tetap menjadi pilihan utama kepada _ pelaburan-pelaburan
