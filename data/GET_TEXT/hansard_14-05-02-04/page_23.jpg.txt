DR. 21.7.2022 17

dan alam sekitar. Berdasarkan penelitian kementerian, draf pindaan fasa kedua akan
melibatkan sesi libat urus bersama pihak-pihak berkepentingan dan pemegang taruh
yang berkaitan seperti agensi kerajaan, pertubuhan bukan kerajaan, pihak
penggerak projek pembangunan dan pihak industri. Pindaan ini dijangka akan siap
pada tahun 2025. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Timbalan Menteri. Soalan tambahan, Yang Berhormat Bakri.

Puan Yeo Bee Yin [Bakri]: Terima kasih, Tuan Yang di-Pertua. Tuan Yang
di-Pertua, sebenarnya saya telah bertanyakan soalan ini sejak 3 November 2020.
Saya tanya sekali lagi Oktober 2021. Saya tanya sekali lagi Mac 2022 dan sentiasa
saya dapat jawapan yang hampir sama tapi kali ini sikit perbezaan. Akan tetapi saya
nak tanya, kenapa ada delay yang begitu panjang. Dari dua tahun lagi kita telah buat
pindaan, kita telah ada draf. Kenapa sampai sekarang pun fasa pertama pindaan
tidak boleh dibentangkan di Dewan ini?

Kedua, saya nak tanya, di manakah peraturan e-waste?

Ketiga adalah, di manakah saya dapat jawapan di mana Sesi Libat Urus akan
diadakan untuk dua tahun, tetapi tidak ada Ahli Parlimen yang telah dijemput,
ataupun saya tak pernah dijemput untuk Sesi Libat Urus untuk Akta Kualiti Alam
Sekeliling.

Saya nak tanya, apa rancangan kementerian untuk mempercepatkan lagi
pembentangan ini. Adakah kita gerenti Oktober ini pindaan akan dibentangkan di
Parlimen?

Timbalan Yang di-Pertua [Dato’ Mohd Rashid Hasnon]: Terima kasih
Bakri. Sila Timbalan Menteri. Satu minit.

Dato’ Mansor bin Othman: Terima kasih Yang Berhormat Bakri. Saya pun
sama seperti Yang Berhormat Bakri juga, memang hendak perkara ini disegerakan
kerana ia memang memberi kepentingan kepada negara dan juga rakyat kita.
#1050

Memang kita harap pada bulan Oktober ini kita akan bentangkan sebab
dahulunya tersangkut di pelbagai jabatan dan sekarang ini proses itu telah pun clear
di peringkat yang pertama dan insya-Allah akan di ini. Berkenaan dengan libat urus
bersama Ahli-ahli Parlimen dan juga dengan agensi-agensi lain yang terlibat dan juga
stakeholders yang berkaitan, saya percaya akan diuruskan. Terima kasih Yang
Berhormat Bakri.

Puan Yeo Bee Yin [Bakri]: Soalan peraturan e-waste?

Timbalan Yang di-Pertua [Dato' Mohd Rashid Hasnon]: Soalan tambahan

kedua, saya jemput Yang Berhormat Kepong.
