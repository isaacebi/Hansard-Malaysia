DR. 21.7.2022 122

Dato’ Haji Salim Sharif [Jempol]: Saya rasa jawab... [Pembesar suara
dimatikan]

Timbalan Yang di-Pertua [Dato’ Mohd Rashid Hasnon]: Baik. Ahli-ahli
Yang Berhormat, saya minta bagi peluang Yang Berhormat Menteri menjawab...

Dato’ Haji Salim Sharif [Jempol]: Tuan Yang di-Pertua. Yang Berhormat
Menteri jawab, banyak lagi. Jempol belum jawab.

Timbalan Yang di-Pertua [Dato’ Mohd Rashid Hasnon]: ...Hal yang
dibincangkan.

Tuan M. Kulasegaran [Ipoh Barat]: Clear the act.

Datuk Seri Saravanan a/l Murugan: [Bercakap tanpa menggunakan
pembesar suara]

Timbalan Yang di-Pertua [Dato’ Mohd Rashid Hasnon]: Switch on the mic.
Mic. Yang Berhormat Menteri, mic. Alright. Terima kasih.

Datuk Seri Saravanan a/l Murugan: Pindaan ini adalah wajar untuk
memberikan perlindungan lebih meluas kepada mereka yang berpendapatan lebih
RM4,000 sehingga RM5,000 memandangkan kos sara hidup telah meningkat.
Bilangan pekerja yang berdaftar dalam sistem PERKESO adalah sebanyak 19.7 juta
warga negara dan 1.94 juta untuk bukan warganegara. Bilangan penerima faedah
keseluruhan adalah 678,329 orang sehingga Disember 2021.

Bayaran faedah pula berjumlah RM4.334 bilion setakat 2021. Bagi tahun
2022 sehingga Mei, penerima faedah adalah berjumlah 664,265 orang pekerja
dengan bayaran berjumlah RM1.958 bilion. Bagi pekerja yang ditimpa kemalangan
dalam bulan pertama bekerja adalah layak untuk menerima faedah di bawah
PERKESO walaupun belum ada caruman. Apabila mereka terima surat tawaran
walaupun belum mencarum mereka masih layak.

Untuk makluman Yang Berhormat Jempol juga, setakat 15 Julai 2022 jumlah
pencarum yang didaftarkan di bawah Akta Keselamatan Sosial Pekerjaan Sendiri
2017 adalah seramai 360,576 orang bagi pencarum gig atau e-hailing pula adalah
seramai 168,088 orang di bawah sektor pengangkutan penumpang dan
penghantaran barang dan makanan. Mengenai perancangan untuk memberi...

Tuan Charles Anthony Santiago [Klang]: Yang Berhormat Menteri, Yang
Berhormat Menteri satu soalan.

Beberapa Ahli Parlimen di sini dan juga sebelah sana telah bangkit isu berkait
dengan informal sector workers. Sekarang mereka tidak ada perlindungan sosial,
tidak termasuk dalam kawalan SOCSO. Adakah kerajaan cadang untuk
mengadakan apa-apa strategi untuk bawa mereka masuk untuk dapat protection
from social, from SOCSO.
