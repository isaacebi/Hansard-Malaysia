DR. 21.7.2022 79

pemberitahuan segera tentang alahan apa, ada interaksi ubat, terapi pendua,
amaran Klinikal dan lain-lain, dapat mengurangkan bilangan preskripsi yang hilang,
memudahkan aliran kerja dan mempercepatkan penyelarasan racun.

Walau bagaimanapun, pengenalan preskripsi elektronik memerlukan rangka
kerja organisasi dan kawal selia yang sangat komprehensif dan baik. Sekarang
mungkin saya — as far as | know, belum wujud lagi.

Jadi, saya juga hendak tanya, adakah seksyen ini ada konflik dengan Akta
Perubatan dan Pergigian yang juga masing-masing mengawal amalan perubatan
dan pergigian serta Akta Kemudahan dan Perkhidmatan Penjagaan Kesihatan
Swasta.

Bagi saya, bahagian ini yang dicadangkan tidak menangani penyalahgunaan
perkhidmatan kesihatan dalam talian yang dikomersialkan yang semakin tidak
terkawal di mana ada yang juga memberikan preskripsi dan mendispensi racun
Kumpulan B tanpa pemeriksaan fizikal seseorang pesakit.

Cadangan subseksyen 26A — Arahan. Kita tahu garis panduan memang
berbeza dengan arahan. Pertama biasa — okeylah saya hendak rumuskan tentang
kebimbangan bahawa pemberian kuasa yang tidak terhad kepada individu boleh
membawa kepada penyalahgunaan dan juga rasuah. Bagi saya, apakah cadangan
kerajaan untuk to limit this problem.

Cadangan mengeluarkan seksyen 28 Akta Racun yang menyatakan — kita
tahu bahawa Majlis Perubatan dan Pergigian memang menyediakan butiran
pengamal perubatan dan pergigian berdaftar di laman web mereka untuk
pengesahan. Adakah dengan mengukuhkan seksyen 28 ini, adakah ia akan
memberikan — meletakkan halangan atau sesiapa yang ingin mengesahkan sama
ada farmasi runcit atau ada bona fide atau tidak.

Cadangan seksyen 31A hingga 31F. Ini bagi saya boleh dipertikaikan kerana
ia mungkin bercanggah dengan Akta Kerahsiaan, Akta Perlindungan Data Peribadi,
Kod Tingkah Laku Profesional Perubatan dan Perubatan Malaysia dan juga Majlis
Pergigian. Apakah justifikasi pertambahan ini, adakah subseksyen 31 tidak cukup
untuk penguatkuasaan ini.

Cadangan subseksyen 34A Perlindungan daripada prosiding dan undang-
undang. Bagi saya jika memberikan penguat kuasa terlalu banyak perlindungan
mereka kebal daripada apa-apa penguatkuasaan memang ini akan — jika ada
penyalahgunaan kuasa, bagaimana kita dapat membendung isu tersebut.

Saya rumuskan dalam satu minit, subseksyen 34B agent provocateur. Seperti
juga, apakah — how do we limit its power supaya tidak disalahgunakan? Subseksyen
32, Penalti. Kita tahu memang mempertingkatkan penalti — kalau kita bandingkan

proportionality, it’s almost the same as Akta Dadah Berbahaya. Jadi, apakah rasional
