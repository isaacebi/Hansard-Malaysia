DR. 21.7.2022 81

Kedua adalah kompaun kesalahan dalam fasal 32A ini. Daripada segi kuasa
pengkompaunan ini, memang dalam undang-undang ini dilihat bukanlah kuasa
mutlak pegawai. Ini kerana, ada safeguard dengan izin supaya dapat izin bertulis
kepada Pendakwa Raya. Cuma, saya ingin tanya kepada kementerian, apakah
mekanisme kompaun ini? Apakah mereka menggeledah dan terus beri kompaun
ataupun menggeledah membuat catatan, kemudian rujuk kepada Pendakwa Raya
dan sebagainya. Ini kerana, kalau itu prosesnya, sudah pasti ia akan memakan masa
dan tidak keterlaluan kalau saya simpulkan ia tidak begitu efektif.

Jadi, perkara ini saya percaya Yang Berhormat Menteri mempunyai jawapan
daripada segi mekanisme pengkompaunan ini, supaya ia akan dapat memastikan
hasrat undang-undang ini dapat dicapai.

01520

Ketiga Tuan Yang di-Pertua, ini berkaitan tentang seksyen 30 lah ataupun
fasal 30. Saya sebenarnya ingin membawa hasrat rakan-rakan. Sebahagiannya
telah pun disampaikan. Secara khususnya kita lihat di bawah ini pengamalan
ataupun pengambilan ketum ini Tuan Yang di-Pertua sudah jadi satu kebiasaan.
Jadi saya ingin tanya kepada Menteri, apakah terdapat ikhtiar untuk menghalalkan
perkara ini.

Sebab kalau saya lihat misalnya kenyataan Datuk Ayob Khan, Pengarah
Jabatan Siasatan Jenayah Narkotik, beliau menyatakan ada mencadangkanlah
bahawa perlu ada pindaan terhadap seksyen 30 Akta Racun ini. Akan tetapi yang
lebih menarik itu ialah keuntungan yang boleh kita dapat daripada hasil
penanaman ketum ini kalau dihalalkan kira-kira RM180 juta setahun.

Kalau kita berada di bawah saya percaya Tuan Yang di-Pertua pun biasa
kita turun ke kawasan-kawasan ini kan terutama apabila demam dia kata ambil
air itu dalam segelas okey, clear tetapi jangan campur yang lainlah. Jadi pada
saya oleh sebab ini satu tanggapan umum, saya percaya Menteri Kesihatan
mempunyai idea kalau boleh perkara-perkara yang baik ini dicarikan jalan untuk
memastikan agar ia dapat dilaksanakan, sesuai dengan amalan tradisional. Kita
tahu bahawa always ada alternative medicine dalam kita memastikan kesihatan
umum ini.

Jadi saya ingin tanyakan kepada Menteri bagaimana pandangan Menteri
tentang perkara ini? Mungkin ada kaitan, mungkin tidak ada kaitan tetapi ini
adalah pandangan daripada akar umbi dan tentunya kalau hendak salah guna
macam-macam boleh salah guna, ubat batuk pun boleh salah guna kan. Jadi,
pada saya perkara ini satu perkara yang baik untuk kita sama-sama menelaah
pindaan ini agar ia dapat memberi manfaat kepada rakyat. Terima kasih Tuan

Yang di-Pertua.
