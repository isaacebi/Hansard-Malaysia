DR. 21.7.2022 29

Timbalan Yang di-Pertua [Dato' Mohd Rashid Hasnon]: Soalan tambahan
kedua. Sila Yang Berhormat Lembah Pantai.

Tuan Ahmad Fahmi bin Mohamed Fadzil [Lembah Pantai]: Terima kasih
Tuan Yang di-Pertua, terima kasih Yang Berhormat Menteri. Bila kita lihat hujan
berterusan dengan average recurrence interval (ARI) yang tinggi iaitu hujan sebulan
dalam masa sehari, bukan setakat banjir kilat yang berlaku tapi seperti Yang
Berhormat Menteri tahu, di Kuala Lumpur juga menghadapi masalah tanah runtuh.
Tanah-tanah runtuh ini berlaku akibat daripada saliran yang sudah lama tidak dibaiki.

Soalan saya, apakah usaha kementerian dan khususnya Dewan Bandaraya
Kuala Lumpur untuk mengenal pasti berapa kilometer saliran yang perlu dibaiki?
Adakah dana mencukupi disediakan daripada rizab yang Yang Berhormat Menteri
sebutkan tadi kerana di Lembah Pantai contohnya, pada Disember yang lalu ada
lima hingga enam kawasan tanah runtuh.

Sehingga hari ini, masih ada kawasan-kawasan tanah runtuh yang tidak
dibaiki akibat daripada antara lainnya, sama ada isu bajet ataupun masalah di antara
pemilik-pemilik tanah. Jadi saya pohon dan juga kalau saya boleh bagi satu
cadangan, mereka yang duduk di hotspot-hotspot ini. Bila keadaan tidak hujan,
mungkin Yang Berhormat Menteri boleh meminta mereka untuk membuat visual
inspection saliran-saliran yang ada di keliling mereka untuk mereka bersihkan.
Terima kasih.

Timbalan Yang di-Pertua [Dato’ Mohd Rashid Hasnon]: Baik terima kasih
Yang Berhormat Lembah. Sila Yang Berhormat Menteri, satu minit.

Dato’ Seri Dr. Shahidan bin Kassim: Ya. Terima kasih Yang Berhormat.
Dengan bantuan Yang Berhormat dan juga kawan-kawan lain termasuk MPP,
sekarang ini perhatian diberi kepada 25 hotspot dan juga tambahan yang enam lagi,
menjadikan 31. Tapi yang 25 ini sering kali banjir. Kita telah kenal pasti dan telah
tahu apa yang harus dilaksanakan. Cuma ada beberapa kekangan sikit, seperti tanah
runtuh, kita harus mendapat maklum balas daripada IKRAM. Kita akan tengok
bagaimana boleh laksanakan ataupun diusahakan untuk memperbaikinya.
Sebahagian besar dari kawasan tanah runtuh ini adalah di bawah JKR.

Walau bagaimanapun, DBKL mengambil tanggungjawab untuk
menyelesaikan semua perkara yang berlaku di sini sebab ianya telah menjadi
perhatian umum. Kita telah berbincang dengan semua jabatan supaya dilaksanakan
dulu projek ini agar ianya tidak berulang lagi, termasuklah di Lembah Pantai.

Tuan Ahmad Fahmi bin Mohamed Fadzil [Lembah Pantai]: Terima kasih.

Dato’ Seri Dr. Shahidan bin Kassim: Yang Berhormat sering kali berada di

tempat yang saya melawat dan kita telah selesaikan hampir kesemua. Tapi ada
