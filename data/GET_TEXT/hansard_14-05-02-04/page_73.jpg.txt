DR. 21.7.2022 67

penggeledahan atau penyitaan boleh didapatkan kembali melainkan jika kemasukan
penggeledahan atau penyitaan itu dibuat tanpa sebab yang munasabah.

Saya ingin Yang Berhormat Menteri menjelaskan adakah seksyen baharu
31F menghalang orang awam daripada memfailkan sebarang tindakan untuk
menuntut ganti rugi sekiranya mereka terkilan. Apa garis panduan yang boleh dirujuk
oleh hakim atau orang awam berhubung refund atau tindakan yang di sifatkan
munasabah atau tidak.

Hukuman sedia ada di bawah seksyen 32 Akta Racun 1952 dipinda kali
terakhir pada tahun 1980. Hukuman berhubung bahan psychotropic di bawah
seksyen 30 telah diperuntukkan sejak tahun 1988 melalui Akta Racun (Pindaan)
1988 tanpa sebarang pindaan sehingga kini. Peruntukan hukuman sedia ada dilihat
tidak selaras dengan perkembangan semasa serta tidak setimpal untuk menghalang
pesalah-pesalah daripada mengulangi kesalahan mereka dan memberi pengajaran
kepada orang lain.

Sudah tiba masanya untuk meningkatkan amaun penalti serta tempoh
penjara melalui pindaan seksyen 30 dan seksyen 32 Akta 366. Pindaan ini bertujuan
untuk melindungi kesihatan dan kepentingan rakyat serta melindungi alam sekitar
negara daripada kesan mudarat akibat pengendalian racun secara salah dan tidak
berintegriti.

Oleh itu Tebrau sudi menyokong RUU ini sekiranya mendapat jawapan-
jawapan kepada soalan-soalan saya. Terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Tebrau. Dipersilakan Yang Berhormat Kuala Kedah.

2.38 ptg.

Dr. Azman bin Ismail [Kuala Kedah]: Ya, terima kasih Tuan Yang di-Pertua.
Terima kasih kerana memberikan peluang untuk saya turut sama berbahas pindaan
Akta Racun 1952 Akta 366.

Tuan Yang di-Pertua pindaan kali ini komprehensif dan ia memberikan kuasa
besar dan agak draconian. Ada agent provocateur, ada hak untuk penguat kuasa
memecah masuk, merampas komputer, merampas barang-barang dan menahan
orang. Maka ia nya memang satu benda yang sangat besar, yang hebat begini kita
kena guna dengan hati-hati.

Begitu pun saya bersetuju ada keperluan yang sesuai dengan perubahan
masa dan keperluan yang saya maksudkan ialah kalau kita hendak mengawal
psychotropic, penyalahgunaan psychotropic, mengawal sindiket-sindiket, mengawal

dadah, mengawal kartel-kartel ini, saya setuju.
