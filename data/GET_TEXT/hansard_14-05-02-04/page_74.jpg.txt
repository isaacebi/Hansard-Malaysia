DR. 21.7.2022 68

Akan tetapi kalau dipergunakan seperti yang saya sebut tadi untuk remeh-
temeh, menekan general practitioner atau farmasi. Rekodnya tidak sesuai, itu kena
hati-hati balik. Oleh sebab benda ini dengan izin sledgehammer. Kita guna dan kita
pukul, semua dah hancur, semua tidak boleh.

Kerana itu saya hendak sebut sini bahawa ada masalah tentang
perlaksanaan dan penguatkuasaan oleh farmasi bagi Akta Racun.

01440

Saya setuju tentang mengawal penggunaan psikotropik tetapi jangan sampai
doktor-doktor swasta, general practitioner, pengamal perubatan swasta sampai tidak
berani hendak gunakan ubat-ubat benzodiazepine untuk ubat tidur, ubat anxiety dan
lain-lain lagi. Pengalaman saya menjadi pengamal perubatan dari tahun 1987
memang ada orang tidak berani. Orang yang perlu ubat tidur dia tidak berani bagi
sebab rekodnya dan lain-lain lagi, itu tidak betul.

Penagih dadah juga dalam proses pulih atau tidak pulih, dia ada anxiety.
Kadang-kadang dia tidak dapat tidur, insomnia dia perlu ubat. Bila dia gunakan, ada
polis buat laporan, JKK buat laporan dan akhirnya membuatkan raid, raiding,
menyebabkan diselongkar klinik itu, itu tidak betul. Itu kena ada hikmah. Hikmah itu
kena ada pada pegawai-pegawai tinggi kementerian yang memantau pekerja-
pekerja mereka ini, itu yang pertama.

Kedua, saya hendak sebut kepada Yang Berhormat Menteri. Saya sangat
menghargai beliau berada di sini sebab isu yang saya bangkitkan daripada penggal
lepas tentang Intravenous (IV) vitamin C ia dalam kategori B, racun. Okey,
masalahnya begini. Apakah berbaloi penguat kuasa dari Putrajaya pergi sampai ke
Labuan, ke Sabah menyelongkar klinik-klinik untuk mencari doktor yang
menggunakan IV Vitamin C.

Ini kerana IV vitamin C Tuan Yang di-Pertua ialah satu ubat yang telah
digunakan di banyak negara lain. COVID-19 baru ini ada orang guna 60 gram sehari,
ada orang perlu guna— Prof. Peng Zhiyong dari Wuhan digunakan 30 ke 40 gram
dan di Australia sebanyak 60 gram dan ia bukannya eksperimental. Keluar dalam
The British Medical Journal, hasil-hasil kajian mereka. Mereka mengatakan very
safe, extremely safe, sedangkan kementerian menggunakan garis panduan yang
tidak tahu daripada mana datang bahawa ia salah, bahaya, merosakkan jantung,
merosakkan buah pinggang, tidak ada asas.

Jadi saya minta kementerian supaya bertindak berdasarkan the latest good
Science. Tidak berdasarkan kepada pandangan seseorang yang tidak tahu apa
perkembangan. Even with medicine, Tuan Yang di-Pertua, dengan izin, it’s not just
medicine, surgery, paediatric macam 40 ke 50 tahun dahulu. Ada regenerative

medicine, functional medicine, anti-aging dan lain-lain lagi. Ini banyak dikaji, keluar
