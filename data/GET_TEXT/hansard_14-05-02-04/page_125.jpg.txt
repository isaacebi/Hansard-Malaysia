DR. 21.7.2022 119

keprihatinan Ahli-ahli Parlimen terhadap rakyat Malaysia supaya mereka diberi
perlindungan yang sewajarnya.

Untuk makluman Dewan yang mulia ini, kita telah mengambil pendekatan
terbaru di mana akta yang sedia ada perlu diubah untuk memperluaskan. Maka,
dalam sidang ini kita akan kemukakan satu lagi rang undang-undang untuk
perubahan di mana suri rumah tangga perlu diberi perlindungan. Ini ialah bukti yang
menunjukkan bahawa kerajaan prihatin supaya kita sama-sama memperluaskan.

Daripada perbahasan hari ini Tuan Yang di-Pertua, ada yang berbentuk
cadangan, ada yang berbentuk pandangan, ada yang berbentuk- ada yang perlukan
jawapan dan ada yang perlukan masa untuk saya meneliti dan memperhalusi. Maka,
saya mengambil kira masa yang singkat, saya akan jawab apa-apa perkara yang
perlu dijawab berkaitan dengan Rang Undang-undang Keselamatan Sosial Pekerja.
Selain daripada itu, luar daripada rang undang-undang ini, saya akan bagi secara
bertulis.

Tuan Yang di-Pertua, berhubung dengan pertanyaan Yang Berhormat
Pontian. Setakat Mei 2022, jumlah pekerja warganegara Malaysia yang berdaftar
dengan PERKESO di bawah Akta 4 adalah berjumlah 7.78 juta orang. Manakala
terdapat seramai 1.0 juta orang pekerja asing...

Timbalan Yang di-Pertua [Dato’ Mohd Rashid Hasnon]: Yang Berhormat
yang tidak ada dalam Dewan, Yang Berhormat Menteri boleh skip, bagi bertulis.

Datuk Seri Saravanan a/l Murugan: Semua majikan adalah wajib berdaftar
dengan Akta 4. Setakat Mei 2022, terdapat 1.4 juta orang majikan yang berdaftar
dengan PERKESO dan daripada jumlah tersebut, seramai 464,155 orang majikan
yang tidak aktif. PERKESO melindungi pekerja yang dijangkiti COVID-19 jika ia
berkaitan dan terbabit daripada pekerjaan beliau.

Faedah yang boleh dibayar termasuklah faedah hilang upaya sementara,
faedah hilang upaya kekal, pencen ilat, pencen PENAKAT dan faedah pengurusan
mayat. Setakat 16 Julai 2022, seramai 279,111 orang penerima faedah akibat
penyakit COVID-19 dan melibatkan bayaran sebanyak RM227 juta. Berhubung data
dalam MYFutureJobs setakat 15 Julai 2022, jumlah kes kehilangan pekerja ialah
19,472 orang dan peluang pekerjaan dan tawaran aktif ialah sebanyak 431,544
bilangan pencari kerja dan yang aktif adalah sebanyak 922,967 orang. Bilangan
penempatan pekerjaan melalui PERKESO adalah sebanyak 111,131 orang.

Saya turut mengambil maklum isu-isu yang dibangkitkan oleh Yang
Berhormat Ipoh Barat. Kementerian Sumber Manusia melalui PERKESO sentiasa
mengambil tindakan proaktif untuk menambah baik social safety net yang

merangkumi pekerja asing, pekerja sendiri, pekerja domestik dan sebagainya.
