DR. 21.7.2022 6

Timbalan Yang di-Pertua [Dato’ Mohd Rashid Hasnon]: Terima kasih.
Pertanyaan Yang Berhormat Menteri seterusnya, saya ingin menjemput Yang

Berhormat Tuan Che Alias bin Hamid, Kemaman.

2. Tuan Che Alias bin Hamid [Kemaman] minta Perdana Menteri menyatakan,
pembaharuan dan inisiatif-inisiatif terkini yang telah diperkenalkan oleh Tabung Haji
dalam menjaga kebajikan jemaah haji yang menunaikan ibadah haji semasa fasa
endemik.

Menteri di Jabatan Perdana Menteri (Hal Enwal Agama) [Datuk Haji Idris
bin Haji Ahmad]: Assalamualaikum warahmatullahi wabarakatuh, terima kasih pada
Tuan Yang di-Pertua.

Tabung Haji amat mengambil berat mengenai kebajikan jemaah haji bagi
memastikan mereka berada dalam keadaan yang sihat ketika menunaikan ibadah
haji. Justeru itu, kerjasama yang erat terutamanya dengan Kementerian Kesihatan
diberikan perhatian yang lebih. Antaranya ialah ketika kita menghantar jemaah haji
waktu endemik ini.

(i) kita mengekalkan bilangan petugas haji rombongan
perubatan Malaysia yang tinggi walaupun kuota rasmi haji
dikurangkan pada tahun ini;

(ii) mematuhi sepenuhnya syarat kelayakan pemilihan bakal haji
yang ditetapkan oleh Kerajaan Arab Saudi iaitu umur tidak
melebihi 65 tahun, sihat tubuh badan, lengkap vaksinasi
COVID-19 serta ujian PCR negatif sebelum bertolak ke tanah
suci;

(iii) kriteria lebih ketat diguna pakai di mana bakal haji
mempunyai penyakit kronik yang obes yang dikenal pasti
sebagai berisiko tinggi dan tidak lulus peperiksaan kesihatan;

(iv) pematuhan kepada tatacara penjagaan kebersihan dan
kesihatan diri melalui penggunaan pelitup muka serta hand
sanitizer serta mengelak kawasan yang sempit dan
bersesak-sesak;

(v) pengesanan bakal haji yang bergejala melalui lawatan ke
bilik-bilik penginapan oleh Unit Kesihatan Awam Rombongan
Perubatan Malaysia; dan

(vi) prosedur operasi standard bagi Rombongan Perubatan
Malaysia dalam rawatan penyakit berjangkit termasuk
penggunaan dua buah ambulans yang khusus untuk COVID-

19.
