DR. 21.7.2022 90

Penguatkuasaan yang telah pun ditubuhkan EAIC dan juga kita juga ada sistem
melalui unit integriti kKementerian yang boleh membuat siasatan dalaman.

Jadi dalam hal ini, ini adalah soalan pokok untuk semua penguat kuasa, untuk
setiap enforcement agensi dan sepertimana menjadi dasar kerajaan sama ada civil
suit resource suitable suit, recourse through complain fail through any of the agency’s
enforcement agencies, SPRM, EAIC dan juga aduan boleh dibuat melalui Sistem
Pengurusan Aduan Awam dan juga aduan boleh terus dibuat kepada Yang
Berhormat Menteri untuk siasatan dalaman itu seperti biasa Yang Berhormat.

Datuk Seri Dr. Haji Dzulkefly bin Ahmad [Kuala Selangor]: Sedikit kalau
boleh Tuan Yang di-Pertua. Saya kalau yang saya faham tentang license
wholesalers tadi Yang Berhormat Menteri ya ia adalah dibeli oleh factories,
plantations yang mana akhirnya mereka beli untuk pekerja workers mereka,
employees mereka.

Akan tetapi, treatment otherwise masih lagi dibuat oleh medical professionals
itu yang saya faham ya Yang Berhormat Menteri. Mungkin kalau Yang Berhormat
Menteri boleh berikan lagi pencerahan kalau perlu. Terima kasih. Tidak ada
percanggahan di sana.

Tuan Khairy Jamaluddin Abu Bakar: Jadi, tidak ada percanggahan
sepertimana yang disebut oleh Yang Berhormat Kuala Selangor tadi. Kawalan
penjualan dan pembelian racun secara borong ini adalah untuk membenarkan
pembekalan racun secara borong kepada seseorang yang memerlukan racun bagi
pematuhan kepada mana-mana undang-undang bertulis untuk rawatan perubatan
pekerjanya.

Jadi, tidak ada percanggahan. So, sebagai contoh rasional dia untuk
permudahkan pematuhan kepada keperluan undang-undang lain. Contoh, ada
undang-undang Yang Berhormat seperti Merchant Shipping Ordinance 1952,
Factory and Machineries (Safety, Health and Welfare) Regulation 1970.

Jadi, ini yang adalah untuk memastikan bahawa mereka dapat bekalan racun.
Terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Maka, tamat sudah
masa Yang Berhormat Menteri menjawab. Bagi soalan-soalan yang belum dijawab
Yang Berhormat Menteri dalam lima hari sila beri jawapan bertulis. Ahli-ahli Yang
Berhormat, sekarang saya kemukakan masalah kepada Majlis bagi diputuskan.
Masalahnya ialah bahawa rang undang-undang ini dibacakan kali yang kedua
sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada

Dewan sebagai Jawatankuasa]
