DR. 21.7.2022 38

Geospatial Tanaman Padi (MakGeoPadi) yang telah dibangunkan secara kerjasama
dengan MAFI yang mana ini merupakan sistem aplikasi berteraskan teknologi
angkasa, menggunakan teknologi remote sensing bagi membolehkan pemantauan
100 peratus keseluruhan jelapang padi di Malaysia. Penjimatan masa turun ke
lapangan sebanyak 57 peratus. Penjimatan subsidi kerajaan sehingga 10 peratus
dan memanfaatkan 152,663 orang pesawah di seluruh Malaysia.

Selain daripada itu, ia turut melibatkan agensi-agensi lain di dalam membantu
teknologi di dalam food security melibatkan Yayasan Inovasi Malaysia, Agro-
Biotechnology, National Institutes of Biotechnology Malaysia (NIBM), Cradle Fund
dan sebagainya. Sekian, terima kasih.

Tuan Yang di-Pertua: Terima kasih. Soalan tambahan pertama.

Tuan Abdul Latiff bin Abdul Rahman [Kuala Krai]: Terima kasih Tuan Yang
di-Pertua, terima kasih Yang Berhormat Timbalan Menteri atas jawapan yang telah
pun diberikan. Antara sektor utama negara yang terkesan akibat kekurangan pekerja
asing dan tempatan merupakan sektor pertanian.

Penggunaan teknologi dalam sektor-sektor utama negara seperti pertanian,
perladangan dan pembuatan semestinya dapat mengurangkan kebergantungan
kepada tenaga asing dan mencipta pekerjaan baharu.

Persoalan saya ialah bagaimanakah MOSTI akan membantu menangani
masalah kebergantungan kepada pekerja asing dengan teknologi-teknologi sedia
ada di bawah MOSTI? Terima kasih Tuan Yang di-Pertua.

Datuk Haji Ahmad Amzad bin Mohamed @ Hashim: Terima kasih atas
soalan tambahan yang baik itu. Saya ingin menegaskan bahawa MOSTI sangat
komited untuk memanfaatkan sains dan teknologi di dalam menangani isu dan
cabaran seperti mana yang disebut, termasuklah masalah kekurangan tenaga buruh
dalam sektor utama negara.

Sebagai contoh, Agensi Angkasa Malaysia (MYSA) terlibat dalam
pembangunan dan pengoperasian sistem aplikasi berteraskan teknologi angkasa
khususnya remote sensing, Sistem Maklumat Geografi (GIS) dan Teknologi
Maklumat dan Komunikasi (ICT) yang mana antara inovasi yang sedang dipakai iaitu
Sistem Maklumat Geospatial Tanaman Padi (MakGeoPadi) dan sistem penentuan
lokasi penangkapan ikan yang membolehkan lokasi keberadaan ikan dapat di kesan
menggunakan teknologi satelit.

Seterusnya melalui program National Technology and Innovation Sandbox
(NTIS), pelaksanaan projek meranti dengan kerjasama FELDA telah mengenal pasti
sebanyak lima buah syarikat penyedia teknologi untuk menjalankan ujian pelbagai
kemudahan dron dan robot di dalam menambah baik aspek penuaian,

penyelenggaraan dan pembajaan ladang kelapa sawit di lokasi FELDA yang terpilih.
