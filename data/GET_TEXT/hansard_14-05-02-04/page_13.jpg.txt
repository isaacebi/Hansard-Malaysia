DR. 21.7.2022 Z

Tuan Yang di-Pertua, selain daripada itu juga kita menyediakan beberapa
kemudahan yang baharu, iaitu:

(i) aplikasi THiJARI untuk menawarkan kepada jemaah haji

kemudahan urusan bayaran dam dan korban secara atas
talian menjadikan jemaah haji tidak perlu lagi untuk beratur
dengan menunggu giliran di Kaunter Tabung Haji;

(ii) aplikasi e-Bimbingan. Para jemaah haji boleh mengulangi
mengulang kaji ilmu-ilmu ibadah umrah dan haji serta boleh
merujuk hukum hakam yang berkaitan ibadah umrah dan
haji;

(iii) aplikasi THhujjaj. Aplikasi ini menawarkan info-info penting
berkaitan jadual-jadual pergerakan haji seperti jadual
penerbangan pergi dan balik, jadual pergerakan semasa
berada di tanah suci, serta maklumat-maklumat lain yang
berkaitan dengan bangunan penginapan jemaah haji di tanah
suci, tarikh-tarikh penting serta senarai nota telefon penting
sepanjang berada di tanah suci; dan

(iv) e-TAIB iaitu satu kemudahan talian komunikasi kepada
jemaah haji untuk berhubung secara terus dengan
pembimbing ibadah haji tanah suci iaitu guru agama. Apa
sahaja pertanyaan berkaitan ibadah haji dan umrah boleh
dirujuk secara perbualan langsung tanpa perlu bersemuka
dengan guru agama yang bertugas.

Terima kasih.

Timbalan Yang di-Pertua [Dato’ Mohd Rashid Hasnon]: Terima kasih

Yang Berhormat Menteri. Soalan tambahan pertama, sila Yang Berhormat
Kemaman.

Tuan Che Alias bin Hamid [Kemaman]: Terima kasih Tuan Yang di-Pertua,
terima kasih Yang Berhormat Menteri atas jawapan yang diberikan.

Soalan tambahan saya, apakah usaha-usaha yang telah dilakukan oleh pihak
Tabung Haji, khususnya bagi membantu menyelesaikan isu penipuan visa furada
yang menjadi masalah jemaah haji saban tahun ia nya berlaku? Terima kasih.
1020

Datuk Haji Idris bin Haji Ahmad: Terima kasih Tuan Yang di-Pertua. Untuk
makluman Yang Berhormat, dalam menangani isu penipuan visa furada ini
sebenarnya Tabung Haji setiap tahun mengingatkan kepada ibadah haji untuk

berurusan dengan Tabung Haji dan agensi-agensi pelancong yang dilesenkan oleh
