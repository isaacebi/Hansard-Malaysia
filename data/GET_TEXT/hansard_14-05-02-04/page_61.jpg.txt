DR. 21.7.2022 55

sebagai kesalahan yang boleh dikompaun di bawah Akta 366. Fasal ini juga
menyatakan tatacara pengkompaunan kesalahan itu.

Fasal 22 bertujuan untuk memasukkan seksyen baharu 34A, 34B, 34C ke
dalam Akta 366.

Seksyen baharu 34A bertujuan melindungi Pegawai Pelesenan, pegawai
diberi kuasa, Ahli Lembaga Racun, mana-mana orang yang lain yang bertindak atas
Pegawai Pelesenan, pegawai diberi kuasa atau Lembaga Racun pada apa-apa
tindakan, pendakwaan bagi apa-apa tindakan yang telah dilakukan jika tindakan itu
dibuat dengan suci hati.

Seksyen baharu 34B bertujuan mengadakan peruntukan bagi keterangan
agent provocateur.

Seksyen baharu 34C bertujuan memperuntukkan bahawa pesanan bertulis
di bawah seksyen 15 atau seksyen 23 dalam bentuk mesej elektronik yang dihasilkan
berdasarkan Akta Perdagangan Elektronik 2006 dan mematuhi kehendak yang
ditetapkan di bawah Akta 366 hendaklah memuaskan kehendak Akta 366 berkenaan
dengan mesgj elektronik.

Fasal 23 bertujuan peruntukan meminda seksyen 35 Akta 366 mengenai
kuasa Menteri untuk membuat peraturan.

Tuan Yang di-Pertua, secara keseluruhannya Rang Undang-undang Racun
(Pindaan) 2022 merangkumi 23 fasal. Sebelum rang undang-undang ini dibahaskan
oleh Ahli-ahli Yang Berhormat di Dewan yang mulia ini, izinkan saya menjelaskan
beberapa pindaan kepada Akta 366.

Keperluan pindaan kepada seksyen 3 adalah untuk menukar nama
Malaysian Pharmaceutical Association dengan nama terbaharu pertubuhan tersebut
dan tidak melibatkan perubahan kepada Ahli Lembaga Racun. Tambahan seksyen
4A baharu membolehkan ketetapan diluluskan tanpa Mesyuarat Lembaga Racun
tertakluk kepada syarat yang ditetapkan di bawah peruntukan tersebut.

Keperluan pindaan kepada seksyen 31 dan tambahan seksyen baharu 31A,
31B, 31C, 31D, 31E, 31F, 34A dan 34B adalah untuk memperkemaskan kuasa-
kuasa yang diberikan kepada pegawai yang diberi kuasa untuk menguatkuasakan
Akta 366. Manakala pindaan kepada seksyen 30 dan 32, antara lain untuk
meningkatkan penalti bagi kesalahan yang melibatkan bahan psychotropic dan racun
serta peruntukan berkaitan pengkompaunan kesalah juga dimasukkan melalui
penambahan seksyen baharu 32A.

Selain daripada itu, pindaan dibuat untuk membolehkan pembekalan,
penjualan secara runcit racun kumpulan B, C dan D dibuat oleh ahli farmasi berdaftar

di premis atau dari premis yang ahli farmasi berlesen dilesenkan untuk menjual racun
