84 DR.06.10.2021

property yield investment of that high. Akan tetapi ia diraikan pada— ataupun dirasai oleh
mereka yang mempunyai PPR yang dimiliki di Lembah Pantai.

Jadi RTO ini salah satu untuk membantu di kalangan mereka yang tidak mampu
dinilai melalui credit worthiness atau bankability di bank. Terima kasih Yang Berhormat,
Tuan Yang di-Pertua, saya ucap...

01630

Dato’ Hajah Azizah binti Mohd Dun [Beaufort]: Bolehkah saya minta satu
sahaja Yang Berhormat Menteri?

Tuan Yang di-Pertua: Ada satu lagi? Yang Berhormat Beaufort.

Dato’ Hajah Azizah binti Mohd Dun [Beaufort]: Beaufort. Terima kasih.
Bercakap tentang rent-to-own (RTO) itu saya pun hendak minta juga untuk PPR di
Selagon, Beaufort itu supaya bila boleh diduduki nanti dibuat sistem rent-to-own (RTO)
ini.

Keduanya itu saya ingin tahu juga tentang masalah rumah PR1MA yang masih
lagi juga tergendala, tidak siap-siap sampai sekarang. Terima kasih.

Dato’ Sri Reezal Merican bin Naina Merican: Rumah PR1MA Yang Berhormat
saya sudah jawab panjang lebar dah tadi. Kalau daripada segi soal rumah PPR, saya
sudah jawab tadi untuk Beaufort dan belum diisi lagi, insya-Allah. Kalau diisi boleh
dipertimbangkan untuk digunakan kaedah RTO. Terima kasih.

Jadi, terima kasih Tuan Yang di-Pertua dan terima kasih kepada semua Yang
Berhormat yang telah mengambil bahagian dalam perbahasan Rancangan Malaysia Ke-
12 yang berkaitan dengan Kementerian Perumahan dan Kerajaan Tempatan dan saya
amat hargai pandangan dan juga segala saranan yang telah diberikan. Terima kasih,
sekian. Assalamualaikum warahmatullahi wabarakatuh.

Tuan Yang di-Pertua: Waalaikumsalam. Terima kasih Yang Berhormat Menteri.
Seterusnya saya jemput Yang Berhormat Menteri Kementerian Kesihatan. Timbalan
Menteri, silakan.

4.31 ptg.

Timbalan Menteri Kesihatan | [Dato’ Dr. Haji Noor Azmi bin Ghazali]:
[Membaca sepotong doa] Assalamualaikum warahmatullahi wabarakatuh, salam
sejahtera. Terima kasih Tuan Yang di-Pertua. Tuan Yang di-Pertua, terlebih dahulu saya
ingin mengucapkan berbanyak-banyak terima kasih kepada Ahli-ahli Yang Berhormat
yang mengambil bahagian dalam perbahasan Rancangan Malaysia Ke-12 dan telah
menyentuh perkara-perkara berkaitan Kementerian Kesihatan Malaysia.

Kerajaan komited untuk menyediakan perkhidmatan penjagaan kesihatan yang
terbaik untuk rakyat Malaysia. Dalam hal ini Kementerian Kesihatan yang diberikan
tanggungjawab untuk melaksanakan sistem penyampaian perkhidmatan penjagaan
kesihatan akan memastikan bahawa aspek perkhidmatan yang responsif dan efisien
dilaksanakan di semua fasiliti Kementerian Kesihatan.

Sehubungan dengan itu, Kementerian Kesihatan telah membuat penelitian dan
perancangan yang komprehensif sebelum memperakukan projek-projek RMKe-12
kepada Unit Perancang Ekonomi, Jabatan Perdana Menteri. Berdasarkan tempoh masa
yang diberikan bagi sesi penggulungan ini, saya akan memberikan tumpuan kepada
perkara-perkara utama yang telah dibangkitkan oleh Ahli-ahli Yang Berhormat yang
merangkumi iaitu:

(i) pembangunan fasiliti kesihatan;

(ii) sumber manusia;

(iii) kesan vaksin COVID-19 ke atas remaja;
(

iv) pengesanan kontak rapat;
