DR.06.10.2021 117

Dato’ Dr. Mohd Khairuddin bin Aman Razali [Kuala Nerus]: Standing order.
Datuk Halimah binti Mohamed Sadique: Kita...
Seorang Ahli: [Bercakap tanpa menggunakan pembesar suara]

Datuk Halimah binti Mohamed Sadique: Ya, ya kita Keluarga Malaysia. Kita
Keluarga Malaysia. Oh, ada point of order.

Timbalan Yang di-Pertua [Dato’ Mohd Rashid Hasnon]: Okey, sila. Sekejap
sahaja point of order.

Dato’ Dr. Mohd Khairuddin bin Aman Razali [Kuala Nerus]: Okey. Terima
kasih Tuan Yang di-Pertua. Saya tengok standing order untuk...

Seorang Ahli: Standing order mana?

Timbalan Yang di-Pertua [Dato’ Mohd Rashid Hasnon]: Sebutkan standing
order mana.

Dato’ Dr. Mohd Khairuddin bin Aman Razali [Kuala Nerus]: Standing Order
36(12) mengelirukan Dewan. Saya mendengar ucapan daripada Yang Berhormat
Seputeh tadi yang banyak menghentam saya sebagai bekas Menteri. Amat tidak adillah
sebab saya tidak boleh menjawab apa yang dibangkitkan oleh Yang Berhormat. Cuma
yang terakhir berkaitan dengan MPB LADA tadi, itu adalah kenyataan mengelirukan
Dewan. Saya minta ditarik balik ataupun saya minta juga supaya Menteri menjawab
secara bertulis hakikat sebenar berkaitan dengan pelantikan Ketua Pengarah LADA yang
pernah dibangkitkan dulu sebelum ini oleh Yang Berhormat Seputeh.

Cuma saya harap jangan mengelirukan Dewan dan menganggap Menteri tidak
pernah bekerja. Apa kejayaan yang dicapai ketika menjadi Menteri disaksikan oleh rakyat.
Akan tetapi tidak apalah. Tidak mungkin saya hendak bergaduh dengan Yang
Berhormat...

Timbalan Yang di-Pertua [Dato’ Mohd Rashid Hasnon]: Baik, terima kasih.

Dato’ Dr. Mohd Khairuddin bin Aman Razali [Kuala Nerus]: ..Seputeh yang
telah gagal ketika menjadi Menteri dulu. Cuma saya minta supaya satu kenyataan
dikeluarkan oleh Yang Berhormat Menteri PDK untuk menjelaskan isu ini agar tidak timbul
kekeliruan dan jika tidak sila sebut perkara ini di luar Dewan, tidak apa kita lihat apa yang
berlaku. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kuala Nerus.

[Pembesar suara dimatikan]

Baik saya tidak benarkan, tidak apa. Itu kita ambil maklum. Saya ingin
meneruskan lagi urusan pada hari ini dengan menjemput sekali lagi Menteri Perpaduan
Negara untuk memberikan jawapan-jawapan.

6.22 ptg.

Menteri Perpaduan Negara [Datuk Halimah binti Mohamed Sadique]: Okey,
terima kasih Tuan Yang di-Pertua. Itu sudah ketawa itu, Keluarga Malaysialah. Jangan
macam ini, nanti jadi perpecahan. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Ini hendak perpaduan
di antara...

Datuk Halimah binti Mohamed Sadique: Ha, perpaduan.
Timbalan Yang di-Pertua [Dato’ Mohd Rashid Hasnon]: Ahli Dewan Rakyat.

Datuk Halimah binti Mohamed Sadique: Harmoni. Mesti bermula daripada kita
Yang Berhormat. Tuan Yang di-Pertua...

Beberapa Ahli: [Bercakap tanpa menggunakan pembesar suara]
