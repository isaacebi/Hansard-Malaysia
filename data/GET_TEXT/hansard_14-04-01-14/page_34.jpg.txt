26 DR.06.10.2021

menghukum sesiapa sahaja yang disebut tetapi kalau ratusan juta ringgit disorok, di tax
heaven dan kita diam, malu kita sebagai Ahli Parlimen!

nama-nama Menteri Kewangan, mantan Menteri Kewangan termasuk Ahli Yang
Berhormat Selayang supaya mereka— saya hendak menunjukkan ini mesti bipartisan.

Tuan Yang di-Pertua: Point of ordemya?

Dato’ Seri Anwar bin Ibrahim [Port Dickson]: Kalau hendak bercakap soal MoU
persefahaman inilah persefahaman. Persefahaman apa? Jaga negara ini jangan
dirompak oleh pemimpin-pemimpin!

Akhir, akhir, akhir kalam— saya hendak sebut Tuan Yang di-Pertua. Tidak mudah
dan tidak popular bagi pembesar-pembesar dan tauke-tauke kaya billionaire untuk saya
kemukakan. Kemukakan ini ada risiko. Risiko hilang pengaruh. Risiko hilang bantuan
kewangan. Risiko tidak disokong untuk apa-apa jawatan. Akan tetapi saya sanggup
mengambil risiko ini kerana negara tidak boleh terus dan Parlimen tidak boleh dilayan
seperti ini. Hal yang melibatkan ratusan bilion dibawa keluar tidak boleh disiasat. We
cannot accept this! Terima kasih.

Tuan Yang di-Pertua: Terima kasih Yang Berhormat Ketua Pembangkang. Saya
ada menerima usul daripada Yang Berhormat di bawah Usul 18(1) dan 18(2). Di bawah
18(1) dan 18(2) ini, pertamanya Yang Berhormat, sesuatu perkara itu hendaklah
dirundingkan tetapi tidak boleh buat apa-apa ketetapanlah. Cuma hendak merunding
sahaja. So, dalam bahasa Inggeris ialah discuss. Itu nombor satu.

Keduanya, di dalam memutuskan sama ada untuk membenarkan atau tidak
membenarkan usul tersebut, saya terpaksa membuat keputusan mengenai tiga elemen.
Pertama, ia berkepentingan awam. Kedua, ia hendaklah disegerakan atau urgent dan
ketiga, ia mengenai sesuatu perkara yang tertentu. Saya bersetuju dengan Yang
Berhormat bahawa perkara itu adalah satu perkara yang tertentu, nombor satu. Nombor
dua, ia adalah perkara mengenai kepentingan awam, saya bersetuju. Saya bersetuju
sekali dengan Yang Berhormat bahawa perkara itu ialah perkara penting dan perlu
disiasat.

Akan tetapi masalahnya ialah saya mendapati bahawa ia tidak perlu disegerakan
kerana mesyuarat persidangan kita ini didahulukan dengan Aturan Urusan Mesyuarat.
Maksudnya, apabila Aturan Urusan Mesyuarat itu kita hendak ketepikan, maka sesuatu
perkara yang hendak dibawa itu mestilah perlu disegerakan. Walaupun perkara itu penting
atau teramat penting seperti mana yang dinyatakan oleh Yang Berhormat Ketua
Pembangkang, tidak semestinya ia perlu disegerakan.

Nombor satu, perkara itu berterusan dan boleh dibangkitkan pada bila-bila masa
sahaja. Nombor dua, ia boleh dibangkitkan melalui prosedur-prosedur yang lain, soalan
Menteri contohnya, soalan jawab lisan contoh yang kedua. Malah untuk siasatan terbuka
Yang Berhormat cadangkan, maka saya rasa Yang Berhormat boleh mencadangkan
siasatan terbuka oleh Suruhanjaya Diraja, salah satu caranya.

01140

Salah satu cara lagi bagi pendapat saya ialah kita ada sembilan Special Select
Committee sekarang. Salah satu Jawatankuasa Pilihan Khas itu ialah Jawatankuasa
Pillhan Khas Kewangan dan Ekonomi yang merangkumi MOF, Ministry of Economic
Affairs, dan saya rasa lebih sesuai sekiranya perkara ini dibawa ke Jawatankuasa Pilihan
Khas tersebut dan juga apa-apa Jawatankuasa Pilihan Khas lain yang berkaitan untuk
didalami dengan lebih teliti dan dalam jangka masa yang lebih panjang, selain dari dalam
Dewan ini.

Oleh itu, saya terpaksa menolak usul Yang Berhormat. Satu lagi perkara yang
pertinent, yang berkenaan dalam usul ini ialah sebagai mana yang kita tahu, Pandora
Papers ini ialah laporan-laporan akhbar yang didasarkan kepada pembocoran maklumat-
maklumat dari beberapa agensilah. Setakat ini, yang kita tahu tentang Pandora Papers ini
ialah melalui laporan-laporan akhbarlah, online dan sebagainya.

So, dalam Peraturan Mesyuarat 23 (1)(i) Yang Berhormat Ketua Pembangkang:
