DR.06.10.2021 99

Saya bagi sedikit lagi Tuan Yang di-Pertua?
Tuan Yang di-Pertua: Ya.

Dato’ Dr. Haji Noor Azmi bin Ghazali: Selain daripada itu, kerajaan merancang
memberi fokus kepada pemberian vaksin ketiga atau booster dose kepada golongan yang
berisiko ini seperti frontliners, anggota barisan hadapan, yang kurang daya tahan badan
(immunocompromised) dengan izin, warga emas dengan komorbiditi dan individu yang
tinggal atau bekerja di pusat jagaan yang panjang (long-term care facilities) dengan izin.
Dianggarkan seramai 1.17 juta individu dalam kumpulan tersebut dijangka terlibat dalam
pemberian dos ketiga dan booster dose vaccine nanti. Sama ada keperluan vaksinasi
secara tahunan perlu diberikan kepada penduduk Malaysia atau tidak akan dibincangkan
kelak.

Tuan Yang di-Pertua, saya ingin juga memberi sedikit maklumat, berita baik iaitu
remaja, anak-anak kita ini, semalam seramai 1.9 juta orang telah menerima dos yang
pertama 12 tahun hingga 17 tahun iaitu sebanyak 62.5 peratus. Ini telah melepasi target
kita atau KPI kita— target kita yang pertama ialah 60 peratus dos pertama sekurang-
kurangnya pada bulan 11 tetapi kita setelah 14 hari iaitu kita bermula secara rasmi pada
20 September, setelah dua minggu kita telah mencapai 62.5 peratus. la satu pencapaian
yang sangat memberangsangkan.

Ini juga sekali lagi Tuan Yang di-Pertua, 343,000 atau 90.9 peratus anak-anak kita
yang berumur 16 tahun dan 344,000 atau 92.8 peratus anak-anak yang berumur 17 tahun
— anak-anak yang akan menghadapi peperiksaan besar dan juga Form 6 semester dua
yang akan memasuki sekolah telah hampir melepasi 90 persen telah mendapat suntikan
yang pertama. Ini adalah satu berita yang baik yang saya ingin sampaikan pada semua.

Saya mengambil kesempatan Tuan Yang di-Pertua untuk mengucapkan jutaan
terima kasih dan tahniah kepada semua yang terlibat dalam pemberian vaksin remaja
khususnya ini yang melibatkan daripada Kementerian Kesihatan, daripada Kementerian
Pendidikan, daripada JAKIM, daripada bahagian pendidikan MARA, daripada sukarela
daripada agensi-agensi lain seperti ATM, PDRM, RELA dan semua agensi mereka yang
tidak saya sebut hari ini saya berasa amat bangga dan mengucapkan jutaan terima kasih.

Semoga Allah SWT memberkati anda semua. Semoga PICK remaja ini mencapai
80 peratus completed dose kedua sekurang-kurangnya sebelum hujung tahun ini. Terima
kasih Tuan Yang di-Pertua.

Tuan Yang di-Pertua: Terima kasih, seterusnya saya mempersilakan Yang
Berhormat Menteri di Kementerian Pelancongan, Seni dan Budaya.

5.12 ptg.

Menteri Pelancongan, Seni dan Budaya [Dato’ Sri Hajah Nancy Shukri]:
Terima kasih Tuan Yang di-Pertua. Bismillahi Rahmani Rahim, assalamualaikum
warahmatullahi wabarakatuh.

Daun palas dicarik-carik,

Buang ketupat berbuka puasa,
RMke-12 kita jayakan,

Buat manfaat Keluarga Malaysia.

Tuan Yang di-Pertua, terlebih dahulu saya ingin merakamkan setinggi-tinggi
penghargaan dan ucapan terima kasih kepada Ahli-ahli Yang Berhormat yang telah
berbahas dan menyentuh perkara-perkara di bawah tanggungjawab Kementerian
Pelancongan, Seni dan Budaya semasa sesi perbahasan Rancangan Malaysia Ke-12 di
Dewan yang mulia ini dari 28 September hingga 4 Oktober 2021 yang lalu.

Tentu sekali segala cadangan dan pandangan yang diutarakan oleh Ahli-ahli
Yang Berhormat sekalian ketika berbahas tempoh hari, saya dan kementerian ini berikan
perhatian dan insya-Allah akan diambil kira dalam melaksanakan gagasan yang digarap
oleh kerajaan melalui Rancangan Malaysia Ke-12.
