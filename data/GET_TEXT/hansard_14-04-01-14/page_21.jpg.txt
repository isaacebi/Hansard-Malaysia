DR.06.10.2021 13

kementerian di mana banyak kawasan berlakunya banjir kilat— juga di kawasan Tuan Yang
di-Pertua baru-baru ini ada berlaku.

Bagi saya, apakah tindakan kerajaan untuk memastikan penyenggaraan dapat
dilakukan secara berkala? Berapa kalikah penyenggaraan dilakukan dalam tempoh
setahun bagi setiap kawasan kampung terutama luar bandar? Berapakah peruntukan
yang dikeluarkan ataupun yang diallocate untuk kawasan-kawasan ini dari segi
penyenggaraan kerana saya dimaklumkan pihak JPS mempunyai peruntukan yang
sangat-sangat terhad? Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Ledang. Sila Yang Berhormat Timbalan Menteri, satu minit.

Dato’ Mansor bin Othman: Terima kasih Tuan Yang di-Pertua dan terima kasih
Yang Berhormat Ledang. Saya bersetuju dengan Yang Berhormat Ledang yang
penyenggaraan merupakan aspek yang cukup penting dalam usaha kita menangani banjir
kilat ini. Suka juga saya sebutkan di sini, usaha-usaha penyenggaraan ini bukan sahaja
terletak di bahu JPS sahaja tetapi berkaitan juga dengan agensi-agensi lain seperti
kerajaan tempatan, itu salah satu contohnya.

Kerajaan telah memperuntukkan banyak juga peruntukan bagi usaha-usaha
penyenggaraan ini. Contohnya macam kita buat takungan  banjir. Program
Penyenggaraan Kolam Takungan Banjir contohnya telah pun dimulakan pada tahun 2019
untuk memperakukan peruntukan sebanyak RM250 juta kepada JPS untuk kerja-kerja
penyelenggaraan kolam takungan banjir.

Dalam tahun 2019, sebanyak RM40 juta telah diperuntukkan bagi menyenggara
670 buah kolam takungan banjir. Manakala bagi tahun 2020, sebanyak RM150 juta telah
diperuntukkan dengan 1,473 buah kolam takungan banjir yang telah diselenggarakan. Kita
beri penekanan tentang pembangunan kolam takungan banjir ini. Ini merupakan salah
satu usaha yang hari ini agak terbukti sedikitlah untuk tangani isu banjir kilat ini.

Selain itu, untuk makluman Ahli-ahli Yang Berhormat juga, kalau untuk program
menaik taraf sistem saliran. Contohnya dalam RMKe-11 dan RMKe-12, sebanyak RM1.2
billion kos projek telah diperakukan bagi kerja-kerja pembinaan dan menaik taraf sistem
saliran di kawasan-kawasan yang terlibat dengan banjir di seluruh negara. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Seterusnya saya menjemput Yang Berhormat Serian.

7. Dato’ Sri (Dr.) Richard Riot anak Jaem [Serian] minta Menteri Kanan Kerja
Raya menyatakan apakah status penurapan semula dan bilakah Jalan Serian ke Tebedu,
Jalan Persekutuan (FR21) akan dinaik taraf.

Timbalan Menteri Kerja Raya [Datuk Arthur Joseph Kurup]: Selamat pagi dan
salam sejahtera. Untuk makluman Ahli Yang Berhormat, jumlah panjang jalan
persekutuan di bahagian Serian yang diselenggara oleh syarikat konsesi adalah
sepanjang 109.2 kilometer, manakala bagi jalan Serian ke Tebedu ke Indonesian border
adalah sepanjang 41.9 kilometer. Bagi menghubungkan Serian ke Tebedu dan seterusnya
ke Entikong sempadan Indonesia.

Kementerian ini telah melaksanakan penyelenggaraan rutin di bahagian Serian
dengan peruntukan bernilai RM3.4 juta setahun dan peruntukan bagi penyelenggaraan
berkala pavement dari tahun 2017 hingga 2021 adalah bernilai RM22.9 juta. Pada tahun
2021, sejumlah enam kerja pembaikan yang bernilai RM5.7 juta telah diperuntukkan untuk
kerja-kerja menurap semula jalan yang melibatkan Jalan Serian ke Tebedu.

Berdasarkan pemantauan isi padu trafik yang terkini di Stesen Banci di Jalan
Serian ke Tebedu, Sarawak iaitu jalan persekutuan FT21, kementerian mendapati bahawa
tahap perkhidmatan ataupun /evel of service masih berada di tahap A dan aliran trafik
masih lancar serta mampu ditampung oleh jalan yang sedia ada.
