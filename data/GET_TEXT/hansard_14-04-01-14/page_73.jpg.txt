DR.06.10.2021 65

Puan Hannah Yeoh [Segambut]: Tuan Yang di-Pertua, tanggungjawab Tuan
Yang di-Pertua adalah untuk menjadi fasilitator supaya perbahasan...

[Pembesar suara dimatikan]

Timbalan Yang di-Pertua [Dato' Mohd Rashid Hasnon]: Timbalan Menteri
sekejap. Petua saya ialah, saya telah panggil Timbalan Multimedia. Saya minta tidak akan
ada siapa yang akan menjawabnya dan saya panggil Timbalan Menteri untuk
meneruskannya. Baik, terima kasih.

Puan Hannah Yeoh [Segambut]: Tuan Yang di-Pertua, panggil Menteri untuk
membaca ya, betul tidak?

Puan Fuziah binti Salleh [Kuantan]: Tidak payah bahaslah kalau macam ini
kalau Timbalan Menteri tidak hendak jawab.

Puan Hannah Yeoh [Segambut]: Ini kelas membacakan, semua datang baca.

Puan Alice Lau Kiong Yieng [Lanang]: Mahu baca sahaja, jawapan bertulis
cukup.

Puan Kasthuriraani a/p Patto [Batu Kawan]: Tuan Yang di-Pertua.

Datuk Zahidi bin Zainul Abidin: Selain mempertingkatkan kesinambungan
digital, KKMM juga melaksanakan inisiatif pembangunan dan menggalakkan ekonomi
digital... [Disampuk]

Tuan Shaharizukirnain bin Abd Kadir [Setiu]: Masa dia pun baca juga.

Puan Kasthuriraani a/p Patto [Batu Kawan]: Tuan Yang di-Pertua, tujuh minit
kami membahas, jawab dalam 30 minit.

Tuan Mohamed Hanipa bin Maidin [Sepang]: Kami dah puas dengar warta
berita dekat TV3, tidak payahlah ini.

Datuk Zahidi bin Zainul Abidin:...yang dapat melonjakkan pendigitalan kepada
segenap lapisan masyarakat, industri dan pelabur antarabangsa. [Disampuk]

Puan Kasthuriraani a/p Patto [Batu Kawan]: Rancangan lima tahun macam ini
Tuan Yang di-Pertua, the future of Malaysia is in 30 minutes.

Datuk Zahidi bin Zainul Abidin: Kementerian juga memainkan peranan dalam
mengawal selia keselamatan siber dan etika penggunaan media sosial.

Akhir sekali, selaras dengan aspirasi RMKe-12 telah menamakan industri kreatif
sebagai salah sebuah industri strategik yang berimpak tinggi. Kementerian akan membuat
rancangan inklusif dan komprehensif bagi memastikan agenda pengukuhan ekosistem
industri kreatif tercapai dan mampu menyumbang kepada pembangunan ekonomi negara.

Seramai 26 Ahli Yang Berhormat telah membahaskan perkara-perkara yang
terletak di bawah tanggungjawab kementerian ini. Saya akan menjawab persoalan
tersebut secara umum. Penggulungan jawapan saya akan menyentuh tiga perkara yang
telah dibangkitkan oleh Ahli-ahli Yang Berhormat iaitu penyalahgunaan media sosial,
ekonomi digital dan perkhidmatan Internet jalur lebar.

Izinkan saya menyentuh mengenai penyalahgunaan media sosial yang
dibangkitkan oleh Yang Berhormat Tenom.

01520

Untuk makluman, KKMM bersama jabatan dan agensi di bawahnya sedang dan
akan terus mengambil langkah-langkah proaktif bagi menyebar luas kefahaman tentang
penyalahgunaan media sosial dan memberi kesedaran kepada pelayar internet agar tidak
menyalahgunakan media sosial yang mampu mencetus kegusaran dalam kalangan orang
ramai dan kerapuhan perpaduan kaum.

Antara tahun 2018 hingga bulan Ogos tahun 2021, sebanyak 86 buah kertas
siasatan telah dibuka oleh Suruhanjaya Komunikasi dan Multimedia berhubung
penyebaran kandungan berunsur penghinaan kepada agama, kaum dan institusi raja.
