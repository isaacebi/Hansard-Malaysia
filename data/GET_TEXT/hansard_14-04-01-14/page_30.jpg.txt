22 DR.06.10.2021

usaha melindungi kebajikan rakyat dalam Bajet 2022, di samping memastikan
kelangsungan perniagaan dan membina semula ketahanan ekonomi.

Kerajaan komited untuk mengukuhkan kedudukan kewangan fiskal dalam jangka
masa sederhana seperti yang digariskan dalam RMKe-12 dengan defisit disasarkan
berkurang kepada 3.5 peratus menjelang 2025. Mesyuarat Jawatankuasa Fiskal Negara
yang dipengerusikan oleh Yang Amat Berhormat Perdana Menteri pada 30 September
lalu telah meneliti pelbagai langkah untuk mengukuhkan lagi kedudukan kewangan
kerajaan dengan kesemua langkah proaktif yang diambil dalam RMKe-12 dan juga Bajet
2022.

Kerajaan yakin kedudukan kewangan dan ekonomi negara akan bertambah
kukuh. Terima kasih Tuan Yang di-Pertua.

Tuan Nga Kor Ming [Teluk Intan]: Tuan Yang di-Pertua, Teluk Intan. Tuan Yang
di-Pertua?

Datuk Zakaria bin Mohd. Edris @ Tubau [Libaran]: Terima kasih Tuan Yang
di-Pertua. Terima kasih juga jawapan yang sangat baik dan juga terperinci daripada
Menteri. Namun, soalan tambahan saya, minta Menteri di Jabatan Perdana Menteri
jelaskan adakah pergelutan politik yang berlaku dan ketidakstabilan politik negara akan
memberi kesan negatif kepada perdagangan antarabangsa, termasuk pelabur asing dan
seterusnya menjejaskan pelaksanaan RMKe-12? Terima kasih.

Dato’ Sri Mustapa bin Mohamed: Tuan Yang di-Pertua, kita ahli-ahli politik, Ahli-
ahli Dewan Rakyat sedia maklum bertapa pentingnya kestabilan politik. Itulah yang
mendorong kerajaan, khususnya dan juga pembangkang pada 13 September lalu untuk
menandatangani MoU. Setakat ini a/hamdulillah, nampaknya ada kesan agak baik
walaupun tidak sempurna. Jadi, kestabilan politik adalah penting untuk kemakmuran
negara dan untuk membolehkan kita beri fokus kepada usaha-usaha menangani COVID-
19 dan juga untuk memantapkan lagi pertumbuhan ekonomi negara serta memulihkan
ekonomi negara yang merudum tahun lepas.

Ini termasuklah pelaburan. Kalau tidak ada kestabilan politik, sudah pasti
pelaburan juga akan terjejas. Jadi, kita mendoakan semoga MoU yang ditandatangani ini
akan menghasilkan outcome yang baik untuk rakyat. Akhirnya, rakyat akan mendapat
manfaat dan dengan itu membolehkan kita terus merancakkan pertumbuhan ekonomi
2022 dan tahun-tahun selepasnya, khususnya dalam Rancangan Malaysia Ke-12. Terima
kasih Tuan Yang di-Pertua.

Tuan Hassan bin Abdul Karim [Pasir Gudang]: Tuan Yang di-Pertua?

Timbalan Yang di-Pertua [Dato’ Mohd Rashid Hasnon]: Terima kasih Menteri.
Soalan tambahan yang kedua, saya jemput Yang Berhormat Port Dickson.

Dato’ Seri Anwar bin Ibrahim [Port Dickson]: Saya sebab Yang Berhormat
Menteri menyebut tentang MoU untuk kestabilan politik. Akan tetapi saya hendak beritahu,
walaupun ada sedikit sebanyak kemajuan, kemajuan itu sangat lemah sehinggakan
reform Parlimen pun belum ada kejayaan apa-apa. Janji yang dibuat sudah melebihi satu
bulan dan tidak ada satu komitmen untuk melaksanakan selain dari uar-uarkan soal
kestabilan politik. Beberapa langkah lain juga bertentangan dengan semangat demokrasi
dan transparensi dan semangat untuk bekerjasama seperti mana yang disebut oleh
Perdana Menteri.

Jadi, saya hendak jelaskan di sini kepada Yang Berhormat Menteri untuk
membetulkan kenyataan dia bahawa ada kemajuan, meredakan suhu politik yang kami
sokong pada peringkat awalnya. Akan tetapi saya hendak nyatakan pada hari ini, kita tidak
berpuas hati kerana lembap dan sengaja dilengahkan. [Tepuk]

Timbalan Yang di-Pertua [Dato’ Mohd Rashid Hasnon]: Soalannya?

Dato’ Seri Anwar bin Ibrahim [Port Dickson]: Soalannya penjelasan daripada
Yang Berhormat Menteri. Minta maaf ya.

Dato’ Sri Mustapa bin Mohamed: Tuan Yang di-Pertua, terima kasih Yang
Berhormat Port Dickson. Kemajuan mengikut Yang Berhormat Port Dickson adalah tidak
