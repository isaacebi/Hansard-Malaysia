70 DR.06.10.2021

minta, bahawa kerajaan negeri menyediakan tempat tower dekat mana, semua
disediakan. Kalau tidak, siap satu projek, maka tower tidak ada. Hendak bina tower, kita
kena minta kebenaran baru, jadi lambat.

Ini yang dihadapi oleh MCMC. Contoh, satu kawasan itu kita tidak ada politik, kita
minta. Akan tetapi, kalau kawasan itu lalu tentang— ada tuan tanah, kita kena minta
kebenaran tuan tanah. Kadang-kadang tuan tanah tidak bagi buat tower, kita sudah
masuk jalan tanah Orang Asli. Kita kena minta, kalau Tok Batin tidak bagi, tidak boleh
buat. Kita hendak minta pula kena Mesyuarat Exco dan sebagainya.

Puan Nurul Izzah binti Anwar [Permatang Pauh]: /[Bangun]

Datuk Zahidi bin Zainul Abidin: Akan tetapi, di mana contohnya sekarang
ini...okey.

Puan Nurul Izzah binti Anwar [Permatang Pauh]: Terima kasih, Yang
Berhormat Timbalan Menteri. Terima kasih, Tuan Yang di-Pertua. Saya hendak tanya
kerana saya bangkitkan isu yang sama dalam perbahasan. Yang Berhormat, kita sedar
bahawa ada beberapa permasalahan bila bercakap tentang project preparation. Dia kena
ada tapak, kalau di kawasan Guar Perahu, Permatang Pauh pun samalah, not everthing—
certainly tidak ada 4G dan semuanya.

Akan tetapi, persoalan saya, kerana itu saya bangkitkan, kalau kita mengikut
dasar yang dipilih oleh kementerian, boleh laksana pelaksanaan teknologi TV white space.
Dia guna spektrum televisyen-televisyen yang ada dekat rumah-rumah, hanya
memerlukan kelulusan daripada segi undang-undang oleh kerajaan kerana memanglah
dilihat sebagai mencabar kuasa dan monopoli syarikat-syarikat telekomunikasi, tetapi
dekat Singapore, dekat Kenya, dan juga dekat Filipina, mereka gandingkan kedua-duanya
sekali.

Saya dapat jawapan juga daripada Yang Berhormat Menteri, dia beritahu di
Permatang Pauh, ada perancangan sampai 2022. Jadi sementara hendak tunggu ini, saya
fikir, pohonlah kementerian untuk laksana dan luluskan supaya kita boleh bagi immediate
connection buat masa yang sekarang, di kawasan-kawasan yang sangat terdesak, lebih-
lebih lagi tidak melibatkan pengambilalihan tanah, tidak melibatkan perkara-perkara yang
rumit supaya anak-anak dapat continue buat belajar atas talian. Saya pohon keputusan
dan pendirian daripada kementerian. Terima kasih, Yang Berhormat.

Dr. Maszlee bin Malik [Simpang Renggam]: Yang Berhormat Timbalan Menteri,
Yang Berhormat Timbalan Menteri. Saya menyokong apa yang telah diutarakan oleh
Yang Berhormat Permatang Pauh, malah saya juga ada utarakan tentang penggunaan
white space tadi dalam perbahasan membahaskan ucapan Titah Tuanku itu hari, dan juga
dalam pelan alternatif kepada pendidikan selepas COVID-19, yang mana kalau kita lihat,
ini merupakan cara yang termurah yang dapat membantu anak-anak kita untuk mencapai
capaian digital.

Seperti mana yang dikatakan oleh Yang Berhormat Permatang Pauh tadi, telah
banyak digunakan oleh negara-negara lain yang menghadapi masalah seperti yang
disebutkan oleh Yang Berhormat Timbalan Menteri. Jadi kalau boleh kementerian
lakukan, buat tindakan radikal tersebut, ia akan menolong jutaan anak-anak kita dalam
pendidikan dan akan membantu kita bangkit kembali pulih daripada dampak wabak
COVID-19. Terima kasih, Tuan Yang di-Pertua.

Datuk Seri Panglima Wilfred Madius Tangau [Tuaran]: Yang Berhormat,
sedikit sahaja dari Tuaran. Sedikit sahaja dari Tuaran. Terima kasih. Yang Berhormat
Timbalan Menteri cerita tadi, pelbagai cabaran untuk meletakkan communication tower
tadi dan sebagainya. Berapa banyak pun tower yang akan dibina, kita akan menghadapi
masalah kerana permukaan bumi yang berbukit-bukau dan sebagainya.

Tentu sahaja ada gaung yang tidak dapat dan sebagainya, sebab itu dalam
perbahasan saya timbulkan, saya bercerita tentang penggunaan satelit. Sampai bila kita
bergantung dengan communication tower ini. Kenapa tidak menggunakan satelit. Saya
tahu kita ini— kita tidak ada communication satellite di Malaysia, sedangkan remote
