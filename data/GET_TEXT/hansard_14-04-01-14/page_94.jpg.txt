86 DR.06.10.2021

sekarang khususnya pihak Kementerian Kesihatan terhadap hari ini kita mendengar
kenyataan daripada Perdana Menteri mengatakan bahawa dia khuatir akan berlakunya
the spread ya ataupun merebaknya ataupun kembali semula masalah COVID ini apabila
Kerajaan Negeri Melaka membubarkan DUN. Jadi, apa pendirian Kementerian
Kesihatan? Adakah Kementerian Kesihatan bersetuju dengan tindakan untuk
mengadakan pilihan raya kecil di Melaka ini yang mungkin boleh mengakibatkan satu
gejala pandemik yang baharu pula.

Jadi, macam mana? Apa pandangan Yang Berhormat? Sekian.

Dato’ Dr. Haji Noor Azmi bin Ghazali: Terima kasih Yang Berhormat Sepang.
Yang Berhormat Sepang ini kuat betul ya, cepat betul dia. Saya baru mukadimah sahaja,
Cyberjaya ada di tengah-tengah nanti. Apa pun dan juga kita sedang bercakap tentang
fasiliti kesihatan. Kita bukan cakap tentang pilihan raya. Akan tetapi Yang Berhormat
Sepang kata tadi boleh hendak secara bertulis pun boleh kan, secara jawab pun boleh,
saya ingat tidak perlu jawab lagi sekarang.

Jadi Tuan Yang di-Pertua, berhubung dengan cadangan Yang Berhormat
Sandakan bagi pembinaan sebuah hospital baharu di Sandakan. Kementerian Kesihatan
perlu meneliti cadangan ini berdasarkan keperluan perkhidmatan. Akses kepada fasiliti
kesihatan, ketersediaan tapak dan sumber manusia serta tertakluk kepada kemampuan
kewangan kerajaan.

Pada masa ini kawasan Sandakan telah pun mempunyai Hospital Duchess of
Kent yang masih boleh menampung keperluan perkhidmatan kesihatan semasa. Hospital
ini mempunyai 400 buah katil dengan lingkungan kadar penggunaan katil BOR 70 peratus
hingga 75 peratus dan dilengkapi dengan kekuatan 1,456 pegawai dan anggota kesihatan
daripada pelbagai skim perkhidmatan.

Kementerian Kesihatan akan meneliti keperluan pembinaan blok tambahan
baharu tertakluk kepada ketersediaan tapak. Saya juga telah pergi ke Sabah dan telah
melawat hospital ini. Ya lah pada masa itu masa COVID pun telah berleluasa jadi
keadaannya agak berlainan tetapi inilah yang kita dapat lihat yang saya katakan
pembinaan hospital ini kita akan menilai daripada aspek ketersediaan tapak, keperluan
BOR dan akhir sekali dana yang kita perlukan.

Tuan Noor Amin bin Ahmad [Kangar]: Yang Berhormat Timbalan Menteri
mencelah sikit. Ada jawapan untuk Kangar tidak?

Dato’ Dr. Haji Noor Azmi bin Ghazali: Daripada mana ya?
Tuan Noor Amin bin Ahmad [Kangar]: Kangar, Kangar.
Dato’ Dr. Haji Noor Azmi bin Ghazali: Kangar kah?

Tuan Noor Amin bin Ahmad [Kangar]: Ada sebut fasal Hospital Padang Besar
walaupun bukan kawasan saya tetapi untuk Perlis lah.

Dato’ Dr. Haji Noor Azmi bin Ghazali: Ada Kangar. Sabaq na.
Dato’ Haji Salim Sharif [Jempol]: Jempol ada tidak, Jempol?
Dato’ Dr. Haji Noor Azmi bin Ghazali: Kita pi, kita...

Dato’ Haji Salim Sharif [Jempol]: Yang Berhormat Timbalan Menteri, Jempol
ada jawapan tidak?

Dato’ Dr. Haji Noor Azmi bin Ghazali: Kangaq ada, Cyberjaya ada...
Dato’ Haji Salim Sharif [Jempol]: Jempol?
Dato’ Dr. Haji Noor Azmi bin Ghazali: Jempol ada.
1640
Dato' Haji Salim Sharif [Jempol]: Ada ya? Okey.

Dato’ Dr. Haji Noor Azmi bin Ghazali: Sabar ya. Kita tengah cakap fasal
Sandakan ini. Jadi, insya-Allah.
