DR.06.10.2021 133

Bagi jalan luar bandar, 99 projek diluluskan di wilayah Sabah sepanjang
Rancangan Malaysia Ke-12 dengan peruntukan RM1.26 bilion. Dalam tempoh tersebut,
jalan sepanjang 488 kilometer telah berjaya disiapkan di seluruh Sabah termasuklah di
kawasan Papar, membina jalan Beringgis Kawang, Papar yang telah siap dilaksanakan.

Bagi PR1, Rancangan Malaysia Ke-12 Tahun 2021, sebanyak RM306 juta
diperuntukkan untuk pembinaan jalan di luar bandar di Sabah dan jumlah tersebut
sebanyak RM10 juta telah diperuntukkan bagi pelaksanaan projek-projek jalan luar bandar
di Papar, Sabah. /nsya-Allah kementerian komited Yang Berhormat Papar untuk
meneruskan pembinaan perhubungan jalan darat di wilayah Sabah termasuklah di
Parlimen Papar sepanjang tempoh Rancangan Malaysia.

Tuan Haji Ahmad bin Hassan [Papar]: Ya, kami dari Papar mengucapkan terima
kasih dan kami akan sentiasa meminta dan memohon sehingga semua keperluan-
keperluan rakyat itu dapat dilaksanakan. Terima kasih.

01910

Dato’ Seri Mahdzir bin Khalid: Bah, terima kasih bah! Yang Berhormat Papar.
Yang Berhormat Bukit Gantang, Yang Berhormat Libaran, ada-ada.

Yang Berhormat telah bertanya mengenai status projek Jalan Dandulit ke
Kampung Kuala Gum-Gum. Projek jalan dari Kampung Wawasan Desa ke Kampung
Semawang dan pembinaan jambatan Kampung Lalasun ke Kampung Tanjung Pisau.
Gerun ya, Tanjung Pisau.

Jalan Dandulit ke Kampung Kuala Gum-Gum adalah merupakan sebahagian
projek Dandulit ke Kampung Banting, Sandakan, Sabah yang telah lulus pada tahun 2016
dengan kos sebanyak RM23 juta. Status terkini projek adalah di peringkat pembinaan dan
dijangka siap pada tahun 2022. Manakala projek jalan dari Kampung Wawasan Desa ke
Kampung Semawang, pembinaan jambatan ke Kampung Lalasun, Yang Berhormat yang
ini tiada dalam senarai keutamaan negeri. Jadi saya mencadangkan Yang Berhormat
untuk mengemukakan satu permohonan.

Oleh sebab mana-mana yang tidak ada dalam senarai keutamaan negeri dia tidak
akan hantar ke EPU Persekutuan dan tidak akan dimasukkan dalam rolling plan, jadi elok
kalau mana-mana yang tiada dalam senarai kita mohon melalui EPU Sabah dan boleh
dipanjangkan ke...

Datuk Zakaria bin Mohd. Edris @ Tubau [Libaran]: Terima kasih, Yang
Berhormat Menteri. Dalam beberapa hari yang akan datang ini menyusul permohonan ini
melalui kerajaan negeri dan akan disalurkan ke kementerian Yang Berhormat Menteri.
Terima kasih.

Dato’ Seri Mahdzir bin Khalid: Terima kasih, Yang Berhormat Libaran. Yang
Berhormat Mas Gading? Yang Berhormat Kota Belud?

Puan Isnaraissah Munirah binti Majilis @ Fakharudy [Kota Belud]: Hadir.
Dato’ Seri Mahdzir bin Khalid: Yang Berhormat Kota Belud...

Tuan Mordi anak Bimol [Mas Gading]: Mas Gading ada.

Dato’ Seri Mahdzir bin Khalid: Ya?

Tuan Mordi anak Bimol [Mas Gading]: Mas Gading.

Seorang Ahli: Yang Berhormat Mas Gading, di belakang.

Dato’ Seri Mahdzir bin Khalid: Yang Berhormat Mas Gading membangkitkan
mengenai dengan pembinaan jambatan Selampit, pembinaan jalan ke Kampung Kendaie,
betulkah saya sebut?

Tuan Mordi anak Bimol [Mas Gading]: Kampung Kendaie, betul.

Dato’ Seri Mahdzir bin Khalid: Kampung Kendaie dan menaiktaraf Jalan Bau
Kuching Lama dan juga pemasangan lampu jalan. Seperti mana Yang Berhormat maklum,
projek jambatan Selampit, Bau, Sarawak telah diluluskan pelaksanaannya dalam RP2
