36 DR.06.10.2021

kementerian mengesyorkan kepada negeri-negeri di mana ada balak ini dan
dipergunakan serta diperluaskan penggunaannya. Terima kasih.

Datuk Seri Takiyuddin bin Hassan: Terima kasih Yang Berhormat Subang.
Perkara itu dalam jawapan saya. Saya akan jawab, Yang Berhormat telah bangkitkan,
terima kasih. Mengenai MC&l bagi negeri-negeri, kita mengeluarkan satu sijil, certificate
yang mana ianya merupakan satu kayu pengukur pelaksanaan prinsip Sustainable Forest
Management (SFM) yang diiktiraf di peringkat antarabangsa.

Saya juga ingin menyebutkan bahawa untuk mengawal perusahaan hutan secara
yang tidak baik itu telah dibuat juga melalui penguatkuasaan hutan secara bersepadu.
Sebagaimana yang disebut oleh Yang Berhormat Subang tadi, di negeri Sarawak, mereka
mengambil inisiatif melalui Continuous Monitoring of Surveillance (COMOS) di negeri
Sarawak dan juga di negeri Sabah ada mempunyai dasar sejak tahun 2010.

Setiap pemegang lesen jangka panjang dan lain-lain lesen pembalakan
diwajibkan untuk diaudit oleh independent third party auditor. Apa yang dipanggil sebagai
Sabah Timber Legality Assurance System (TLAS).

Ini semua adalah perkara-perkara yang diambil oleh pihak kerajaan negeri dan
juga dalam pengetahuan Kerajaan Pusat untuk mengawal pembalakan secara yang tidak
terurus sebagaimana yang disebutkan tadi. Yang Berhormat Subang, ini soalan Yang
Berhormat supaya teknologi terkini menggunakan pengimejan satellite, global positioning
system, QR code supply chain tracking, ini jawapan saya.

Tuan Yang di-Pertua, KETSA melalui Jabatan Perhutanan Semenanjung
Malaysia (JPSM) sebenarnya sedang melaksanakan Projek Pendigitalan Sumber dan
Operasi Perhutanan untuk membantu menyelesaikan masalah yang melibatkan
perancangan, pengurusan dan pemantauan hutan serta hasilnya. Di mana penggantian
penggunaan secara kerja manual sekarang ini dengan penggunaan teknologi internet of
things (l\OT) dan juga digital ini menjadikan data lebih tersusun dan mudah dicapai serta
mengurangkan human error dan juga ketirisan dalam proses kutipan hasil kayu yang
sering berlaku di lapangan.

JPSM juga akan membangun, memperluas dan mengukuhkan pelbagai sistem
aplikasi teras perhutanan, aplikasi sokongan, aplikasi berasaskan geospatial, aplikasi
mobile dan juga laman sesawang yang sedia ada melalui pelaksanaan projek ini.
Pengurusan hutan secara berkekalan diperkasakan dengan menjadikan ICT serta
teknologi geospatial sebagai pemangkin ke arah transformasi maklumat yang
komprehensif dan berkualiti. Projek ini dijangka akan siap pada tahun 2024.

Tuan Syed Saddiq bin Syed Abdul Rahman [Muar]: [Bangun]

Datuk Seri Takiyuddin bin Hassan: Selain daripada itu, untuk makluman Yang
Berhormat Subang, KETSA juga melalui JPSM dengan kerjasama daripada Agensi
Remote Sensing Malaysia (ARSM) yang kini dikenali sebagai Agensi Angkasa Malaysia
(MISA), membangunkan sebuah sistem pemantauan hutan menggunakan teknologi
remote sensing yang dikenali sebagai forest monitoring using remote sensing (FMRS)
yang mana kerjasama dengan MISA telah bermula sejak tahun 2012 lagi. Pemantauan
melalui sistem ini dilaksanakan bagi mengesan sebarang perubahan yang berlaku dalam
kawasan hutan simpan, terutamanya akibat daripada pencerobohan, pembalakan haram,
perubahan litupan hutan dan insiden kebakaran.

Tuan Yang di-Pertua, Yang Berhormat Subang juga mencadangkan kepada
kerajaan supaya aktiviti perlombongan di kawasan hutan tidak dibenarkan. Untuk
response kepada perkara ini, saya hendak sebutkan daripada segi fakta. Aktiviti kuari dan
juga perlombongan telah menyumbang sebanyak 0.7 peratus, bersamaan RM9.9 bilion
bagi keluaran negara kasar (KDNkK) bagi tahun 2019 sahaja. Ya, Yang Berhormat.

Tuan Yang di-Pertua: Yang Berhormat Muar.

Tuan Syed Saddiq bin Syed Abdul Rahman [Muar]: Yang Berhormat Menteri,
mungkin tidak berkenaan dengan perlombongan tetapi berkenaan dengan kementerian
Yang Berhormat Menteri. Pada tahun 2019 dan awal 2020, KeTSA telah pun
dipertanggungjawabkan untuk menggerakkan pilot programme bagi tujuan industrial
