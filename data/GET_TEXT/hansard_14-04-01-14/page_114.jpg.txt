106 DR.06.10.2021

01740

Seterusnya, saya ingin memberi respons yang baik daripada cadangan Yang
Berhormat Bayan Baru supaya kerajaan membantu lebih banyak syarikat tempatan untuk
melaksanakan research and development dan keperluan Malaysia meningkatkan tenaga
mahir dalam kalangan rakyat tempatan.

Dalam Rancangan Malaysia Ke-12, MOSTI telah disediakan peruntukan
pembiayaan dana R&D sebanyak RM500 juta. Melalui peruntukan ini, MOSTI akan
memastikan 50 peratus daripada dana penyelidikan ini digunakan bagi pembangunan
penyelidikan experimental (experimental development) untuk projek yang berpotensi
untuk dikomersialkan. Dengan pelaksanaan perkara ini, perbelanjaan kasar research and
development ataupun GERD dapat ditingkatkan daripada 1.44 peratus pada tahun 2018
menjadi 2.5 peratus pada tahun 2025.

Melalui usaha ini, lebih banyak syarikat tempatan dapat beralih daripada sektor
pengguna teknologi kepada pembangun dan juga pencipta teknologi. Untuk makluman
Yang Berhormat Bayan Baru, berkenaan cadangan bahawa Malaysia perlukan lebih ramai
tenaga mahir, MOSTI mempunyai sebuah agensi yang dikenali sebagai Lembaga
Teknologis Malaysia ataupun Malaysian Board of Technologies. Agensi ini berperanan
mendaftar dan mengiktiraf teknologi profesional dan juruteknik bertauliah. Setakat ini
Lembaga Teknologis Malaysia telah mengiktiraf 23 bidang teknologi. Antaranya teknologi
elektrik dan elektronik, teknologi maklumat dan pengkomputeran, dan teknologi kimia.

Bagi memastikan pengiktirafan yang diberikan oleh Malaysia Board of
Technologists memenuhi kriteria di peringkat antarabangsa, terdapat lima technology
expert panel yang berperanan sebagai penasihat iaitu Saudi Council of Engineers,
Institute of Civil Engineers UK, Institution of Occupational Safety and Health UK, Institution
of Engineering and Technology UK dan Institute for Information and Communication
Technology Promotion Republic Korea.

Setakat 30 September 2021, keseluruhan pendaftaran di bawah Lembaga
Teknologis Malaysia adalah seramai 46,081 orang yang merangkumi teknologis berijazah
seramai 27,460 orang, teknologis profesional seramai 11,765 orang, juruteknik
berkelayakan seramai 5,623 orang dan juruteknik bertauliah seramai 1,233 orang.

Berkenaan maklumat mengenai bilangan tenaga mahir di dalam bidang
kejuruteraan pula, engineering. Saya telah dimaklumkan data dari Lembaga Jurutera
Malaysia Board of Engineers) menunjukkan sehingga 2019, keseluruhan pendaftaran di
bawah Board of Engineers (BEM) adalah seramai 305,413 orang yang merangkumi
jurutera profesional, dalam perakuan amalan seramai 20,945 orang, jurutera profesional
seramai 18,646 orang, jurutera siswazah seramai 251,032 orang dan_teknologis
kejuruteraan seramai 14,790 orang.

Berkenaan isu keutamaan kepada teknologi tempatan dalam perolehan kerajaan.
Ministry of Finance (MOF) sedang bekerjasama dengan agensi berkaitan termasuklah
MOSTI untuk membuat penambahbaikan kepada dasar barangan dan perkhidmatan
tempatan yang telah diketengahkan oleh MOF melalui Kertas Konsultasi Awam
Belanjawan 2022.

Seterusnya Ahli Yang Berhormat Beaufort ada menyebut dalam perbahasan
beliau mengenai peruntukan khas kepada usahawan perusahaan mikro kecil dan
sederhana untuk melakukan research and development bagi mengembangkan
perniagaan mereka.

Pada masa ini, MOSTI sedang mempergiatkan usaha dan sokongan kepada lebih
ramai bakat tempatan yang mampu mencipta teknologi bagi menyokong pertumbuhan
industri tempatan melalui penyelidikan, pembangunan, pengkomersialan dan inovasi.

Untuk makluman Ahli Yang Berhormat, pembiayaan MOSTI meliputi hampir
keseluruhan ekosistem dana pemula daripada fasa penyelidikan teknologi asas hingga ke
fasa perkembangan syarikat seperti berikut:
