38 DR.06.10.2021

Jadual Kesembilan di bawah Senarai Negeri. Jadi untuk meminda perlembagaan itu satu
urusan yang lain.

Namun demikian, saya hendak sebut sebagai respond kepada Yang Berhormat
Pasir Gudang. Bukan semua hutan simpan kekal ini tidak boleh diusahakan hasil. Dia
ada dua bahagian. Satunya hutan simpan untuk pengeluaran. Pengeluaran dari hutan
simpan ini berdasarkan CTT tadi iaitu catuan, tebangan, tahunan. Manakala yang tidak
boleh dibuka diusahakan hasil ialah hutan simpan perlindungan untuk water catchment
dan sebaginya. Itu tidak boleh sama sekali dibuka. Jadi saya rasa itu adalah satu yang
amat jelas.

Saya hendak jawab soalan Yang Berhormat Seputeh. Sekejap. Yang Berhormat
Seputeh, pandai dia bangun masa saya hendak jawab. Yang Berhormat Seputeh mohon
penjelasan kerajaan apakah langkah-langkah yang akan dilakukan oleh Kerajaan
Persekutuan...

Tuan Lim Guan Eng [Bagan]: Mohon penjelasan.

Datuk Seri Takiyuddin bin Hassan: ...Untuk mengelakkan— Ini perkara yang
sama. Hutan simpanan kekal yang diwartakan keluar oleh..

Tuan Lim Guan Eng [Bagan]: Yang Berhormat, Yang Berhormat, Yang
Berhormat, minta jalan, sekejap.

Datuk Seri Takiyuddin bin Hassan: Sorry?
Tuan Lim Guan Eng [Bagan]: Minta jalan.
Datuk Seri Takiyuddin bin Hassan: Okey.

Tuan Lim Guan Eng [Bagan]: Baik, terima kasih. Saya minta maaf. Saya hanya
hendak tanya tentang hutan simpan. Biasanya kalau kita ikut amalan yang dibuat oleh
kerajaan negeri ialah kalau hendak ambil atau hendak digazet hutan simpan, biasanya
akan digantikan dengan baharu supaya dapat dikekalkan.

Pada masa yang sama water catchment iaitu kawasan tadahan air seperti mana
yang disebut tadi itu juga amat penting. Saya hendak tanya di sini, bolehkah Parlimen,
kementerian kerana semasa saya memimpin kerajaan negeri selalu ada satu nasihat
supaya kita jangan kurangkan hutan simpan, harus ditambah kalau boleh. Harus juga
diwartakan kawasan tadahan air.

Bolehkah Yang Berhormat berikan senarai kerajaan negeri mana yang kurangkan
hutan simpan dan yang belum wartakan kawasan tadahan air kerana dalam pengetahuan
saya, hanya satu negeri sahaja yang mewartakan kawasan tadahan air termasuk Pulau
Pinang. Akan tetapi banyak negeri lain yang tidak buat sedemikian termasuk Kelantan
yang menyebabkan Kelantan ada masalah kekurangan air. Terima kasih.

Datuk Seri Takiyuddin bin Hassan: Terima kasih Yang Berhormat Bagan,
sahabat saya. Kita sama-sama pernah berada di kerajaan negeri, kita tahu. Memang
kalau berlakunya pengeluaran ataupun pewartaan keluar, kawasan hutan simpan mesti
ganti. Sama ada diganti keadaan yang sama sepadan atau tidak, itu isu yang lain. Walau
bagaimanapun, untuk maklumat terperinci saya perlukan masa untuk mendapatkan dan
saya akan beritahu selepas pada ini.

Yang Berhormat Seputeh bertanya bagaimana ataupun apakah langkah Kerajaan
Persekutuan untuk mengelak hutan simpan kekal daripada diwartakan keluar atau
digazet. Kerajaan dicadangkan supaya menggubal undang-undang dan sebaginya
termasuklah melalui pendengaran terbuka ataupun public hearing. Dalam hal ini
bagaimana saya sebut kepada Yang Berhormat Pasir Gudang tadi dalam Perlembagaan
Perkara 74 fasal 2 jelas memperuntukkan bahawa hutan adalah di bawah bidang kuasa
kerajaan negeri yang mana mereka mempunyai almost absolute power dalam hal forest
ini.

Manakala_ peringkat Persekutuan, terutamanya KeTSA melalui Jabatan
Perhutanan Semenanjung Malaysia adalah dalam keadaan hanya boleh memberi nasihat
teknikal semata-mata mengenai pengurusan dan pembangunan hutan serta menjalankan
penyelidikan khidmat latihan. Jadi dalam hal ini kita sekali lagi menyatakan bahawa dalam
