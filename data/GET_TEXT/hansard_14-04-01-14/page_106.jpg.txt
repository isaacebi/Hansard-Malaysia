98 DR.06.10.2021

Dato’ Dr. Haji Noor Azmi bin Ghazali: Kita dalam perancangan yang saya akan
cakap tadi perlu menunjukkan keprihatinan kerajaan untuk membantu rakyat sekarang,
hari ini.

Tuan Yang di-Pertua: Yang Berhormat.
Dato’ Dr. Haji Noor Azmi bin Ghazali: Tuan Yang di-Pertua...

Tuan Yang di-Pertua: Kalau saya tambah lagi tiga minit, bolehkah tidak kita
semua hendak dengar tentang...

Tuan Charles Anthony Santiago [Klang]: Persoalan...

Tuan Yang di-Pertua: Kesan-kesan COVID-19 terhadap remaja itu. Saya rasa
itu penting.

Dato’ Dr. Haji Noor Azmi bin Ghazali: Boleh, boleh. Tuan Yang di-Pertua, saya
akan mengambil masa...

Tuan Yang di-Pertua: Tiga minit boleh? Selepas itu boleh rumuskan.

Dato’ Dr. Haji Noor Azmi bin Ghazali: Untuk melihat — berkenaan — walau
bagaimanapun Tuan Yang di-Pertua, saya just menyatakan...

Tuan Yang di-Pertua: Ya.
Dato’ Dr. Haji Noor Azmi bin Ghazali: Minta dengar semua Yang Berhormat.
Tuan Yang di-Pertua: Ya.

Dato’ Dr. Haji Noor Azmi bin Ghazali: Kena dengar hospital Kampar, Teluk
Intan, Hospital Cyberjaya, Hospital Padang Besar, Hospital Parit yang ditanya— sorry ya.

Dato’ Haji Salim Sharif [Jempol]: Jempol, Jempol.

Dato’ Dr. Haji Noor Azmi bin Ghazali: Dan keperluan-keperluan pakar ini
semua. Ada Yang Berhormat yang telah bertanya. Mereka akan diberikan jawapan secara
bertulis. Semuanya sudah ada di sini.

Tuan Yang di-Pertua: Ya.

Dato’ Dr. Haji Noor Azmi bin Ghazali: Yang Berhormat semua tanya panjang-
panjang, inilah kesannya juga. Tuan Yang di-Pertua...

Tuan Yang di-Pertua: Ya.

Dato’ Dr. Haji Noor Azmi bin Ghazali: Terima kasih Tuan Yang di-Pertua.
Berhubung dengan kegusaran Yang Berhormat Hulu Selangor yang bertanya ini
mengenai kesan vaksin dan prosesnya kepada golongan remaja. Hanya vaksin yang
diluluskan oleh NPRA sahaja akan diberikan, satu.

Seperti ubat-ubatan lain, vaksin juga berkemungkinan mempunyai kesan
sampingan yang dikenali sebagai adverse events following immunization (AEFl). Setakat
ini beberapa kes AEFI dilaporkan adalah ringan dan bersifat sementara seperti bengkak,
sakit kemerahan di tempat suntikan, penat, sakit kepala, sakit sendi. Saya sebutkan di sini
Tuan Yang di-Pertua. Demam, loya, rasa tidak sihat.

Sekiranya berlaku yang serius susulan daripada vaksin COVID-19, kerajaan pada
17 Mac telah mengumumkan Bantuan Khas Kewangan Kesan Mudarat Vaksin. Ini kalau
serius tetapi setakat ini tidak ada. Kita ada satu yang minor myocarditis tetapi sudah
selesai. Serius dan yang lain tidak ada. AEFI yang sedikit-sedikit yang ringan sangat itu
memang ada tetapi ia dengan sendirinya baik selepas satu hari atau dua hari.
Sepertimana Ahli Yang Berhormat yang sedia maklum, pemberian vaksin kepada remaja
adalah secara sukarela dan ibu bapa bertanggungjawab dalam membuat pilihan terbaik
selepas membaca dan memahami maklumat mengenai vaksin yang dibekalkan.

01710

Walau bagaimanapun, kerajaan akan terus berusaha untuk memberikan
penerangan berhubung faedah vaksin kepada ibu bapa dan remaja sebagai langkah untuk
melindungi mereka dan anak-anak mereka daripada jangkitan virus.
