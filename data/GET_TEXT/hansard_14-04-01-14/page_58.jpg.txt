50 DR.06.10.2021

Pertua. Dalam perbahasan saya, saya ada buat cadangan iaitu mewujudkan cawangan
Universiti Malaysia Kelantan (UMkK) di Kuala Krai, khususnya dalam jurusan agama. Jadi
saya minta response daripada Yang Berhormat Menteri kerana Kelantan ini sesuai
dengan jolokan Serambi Mekah dan tempat sesuai untuk diwujudkan cawangan yang
keempat di Kelantan ialah di Kuala Krai.

Kedua ialah berapakah jumlah perbelanjaan yang telah dibayar oleh pihak IPTA
kepada penerbit antarabangsa untuk menerbitkan jurnal dan buku semenjak penerapan
Malaysia Research Assessment Instrument (MyRA) dan MyRA II diperkenalkan?
Berapakah manfaat yang diterima bagi setiap perbelanjaan yang dibuat? Terakhir ialah
bolehkah Yang Berhormat Menteri nyatakan apakah pelan jangka pendek dan jangka
panjang Kementerian untuk menghasilkan graduan doktor perubatan yang berkualiti tinggi
untuk memenuhi keperluan kesihatan negara? Terima kasih, Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kuala Krai.

Puan Teo Nie Ching [Kulai]: Boleh...
Datuk Seri Dr. Noraini binti Anmad: Okey. Untuk Yang Berhormat daripada...
Timbalan Yang di-Pertua [Dato’ Mohd Rashid Hasnon]: Kuala Krai.

Datuk Seri Dr. Noraini binti Ahmad: ...Kuala Krai tadi, cadangan untuk
mewujudkan branch UMK itu akan diteliti oleh pihak Kementerian berdasarkan kepada
keperluan semasa. Untuk MyRA pula, berkaitan dengan MyRA, memang kita sentiasa
menggalakkan Institut Pengajian Tinggi Awam menerbitkan jurnal dan buku. Antara
manfaat berdasarkan rekod pada pangkalan data SCOPUS, sebanyak 303,808
penerbitan ilmiah dan 2.9 juta sitasi telah diterima oleh penyelidik Malaysia.

Jadi, penerbitan ilmiah tahunan tertinggi direkodkan adalah pada tahun 2019
sebanyak 57,984 berbanding hanya 5,460 bagi tahun 2007. Jadi, yang geran
antarabangsa yang diterima oleh universiti awam pula adalah sebanyak RM56 juta iaitu
meningkat sebanyak 52 peratus, kalau kita bandingkan pada tahun 2010 di mana hanya
RM27 juta yang diterima.

Lain-lainnya boleh atau tidak saya jawab secara bertulis oleh sebab ada beberapa
isu yang belum dibangkitkan.

Tuan Syed Saddiq bin Syed Abdul Rahman [Muar]: Yang Berhormat Menteri.
Puan Teo Nie Ching [Kulai]: Kulai, Kulai. Yang Berhormat Menteri.

Tuan Syed Saddiq bin Syed Abdul Rahman [Muar]: Sedikit. Terima kasih, Yang
Berhormat Menteri.

Tuan Abdul Latiff bin Abdul Rahman [Kuala Krai]: Isu yang ketiga tadi yang
belum jawab.

Tuan Syed Saddiq bin Syed Abdul Rahman [Muar]: Dalam...

Tuan Abdul Latiff bin Abdul Rahman [Kuala Krai]: Isu doktor yang ketiga,
doktor yang berkualiti tadi.

Tuan Syed Saddiq bin Syed Abdul Rahman [Muar]: ...Dalam ucapan saya,
saya ada berikan cadangan untuk memendekkan tempoh pengajian di Institusi Pengajian
Tinggi (IPT) dalam kita merombak cara kita memasuki IPT di mana subjek-subjek seperti
etika, peradaban, kawad kaki, Tamadun Islam dan Tamadun Asia (TITAS) dapat dirombak
semula dan tidak dimandatkan untuk semua mahasiswa ambil.

Kalau mahu, boleh buat secara pilihan supaya anak-anak muda ini dapat
tamatkan pengajian lebih awal, buat multiple internships, dapat pengalaman pengajian
dan pada masa yang sama, they can pursue their passion di universiti. Bukan kelas dari
pagi sampai ke malam, kadangkala kerana kokurikulum, sampai hujung minggu pun ada
kelas. So, minat mereka itu tidak dapat diceburi. Ini sama dengan piawaian antarabangsa.
Saya berharap perkara ini dapat dipertimbangkan. Terima kasih Yang Berhormat Menteri.
