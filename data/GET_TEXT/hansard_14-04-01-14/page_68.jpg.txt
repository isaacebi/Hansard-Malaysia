60 DR.06.10.2021

Jadi selain itu juga, kita telah membangunkan Pelan Tindakan Keusahawanan
Sosial JKM bagi tahun 2021 hingga 2025 bertujuan mewujudkan mekanisme ke arah
pembangunan sosioekonomi kumpulan sasar jabatan secara inovatif dan berdaya saing
dengan menggunakan kaedah keusahawanan sosial. Melalui pelan tindakan ini, jadi
pemangkin terdiri daripada kumpulan sasar, jabatan yang telah dikenal pasti akan diberi
bimbingan, latihan, motivasi dari agensi kementerian berkaitan bagi membantu
memperkasakan kemandirian sosioekonomi kumpulan sasar jabatan bagi mengurangkan
kebergantungan dan menjadi lebih produktif serta berdaya saing.

Seterusnya, menjawab persoalan daripada Yang Berhormat Permatang Pauh
yang membangkitkan isu PGK. Saya rasa PGK ini saya sudah jawab tadi adinda, Yang
Berhormat ya. Jadi, insya-Allah saya terus kepada soalan yang seterusnya iaitu daripada
Yang Berhormat Damansara dan Yang Berhormat Petaling Jaya iaitu yang
membangkitkan tentang peluang, usaha untuk meningkatkan peluang penyertaan wanita
dalam pasaran kerja secara inklusif termasuk wanita di Sabah dan Sarawak.

Alhamdulilah konsep inklusif yang memastikan untuk tiada sesiapa yang
tertinggal adalah penting untuk memastikan supaya sokongan persekitaran yang
membolehkan wanita terlibat dalam tenaga buruh. Berhubung dengan sasaran untuk
meningkatkan kadar penyertaan buruh wanita kepada 59 peratus, ia adalah tempoh
pelaksanaan dalam Rancangan Malaysia Ke-12. Maknanya, tempoh ini kita jangka dalam
masa lima tahun bukan dalam masa satu tahun. Kementerian ini berpandangan, sasaran
kita untuk mencapai 59 peratus untuk tahun depan memang ada beberapa bulan, tidak
sempat dicapai tetapi sasaran kita 59 peratus, sasaran tenaga wanita berada di pasaran
kerja ini adalah dalam tempoh lima tahun, insya-Allah.

Jadi, kita yakin dengan sasaran ini dapat merealisasikan pelbagai inisiatif yang
dilancarkan untuk Majlis Pekerjaan Negara menyasarkan 500,000 peluang pekerjaan.
Inisiatif ‘Wanita Bangkit’ di bawah Kementerian Pembangunan Wanita, Keluarga dan
Masyarakat juga akan memperkasakan wanita khususnya untuk mendapat pekerjaan dan
menjana pendapatan.

Dalam hal ini, Kementerian Pembangunan Wanita, Keluarga dan Masyarakat
menyedari isu dan cabaran mengenai pemerkasaan wanita dalam tenaga buruh. Di
antaranya, jurang pasaran kerja, penyertaan wanita yang lebih rendah dibandingkan
daripada lelaki. Statistik Perangkaan Malaysia menunjukkan kadar penyertaan tenaga
buruh wanita adalah 55.3 peratus berbanding dengan lelaki 80.6 peratus untuk tahun
2020.

Jadi, kita memahami bagaimana wanita menanggung double burden untuk
mengimbangi kerjaya dan mengurus keluarga. Wanita tidak mampu kembali ke pasaran
kerja selepas career break disebabkan isu penjagaan anak. Itu juga isu yang menjadi
cabaran kita. Jadi semua itu insya-Allah kita sedang berusaha bagaimana untuk memberi
persekitaran yang baik dan di antaranya ialah untuk kita mewujudkan ekosistem yang
kondusif agar wanita boleh terus aktif dalam pasaran kerja termasuk kemudahan taska
dan bantuan kebajikan masyarakat untuk mereka berkelayakan.

01510

Begitu juga bagaimana kita berusaha untuk memberi bantuan subsidi yuran
pengasuhan taska begitu juga kursus asuhan PERMATA...

Puan Kasthuriraani a/p Patto [Batu Kawan]: Timbalan Menteri.
Dato’ Hajah Siti Zailah binti Mohd Yusoff: Ya, silakan Yang Berhormat.

Timbalan Yang di-Pertua [Dato' Mohd Rashid Hasnon]: Ya, sila Yang
Berhormat Batu Kawan.

Puan Kasthuriraani a/p Patto [Batu Kawan]: Terima kasih Tuan Yang di-Pertua.
Terima kasih Timbalan Menteri di atas jawapan yang diberikan. Saya dengar dengan
khusyuk tadi tetapi yang saya dengar satu jawapannya seolah-olah saya pernah dengar
sebelum ini dalam Dewan.

Kedua, saya ingin tahu usaha-usaha yang disebutkan oleh Yang Berhormat
Timbalan Menteri tadi. Saya tahu...
