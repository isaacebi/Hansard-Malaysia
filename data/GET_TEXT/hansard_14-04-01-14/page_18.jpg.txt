10 DR.06.10.2021

Datuk Lim Ban Hong: Tuan Yang di-Pertua, sekiranya kita merujuk kepada
RMKe-12, yang tadi soalan tambahan yang ditanya oleh Yang Berhormat Padang Serai
berkenaan dengan macam mana kita nak wujudkan lebih banyak private public
partnership atau kerjasama swasta dan awam. Tuan Yang di-Pertua, sebenarnya selama
ini kalau kita lihat kepada usaha yang dijalankan oleh MIDA yang seperti saya sebutkan
tadi, dalam semua siri usaha kita untuk menarik pelaburan, bukan sahaja usaha daripada
pihak kerajaan tetapi kita melibatkan usaha pihak swasta.

Seperti yang tadi saya sebutkan dalam jawapan saya, apabila kita mengadakan
seminar pelaburan domestik dan juga program kerjasama, kita libatkan persatuan-
persatuan industri, dewan perniagaan tempatan dan juga kita mengadakan siri conference
untuk memaklumkan kepada pelabur-pelabur yang rata-ratanya terdiri daripada syarikat
swasta untuk memaklumkan kepada mereka peluang-peluang pembangunan dan
pelaburan yang ada. Kita yakin dengan kerjasama yang lebih erat di antara swasta dan
awam ini, ia akan membantu membangunkan sektor ekonomi, terutamanya pemulihan
ekonomi dengan lebih cepat. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Saya beri peluang soalan tambahan yang ketiga. Sila Yang
Berhormat Pokok Sena, pantas ya.

Dato’ Mahfuz bin Haji Omar [Pokok Sena]: Terima kasih Tuan Yang di-Pertua,
terima kasih Yang Berhormat Timbalan Menteri. Tadi Yang Berhormat Timbalan Menteri
menyebut bahawa enam bulan pertama ini lebih kurang RM107 bilion kan? Saya semak
daripada lebih RM107 bilion itu, RM58.2 bilion adalah dalam sektor pembuatan. Kita tahu
bahawa sektor pembuatan sebelum-sebelum ini kebanyakannya menyediakan peluang-
peluang pekerjaan yang berkemahiran rendah yang tidak membawa pulangan kepada
pendapatan tinggi. Jadi, saya nak minta penjelasan, berapa peratuskah daripada
keseluruhan pelaburan RM107 bilion itu, ia melahirkan pekerja-pekerja yang memberikan
pulangan pendapatan tinggi, gaji yang tinggi?

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pokok Sena, sila Yang Berhormat Timbalan Menteri.

Datuk Lim Ban Hong: Tuan Yang di-Pertua. Berkenaan dengan angka yang
diberikan oleh Yang Berhormat Pokok Sena, saya ingin membuat sedikit pembetulan.
Sebenarnya jumlah pelaburan untuk sektor perkilangan ialah RM66.9 bilion. Apa yang
dirujuk tadi oleh Yang Berhormat Pokok Sena itu merupakan pecahan kepada pelabur
asing, maksudnya FDI. FDI ialah RM58.2 bilion iaitu 86.9 peratus daripada keseluruhan
pelaburan dalam sektor perkilangan dan DDI ialah RM8.7 bilion.

Berkenaan dengan pekerjaan berpendapatan tinggi, berkemahiran tinggi. Tuan
Yang di-Pertua, sekiranya kita lihat kepada pelabur-pelabur asing yang masuk ke
Malaysia. Ada beberapa contoh yang saya hendak ambil. Pertamanya ialah pelaburan
dari Risen Energy yang mengeluarkan produk-produk berteknologi tinggi dalam sektor
solar. Ini semua bakal mewujudkan pekerjaan berkemahiran tinggi kepada orang
tempatan.

Begitu juga beberapa pelaburan yang masuk, contohnya SK Nexilis yang melabur
di Sabah iaitu juga merupakan penghasilan produk-produk yang bakal digunakan dalam
sektor automotif, khasnya untuk kereta-kereta elektrik. Semua ini merupakan pelaburan
berkualiti yang bakal mewujudkan pekerjaan-pekerjaan berkemahiran tinggi dan
berpendapatan tinggi untuk rakyat tempatan. Terima kasih Tuan Yang di-Pertua.

6. Tengku Zulpuri Shah bin Raja Puji [Raub] minta Menteri Alam Sekitar dan Air
menyatakan keadaan kejadian banjir kilat semakin kerap berlaku mahupun di bandar atau
desa pada masa kini. Apakah langkah-langkah dan dasar yang diambil oleh kementerian
dalam menangani masalah ini.

Timbalan Menteri Alam Sekitar dan Air [Dato’ Mansor bin Othman]:
Assalammualaikum warahmatullahi wabarakatuh, salam sejahtera. Terima kasih Tuan
Yang di-Pertua, terima kasih Yang Berhormat Raub atas soalan ini. Banjir kilat ialah banjir
