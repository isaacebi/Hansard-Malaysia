64 DR.06.10.2021

3.16 ptg.

Timbalan Menteri Komunikasi dan Multimedia [Datuk Zahidi bin Zainul
Abidin]: Terima kasih, Tuan Yang di-Pertua, terlebih dahulu bagi pihak Kementerian
Komunikasi dan Multimedia (KKMM) berterima kasih kepada semua Ahli Yang Berhormat
yang prihatin serta mengambil bahagian dalam memberikan pandangan serta saranan
yang menyentuh bidang tugas Kementerian KKMM sepanjang sesi perbahasan di atas
Rancangan Malaysia Ke-12 (RMKe-12). [Disampuk]

Puan Hannah Yeoh [Segambut]: Tuan Yang di-Pertua, you are making a
mockery of Parliament Tuan Yang di-Pertua. Tidak boleh tanya soalan, jawapan bertulis
semua tidak ada makna, tidak menjawab soalan Ahli-ahli Parlimen.

Puan Kasthuriraani a/p Patto [Batu Kawan]: Tuan Yang di-Pertua, kami
membawa suara rakyat. Kalau mic kami, mute, suara rakyat mute.

Puan Hannah Yeoh [Segambut]: Kalau semua datang baca skrip, siapa pun
boleh jadi Menteri. Kena jawab soalan Ahli Parlimen di atas perbahasan baru ada makna
Tuan Yang di-Pertua. Soalan tambahan ini tidak boleh dilihat sebagai serangan ataupun
gangguan.

Puan Kasthuriraani a/p Patto [Batu Kawan]: Yang Berhormat boleh berhenti
sekejap? Boleh stop sekejap?

Puan Hannah Yeoh [Segambut]: Tengok semua datang baca skrip sahaja.

Puan Kasthuriraani a/p Patto [Batu Kawan]: Tuan Yang di-Pertua, tolong buat
satu ruling Tuan Yang di-Pertua. Semalam pun kami tunggu sampai malam.

Datuk Zahidi bin Zainul Abidin: KKMM menyokong sepenuhnya RMKe-12
yang berobjektifkan ‘Keluarga Malaysia — Makmur, Inklusif, Mampan' yang dilihat yang
telah memenuhi keperluan semua peringkat Keluarga Malaysia seterusnya mencapai
matlamat Wawasan... [Disampuk]

Puan Kasthuriraani a/p Patto [Batu Kawan]: Sampai malam kami tunggu untuk
jawapan, tidak dibenarkan mencelah tujuh minit berbahas.

Tuan Mohamed Hanipa bin Maidin [Sepang]: Pakai robot sahajalah. Pakai
robot tidak payah pakai Ahli Parlimen. Tidak payah pakai Ahli Parlimen, pakai robot
sahaja.

Puan Fuziah binti Salleh [Kuantan]: Tidak payah bahas, Tuan Yang di-Pertua.
Kita penat-penat bahas, langsung tidak dengar jawapan.

[Pembesar suara dimatikan]

Timbalan Yang di-Pertua [Dato' Mohd Rashid Hasnon]: Sekarang ini, minta
maaf Timbalan Menteri, yang hendak menjawab tidak memberikan laluan untuk memberi
jawapan. Jadi kena teruskan kepada kementerian yang seterusnya. Silakan Timbalan
Menteri.

Datuk Zahidi bin Zainul Abidin: Kementerian akan terus komited dalam
merealisasikan peranan KKMM dalam mempercepatkan penerima gunaan teknologi dan
inovasi melalui penyediaan jaringan gantian optik yang meluas bagi kedua-dua
perkhidmatan tetap dan bergerak bagi memastikan liputan, kualiti dan pengalaman yang
berkesan selaras dengan pendekatan ekonomi digital../Disampuk]

Puan Hannah Yeoh [Segambut]: Ini adalah Twelfth Malaysia Plan Tuan Yang
di-Pertua bukan kelas membaca. This is not a reading class.

Puan Kasthuriraani a/p Patto [Batu Kawan]: She has to answer- this is not your
answer for Minister.

Puan Hannah Yeoh [Segambut]: /t is a Twelfth Malaysia Plan, perbahasan untuk
lima tahun.

Puan Kasthuriraani a/p Patto [Batu Kawan]: Sebagai Tuan Yang di-Pertua,
kalau Tuan Yang di-Pertua bagi tahu Timbalan Menteri untuk jawab, beliau harus jawab
dalam Dewan.
