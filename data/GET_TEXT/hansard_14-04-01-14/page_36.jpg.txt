28 DR.06.10.2021

Ketika Tuan Yang di-Pertua memetik Peraturan Mesyuarat 23 (1)(i) yang disebut
tadi ya, tidak boleh ada sangkaan, fikiran tohmah. Saya mengingatkan kita balik, dengan
penuh keinsafan. Ketika 1MDB mula diperkatakan, Yang Berhormat Port Dickson juga —
waktu itu sebagai Yang Berhormat Permatang Pauh mula-mula membangkitkan. Speaker
— bukan Tuan Yang di-Pertua sekarang menggunakan ruling yang sama. Lama sebelum
1MDB itu meletup dan terpalit imej buruk pada wajah negara.

Ada percubaan waktu itu oleh Yang Berhormat Port Dickson— sekarang Port
Dickson, dahulu Permatang Pauh— meminta supaya Parlimen memberi ruang
membincangkan perkara itu. Cukuplah, kita ini kalau sudah terhantuk baru tengadah.
Ketika kita tidak memberi platform yang luas menggunakan Parlimen untuk
membincangkan perkara besar. Elephant in the room. Kita terlepas, kemudian berlakulah
tragedi, seperti yang kita tahu tentang 1MDB.

Sekarang, terhidang pula satu lagi kasus besar. Jadi, kita minta supaya peraturan
ini ada, tetapi tidak statik. la dinamik. la memerlukan wisdom Tuan Yang di-Pertua untuk
membuat ruling. Itu yang kita minta sebenarnya. Tidak kiamat dunialah sebenarnya, kalau
hanya kerana memberikan ruang kemudian kita berbahas dan kerajaan menjawab. Itu
adalah fungsi kepada kemuliaan institusi Parlimen. Terima kasih.

Tuan Yang di-Pertua: Terima kasih. Saya akui apa yang diperkatakan itu, tetapi
kita ada Aturan Urusan Mesyuarat, kita mesti fo/low. Kalau kita hendak ketepikan Aturan
Urusan Mesyuarat itu, maka sesuatu perkara itu mestilah exceptionally urgent.
Exceptionally urgent.

Dato’ Seri Anwar bin Ibrahim [Port Dickson]: Tuan Yang di-Pertua, you mean
RM1.9 trilion keluar dari negara bukan perkara yang mendesak?

Tuan Yang di-Pertua: Yang Berhormat, setakat yang—

Dato’ Seri Anwar bin Ibrahim [Port Dickson]: What’s wrong, Tuan Yang di-
Pertua? Saya dengar pidato Tuan Yang di-Pertua mengenai 1MDB, sebelum menjadi
Yang di-Pertua. Please, be consistent. Ini duit negara, duit rakyat. Saya tidak buat
tuduhan. Saya minta kita kemukakan, sekurang-kurangnya Yang Amat Berhormat
Perdana Menteri bagi pengakuan yes, Suruhanjaya Diraja akan ditubuhkan.

Yes, siasatan terbuka dan telus dibuat. Ini sahaja yang kita hendak. Apa yang
hendak guna technical point. Ini saya tidak setuju. Wibawa dan wewenang yang ada pada
Tuan Yang di-Pertua itu membolehkan. Apakah yang tidak bolehnya? Perkara ini sudah
berlaku. Kita bukan baharu, Parlimen ini. Banyak usul seperti ini yang dibenarkan.

Tuan Yang di-Pertua: Ya, cukup.

Tuan Sivarasa Rasiah [Sungai Buloh]: Tuan Yang di-Pertua, Sungai Buloh. Just
sedikit sahaja.

Tuan Yang di-Pertua: Tamat — tolong, tolong, cukup. Cukup.
Tuan Sivarasa Rasiah [Sungai Buloh]: Semalam Tuan Yang di-Pertua ...
Tuan Yang di-Pertua: Maaf, maaf.

Tuan Sivarasa Rasiah [Sungai Buloh]: Semalam, Tuan Yang di-Pertua
benarkan usul daripada Yang Berhormat Bandar Kuching berkaitan dengan kebakaran.
Kita setuju. Specific, urgent dan perlu disegerakan. Jadi, bermaksud — tapi hari ini kita
bangkitkan isu berbilion-bilion ringgit yang melibatkan negara- trilion, kita mahu tolak.

Jadi, adakah Peraturan Mesyuarat 18(1) iniakan dihadkan kepada kebakaran dan
banjir sahaja?

[Dewan riuh]

Tuan Yang di-Pertua: Okey, bolehkah saya jawab sekarang? Cukuplah, cukup.
Cukup. Yang Berhormat, maaf.

Tuan Sivarasa Rasiah [Sungai Buloh]: Bukan sahaja kebakaran yang perlu
disegerakan, ya. | agree with that. So, you allowed it yesterday. Thank you very much.
