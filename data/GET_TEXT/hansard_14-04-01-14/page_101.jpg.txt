DR.06.10.2021 93

peningkatan daripada tiga buah bidang kepakaran residen pada tahun 2020. Jadi, sudah
ada peningkatan.

Bagi meningkatkan akses kepada perkhidmatan kepakaran, Hospital Kapit juga
merupakan sebahagian dari Hospital Kluster Sarawak yang mula dilaksanakan pada
tahun 2019. Melalui pelaksanaan inisiatif Hospital Kluster, Hospital Kapit menerima
perkhidmatan kepakaran dari Hospital Sibu, iaitu /ead hospital meliputi bidang
kecemasan, oftalmologi, nefrologi, otorinolaringologi, ortopedik, pembedahan
neurosurgeri, psikiatri, dan pembedahan am. Hospital non-lead lain bagi kluster ini adalah
Hospital Kanowit dan Hospital Daro.

Selain itu Tuan Yang di-Pertua, kerja-kerja menaik taraf wad kebergantungan
tinggi (high dependency ward) kepada unit rawatan rapi dengan kapasiti empat buah katil
termasuk pembelian aset perubatan pun telah siap pada bulan Ogos 2021. Buat masa
sekarang, projek pembinaan bangunan baru bagi menaik taraf Jabatan Pengimejan dan
Diagnostik sedang giat dilaksanakan.

Projek naik taraf ini melibatkan dua buah blok bangunan, merangkumi bilik
pemeriksaan CT scan, bilik proses kawalan, ruang persediaan pemulihan, bilik persalinan,
kaunter dan ruang menunggu, bilik Pejabat Radiologi, bilik seminar, bilik mesyuarat dan
sebagainya, dan bangunan mekanikal. Projek ini bermula pada 8 April 2021 dan dijangka
siap pada 6 April 2023 dengan kos pembinaan projek sebanyak...

Tuan Mohamed Hanipa bin Maidin [Sepang]: Tuan Yang di-Pertua, sekarang
ini isu yang penting dalam negara, isu vaksin, isu COVID-19, bukan isu-isu seperti ini.
Nampak sangat dia macam hendak lari ini, Tuan Yang di-Pertua. Kena minta arahkanlah.
Jangan buat—

Tuan Yang di-Pertua: Yang Berhormat Sepang, duduk.

Dato’ Dr. Haji Noor Azmi bin Ghazali: Status fizikal projek ini adalah sebanyak
13 peratus mengikut jadual. Tuan Yang di-Pertua—

Tuan Charles Anthony Santiago [Klang]: Yang Berhormat Timbalan Menteri.
Dato’ Dr. Haji Noor Azmi bin Ghazali: Silakan, Yang Berhormat Klang.

Tuan Charles Anthony Santiago [Klang]: Terima kasih, Tuan Yang di-Pertua.
Saya tidak minta hospital yang baharu, tetapi saya minta dana yang baharu. Dana ini saya
telah bahas dalam perbahasan saya mengenai Rancangan Malaysia Ke-12. Saya telah
mencadangkan supaya kerajaan membina atau pun membentuk— bukan membina,
membentuk suatu dana kanser— cancer national fund, demi kepentingan orang ramai
khususnya orang miskin yang tidak dapat rawatan yang cukup.

201700

Memandangkan COVID-19 telah pandemik, kebanyakan hospital di Klang Valley
terpaksa tunda appointment mereka kepada satu tahun. Ada beberapa patients,
appointment mereka ditunda kepada satu tahun daripada appointment awal. Oleh sebab
itu, saya minta...

Dato’ Dr. Haji Noor Azmi bin Ghazali: Terima kasih Yang Berhormat Klang.
Saya memahami hasrat di hati Yang Berhormat Klang.

Tuan Charles Anthony Santiago [Klang]: Akan tetapi...

Dato’ Dr. Haji Noor Azmi bin Ghazali: Ini untuk membantu mereka yang ada
kanser

Tuan Charles Anthony Santiago [Klang]: Betul.
Dato’ Dr. Haji Noor Azmi bin Ghazali: dengan dana ataupun tabungan...
Tuan Charles Anthony Santiago [Klang]: Betul, betul.

Dato’ Dr. Haji Noor Azmi bin Ghazali: Kita hendak buat tabungkah, hendak buat
apakah sebab kita bantu— jangan— orang-orang yang ada kanser ini sudahlah susah jatuh
ditimpa tangga. Jadi, mungkin saya boleh sentuh sedikit, Yang Berhormat..
