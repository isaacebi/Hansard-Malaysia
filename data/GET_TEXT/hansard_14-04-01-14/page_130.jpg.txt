122 DR.06.10.2021

Tadi Yang Berhormat Batu Gajah bangkitkan. Ala Yang Berhormat Batu Gajah,
baru hari ini tidak bagi detil lah. Sebelum ini Yang Berhormat Batu Gajah minta saya bagi
details tebal macam ini, semua syarikat siapa saja dapat.

Tuan Sivakumar Varatharaju Naidu [Batu Gajah]: Betul, betul.
Datuk Halimah binti Mohamed Sadique: Ya betul.

Tuan Sivakumar Varatharaju Naidu [Batu Gajah]: Memang saya ada terima
tetapi kali ini saya tidak terimalah. Sebab itu bila berita ini keluar hari ini, saya pun hendak
tanya juga betul ataupun tidak berita yang menular dalam ...

Datuk Halimah binti Mohamed Sadique: Saya sudah bagi Yang Berhormat Batu
Gajah senarai tahun 2020 pada soalan yang lepas.

Tuan Sivakumar Varatharaju Naidu [Batu Gajah]: Ada, ada. Itu saya ada
terima, betul.

Datuk Halimah binti Mohamed Sadique: lItu betul. Soalan yang lepas. Ini
dibangkitkan ini ada sebahagian daripada pertuduhan pada soalan yang lepas. Jadi, kalau
Yang Berhormat Batu Gajah hendak yang baharu nanti saya hantar. Jadi, kepada Ahli-
ahli Yang Berhormat, kepada Yang Berhormat Jelutong, kepada Yang Berhormat Sungai
Siput, kepada Yang Berhormat Padang Serai, kepada Yang Berhormat Batu Gajah, tahun
2020 bila saya datang ke kementerian ini, bila kementerian ini diwujudkan, kita buka— kita
sudah wujudkan jawatankuasa itu. Jadi, apa juga pemilihan, apa juga kelulusan yang
hendak diberi dibawa dalam mesyuarat jawatankuasa.

Kalau ada mana-mana NGO yang menerima peruntukan yang mungkin besar
sedikit pada waktu itu kerana tahun 2020 kita belum cap lagi RM300,000. Tahun 2021 kita
cap RM300,000. Sebelum itu belum ada lagi. Ini kerana kita cuma ada balance duit pada
waktu itu hanya RM65.1 juta sahaja. Maka kerana itu, pada mana-mana permohonan
akan dibawa pada jawatankuasa penilai.

Mana-mana projek permohonan yang kalau besar peruntukan yang dimohon akan
dipecahkan mengikut negeri-negeri. Bukan diberikan kepada satu NGO dengan jumlah
yang besar. la akan pecah mengikut negeri-negeri. Pada mana-mana program ataupun
projek yang tidak dibelanjakan mengikut kepada permohonan akan dibatalkan sekiranya
tidak— nanti, nanti dulu Yang Berhormat Batu Kawan.

Puan Kasthuriraani a/p Patto [Batu Kawan]: Saya tunggu.

Datuk Halimah binti Mohamed Sadique: Ya, ya. Tunggu duduk lah. Tunggu
duduk.

Tuan P. Prabakaran [Batu]: Batu, Batu pun hendak tanya.

Datuk Halimah binti Mohamed Sadique: Sekiranya tidak memenuhi kepada
perjanjian maka akan dibatalkan dan peruntukan akan ditarik balik oleh pihak MITRA. Jadi,
saya harap bila ada Pelan Tindakan Masyarakat India (PTMI) MITRA ini bila ada pelan ini
Tuan Yang di-Pertua, saya dapat memantau untuk memperkasakan keperluan asas.

Saya dapat memantau untuk meningkatkan kemenjadian kanak-kanak dan
remaja, dapat memantau bagi projek-projek menaik taraf ekonomi dan keusahawanan,
dapat juga memantau memperkasakan keterangkuman sosial dan dapat juga memantau
mana-mana program dan projek dalam usaha untuk memperkasakan wanita ke arah
kesaksamaan gender. Saya harap sokongan daripada Ahli-ahli Yang Berhormat.

01840

| am here for real. Ya, saya. Jadi, janganlah nanti ada di antara Ahli-ahli Yang
Berhormat— sudah tentu bukan Yang Berhormat Jelutonglah. [Ketawa] Ada antara Ahli-
ahli Yang Berhormat kata, “Kenapa tidak pulangkan balik MITRA kepada JPM? Kita lebih
percaya MITRA di bawah JPM.” MITRA sekarang duduk di bawah satu kementerian, Yang
Berhormat. Senang untuk kita tadbir uruskan MITRA dengan adanya pelan tindakan dan
sebagainya. Jadi, bagilah masa sedikit untuk saya bersihkan, bangun dan sihatkan MITRA
ini.

Tuan P. Prabakaran [Batu]: Yang Berhormat Menteri, mohon mencelah.
