44 DR.06.10.2021

menghidupkan semula Majlis Pendidikan Tinggi Kebangsaan yang mana tujuannya untuk
mengangkat wibawa pendidikan tinggi negara dengan memberikan urusannya kepada
mereka yang pakar, yang profesional tanpa ada campur tangan politik kepartian.

01250

Jadi, saya hendak tahu apakah beza antara jawatankuasa tersebut dengan Majlis
Pendidikan Tinggi Kebangsaan yang sepertimana termaktub dalam Akta 546 tahun 1996
dan mengapa tidak ditubuhkan Majlis Pendidikan Tinggi Kebangsaan tersebut. Terima
kasih Yang Berhormat Menteri, terima kasih Tuan Yang di-Pertua.

Datuk Seri Dr. Noraini binti Ahmad: Terima kasih Yang Berhormat...
Datuk Dr. Hasan bin Bahrom [Tampin]: Tampin ingin mencelah sedikit.
Dato’ Haji Salim Sharif [Jempol]: Jempol pun mencelah. Jempol dahulu ya.

Datuk Seri Dr. Noraini binti Ahmad: Saya jawab dahulu daripada Yang
Berhormat Simpang Renggam...

Dato’ Haji Salim Sharif [Jempol]: Jempol sedikit sahaja.

Datuk Seri Dr. Noraini binti Anmad: Selepas itu saya akan bagi kepada Yang
Berhormat Tampin dan Yang Berhormat Jempol.

Datuk Dr. Hasan bin Bahrom [Tampin]: Terima kasih.

Datuk Seri Dr. Noraini binti Anmad: Sebenarnya Yang Berhormat Simpang
Renggam ada membawa isu mengenai penubuhan Majlis Pendidikan Tinggi Kebangsaan
di dalam Titah Diraja dan juga baru-baru ini diulang semula. Saya pun sudah menjawab
semasa penggulungan Titah Diraja tetapi saya hendak maklumkan dan jelaskan sekali
lagi bahawa MPTN ini ditubuhkan sebenarnya Yang Berhormat di bawah Akta Majlis
Pendidikan Tinggi Negara 1996. Memang fungsinya adalah untuk merancang,
membentuk dan menentukan dasar nasional bagi pembangunan pendidikan tinggi. Cuma
buat masa ini Akta 546 mengatakan bahawa Pengerusi MPTN itu merupakan Menteri
Pendidikan. Justeru proses untuk memperkasakan semula MPTN ada sedikit cabaran di
peringkat kementerian. Ini kerana, yang dinyatakan bahawa_ fungsi Menteri
bertanggungjawab adalah bukan Menteri Pengajian Tinggi.

Walau bagaimanapun, kementerian dengan kerjasama Jabatan Peguam Negara
— kita tengah buat engagement, kita telah berjumpa dengan mereka beberapa kali telah
membuat semakan ke atas Akta MPTN 1996 melalui kuasa yang diperuntukkan kepada
Pesuruhjaya Penyemak Undang-undang di bawah Akta Penyemakan Undang-undang
1968. Saya difahamkan ia dalam peringkat akhir semakan oleh AGC. Oleh sebab itulah,
menyedari kesedaran dan beberapa kali Yang Berhormat juga menyatakan pentingnya
MPTN di mana kami juga merasakan betapa pentingnya untuk activate-kan semula MPTN
tersebut.

Kita mengambil satu tindakan proaktif dengan menubuhkan secara pentadbiran
Jawatankuasa Penasihat Pendidikan Tinggi untuk melaksanakan sebahagian daripada
fungsi MPTN. Keahliannya sama Yang Berhormat. Cuma kita tambah seorang lagi iaitu
Ketua Pengarah Jabatan Pendidikan Politeknik dan Kolej Komuniti. Jawatankuasa ini pun
sudah bersidang untuk pertama kali pada 20 Julai.

Saya hendak kongsi juga apa perkara yang kita bincangkan iaitu kita bincangkan
mengenai penjanaan pendapatan universiti avam, pelan penggantian (succession plan)
universiti awam, pengajaran dan pembelajaran masa hadapan (future method of learning).
Itu pun sangat penting dan banyak kali juga yang dibawa oleh Yang Berhormat Simpang
Renggam. Kebolehpasaran graduan, pengoperasian IPT dalam tempoh PPN dan lain-lain
isu yang kita rasakan penting berkaitan dengan pendidikan tinggi negara. Sekiranya
selesai, baru kita akan activatekan semula MPTN sebab minta kebenaran daripada AGC
dahulu.

Dato’ Haji Salim Sharif [Jempol]: Sedikit.

Dr. Maszlee bin Malik [Simpang Renggam]: Yang Berhormat Menteri. Tuan
Yang di-Pertua, ia berkaitan dengan Akta Majlis Pendidikan Tinggi Negara [Akta 546] satu
