DR.06.10.2021 123

Datuk Halimah binti Mohamed Sadique: Terima kasih Yang Berhormat
Jelutong.

Tuan P. Prabakaran [Batu]: Mohon mencelah.

Datuk Halimah binti Mohamed Sadique: Siapa lagi ini?

Tuan Sivakumar Varatharaju Naidu [Batu Gajah]: Batu Gajah...

Tuan Yang di-Pertua: Yang Berhormat Batu. Yang Berhormat Batu dahulu.

Tuan Sivakumar Varatharaju Naidu [Batu Gajah]: ...Saya tidak sebut
pindahkan MITRA ke JPM. Dalam ucapan saya, saya kata bagi MITRA RM200 juta. Saya
tidak minta tetapi saya kata wujudkan satu yayasan, satu lagi yayasan untuk bagi RM300
juta. Jadi untuk MITRA, saya minta RM200 juta.

Datuk Halimah binti Mohamed Sadique: Okey, terima kasih. Saya tidak sebut
Yang Berhormat Batu Gajah. Terasa pula.

Tuan Yang di-Pertua: Mikrofon, mikrofon.
Tuan P. Prabakaran [Batu]: Yang Berhormat Menteri, saya ada soalan sedikit.

Datuk Halimah binti Mohamed Sadique: [Bercakap tanpa menggunakan
pembesar suara]

Tuan Yang di-Pertua: Yang Berhormat Batu. Yang Berhormat Batu.
Tuan Noor Amin bin Ahmad [Kangar]: Saya ada pengundi India juga.

Tuan P. Prabakaran [Batu]: /Ketawa] Okey, tadi saya terdengar penjelasan
daripada Yang Berhormat Menteri berkaitan hutang yang begitu besar, hampir setengah
daripada RM100 juta itu. Mohon penjelasan daripada Yang Berhormat Menteri, kenapa
ada hutang begitu besar?

Datuk Halimah binti Mohamed Sadique: Yang Berhormat Batu ya?

Tuan P. Prabakaran [Batu]: Ya, Batu. Begitu besar untuk Yang Berhormat
Menteri yang baharu ini untuk tanggung. Kenapa hutang itu begitu besar sampai the next
year’s fund have to repay?

Datuk Halimah binti Mohamed Sadique: Okey, sepatutnya Yang Berhormat
boleh tanyalah dengan Yang Berhormat Menteri yang dahulu, kenapa dia belanja banyak
sangat sampai macam itu?

Tuan P. Prabakaran [Batu]: Tidak jumpa. Tidak jumpa. Sudah hilang.

Datuk Halimah binti Mohamed Sadique: Sampai apabila saya ambil alih
kementerian ini, saya tidak ada duit RM100 juta itu. Saya ada RM65 juta tahun lepas dan
tahun ini saya hanya ada RM49.1 juta sahaja untuk saya belanjakan. Tanya dengan dia.
Kenapa dia belanjakan peruntukan MITRA, dia makan tahun 2020, dia makan tahun 2021.
Tanya dia. Jadi, beginilah. Saya tidak hendak ceritalah fasal apa yang telah berlaku. Okay,
sila Yang Berhormat Sungai Siput.

Puan Kasthuriraani a/p Patto [Batu Kawan]: Batu Kawan, sedikit.

Tuan Yang di-Pertua: Yang Berhormat Batu Kawan dahulu, Yang Berhormat
Menteri.

Tuan Kesavan a/l Subramaniam [Sungai Siput]: Yang Berhormat Menteri...

Tuan Yang di-Pertua: Yang Berhormat Sungai Siput, saya rasa Yang Berhormat
Batu Kawan sudah berdiri lama.

Tuan Kesavan a/l Subramaniam [Sungai Siput]: Tadi Yang Berhormat Menteri
mengakui bahawa peruntukan RM100 juta itu tidak mencukupi. Jadi, dalam perbahasan
saya, saya mengupas bahawa salah satu agenda Kementerian Perpaduan adalah
menjadi satu asaslah dalam merangka apa juga program— dalam pelaksanaannya itu,
asasnya ialah perpaduan, dalam menyediakan apa jua bentuk program. Jadi, saban
tahunlah dalam bajet, MITRA hanya menerima RM1 juta. Tadi Yang Berhormat Batu
Gajah telah mencadangkan RM200 juta. Jadi, dalam perbahasan saya—
