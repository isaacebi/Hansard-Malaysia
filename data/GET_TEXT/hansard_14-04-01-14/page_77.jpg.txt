DR.06.10.2021 69

peratus, dan juga ada kerja-kerja keras yang dilakukan oleh SKMM untuk memastikan
supaya JENDELA ini dapat dilaksanakan dalam tempoh yang sesingkat mungkin.

Cumanya saya ingin bertanya, apakah dalam pelaksanaan JENDELA ini,
kerajaan menghadapi masalah daripada segi penentuan tapak-tapak menara? Hal ini
kerana, terdapat—mungkin, dan minta penjelasan daripada Yang Berhormat Timbalan
Menteri sekiranya ada—berlaku campur tangan politik dalam menentukan tapak-tapak
menara sehingga menjejaskan dari segi membangunkan menara-menara ini di kawasan-
kawasan yang ada masalah dari segi internet.

Keduanya, saya rasa ialah berkenaan dengan— daripada segi pelaksanaan
JENDELA ini, dalam tempoh masa yang singkat ini, apakah peruntukan-peruntukan itu
telah pun digunakan? Berapakah jumlah yang telah digunakan mengikut Belanjawan yang
telah dikeluarkan untuk projek JENDELA khususnya bagi kawasan-kawasan luar bandar?
Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Ledang. Sila, Yang Berhormat Timbalan Menteri sambung perbahasan.

Datuk Zahidi bin Zainul Abidin: Okey, terima kasih. Pertama sekali, saya
hendak bagi jawapan. Yang Berhormat Jempol, ini ada jawapan di sini, tetapi secara
umumnya, pertama sekali, kita sebut di sini 94 peratus kawasan berpenduduk. Jadi 6
peratus ini di seluruh negara ini, di seluruh negara 94 peratus, jadi ada lagi 6 peratus.
Kawasan berpenduduk ini, contoh, bukan di Semenanjung sahaja, di Sabah dan Sarawak,
di seluruh negara.

Contoh di Sarawak, banyak kawasan berbukit-bukau tidak ada penduduk, ini 6
peratuslah. Di Sabah dan Sarawak, Sabah pun hari itu, ada kawasan berpenduduk tetapi
kawasan yang tidak ada penduduk—ladang dan sebagainya, tetapi tidak ada penduduk.
Ini tidak ada line.

[Dato' Sri Azalina Othman Said (Pengerang) mempengerusikan Mesyuarat]

Datuk Zahidi bin Zainul Abidin: Satu lagi, ada kawasan-kawasan yang kita lihat
tidak cukup coverage. Coverage ada, tetapi dia punya line tidak kuat. Contoh pengguna,
kalau ramai pengguna menggunakan di kawasan tersebut, jadi maknanya penggunaan
itu line-nya kurang bagus, jadi orang akan kompelin. Satu lagi berkenaan dengan tempat-
tempat, tempat macam kita guna pemancar dan sebagainya, perlukan elektrik. Akan
tetapi, kadang-kadang ada vandalisme, orang pergi curi alat-alat elektrik itu, jadi elektrik
terpadam. Maka terus pemancar itu terpadam dan tidak ada line.

Ini semua— kalaulah Yang Berhormat ada laporan, maknanya laporan kawasan
ini tidak ada line, kita tolong beritahu. Kalau tidak masuk UniFi, kita akan suruh Telekom
masuk UniFi. UniFi ini sebenarnya kita kena minta Telekom masuk untuk dia kuatkan
kawasan tersebut dengan Unifi. Ini antaranya.

Juga saya hendak beritahu, untuk Yang Berhormat Jempol, berdasarkan liputan
4G nasional yang telah mencapai 93 peratus, masih terdapat hampir 6 peratus kawasan
penduduk yang masih tidak mempunyai liputan 4G. Bagi kawasan penduduk di Parlimen
Jempol, ia telah meningkat kepada 89.50 peratus untuk Jempol sahaja setakat suku kedua
2021, berbanding dengan pesanan JENDELA iaitu 77.01 peratus pada suku kedua.

Oleh yang demikian, masih terdapat lingkungan 10.5 peratus kawasan penduduk
di Parlimen Jempol yang tidak mempunyai 4G. Ini perancangan tengah buat untuk di
kawasan Jempol, dan ini laporan yang kita bagi kepada Jempol daripada MCMC. Kita
hendak beritahu, soalan tadi tanya tentang pilih kawasan— ada politik, tidak ada politik—
tidak timbul.

Kita ikut jajaran yang kita hendak buat, tetapi masalahnya, dia tidak seperti
menara Telekom dan juga menara TNB, maka ini sudah ada akta. Kalau TNB hendak
buat, dia letak tower sahaja, dia terus bina, dia suruh penduduk itu keluar dan sebagainya.
Kita belum ada lagi, maknanya kita perlu perancangan awal. Jadi kita beritahu, kalau
