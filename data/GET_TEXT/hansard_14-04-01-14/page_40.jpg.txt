32 DR.06.10.2021

Puan Hannah Yeoh [Segambut]: Tuan Yang di-Pertua, saya minta izin untuk
bangkitkan mengenai isu berbangkit yang Yang Berhormat Kulai bangkitkan mengenai
jawapan bertulis oleh Menteri, atas isu-isu yang telah dibangkitkan semasa perbahasan
ataupun semasa soalan. Dua kali, dua Menteri Yang Berhormat Rina Harun dan Yang
Berhormat Shahidan Kassim, ada membangkitkan bahawa mereka akan memberikan
jawapan bertulis kepada kita. Satu adalah trigger system, satu lagi adalah cost legal fees
Taman Rimba Kiara.

01200

Akan tetapi apabila jawapan bertulis itu sampai kepada saya, saya lihat itu adalah
jawapan yang sama untuk Rimba Kiara yang dibaca oleh Menteri, tidak ada detil khas
walaupun dia kata akan bagi secara bertulis, tidak ada.

Tuan Yang di-Pertua: Okey.

Puan Hannah Yeoh [Segambut]: Untuk Menteri Pembangunan Wanita,
Keluarga dan Masyarakat, Datuk Seri Rina binti Mohd Harun, trigger system itu langsung
tidak jawab dengan tepat dalam soalan.

Tuan Yang di-Pertua: Tolong...

Puan Hannah Yeoh [Segambut]: Jadi, saya tidak tahu apa lagi cara untuk kita
dapatkan jawapan yang tepat.

Tuan Yang di-Pertua: Yang Berhormat, ya. Sebenarnya saya telah ambil
tindakan mengenai jawapan-jawapan yang kurang tepat dan tidak mempunyai butir ini
sudah banyak kali. Yang Berhormat Kulai pun sudah dua kali tulis kepada saya dan saya
telah pohon jawapan yang lebih baik dan ia diberikan. Jadi, kalau Yang Berhormat
Segambut boleh beri saya surat itu, bagi detil sikit tentang soalan mana dan jawapan yang
mana, saya akan ambil tindakan.

Puan Hannah Yeoh [Segambut]: Maklum, terima kasih.

Dato’ Mahfuz bin Haji Omar [Pokok Sena]: Tuan Yang di-Pertua, sama juga
dengan soalan saya daripada Menteri Kewangan.

Tuan Yang di-Pertua: Ya, tolong. Tolong bagi surat kepada dia.

Dato’ Mahfuz bin Haji Omar [Pokok Sena]: Saya minta diperjelaskan projek-
projek dan dia kata, “Sila tengok website.”

Tuan Yang di-Pertua: Ya, okey. Tolong bagi saya...

Dato’ Mahfuz bin Haji Omar [Pokok Sena]: Ini kita minta dia bagi detil kepada
kita.

Tuan Yang di-Pertua: Ya, Yang Berhormat Alor Setar pun saya— / think ada bagi
saya surat. Bagi saya surat, saya akan ambil tindakan. Insya-Allah.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Ini Yang Berhormat Pokok Sena, Menteri Kewangan malas lah, banyak kerja.
Kalau malas, baik berhenti.

Tuan Yang di-Pertua: Usul Menteri. Ya.
