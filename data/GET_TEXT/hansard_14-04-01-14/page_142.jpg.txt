134 DR.06.10.2021

RMKe-11 dengan kos yang telah diluluskan oleh EPU, RM27.94 juta. Status semasa bagi
projek ini adalah dalam peringkat reka bentuk. Sudah diluluskanlah oleh EPU.

Untuk makluman Yang Berhormat, Jabatan Kerja Raya Sarawak sebagai agensi
pelaksana bagi projek ini telah mengemukakan permohonan pertapakan sebanyak empat
kali kepada Majlis Perancangan Negeri tetapi sehingga ini Yang Berhormat, Majlis
Perancangan Negeri belum meluluskan projek ini. Ini di negerilah bukan di sini, kita sudah
luluskan. Untuk makluman Yang Berhormat juga, pada masa ini kementerian masih lagi
dalam proses libat urus bagi menyelesaikan isu ini.

Seterusnya membina jalan Kampung Kendaie, Selampit Lundu bahagian
Kuching, telah lulus dalam RP4 RMKe-11 tahun 2020 dengan keseluruhan berjumlah
RM72 juta. Skop projek ini adalah membina jalan sepanjang 12 kilometer, spesifikasi JKR
R2, status projek peringkat reka bentuk dan dijangka di tender pada Disember 2021.

Untuk menaiktaraf Bau Jalan Kuching Lama, yang ini Yang Berhormat tidak ada
dalam senarai EPU. Jadi Yang Berhormat, kena kemukakanlah kepada — Yang Berhormat
boleh memohon permohonan ini dan dimasukkan ke dalam senarai keutamaan sebab ini
tidak dimasukkan ke dalam senarai keutamaan, itu Yang Berhormat. Yang Berhormat
Kota Belud, ada?

Puan Isnaraissah Munirah binti Majilis @ Fakharudy [Kota Belud]: Ya, ada.

Dato’ Seri Mahdzir bin Khalid: Yang Berhormat Kota Belud bertanya mengenai
projek jalan Kampung Talungan, Terintidon Sayak, projek jalan Kampung Gandukut —
Tengkurus, Lahanas dan projek Mangkalut—Pinolobuh dan Podos. Jalan yang pertama
tadi dan Jalan Talungan ke Sayak dan Jalan Kampung Gandukut—Tengkurus adalah
merupakan sebahagian daripada projek jalan luar bandar yang dilaksanakan di Kota
Belud.

Projek ini diluluskan pada tahun 2021 dengan kos sebanyak RM145 juta
manakala naik taraf Tengkurus, Lahanas Siba, Lahanas Sokid lulus pada tahun 2020
dengan kos RM67 juta. Status terkini projek adalah dalam peringkat perolehan dan
dijangka pembinaan akan bermula pada tahun 2022.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri, boleh saya tahu yang jalan-jalan ini berapa untuk kos RM145 juta,
RM67 juta itu berapa panjangnya?

Dato’ Seri Mahdzir bin Khalid: Saya tidak ada diberikan jawapan di sini, Yang
Berhormat. Saya boleh bagi dalam jawapan bertulis kepada Yang Berhormat. Bagi projek
Jalan Mangkulat-Pinolobuh, Podos yang ini Yang Berhormat tidak ada dalam senarai
keutamaan negeri dan seperti Yang Berhormat yang lain kena membuat permohonan
semula, Yang Berhormat untuk dimasukkan diangkat kepada EPU di Persekutuan.

Yang Berhormat Lubok Antu?

Tuan Jugah a/k Muyang @ Tambat [Lubok Antu]: Ada, Yang Berhormat
Menteri di belakang sebelah sini, kanan.

Dato’ Seri Mahdzir bin Khalid: Okey, okey. Yang Berhormat bertanya mengenai
Jalan Lidong, Skrang, Sri Aman dan akses jalan di rumah panjang setiap jaringan Mulu
Batang Ai. Bagi Jalan Seri Aman Lidong di Sri Aman, Sarawak, telah diluluskan dalam
RP4 Rancangan Malaysia Ke-11 Tahun 2019, dengan kos keseluruhan RM63 juta. Skop
projek adalah untuk membina 10.5 kilometer dengan spesifikasi JKR R1 dan sebuah
jambatan. Status semasa dalam reka bentuk dan dijangka di tender pada bulan Februari
2022.

Projek jalan masuk pelbagai kampung di sepanjang Ulu Batang Ai, Lubok Antu,
bahagian Sri Aman, diluluskan dalam RP4 Rancangan Malaysia Ke-11 Tahun 2020
dengan kos keseluruhan RM185.5 juta. Skop projek ini menaik taraf sepanjang 25
kilometer dengan spesifikasi JKR R1. Status semasa ialah status pelantikan perunding,
pelantikan consultant.

Yang Berhormat Tampin? Yang Berhormat Kuala Krai? Yang Berhormat Baram?

Tuan Anyi Ngau [Baram]: Ada, Yang Berhormat Menteri.
