DR.06.10.2021 31

Adakah ini satu pemilihan soalan oleh KPM untuk elak daripada jawab soalan
yang lebih susah atau mereka tidak ada satu jawapan yang konkrit yang ada di/atau
soalan ini dipilih oleh— saya tidak tahu pejabat Tuan Yang di-Pertua dan saya hendak
tahu kenapa soalan yang identical dijawab dua kali dalam Dewan ini dengan jawapan
yang identical.

Akan tetapi soalan-soalan lagi tentang pendidikan, tidak pernahlah ada peluang
untuk dibangkitkan dalam sesi soal jawab ini kerana saya bangkit banyak isu, pendidikan
khas itu penting juga, gangguan seksual yang berlaku dalam sekolah pun penting juga.

Tak pernahlah Menteri jawab dalam sesi soal jawab secara lisan. Terima kasih
Tuan Yang di-Pertua.

Tuan Yang di-Pertua: Terima kasih kerana membangkitkan perkara ini. Saya
tidak tahu sebenarnya. Biar saya tanya Setiausaha Dewan Rakyat dulu apa yang terjadi.
Bagaimana boleh soalan yang sama itu ditanya pada sesi yang sama dan jawapan yang
identical.

Itu saya rasa tidak sepatutnya terjadi. Saya setuju. Saya akan tanya SUDR
selepas ini dan kita akan mengambil tindakan untuk memperbetulkan keadaan.

Puan Teo Nie Ching [Kulai]: Terima kasih Tuan Yang di-Pertua. Satu lagi Select
Committee tentang pendidikan tidak pernah ada mesyuarat lagi. Jadi, saya hendak juga
minta bantuan daripada Tuan Yang di-Pertua bahawa tadi cakap bahawa kita ada Select
Committee untuk ekonomi, bolehlah bincang isu-isu perkara tetapi Select Committee
untuk pendidikan setakat ini tidak ada mesyuarat lagi. Jadi minta tolong Tuan Yang di-
Pertua untuk pastikan select committee ini memang boleh memainkan fungsi kami. Terima
kasih.

Tuan Yang di-Pertua: Ya, saya diberitahu oleh SUDR, Select Committee
Pendidikan itu pengerusinya dilantik menjadi Timbalan Menteri. Jadi, terpaksalah select
committee itu melantik pengerusi yang baharu.

Akan tetapi ada perkembangan sedikit pada pagi ini. Saya telah difahamkan
bahawa pihak kerajaan dan pihak pembangkang telah bersetuju untuk menukar komposisi
Jawatankuasa-jawatankuasa Pilihan Khas dan ini akan saya terus bawa ke Jawatankuasa
Dewan esok tengah hari untuk diputuskan.

Kemudian rancangannya setelah diputuskan oleh Jawatankuasa Dewan, maka
perlu ada usul untuk tukar komposisi pada hari Isnin, usul Menteri dan selepas sahaja usul
Menteri itu di pagi hari Isnin itu, saya telah panggil Jawatankuasa Pemilih tengah hari
Isnin.

Insya-Allah, pada hari Selasa kita boleh /ay di Dewan, komposisi yang baharu dan
ahli-ahli yang baharu semua Jawatankuasa Pilihan Khas itu. Itu status yang terkini baru
tadi saya difahamkan.

Puan Hannah Yeoh [Segambut]: Tuan Yang di-Pertua.
Dato’ Seri Anwar bin Ibrahim [Port Dickson]: Peraturan mesyuarat.
Tuan Yang di-Pertua: Ya.

Dato’ Seri Anwar bin Ibrahim [Port Dickson]: Memandangkan keputusan Tuan
Yang di-Pertua mengenai usul saya Pandora Papers, saya beri notis untuk membuat
motion (usul) untuk memohon supaya Tuan Yang di-Pertua mengkaji semula keputusan
itu. Saya ingat Peraturan Mesyuarat 43, / will recheck, | am just giving a motion.

Tuan Yang di-Pertua: Yang Berhormat akan tulis kepada saya.
Dato’ Seri Anwar bin Ibrahim [Port Dickson]: Ya, saya tulis.
Tuan Yang di-Pertua: Okey.

Dato’ Seri Anwar bin Ibrahim [Port Dickson]: Tentang pengumuman Tuan
Yang di-Pertua, keputusan itu saya ucap terima kasih dan mengalu-alukan.

Tuan Yang di-Pertua: Ya, Yang Berhormat Segambut.
