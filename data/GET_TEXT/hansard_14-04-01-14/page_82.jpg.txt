74 DR.06.10.2021

infrastruktur 5G ini. Mereka sendiri lebih tahu saya ingat tentang apa yang boleh, apa tidak
boleh dibuat daripada kaca mata perniagaan sebab didorong oleh untung dan rugi
berbanding dengan kerajaan yang hanya boleh belanja.

01550

Seperkara lagi yang dibangkitkan oleh Yang Berhormat Timbalan Menteri
sebentar tadi. Kalaulah ada masalah dengan pemantauan ataupun pematuhan syarikat-
syarikat telekomunikasi ini dalam soal perkhidmatan sosial kepada masyarakat, tidakkah
sudah wujud USP iaitu pemberian perkhidmatan sejagat yang dikumpulkan wang yang
agak besar yang boleh dibelanjakan untuk pastikan infrastruktur di kawasan-kawasan luar
bandar itu boleh disediakan perkhidmatan telekomunikasi yang baik.

Datuk Zahidi bin Zainul Abidin: Okey, terima kasih. Oleh sebab itu saya kata
tadi, Yang Berhormat Permatang Pauh tanya tadi itu ia pelbagai teknologi. Ada kalau kita
hendak kawasan-kawasan tiga kampung kita hendak gunakan lebih kurang RM100 ribu,
kita boleh guna, ada teknologinya. Ini yang dimaksudkan. Kita hendak percepatkan
supaya PdPR itu belum sampai 5G hendak buat, kita sudah ada, kita buat itu.

Akan tetapi saya hendak jawab balik tadi ini, untuk penggunaan satelit ini. Kita di
peringkat Parlimen kalaulah kita bersetuju untuk mengenakan caj tambahan untuk liputan
maknanya kita bagi satelit kawasan-kawasan luar bandar yang tidak untung, ini kita boleh
buat. Kita tidak hendak rakyat merungut esok, contohnya kita kenakan tax kepada
syarikat-syarikat luar negara yang membuat service delivery di Malaysia ini, kita caj lebih
sedikit kah. Jadi ia akan caj pengguna. Jadi ini kita akan buat.

Satu lagi saya hendak beritahu tentang DNB tadi. Saya tidak dengarlah, saya
bertanya countercheck tentang RM15 bilion tambahan kerajaan itu. Saya check tidak ada,
kalau ada ini masalah sedikitlah. Kita bagi projek RM11 bilion buat rumah, lepas itu repair
rumah RM15 bilion lagi tambah. Ini tidak betul tetapi saya check tidak betul. Kalau kata
betul, maka kita boleh pertikaikan bersama. Ini saya tidak tahu tetapi saya hendak beritahu
dari segi kejayaannya kita khuatir.

Memang kita khuatir, saya pun khuatir sebab backbonenya Telekom. Kita hendak
guna tower Maxis dan tower Celcom. Sekarang ini kita tidak bagi 5G kepada mereka.
Kalau mereka sabotaj mungkin boleh kalaulah ada. Kalau tidak ada kerjasama, mungkin
gagal sebab backbonenya adalah Telekom. Kita tidak bagi Telekom, kita buat DNB.
Selepas itu esok Telekom tidak hendak bagi backbone dia, memang tidak jalan. Jadi
kerjasama ini MCMC memastikan bahawa kerjasama ini perlu ada.

Jadi terima kasih banyaklah. Saya hendak sambung lagi, bermakna saya sudah
jawab sebahagian besar. Saya minta maaflah kalau tidak jawab itu, Yang Berhormat Parit
dan sebagainya, Yang Berhormat Jempol, Yang Berhormat Sibuti dan sebagainya. Kalau
yang ada, saya akan jawab bertulislah. Terima kasih banyak, sekian.

Dato’ Sri Azalina Othman Said [Pengerang]: Terima kasih Yang Berhormat
Timbalan Menteri. Saya menjemput Yang Berhormat Menteri Perumahan dan Kerajaan
Tempatan. Silakan, 30 minit.

3.52 ptg.

Menteri Perumahan dan Kerajaan Tempatan [Dato' Sri Reezal Merican bin
Naina Merican]: Baik. Bismillahi Rahmani Rahim. Assalamualaikum warahmatullahi
wabarakatuh dan salam sejahtera.

Tuan Yang di-Pertua, setinggi-tinggi penghargaan dan terima kasih atas ruang
yang diberikan untuk saya sampaikan penggulungan terhadap isu-isu yang dibangkitkan
oleh Ahli-ahli Yang Berhormat sepanjang sesi perbahasan Rancangan Malaysia Ke-12 di
Dewan Rakyat yang berakhir pada 4 Oktober 2021. Pada umumnya terdapat 25 strategi,
48 inisiatif yang melibatkan peranan langsung KPKT dalam rangka kerja RMKe-12 ini.
Mengambil kesempatan ini untuk memaklumkan kepada semua bahawa Abhli-ahli Yang
Berhormat di Dewan yang mulia ini, tumpuan KPKT sepanjang tempoh pelaksanaan
agenda nasional ini akan melibatkan enam bidang fokus utama.
