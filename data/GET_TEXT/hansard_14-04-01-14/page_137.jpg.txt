DR.06.10.2021 129

Datuk Halimah binti Mohamed Sadique: Okey, saya sudah faham itu.
Tuan Noor Amin bin Ahmad [Kangar]: Ya.

Datuk Halimah binti Mohamed Sadique: Untuk makluman Yang Berhormat—
ini soalan terakhirlah. Saya wujudkan Jawatankuasa Max Unity, mesyuarat Menteri dan
exco-exco perpaduan termasuk Menteri di Sabah dan Menteri di Sarawak. Kita wujudkan
jawatankuasa itu. Dalam jawatankuasa ini Yang Berhormat, jawatankuasa ini semua
negeri, ada 14 buah negeri. Semua negeri termasuk Wilayah Persekutuan. Tidak ada kita
ambil kerajaan, bukan kerajaan. Semua ada dekat dalam.

Kita telah mengambil ketetapan supaya negeri-negeri wujudkan jawatankuasa—
nanti, nanti Yang Berhormat. Duduklah, duduk. Ganggu saya pula. Supaya negeri-negeri
wujudkan jawatankuasa yang dinamakan pelbagai nama oleh kerajaan negeri.
Jawatankuasa yang menguruskan urusan agama selain daripada Islam. Kita tidak kata
bukan Islam, kita kata selain daripada Islam dan juga rumah-rumah ibadat.

Jadi, kalau ada persoalan yang berbangkit tentang pemberi milikan tanah kepada
rumah ibadat, permohonan tanah perkuburan dan sebagainya, itu adalah kuasa kerajaan
negeri. Jadi, maka kerana itu kita wujudkan jawatankuasa ini supaya kerajaan negeri
dapat memberikan komitmen dan apa-apa isu kita akan bangkitkan dalam Max Unity dan
dapatkan konsensus bersama.

Tuan Noor Amin bin Ahmad [Kangar]: Betul, terima kasih Yang Berhormat
Menteri. Cuma saya minta macam negeri Perlis, kita bukan negeri yang kaya, tidak banyak
hasilnya. Jadi perlu. Saya ingat...

Datuk Halimah binti Mohamed Sadique: Negeri Perlis pun adalah Yang
Berhormat, Yang Berhormat Siti Berenee.

Tuan Noor Amin bin Ahmad [Kangar]: Betul, jawatankuasa ada tetapi hendak
buat krematorium ia memerlukan dana yang besar.

Datuk Halimah binti Mohamed Sadique: Yang Berhormat begini, krematorium
bukan tanggungjawab MITRA.

Tuan Noor Amin bin Ahmad [Kangar]: Betul.

Datuk Halimah binti Mohamed Sadique: Bukan tanggungjawab Kementerian
Perpaduan Negara. Itu kerajaan negeri kena uruskan.

Tuan Noor Amin bin Ahmad [Kangar]: Betul, tetapi atas— macam peruntukan
Yang Amat Berhormat Perdana Menteri misalnya, saya ingat macam perpaduan...

Datuk Halimah binti Mohamed Sadique: Then, Yang Berhormat mintalah
dengan Yang Amat Berhormat Perdana Menteri. Saya tidak ada permintaan itu.

Tuan Noor Amin bin Ahmad [Kangar]: Pihak Kementerian Perpaduan Negara
boleh menjadi fasilitator sebagai kementerian yang bertanggungjawab isu perpaduan.

Datuk Halimah binti Mohamed Sadique: Ya, ya. Nanti biar Exco dari Perlis,
Yang Berhormat Siti Berenee bangkitkan. Okey, terima kasih Yang Berhormat.

Tuan Noor Amin bin Ahmad [Kangar]: Ya.
Beberapa Ahli: Yang Berhormat Menteri.
Datuk Halimah binti Mohamed Sadique: Tuan Yang di-Pertua...

Tuan Sivakumar Varatharaju Naidu [Batu Gajah]: Yang Berhormat Menteri,
Yang Berhormat Menteri.

Tuan Cha Kee Chin [Rasah]: Yang Berhormat Menteri. Yang Berhormat Menteri,
mencelah sikit.

Datuk Halimah binti Mohamed Sadique: Ya, ya Yang Berhormat Rasah.
Tuan Sivakumar Varatharaju Naidu [Batu Gajah]: Batu Gajah boleh sambung?

Tuan Cha Kee Chin [Rasah]: Terima kasih Yang Berhormat Menteri atas
jawapan yang diberikan berkenaan dengan MITRA. Saya mohon cadangkan macam ini,
