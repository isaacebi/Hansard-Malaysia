12 DR.06.10.2021

Untuk tujuan ini, JPS memerlukan kerjasama sepenuhnya dengan kerajaan
negeri khususnya Jabatan Perhutanan memandangkan kebanyakan lokasi terletak di
kawasan hutan simpan. Ini merupakan salah satu usaha yang dilakukan untuk tangani
masalah banjir kilat. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Soalan tambahan kedua, saya jemput Yang Berhormat
Kuala Krai.

Tuan Abdul Latiff bin Abdul Rahman [Kuala Krai]: Terima kasih Tuan Yang di-
Pertua.

Tuan Syed Ibrahim bin Syed Noh [Ledang]: Minta satu lagi nanti.

Tuan Abdul Latiff bin Abdul Rahman [Kuala Krai]: Terima kasih Yang
Berhormat Timbalan Menteri atas jawapan berkaitan dengan sistem amaran bencana tadi.
Saya ingin tahu ialah selain daripada apa yang telah dirancang oleh pihak kementerian
untuk mengadakan ataupun menguji sistem ini, adakah terdapat inisiatif selain daripada
ini. Selain daripada membaik pulih sistem perparitan bagi menangani isu banjir kilat dan
sejauh manakah sistem pengairan dan mitigasi sedia ada dapat menangani isu tersebut?
Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kuala Krai.

Dato' Haji Che Abdullah bin Mat Nawi [Tumpat]: Boleh tambahkah Tuan Yang
di-Pertua?

Timbalan Yang di-Pertua [Dato' Mohd Rashid Hasnon]: Sila Yang Berhormat
Timbalan Menteri.

Dato’ Mansor bin Othman: Terima kasih Yang Berhormat Kuala Krai. Selain
daripada usaha-usaha itu yang dianggap penting juga oleh kementerian ialah usaha-
usaha memberi kesedaran atau pendidikan tentang kebersihan alam sekitar dan
kelestarian sungai ini.

Dalam usaha itu, kementerian telah merancang satu program yang kita panggil
Denai Sungai Kebangsaan (DSk). Kita sasarkan dalam tahun 2030, kita akan bina 10,000
kilometer. Dalam program ini, kita akan menggalakkan rakyat, kita menggalakkan
penduduk setempat untuk prihatin dan juga sama-sama dengan pihak berkuasa untuk
menjaga keindahan sungai.

Di lembangan sungai, di tanah-tanah rizab sungai ini akan diubahsuai, akan
dibangunkan untuk mengindahkan bagi penduduk setempat untuk menjalankan riadah
dan juga menjana aktiviti ekonomi. Ini akan membangkitkan kesedaran rakyat juga untuk
menjaga keindahan sungai untuk seterusnya melindungi pembuangan sampah sarap ke
dalam sungai. Itu di antara merupakan satu program.

Program yang seterusnya pendidikan. Saya terangkan pendidikan ini sebab ini
mustahak sebab kita dapati kalau kita perhatikan dalam Facebook dan YouTube sekarang
ini, kita tengok banyak sekali kita membuang sampah sarap dalam perparitan dan sungai.
Jadi salah satu lagi usaha ialah dengan mewujudkan kelab-kelab mencintai alam sekitar
ini di sekolah-sekolah dan juga dengan NGO-NGO yang lain. Terima kasih Tuan Yang di-
Pertua.

Timbalan Yang di-Pertua [Dato' Mohd Rashid Hasnon]: Saya beri peluang
soalan tambahan ketiga. Saya jemput Yang Berhormat Ledang.

Tuan Haji Ahmad bin Hassan [Papar]: Papar.

Tuan Haji Akmal Nasrullah bin Mohd Nasir [Johor Bahru]: Johor Bahru hari
itu banjir kilat.

Tuan Syed Ibrahim bin Syed Noh [Ledang]: Terima kasih Tuan Yang di-Pertua.
Antara faktor juga yang membawa kepada banjir kilat ialah berkenaan dengan
penyenggaraan. Saya rasa perkara ini juga perlu diberikan perhatian oleh pihak
