DR.06.10.2021 83

Kempen Bijak Beli Rumah juga adalah antara tanggungjawab yang KPKT perlu
galas untuk memaklumatkan rakyat berkaitan dengan tanggungjawab sebelum, semasa
dan selepas proses pembelian rumah.

[Tuan Yang di-Pertua mempengerusikan Mesyuarat]

Antara yang dapat dimuatkan adalah soal panduan pembeli rumah, informasi
berkenaan hak-hak pembeli rumah dan juga di bawah Akta Pemajuan Perumahan, Sistem
Carian Maklumat, juga saluran Sistem Aduan Bersepadu.

Saya hendak jawab satu lagi soalan daripada Yang Berhormat Pengerang sendiri.
Oh! Yang Berhormat Pengerang keluar sudah. [Ketawa] Jadi, Yang Berhormat Pengerang
bertanyakan berkaitan dengan cadangan perubahan persempadanan daerah baru bagi
Pengerang. Untuk makluman Yang Berhormat Pengerang, secara peribadi, saya
bersetuju. Namun, permohonan kelulusan ini adalah di bawah bidang kuasa pihak
berkuasa negeri.

Daripada prosedur, ia perlu diluluskan oleh Majlis Mesyuarat Kerajaan Negeri.
Pihak berkuasa kerajaan negeri kemudiannya mengemukakan pemakluman keputusan
tersebut kepada Menteri Perumahan dan Kerajaan Tempatan dan akan dibentangkan ke
dalam Mesyuarat Jemaah Menteri. Sehubungan itu, Yang Berhormat Pengerang, saya
cadangkan untuk kemukakan cadangan tersebut kepada Kerajaan Negeri Johor untuk
pertimbangan. Jadi Tuan Yang di-Pertua, banyak lagi sebenarnya kalau...

Dato’ Seri Utama Haji Mukhriz Tun Dr. Mahathir [Jerlun]: Satu sahaja.
Dato’ Sri Reezal Merican bin Naina Merican: ...tidak ada aral, saya...

Dato’ Seri Utama Haji Mukhriz Tun Dr. Mahathir [Jerlun]: Satu sahaja, sebelum
dia landing.

Dato’ Sri Reezal Merican bin Naina Merican: Oh! Ya, ya. Okey boleh.

Dato’ Seri Utama Haji Mukhriz Tun Dr. Mahathir [Jerlun]: Tuan Yang di-Pertua,
saya hendak tanya mengenai Projek Perumahan Rakyat (PPR). Kita tahu bahawa ada
banyak kaedah yang terbaru dipakai melalui SPNB iaitu kaedah sewa beli.

Bila dibuat sewa beli ini, salah satu yang dibangkitkan ialah soal bank yang
hendak lihat adakah seorang pemohon yang diluluskan mampu untuk membayar dan
disemak credit worthiness, dengan izin, si pemohon tersebut. Ramai di kalangan pemohon
ini peniaga kecil yang tidak mempunyai pays/ip dan tidak ada caruman.

Jadi, apakah kaedah yang terbaik boleh diusahakan oleh pihak KPKT agar
membenarkan mereka ini untuk memiliki rumah sendiri?

Dato’ Sri Reezal Merican bin Naina Merican: Baik, terima kasih. / think ini yang
terakhir. Itulah sebab saya sebut tadi tentang kaedah RTO, rent to own. Rent to own ini
tidak sangat memerlukan penganalisisan credit worthiness. Kalaulah yang— setakat ini
kita ada 10 yang dijual ataupun dimiliki melalui RTO— kalau mereka membeli RM35 ribu,
dalam tempoh 20 tahun bayar RM250 satu bulan, mereka akan akhirnya membayar dalam
sekitar RM49 ribu effectively.

Jumlah tersebut pun masih lagi, kalau dilihat daripada segi cost, daripada segi
market price, jauh lebih rendah. Hakikat rumah-rumah yang bersifat heavily subsidised ini,
sebenarnya memberi keuntungan bila mana mereka dimiliki.

Saya bagi contoh rumah yang berada di Lembah Pantai. Lembah Pantai ada
sekitar lebih kurang 6,565 PPR. Lebih pulang 30 ke 40 persen telah pun dijual dan dimiliki.
Hari ini 700 kaki persegi disewa dengan harga sekitar RM900. Setelah dijual baru mereka
boleh sewa. Kalau mereka sewa, mereka tidak boleh sublet.

Bayangkanlah, Tuan Yang di-Pertua, RM900 kalau kali dengan 12, RM10,800
over RM35,000, it is like 33 percent. The yield is 33 percent. You can’t find any other
