6 DR.06.10.2021

4. Datuk Seri Shamsul Iskandar @ Yusre bin Mohd Akin [Hang Tuah Jaya] minta
Menteri Sains, Teknologi dan Inovasi menyatakan sejauh manakah perancangan
kementerian di dalam merancakkan lagi pemberian vaksin harian dan apakah program
vaksin bergerak (mobile vaccine) boleh dilaksanakan secara menyeluruh serta kenapa
negeri Melaka menjadi antara negeri yang rendah kadar vaksinasinya.

Timbalan Menteri Sains, Teknologi dan Inovasi [Datuk Haji Anmad Amzad
bin Mohamed @ Hashim]: Assalamualaikum warahmatullahi wabarakatuh.

Bumi Melaka bumi pahlawan,

Tamadun gemilang makmur dan kaya,
Berdirinya hamba menjawab soalan,

Soalan tuan dari Hang Tuah Jaya.

Tuan Yang di-Pertua, Untuk makluman Ahli Yang Berhormat, Program Imunisasi
COVID-19 Kebangsaan (PICK), maklumat terkini sehingga 4 Oktober 20201 telah
mencapai kadar populasi dewasa lengkap divaksinasi sebanyak 88.4 peratus. Melihat
kepada pencapaian ini, CITF optimis usaha PICK sedang berjalan mengikut landasan dan
perancangan yang ditetapkan.

Antara program vaksin bergerak yang telah dilaksanakan adalah program
Mobilisasi Vaksin Komuniti (MOVAK) Outreach 2.0. Program ini merupakan inisiatif
bersama di antara Kementerian Perumahan dan Kerajaan Tempatan (KPKT) dan
Kementerian Perpaduan Negara (KPN) yang digerakkan ke seluruh negeri di
Semenanjung Malaysia bagi mewujudkan ekosistem sokongan dalam mempercepatkan
proses pemberian vaksin kepada komunhiti.

Pasukan sedang digerakkan secara berperingkat ke seluruh negara bagi
membantu proses vaksinasi melalui PPV di negeri-negeri. Untuk perancangan
selanjutnya, MOVAK menyasarkan pelaksanaan vaksinasi terhadap remaja di kawasan
PPR yang tertakluk kepada keputusan KKM. Secara keseluruhannya sebanyak 84,868
dos suntikan telah diperuntukkan bagi pelaksanaan program Outreach MOVAK ini
bermula pada 23 Ogos 2021 yang lalu dan sehingga kini ia telah pun dilaksanakan di tujuh
buah negeri iaitu Perlis, Kedah, Pulau Pinang, Perak, Negeri Sembilan, Melaka dan juga
Johor.

Pencapaian vaksinasi di negeri-negeri ini telah meningkatkan kadar vaksinasi
keseluruhan negara melebihi 85 peratus pada masa ini. Kadar vaksinasi di Melaka
sehingga 5 Oktober 2021 ialah 91.4 peratus populasi dewasa negeri telah menerima
sekurang-kurangnya satu dos dan sebanyak 88.5 peratus telah pun lengkap dos. Kadar
pencapaian ini sebenarnya melebihi kadar vaksinasi populasi dewasa kebangsaan yang
pada hari ini 88.4 peratus. Jadi Yang Berhormat insya-Allah Melaka bukan antara yang
terendah.

Agihan bekalan negeri Melaka bagi bulan September 2021 adalah sebanyak
435,750 dos. Ini menunjukkan pelaksanaan PICK di negeri Melaka berada pada landasan
yang tepat menuju matlamat yang disasarkan. Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Sila Yang Berhormat Hang Tuah Jaya.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Terima kasih Tuan Yang di-Pertua. Terima kasih Yang Berhormat Timbalan
Menteri di atas jawapan yang pada saya baik. Namun saya ada satu soalan tambahan,
ada beberapa aduan yang saya terima daripada beberapa keluarga pesakit yang
khususnya dimasukkan ke wad ICU yang mana mereka menyatakan kebanyakan yang
masuk itu sudah lengkap dua dos tetapi mereka menerimanya daripada jenama Sinovac.

Jadi saya ingin tanya kementerian, daripada segi keberkesanan Sinovac, Pfizer
ini dan kalau betul, apakah ada jaminan kepada kerajaan untuk bagi booster daripada
Pfizer, kepada mereka terutamanya kumpulan yang menerima Sinovac ini? Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Hang Tuah Jaya. Sila, Yang Berhormat Timbalan Menteri, satu minit.
