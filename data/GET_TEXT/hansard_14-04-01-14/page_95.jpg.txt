DR.06.10.2021 87

Dr. Lee Boon Chye [Gopeng]: Boleh celah sikit, Gopeng.

Dato’ Dr. Haji Noor Azmi bin Ghazali: Gopeng hendak cakap fasal Sandakan?
Dr. Lee Boon Chye [Gopeng]: Bukan.

Dato’ Dr. Haji Noor Azmi bin Ghazali: Berkaitan kah?

Dr. Lee Boon Chye [Gopeng]: Tidak, pembinaan. Projek baharu.

Dato’ Dr. Haji Noor Azmi bin Ghazali: Ya kah? Ya lah, nanti saya tengok macam
mana. Akan tetapi yang sebenarnya ini Sandakan ini.

Dr. Lee Boon Chye [Gopeng]: Terima kasih Yang Berhormat dan terima kasih
Tuan Yang di-Pertua. Saya faham memang di bawah Kementerian Kesihatan memang
ada banyak projek pembangunan untuk fasiliti baharu. Akan tetapi saya juga tahu bahawa
blok kardiologi di Hospital Serdang akan siap dan masalah yang dihadapi adalah
kekurangan kakitangan untuk kendalikan blok kardiologi di Hospital Serdang dan ada ura-
ura bahawa blok yang baharu ini akan diswastakan keluar daripada Kementerian
Kesihatan.

Jadi, kalau tidak ada perancangan untuk kakitangan yang mencukupi untuk
kendalikan fasiliti baharu, apa guna ada bangunan hospital baharu, kemudahan Klinik
baharu dan sebagainya? Saya mohon jawapan daripada Yang Berhormat Menteri
berkenaan dengan blok kardiologi baharu di Hospital Serdang. Sekian.

Dato’ Dr. Haji Noor Azmi bin Ghazali: Terima kasih Yang Berhormat Gopeng.
Dia macam-— Tuan Yang di-Pertua, dia macam kita capai negara maju tetapi rakyat semua
sakit. Jadi, apa gunanya. Apa guna kalau ekonomi bagus semua tetapi rakyat sakit. Itu
maksudnya. Jadi, sebab itu lah jawapannya itu yang akan saya bagi nanti berkaitan juga
dengan Cyberjaya tadi. Akan tetapi biar saya habiskan usaha-usaha kita berkenaan
dengan Sabah ini dahulu.

Tuan Yang di-Pertua, menyentuh mengenai Hospital Kota Belud, seperti yang
dibangkitkan oleh Yang Berhormat Kota Belud, hospital ini adalah hospital tanpa pakar.
Berkapasiti 172 buah katil. Kadar penggunaan katil DOR adalah hanya 35 peratus
sebelum pandemik COVID-19 dan kedatangan seharian di jabatan pesakit luar seramai
250 hingga 300 orang pesakit sehari. Bagi memperluaskan kebolehcapaian perkhidmatan
kepada penduduk setempat, konsep hospital kluster dengan menggabungkan beberapa
hospital tanpa pakar berdekatan dengan hospital berpakar telah dilaksanakan.

Sehubungan ini, Hospital Kota Belud diterajui oleh Hospital Queen Elizabeth
untuk perkhidmatan pakar yang hadir secara berkala ke hospital ini. Sebagai makluman,
Kementerian Kesihatan telah pun melaksanakan beberapa projek naik taraf di hospital ini
seperti satu pembinaan bangunan unit kecemasan dan trauma pada tahun 2015 dan
pembinaan stor hemodialisis unit yang baharu pada tahun 2017.

Jadi, konsep ini, konsep hospital kluster ini sudah mula sejak tahun 2014. Sebab
kita tidak mampu. Macam hari ini kalau COVID-19 kita hendak test semua orang kita tidak
mampu, kerajaan tidak mampu hendak buat begitu. Sebab itu kita pilih kaedah yang
terbaik umpamanya. Jadi, kita tidak ada pakar, kita semua tahu pakar di Malaysia
kekurangan sangat. Jadi, apa yang dibuat ialah konsep kluster. Ini konsep jemaah ini,
konsep tolong-menolong ini, taawun. Ini penting. Sebab itu kita lihat kalau saya sebut
hospital-hospital, banyak hospital yang digabungkan hospital kecil hari ini kita ada 42 buah
hospital pakar kluster dengan 140 buah hospital di bawah.

Datuk Seri Panglima Wilfred Madius Tangau [Tuaran]: Soalan Yang
Berhormat, soal kluster.

Dato’ Dr. Haji Noor Azmi bin Ghazali: Jadi, kluster — pakar-pakar ini akan rotate
mengikut jadual untuk pergi dari hospital ke hospital. Jadi, ini yang akan membantu
seolah-olah hospital itu ada pakar.

Datuk Seri Panglima Wilfred Madius Tangau [Tuaran]: Soalan tambahan.

Dato’ Dr. Haji Noor Azmi bin Ghazali: Itu maknanya.
