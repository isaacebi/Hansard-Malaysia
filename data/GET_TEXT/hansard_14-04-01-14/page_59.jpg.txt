DR.06.10.2021 51

Datuk Seri Dr. Noraini binti Anmad: Terima kasih Yang Berhormat Muar tadi.
Kita maklum atas cadangan daripada Yang Berhormat Muar mengenai perkara yang
dibangkitkan itu, tetapi— okey. Ada jawapan. la agak panjang juga, Yang Berhormat Muar,
menyentuh mengenai tempoh pengajian pelajar IPT di Malaysia, mengenai tempoh
minimum pengajian sarjana muda adalah tiga tahun dengan minimum kredit bergraduat
sebanyak 120 kredit.

Berdasarkan pada norma antarabangsa, tempoh pengajian program sarjana
muda adalah tiga tahun iaitu selepas high school ataupun pra-universiti. Bagi negara yang
mempunyai sistem persekolahan 12 tahun, lepasan sekolah boleh terus menyambung
pengajian ke peringkat sarjana muda dengan tempoh pengajian minimum sebanyak tiga
tahun.

Merujuk kepada sistem persekolahan 11 tahun di Malaysia, lepasan sekolah perlu
mengikuti program persiapan sebelum menyambung pengajian ke peringkat sarjana
muda. Berdasarkan rekod MQA, program sarjana muda ditawarkan oleh IPT adalah dalam
tempoh tiga hingga empat tahun kecuali program-program yang melibatkan pengiktirafan
oleh badan profesional dalam bidang perubatan dan program berbentuk ijazah berganda.
Penawaran kursus MPU ataupun mata pelajaran pengajian am, ini memerlukan salah satu
inisiatif KPT untuk memperkukuh aspirasi falsafah pendidikan kebangsaan dalam
melahirkan graduan holistik dan sejahtera.

01440

Selain daripada itu, kursus ini bertujuan untuk melahirkan pelajar universiti yang
dapat menghayati nilai-nilai patriotisme dan mempunyai semangat jati diri dalam
menguasai kemahiran insaniah. Jadinya Yang Berhormat, jadi tempoh penawaran
program pengajian IPT di Malaysia hampir setara dengan program akademi di luar negara
bergantung juga kepada bidang pengajian. Jadinya, cadangan supaya KPT menjalinkan
kerjasama_ strategik dengan KSM dan sebagainya. KPT sebenarnya memang ada
melakukan beberapa inisiatif, bekerjasama melalui kementerian lain, terutamanya KSM
daripada segi peningkatan kemahiran yang berkonsepkan place and train. Selepas itu
juga, kita juga ada bekerjasama dengan PERKESO, sebuah lagi agensi di bawah
Kementerian Sumber Manusia.

la juga melaksanakan program padanan pekerjaan dengan graduan. Graduan ini
dipadankan dengan kekosongan jawatan di syarikat yang memerlukan pekerja melalui
portal graduates reference hub for employment and training (GRADE) yang dihubungkan
dengan portal MyFutureJobs. Jadinya, kita dipihak kementerian, kita mengambil maklum
balas mengenai apa juga cadangan Yang Berhormat dan kita akan mengikut kesesuaian
dan sama ada kita boleh laksanakan tetapi maklum balas tersebut kita terima baik. Bagi
memastikan program-program TVET yang ditawarkan berkualiti tinggi dan menepati
keperluan industri, kementerian melaksanakan usaha-usaha antaranya:

(i) penubuhan TVET sebagai badan tertinggi pembuat dasar;
(ii) menubuhkan /ndustry Advisory Council di peringkat nasional;

(iii) melaksanakan pendekatan pembelajaran industry led-training
seperti work based learning, 2u2i, program perantisan, program
latihan industri bagi membolehkan pelajar TVET mendapat
pengalaman pekerjaan sebenar;

iv) laksanakan Program CEO@Faculty;
v) memperkukuhkan institusi TVET;

vi) konsep Industry on Campus; dan

vii) melakukan kolaborasi dengan industri.

Jadinya, itu antara lain yang dapat saya bangkitkan. Masa pun sudah tamat, yang
lain-lain saya akan jawab secara bertulis. Terima kasih.

Puan Teo Nie Ching [Kulai]: Yang Berhormat Menteri, Yang Berhormat Menteri,
saya sudah berdiri sejak pukul satu. Janganlah buat tidak tahu.
