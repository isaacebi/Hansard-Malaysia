100 DR.06.10.2021

Ruang yang diberikan pada hari ini akan saya gunakan untuk memberi maklum
balas dan berkongsi usaha serta perkara yang kami di MOTAC rancang dan laksanakan
dalam usaha untuk mengembalikan semula momentum pertumbuhan sektor ekonomi
negara dan dengan industri pelancongan disasarkan oleh RMKe-12 sebagai salah satu
industri yang strategik dan berimpak tinggi yang akan dilonjakkan. MOTAC akan terus
komited dan berusaha dalam memastikan sasaran ini akan dicapai insya-Allah.

Tuan Yang di-Pertua, tumpuan RMKe-12 yang telah dibentangkan adalah selari
dengan Dasar Pelancongan Negara iaitu DPN 2020-2030 iaitu menumpukan usaha-
usaha ke arah meningkatkan pendapatan negara, menggalakkan kerjasama awam dan
swasta, memperkasakan masyarakat setempat, mengukuhkan daya saing pembangunan
sektor pelancongan secara mampan dan inklusif, pemulihan industri secara_ efektif
berteraskan norma baharu serta kesediaan mendepani sebarang situasi ketidaktentuan
pada masa akan datang.

Negara kita Malaysia sungguh bertuah kerana kaya dengan destinasi yang boleh
dipromosikan dan dijadikan sebagai tarikan pelancongan. Pantai yang indah, udara yang
segar di gunung-ganang, bandar yang moden, kehijauan hutan rimba yang asli.
Kepelbagaian ini boleh memenuhi apa jua yang ingin dicari oleh pelancong dari dalam
mahupun luar negara.

Yang Berhormat Tumpat mahu supaya kawasan Tumpat sebagai pusat
pelancongan, ini daripada Yang Berhormat Tumpat. Jadi pada masa yang sama, MOTAC
komited untuk terus memelihara seni budaya dan warisan yang ada di negara kita seperti
hasil seni dan yang halus. Kepelbagaian warisan dan kebudayaan yang mempesonakan
di kalangan masyarakat majmuk kita. Monumen dan bangunan bersejarah bahkan juga
aneka makanan yang enak.

Ini semua bukan hanya untuk memastikan seni dan budaya kita terus segar dan
diangkat martabat dan kualitinya ke tahap yang lebih tinggi. Malah secara tidak langsung
dapat dijadikan produk yang boleh ditonjolkan bagi menarik minat sesiapa sahaja untuk
menjadikan Malaysia sebagai destinasi utama pilihan pelancong demi merasai
pengalamannya.

Justeru cadangan yang Yang Berhormat Tumpat agar menjadikan Tumpat yang
mempunyai pelbagai tarikan seperti tempat-tempat yang bersejarah, makanan-makanan
tempatan yang enak dan unik, hasil perusahaan kraf dan keindahan alam semula jadi
seperti pantai dan sungai sebagai sebuah pusat pelancongan adalah senada dengan
usaha-usaha yang dilaksanakan oleh MOTAC di seluruh negara. Antaranya adalah Pelan
Ekopelancongan Kebangsaan 2.0 yang dibangunkan khusus untuk memberi tumpuan
kepada rancangan pengurusan yang mampan, pemuliharaan, pembiayaan, promosi dan
operasi tapak-tapak ekopelancongan.

Sebagai contoh bagi Kelantan, pelan ini telah mengenal pasti tiga kluster
ekopelancongan yang berpotensi untuk dibangunkan dan dipromosikan secara bersepadu
iaitu:

(i) Merapoh, Gua Musang, Stong, Kuala Koh;

(ii) Pergau, Jeli, Gunug Stong, Nenggiri; dan

(iii) Kota Bharu, Pasir Mas, Bachok.

Pada masa yang sama, Tumpat sememangnya diberi perhatian untuk
dibangunkan sebagai salah satu tumpuan pelancongan di negeri Kelantan khususnya di
Kampung Laut. Dalam hal ini, MOTAC telah menjalinkan hubungan kerjasama dengan
East Coast Economic Region Development Council (ECERDC) yang merupakan badan
berkanun di bawah Jabatan Perdana Menteri bagi melaksanakan projek pembangunan
tanah kampung laut sebagai kampung pelancongan warisan yang berkonsepkan living
museum dengan izin dengan kos RM27.4 juta.

Projek yang terletak berhampiran dengan sungai Kelantan serta melibatkan dua
pakej iaitu Laman Warisan Serunding Kampung Laut, pertama. Kedua ialah Laman Seni
Kampung Laut yang menempatkan 12 usahawan kraf tempatan. la disasarkan akan mula
