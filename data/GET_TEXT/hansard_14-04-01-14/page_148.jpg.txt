140 DR.06.10.2021

Tuan Ramli bin Dato’ Mohd Nor [Cameron Highlands]: Yang Berhormat
Menteri, satu perspektiflah. Saya pernah menyatakan JAKOA exist tetapi ini spesifik bab
ekonomi sahaja because kami terlalu lama, terlampau jauh sangat ketinggalan. Dengan
izin, the existence JAKOA wujud to service kebajikan dan sebagaimana dikehendaki oleh
Perkara 8(5)(c) Perlembagaan. To catch up bab ekonomi ini after so many years, kita perlu
satu vehicle. Itu sahaja. Bukan kata nak sangkal buang JAKOA, tak. JAKOA exist but this
agency specific for economic development. |tu sahaja.

Dato’ Seri Mahdzir bin Khalid: Saya mengambil maklum apa Yang Berhormat
Cameron Highlands sebutkan itu dan kita boleh membuat libat urus dan kita berjumpa
balik untuk mendapat maklumat yang lengkap mengenai dengan perkara ini, Yang
Berhormat Cameron Highlands dan saya tidak ada masalah untuk menerima ang
Berhormat untuk berbincang dengan saya di kementerian.

Ada Yang Berhormat Tumpat ini. Yang Berhormat tanya pasal Tumpat ini. Pihak
kementerian telah memanjangkan cadangan pembinaan jambatan ini kepada pihak JKR
Negeri Kelantan. Setakat ini, JKR belum memberi maklumat teknikal yang bersesuaian
dengan skop Projek Jalan Luar Bandar (JALB), Yang Berhormat di Tumpat. Projek ini
boleh dipertimbangkan oleh kerajaan negeri dan boleh dimasukkan dalam senarai bagi
permohonan projek baru dalam Rolling Plan Ketiga Rancangan Malaysia Kedua Belas,
Yang Berhormat Tumpat.

Terima kasih. Itu sahaja daripada saya, Tuan Yang di-Pertua. Jadi, kepada rakan-
rakan yang lain, kita jawab secara bertulis. Sekian, assalamualaikum warahmatullahi
wabarakatuh.

Tuan Yang di-Pertua: Waalaikumussalam. Terima kasih Yang Berhormat
Menteri. Ahli-ahli Yang Berhormat semua, Mesyuarat Dewan hari ini ditangguhkan
sehingga jam 10 pagi esok, hari Khamis, 7 Oktober 2021. Assalamualaikum
warahmatullahi wabarakatuh. Salam sejahtera.

[Dewan ditangguhkan pada pukul 7.43 malam]
