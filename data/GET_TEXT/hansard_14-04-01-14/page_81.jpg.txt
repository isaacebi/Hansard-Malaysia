DR.06.10.2021 73

kita perlu ada kombinasi teknologi. Saya rasa itu dalam perancangan SKMM juga dan
juga kementerian. Cumanya apabila sebut tentang 5G itu cara di mana kita menggunakan
single network wholesaler di bawah DNB ini juga telah dilaksanakan di beberapa negara
seperti di Rusia, di Mexico di Belarus tetapi mereka menemui masalah dan ada cabaran-
cabaran yang sangat besar.

Justeru, saya percaya perkara ini perlu diteliti dengan betul, supaya ada
pemantauan daripada pihak kerajaan dan pihak SKMM berkenaan dengan SKMM
berkenaan dengan pelaksanaan di bawah DNB. Kemudiannya sebuah syarikat tunggal
iaitu Ericsson yang akan melaksanakan 5G ini. Ini kerana, saya tengok nilainya agak besar
iaitu kalau Ericsson sebanyak RM11 bilion. Kemudian untuk seluruh negara kita, bukan
hanya Semenanjung tetapi di Sabah dan Sarawak.

Maka saya bimbang di sana sekiranya berlaku kegagalan apakah fallback plan
kita supaya ada pembekal yang juga boleh melaksanakan rangkaian 5G ini dan ia akan
dilaksanakan dalam tempoh yang panjang iaitu 10 tahun. Jadi, ini satu perkara besar dan
saya rasa mesti diberikan perhatian serius oleh pihak kerajaan untuk benar-benar
memastikan kita bukan sahaja dapat teknologi...

Dato’ Sri Azalina Othman Said [Pengerang]: Yang Berhormat, Yang Berhormat
kena tanya soalan Yang Berhormat, bukan bagi ceramah.

Tuan Syed Ibrahim bin Syed Noh [Ledang]: Baik, baik saya tanya. Saya
ringkaskan.

Dato’ Sri Azalina Othman Said [Pengerang]: Soalan, soalan kepada Timbalan
Menteri.

Tuan Syed Ibrahim bin Syed Noh [Ledang]: Soalan ringkas saya yang akhir,
apakah yang diumumkan oleh Yang Amat Berhormat Perdana Menteri dalam RMKe-12
iaitu pelaburan sebanyak RM15 bilion itu adalah on top off RM11 bilion yang disalurkan
kepada syarikat Ericsson terima kasih.

Datuk Zahidi bin Zainul Abidin: Yang Berhormat, kalau boleh saya hendak
tambah...

Dato’ Sri Azalina Othman Said [Pengerang]: Yang Berhormat Timbalan Menteri
berapa lama lagi?

Datuk Zahidi bin Zainul Abidin: Sedikit lagi, sudah hendak habis. Banyak lagi
ini, 10 muka surat. Akan tetapi, tidak apa...

Dato’ Seri Utama Haji Mukhriz Tun Dr. Mahathir [Jerlun]: Soalan singkat
sahaja.

Datuk Zahidi bin Zainul Abidin: Saya jawab yang jawapan sahaja...

Dato’ Sri Azalina Othman Said [Pengerang]: Macam ini. Yang Berhormat
Timbalan Menteri kejap, saya bagi lagi lima minit untuk Yang Berhormat Timbalan menteri
wrap up, kemudian yang mana tidak sempat buat jawapan secara bertulis.

Datuk Zahidi bin Zainul Abidin: Saya jawab sahaja. Ini kerana yang tanya
soalan ini...

Dato’ Seri Utama Haji Mukhriz Tun Dr. Mahathir [Jerlun]: Yang Berhormat
Timbalan Menteri...

Datuk Zahidi bin Zainul Abidin: Bolehkah Yang Berhormat Tuan Yang di-Pertua

Dato’ Seri Utama Haji Mukhriz Tun Dr. Mahathir [Jerlun]: Ada kaitan sedikit
dengan tadi itu, tetapi berbeza sedikit. Terima kasih Yang Berhormat Timbalan menteri.

Datuk Zahidi bin Zainul Abidin: Cepat.

Dato’ Seri Utama Haji Mukhriz Tun Dr. Mahathir [Jerlun]: Pendek sahaja.
Sepertimana yang kita tahu Kerajaan Pusat sudah mengakui bahawa ada kekurangan
kewangan sampai hutang kita sudah ditingkatkan. Apa kewajaran untuk kerajaan
membelanjakan lagi wang yang sepatutnya biar sahaja pihak swasta melabur dalam
