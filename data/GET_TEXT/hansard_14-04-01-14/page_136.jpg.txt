128 DR.06.10.2021

Tuan Kesavan a/l Subramaniam [Sungai Siput]: RM1 bilion.
Datuk Halimah binti Mohamed Sadique: Terima kasih banyak.

Tuan Charles Anthony Santiago [Klang]: Menteri ini bukan lelong Yang
Berhormat.

Datuk Halimah binti Mohamed Sadique: Bukan, bukan. Ini adalah campur
RM300 juta, campur semua kita harap peruntukan lebih besar dapat diberikan kepada
MITRA untuk kita terjemahkan Pelan Tindakan Masyarakat India MITRA itu.

Jangan lupa sokong dan lagi satu Yang Berhormat tolong jawab viral jahat ini,
yang buat tuduhan ini. Saya sudah jelaskan hari ini.

Tuan Yang di-Pertua, yang /ast sekali.

Tuan Sivakumar Varatharaju Naidu [Batu Gajah]: Yang Berhormat Menteri...
Tuan Noor Amin bin Ahmad [Kangar]: Kangar, Kangar.

Tuan Sivakumar Varatharaju Naidu [Batu Gajah]: Yang Berhormat Menteri.

Tuan Noor Amin bin Ahmad [Kangar]: Yang Berhormat Menteri, hendak tanya
ini. Kangar.

Datuk Halimah binti Mohamed Sadique: Yang Berhormat Kangar, awak tidak
bangkit apa-apa, duduk dahulu.

Tuan Sivakumar Varatharaju Naidu [Batu Gajah]: Last Yang Berhormat
Menteri.

Datuk Halimah binti Mohamed Sadique: Tuan Yang di-Pertua, Yang Berhormat
Tuaran ini tidak ada. Saya mohon untuk jawab secara bertulis kepada Yang Berhormat
Tuaran.

Tuan Noor Amin bin Ahmad [Kangar]: Saya hendak tanya dasar perpaduan ini.
Kangar.

Datuk Halimah binti Mohamed Sadique: Bahas atau tidak?
Tuan Noor Amin bin Ahmad [Kangar]: Masa tidak cukup apa semua.

Datuk Halimah binti Mohamed Sadique: Habis tidak cukup— ini saya sedang
menjawab kepada persoalan yang dibangkitkan oleh Ahli-ahli Yang Berhormat.

Tuan Cha Kee Chin [Rasah]: [Bangun]

Tuan Noor Amin bin Ahmad [Kangar]: Masa ada, Tuan Yang di-Pertua bagi
sampai 7.05 malam. Ada 10 minit lagi.

Datuk Halimah binti Mohamed Sadique: Nanti Yang Berhormat bahas dalam
bajetlah. Ya Yang Berhormat Rasah.

Tuan Noor Amin bin Ahmad [Kangar]: Jangan macam itu. Ini RMK, penting ini.

Tuan Sivakumar Varatharaju Naidu [Batu Gajah]: Yang Berhormat Menteri,
wakil Perlis.

Tuan Noor Amin bin Ahmad [Kangar]: Boleh ya? Terima kasih Tuan Yang di-
Pertua, terima kasih Yang Berhormat Menteri. Saya merujuk kepada asas perpaduan
negara yang mana dalam isu dan cabaran perpaduan di Malaysia— saya ingat
kementerian sudah maklum. Defisit sosial ini menyentuh banyak perkara. Antaranya
politik federalisme, ruang bandar dan desa. Tadi kebetulan jawapan Yang Berhormat
Menteri yang terakhir itu ada menyentuh tentang susah hendak bayar bil jenazah tinggi.

Kalau Yang Berhormat Menteri dapat buat so/ution— saya sudah sebut sebelum
ini. Yang Berhormat Menteri kata bidang kuasa negeri, bidang agama tetapi kita tahu
agama-agama bukan Islam jarang— tidak ada institusi yang menjaganya. Tidak semua
negeri ada. Jadi kalau Yang Berhormat Menteri dapat buat satu krematorium masyarakat
Siam, masyarakat India, masyarakat Cina akan ingat Yang Berhormat Menteri ini sampai
dia mati.
