DR.06.10.2021 7

Datuk Haji Anmad Amzad bin Mohamed @ Hashim: Setakat ini semua jenis
vaksin sama ada Pfizer, Sinovac ataupun AstraZeneca termasuk CanSino yang
digunakan di bawah program PICK, didapati berkesan di dalam yang pertama ialah
mengurangkan jangkitan dan yang kedua dari segi mengurangkan kemasukan ke hospital
dan sebagainya.

Walau bagaimanapun, benar ada didapati berlaku penurunan setelah tempoh
masa yang tertentu. Maka oleh kerana itu, kerajaan telah pun menyebut tentang keperluan
kepada booster dose, khusus kepada kumpulan-kumpulan yang tertentu yang mempunyai
risiko yang tinggi. Ini telah pun dibuat keputusan dan perincian sedang dikeluarkan oleh
Kementerian Kesihatan Malaysia. Terima kasih.

Tuan Abdul Latiff bin Abdul Rahman [Kuala Krai]: Kuala Krai.

Timbalan Yang di-Pertua [Dato' Mohd Rashid Hasnon]: Soalan tambahan
yang kedua, saya jemput Yang Berhormat Kuala Krai.

Tuan Abdul Latiff bin Abdul Rahman [Kuala Krai]: Terima kasih, Tuan Yang di-
Pertua. Soalan tambahan saya ialah apakah sumbangan lain MOSTI dalam usaha
mengawal pandemik COVID-19 selain terlibat dalam PICK ataupun P.I.C.K_ ini?
Berapakah jumlah dos vaksin yang diperolehi secara derma dari luar negara dan apakah
tindakan kementerian dengan vaksin-vaksin yang diterima ini? Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Kuala Krai. Sila Yang Berhormat Timbalan Menteri, satu minit.

Datuk Haji Ahmad Amzad bin Mohamed @ Hashim: Terima kasih. Selain
daripada terlibat di dalam program pelaksanaan imunisasi COVID-19 Kebangsaan,
MOSTI turut terlibat dalam pelbagai usaha mengawal pandemik ini melalui pelan hala tuju
pembangunan vaksin negara iaitu bagi menghasilkan vaksin di masa hadapan secara
tempatan, daripada segi pembangunan sijil vaksinasi di bawah Vaccine Management
System (VMS) dan penambahbaikan di dalam contact tracing yakni sistem pengesanan
kontak di dalam MySejahtera.

Berhubung dengan soalan berkaitan dengan sumbangan vaksin yang telah
diterima daripada luar negara, Kerajaan Malaysia telah menerima sumbangan vaksin
daripada kerajaan luar iaitu:

i) daripada Jepun jenis AstraZeneca sebanyak 998,400 dos;
ii) daripada Amerika Syarikat jenis Pfizer sebanyak 1,350,000 dos;
iii) daripada China jenis Sinovac sebanyak 500,000 dos; dan

iv) daripada United Kingdom jenis AstraZeneca sebanyak 415,000
dos.

Semua sumbangan ini kita terikat kepada perjanjian yang mana_ tidak
membolehkan sebarang penjualan, vaksin ini semata-mata untuk program vaksin
percuma kepada rakyat. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Pertanyaan jawab lisan seterusnya, saya menjemput Yang
Berhormat Pontian.

5. Datuk Seri Haji Ahmad bin Haji Maslan [Pontian] minta Menteri Perdagangan
Antarabangsa dan Industri menyatakan kaedah terperinci bagi meningkatkan pelaburan
langsung dalam negara 'Domestic Direct Investment’ (DDI) dan ‘Foreign Direct Investment’
(FDI) serta pelan bagi menaikkan ekonomi negara dan ekonomi rakyat dipulihkan dengan
kaedah 'V curve’.

Timbalan Menteri Perdagangan Antarabangsa dan Industri [Datuk Lim Ban
Hong]: Tuan Yang di-Pertua, dalam usaha untuk menggalakkan pelaburan domestik,
inisiatif MITI melalui MIDA adalah seperti berikut:
