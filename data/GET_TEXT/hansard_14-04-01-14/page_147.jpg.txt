DR.06.10.2021 139

dapat menyelesaikan isu-isu ini. Sama ada melibatkan jalan, melibatkan air, melibatkan
rumah-rumah PPRT. Ini tiga yang penting, yang saya kira melibatkan rakan-rakan di
wilayah Sabah dan Sarawak.

Saya pernah menjadi Menteri Pendidikan Tuan Yang di-Pertua, dan saya tahu
bahawa itulah juga yang dikehendaki oleh masyarakat di wilayah Sabah dan Sarawak.
Yang penting adalah bagaimana kita boleh laksanakan. Semua yang ada ini, insya-Allah
saya cuba membantu yang terbaik. Kepada rakan-rakan yang saya tidak dapat jawab.

Dato’ Haji Che Abdullah bin Mat Nawi [Tumpat]: Tumpat tidak ada jawapankah
Yang Berhormat Menteri?

Dato’ Seri Mahdzir bin Khalid: Tumpat tanya apa Yang Berhormat?
Dato' Haji Che Abdullah bin Mat Nawi [Tumpat]: Ya?
Dato' Seri Mahdzir bin Khalid: Tumpat tanya apa?

Dato' Haji Che Abdullah bin Mat Nawi [Tumpat]: Permohonan jambatan yang
menghubungkan kepulauan Teluk Renjuna dengan tanah besar, yang mana menjadi isu
yang viral beberapa kali dah. Satunya, terputusnya bekalan makanan masa musim banjir.
Kemudian baru-baru ini, viral lagi apabila frontliners yang terpaksa mengharungi sungai
untuk membawa mayat keluar, mangsa COVID-19 kerana air cetek dan sebagainya.

Jadi, kawasan ini adalah bersempadan dengan Kota Bharu, ini bukan bahagian
Sarawak dan sebagainya. Bersempadan dengan Kota Bharu dan pada sebelah malamnya
mereka nampak lampu di Kota Bharu sebenarnya. Akan tetapi, daripada segi kemudahan
asas termasuk jambatan dan sebagainya, seperti mana yang viral itu adalah merupakan
masalah harian penduduk di situ baik dari segi kecemasan, yang sakit, perempuan hendak
bersalin dan sebagainya.

Dato’ Seri Mahdzir bin Khalid: Terima kasih Yang Berhormat Tumpat. Saya
amat bersimpati dengan apa yang disebut oleh Yang Berhormat Tumpat. Cumanya saya
tidak ada maklum balas yang jelas di sini. Jadi, saya akan jawab kepada Yang Berhormat
secara bertulis.

Dato’ Haji Che Abdullah bin Mat Nawi [Tumpat]: Terima kasih Yang Berhormat
Menteri.

Dato’ Seri Mahdzir bin Khalid: Minta maaf Yang Berhormat. Jadi itu sahaja
daripada saya, Tuan Yang di-Pertua.

Tuan Ramli bin Dato" Mohd Nor [Cameron Highlands]: Yang Berhormat
Menteri, Cameron Highlands. Jawapan kepada soalan saya itu, kalau boleh dapat dijawab
nanti.

Dato' Seri Mahdzir bin Khalid: Cameron Highlands? Saya ingat tidak ada tadi.

Tuan Ramli bin Dato" Mohd Nor [Cameron Highlands]: Ada, duduk belakang
dari mula, Yang Berhormat Menteri.

Dato' Seri Mahdzir bin Khalid: Ini cadangan penubuhan Perbadanan Kemajuan
Ekonomi Orang Asli. Ini cadangan daripada Majlis Perundingan Melayu dalam
mengangkat dan memperjuangkan kedudukan dan kepentingan masyarakat Orang Asli di
Semenanjung Malaysia.

01940

Cadangan ini, cadangan Perbadanan Kemajuan Ekonomi Orang Asli oleh Majlis
Perundingan Melayu ini sedang diperhalusi oleh pihak-pihak berkepentingan bagi
memastikan tiada pertindihan fungsi dengan JAKOA. Jadi maksud saya, Yang Berhormat,
JAKOA ini dengan Perbadanan Kemajuan Ekonomi Orang Asli ini adalah dua badan yang
berlainan dan mengikut pengalaman kita dalam kerajaan, agensi kerajaan kalau nak tukar,
dia kena corporatize. Maksudnya daripada JAKOA pergi kepada perbadanan.

Jadi, kita tengah berhubung dengan Kerajaan Pusat, EPU dan juga agensi-agensi
lain yang ada berkepentingan sekali untuk membuat keputusan kerajaan mengenai
dengan perkara ini, Yang Berhormat.
