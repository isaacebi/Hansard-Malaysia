DR.06.10.2021 21

tanpa dokumen yang sah pula, dengan mengambil kira syor Kementerian Dalam Negeri,
pihak CITF sedang merekodkan pendataan PATI, pelarian UNHCR dan golongan
stateless melalui penjanaan ID unik di dalam sistem MySejahtera selaras dengan format
pendataan di dalam Pekeliling Ketua Pengarah Bil. 1/2001. Pelaksanaan vaksinasi bagi
PATI, pelarian UNHCR dan golongan stateless di kawasan pinggir bandar dan pedalaman
adalah melalui kaedah jangkau luar atau outreach terutama di Sabah dan Sarawak.
Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih.
Pertanyaan jawab lisan seterusnya saya menjemput Yang Berhormat Datuk Zakaria bin
Mohd. Edris @ Tubau, Yang Berhormat Libaran.

Yang Berhormat Datuk Zakaria bin Mohd. Edris @ Tubau [Libaran]: Terima
kasih Tuan Yang di-Pertua. Soalan saya nombor 11.

01120

11. Datuk Zakaria bin Mohd. Edris @ Tubau [Libaran] minta Perdana Menteri
menyatakan bagaimanakah Rancangan Malaysia Kedua Belas (RMKe-12) dan Bajet
2022 dapat memulihkan kedudukan kewangan dan ekonomi negara kita pada alaf pasca
COVID-19.

Menteri di Jabatan Perdana Menteri (Ekonomi) [Dato’ Sri Mustapa bin
Mohamed]: Assalamualaikum warahmatullahi wabarakatuh, salam sejahtera. Tuan Yang
di-Pertua, kerajaan telah pun mengambil langkah proaktif untuk mengatasi kemelesetan
ekonomi akibat wabak pandemik COVID-19. Setakat ini, kerajaan telah memperkenalkan
lapan Pakej Rangsangan Ekonomi dan bantuan rakyat berjumlah RM530 bilion. Seperti
Ahli Yang Berhormat sedia maklum, RMKe-12 merupakan pelan pembangunan lima tahun
dengan matlamat, “Keluarga Malaysia - Makmur, Inklusif, Mampan” yang bertujuan
menangani isu semasa dan pada masa yang sama memulihkan serta merancakkan
semula pembangunan ekonomi Malaysia.

Seperti yang dinyatakan dalam pembentangan oleh Yang Amat Berhormat
Perdana Menteri, RMKe-12 akan memberi tumpuan kepada sembilan fokus utama. Antara
fokus tersebut, dua saya hendak highlight. Pertama, fokus pertama merancakkan
pertumbuhan ekonomi. Memberi tumpuan kepada usaha mengembalikan semula
momentum pertumbuhan kesemua_ sektor ekonomi dan mewujudkan sumber
pertumbuhan baharu. Ini termasuklah:

(i) melonjakkan pertumbuhan beberapa industri yang strategik
dan berimpak tinggi dan akan melonjakkan, termasuk industri
elektrikal dan elektronik, perkhidmatan global, aeroangkasa
dan aktiviti pertanian pintar;

(ii) memperkukuh ekosistem bagi menyokong pelaburan swasta
dan membangunkan tenaga kerja mahir; dan

(iii) menarik pelaburan berkualiti.

Fokus kedua dalam RMKe-12, memperkukuh pemangkin pertumbuhan bagi
memastikan infrastruktur di perkukuh dan bakat masa hadapan dibangunkan. Antara
tumpuan yang akan diberikan ialah:

(i) mempercepat penggunaan teknologi dan inovasi ditumpukan
kepada pendigitalan dan teknologi termaju, termasuk teknologi
4IR; dan

(ii) meningkatkan infrastruktur dan perkhidmatan digital bagi

menangani pelbagai jurang digital.

Tuan Yang di-Pertua, Bajet 2022 yang akan dibentangkan oleh Yang Berhormat
Menteri Kewangan pada 29 Oktober nanti akan menjadi pemangkin dalam melaksanakan
RMKe-12 bagi terus memacu pertumbuhan, keterangkuman dan kelestarian ekonomi
dalam masa jangka sederhana. Berdasarkan kerajaan akan terus menumpukan kepada
