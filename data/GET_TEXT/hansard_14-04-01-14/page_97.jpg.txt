DR.06.10.2021 89

Tuan Karupaiya a/l Mutusami [Padang Serai]: Yang Berhormat, Yang
Berhormat.

Dato’ Dr. Haji Noor Azmi bin Ghazali: Agar Hospital Lahad Datu ditambahkan
mesin respiratory dan mesin dialilis...

Tuan Yang di-Pertua: Duduk dulu, duduk dulu.

Tuan Karupaiya a/l Mutusami [Padang Serai]: Yang Berhormat Menteri,
Padang Serai sedikit.

Tuan Yang di-Pertua: Yang Berhormat Menteri tidak bagi, sekejap.

Dato’ Dr. Haji Noor Azmi bin Ghazali: ...Sukacita dimaklumkan Kementerian
Kesihatan memperuntukkan RM3.53 juta...

Tuan Sanisvara Nethaji Rayer a/l Rajaji [Jelutong]: Tuan Yang di-Pertua.

Dato’ Dr. Haji Noor Azmi bin Ghazali: ...bagi memperoleh peralatan perubatan
bagi tahun 2021 di Hospital Lahad Datu. Peralatan perubatan termasuklah peralatan yang
diperlukan dalam menangani wabak COVID-19 di Hospital Lahad Datu antaranya adalah
empat unit mesin hemodialisis, empat unit portable RO, satu unit dialyzer reprocessor
machine, 32 unit ventilator, peralatan makmal dan lain-lain.

Tuan Sanisvara Nethaji Rayer a/l Rajaji [Jelutong]: Yang Berhormat Menteri.
Datuk Seri Panglima Wilfred Madius Tangau [Tuaran]: Yang Berhormat.

Dato’ Dr. Haji Noor Azmi bin Ghazali: Kementerian Kesihatan— sebentar ya.
Yang Berhormat. Kementerian Kesihatan sentiasa berusaha menambah baik keperluan
peralatan di hospital Lahad Datu dan memantau keperluan dalam penambahan atau
penggantian peralatan ini dari semasa ke semasa agar perkhidmatan di hospital ini tidak
terjejas.

Tuan Sanisvara Nethaji Rayer a/l Rajaji [Jelutong]: Yang Berhormat Menteri.

Dato’ Dr. Haji Noor Azmi bin Ghazali: Tuan Yang di-Pertua, bagi saya sikit lagi.
Kementerian Kesihatan amat prihatin dengan cadangan yang dibangkitkan oleh Yang
Berhormat Libaran mengenai usaha yang perlu dilakukan untuk meningkatkan
kesiapsiagaan fasiliti kesihatan. Yang Berhormat telah menyatakan keperluan sebuah
klinik desa. Yang Berhormat telah pun sedia maklum pada masa ini perkhidmatan
kesihatan di Libaran disediakan oleh tiga buah klinik kesihatan dan dua klinik desa.
Kementerian Kesihatan telah pun mengambil inisiatif untuk membina klinik kesihatan bagi
menggantikan klinik desa. Makna, kita punya polisi tidak buka klinik desa sekarang ini.
Bagi perkhidmatan kesihatan primer yang lebih komprehensif termasuk perkhidmatan ibu
dan anak.

Sukacita dimaklumkan, projek pembinaan Klinik Kesihatan Sungai Manila,
Sandakan yang merupakan projek gantian Klinik Desa Sungai Manila kini di peringkat reka
bentuk dan akan ditender pada awal tahun 2022. Silakan.

Tuan Sanisvara Nethaji Rayer a/l Rajaji [Jelutong]: Terima kasih Yang
Berhormat Menteri. Walaupun saya tidak diberi peluang untuk berbahas mengenai RMke-
12, ketika saya membahaskan Titah Duli Yang Maha Mulia Seri Paduka Baginda Yang di-
Pertuan Agong saya telah memuji kementerian di atas langkah-langkah yang telah diambil
terutamanya di Pulau Pinang untuk membantu perkhidmatan perubatan di sana dengan
mendirikan hospital oleh pihak tentera yang mendirikan hospital— temporary hospital
dengan izin.

Pada masa yang sama, saya telah juga dengar ulasan Yang Berhormat Menteri
berkenaan dengan kekurangan kawasan Yang Berhormat Menteri sendiri. Di tiap-tiap
kawasan kita lihat bahawa ada kekurangan terutamanya berkenaan dengan peralatan,
perkara-perkara yang berkenaan dengan hospital.

01650

Maka, bolehkah saya mencadangkan kalau dalam pembentangan bajet yang
akan dibuat, supaya pembentangan itu diperhalusi dan tidak ada sebarang pembaziran
