DR.06.10.2021 91

Dr. Maszlee bin Malik [Simpang Renggam]: Yang Berhormat Timbalan Menteri.

Dato’ Dr. Haji Noor Azmi bin Ghazali: Jadi, saya mengambil pendirian yang
Kementerian Kesihatan akan meneliti perkara ini.

Tuan Karupaiya a/l Mutusami [Padang Serai]: Yang Berhormat Timbalan
Menteri, Padang Serai, berkaitan dengan hospital sedikit.

Tuan Yang di-Pertua: Yang Berhormat Padang Serai, sekejaplah. Sekejap. Yang
Berhormat Timbalan Menteri sedang jawab fasal hemp itu.

Dato’ Dr. Haji Noor Azmi bin Ghazali: Ya, ya. Hemp, marijuana.

Dr. Maszlee bin Malik [Simpang Renggam]: Simpang Renggam, Yang
Berhormat Timbalan Menteri.

Dato’ Dr. Haji Noor Azmi bin Ghazali: Padang Serai, Padang Serai. Fasal dia
dekat dengan Bagan Serai kan.

Dr. Maszlee bin Malik [Simpang Renggam]: [Ketawa]

Tuan Noor Amin bin Ahmad [Kangar]: Jemput ke Perlis nanti ya, Yang
Berhormat Timbalan Menteri.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Terima kasih Yang Berhormat Timbalan Menteri, kawan baik saya. “RM 20 million
multi-storey block would be built to increase the number of hospital beds. Adding that, the
project was in the planning stage.” Ini pada tahun 2017, sampai sekarang tidak ada apa-
apa jawapan. Bolehkah Yang Berhormat Timbalan Menteri, kalau tidak dapat jawapan,
berikan jawapan bertulis sebab ini adalah keperluan rakyat. Terima kasih Yang Berhormat
Timbalan Menteri. Terima kasih, Tuan Yang di-Pertua.

Dato’ Dr. Haji Noor Azmi bin Ghazali: Terima kasih, Yang Berhormat Padang
Serai. Banyak orang macam Yang Berhormat Padang Serai juga, jangan risau. Di Bagan
Serai, Hospital Parit Buntar kelulusannya pada tahun 2013. RMKe-10, Rolling Plan Ke-3.
Sampai hari ini belum nampak lagi.

Dr. Maszlee bin Malik [Simpang Renggam]: /Ketawa]
Seorang Ahli: Yalah.
Tuan Noor Amin bin Ahmad [Kangar]: Ini berbahas kah macam mana?

Dato’ Dr. Haji Noor Azmi bin Ghazali: Jadi, ini semua sama. Jadi, ini semua
sama. Oleh sebab itu kita tengok, kita bagi ikut keutamaan, mana yang dahulu, mana yang
sudah lama dan sebagainya. Saya setuju dengan Yang Berhormat Padang Serai. Akan
tetapi, kita take turn. Kita take turn.

Dr. Maszlee bin Malik [Simpang Renggam]: Yang Berhormat Timbalan Menteri,
Simpang Renggam.

Dato’ Dr. Haji Noor Azmi bin Ghazali: Tuan Yang di-Pertua...

Dr. Maszlee bin Malik [Simpang Renggam]: Simpang Renggam, Yang
Berhormat Timbalan Menteri.

Dato’ Dr. Haji Noor Azmi bin Ghazali: Sekejap. Yang Berhormat Kalabakan
telah membangkitkan tentang keperluan untuk membina sebuah hospital baharu di
Kalabakan. Semua orang minta hospital baharu. Semua orang minta klinik baharu.
Kementerian Kesihatan sedang mengkaji kesesuaian melaksanakan konsep hospital
satelit di kawasan pedalaman. Selain ruangan untuk perkhidmatan pesakit luar,
kemudahan hospital satelit bakal dilengkapi dengan kemudahan pesakit dalam seperti
wad, dewan bedah, dan bilik bersalin.

Tuan Yang di-Pertua, meskipun kita berdepan dengan pelbagai cabaran dalam
menyediakan perkhidmatan kesihatan kepada penduduk di wilayah Sarawak,
terutamanya topografi yang sangat luas, namun kementerian tetap komited melaksanakan
tanggungjawab bagi memastikan rakyat Sarawak tidak terpinggir dalam menikmati
kemudahan perkhidmatan. Pada masa ini, Sarawak mempunyai bilangan hospital
