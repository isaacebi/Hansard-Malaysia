102 DR.06.10.2021

Saya faham kerana infrastruktur untuk pergi ke tempat seperti berikut memang
agak sukar. Maka, kita akan melihat daripada segi bagaimana berapa panjang dan
keseriusan daripada segi infra itu supaya kita boleh melihat kalau boleh propose kepada
kita, dengan izin untuk mendapatkan peruntukan untuk infrastruktur.

Datuk Wilson Ugak anak Kumbong [Hulu Rajang]: Terima kasih, terima kasih
Yang Berhormat Menteri. Terima kasih.

Dato’ Sri Hajah Nancy Shukri: Terima kasih Yang Berhormat. Seterusnya Tuan
Yang di-Pertua, bagi memberi maklum balas kepada pertanyaan Yang Berhormat Bukit
Bintang mengenai perancangan untuk membuka lebih banyak lagi destinasi gelembung
pelancongan lain selain Pulau Langkawi bagi merancakkan pelancong domestik.

Suka untuk saya merujuk kepada pengumuman oleh Yang Amat Berhormat
Perdana Menteri pada hari Rabu, 22 September 2021 yang lepas bahawa kerajaan akan
membenarkan pembukaan pusat-pusat pelancongan, pulau-pulau atau kawasan
pelancongan berserta aktiviti rentas negeri dengan syarat mencapai 90 peratus kadar
vaksinasi dewasa berdasarkan data dan analisis yang dibuat oleh Kementerian Kesihatan
Malaysia.

Ini juga untuk menyahut seruan mereka yang ingin melawat pergi berjumpa
keluarga. Oleh sebab selalu kita kena soal, kenapa boleh melancong, kenapa hendak
jumpa keluarga susah? Jadi sebab itu, kerajaan telah memutuskan. Sebagai langkah ke
hadapan, MOTAC kini sedang giat mempersiap, merangka dan meneroka segala peluang
untuk pembukaan gelembung pelancongan antarabangsa juga membabitkan destinasi
atau negara luar. Kita telah pun melaksanakan kerja-kerja awalan bagi tujuan ini.

Antaranya, saya sendiri telah mengadakan sesi libat urus secara maya bersama
33 orang Pengarah Tourism Malaysia kita yang kini sedang bertugas di luar negara bagi
mendapatkan maklumat yang lebih terperinci serta sentimen pasaran masing-masing.
Insya-Allah semua usaha yang kita laksanakan ini adalah untuk membangunkan
gelembung pelancongan antarabangsa yang boleh menarik semula kehadiran pelancong
asing.

Akan tetapi pada masa yang sama, berusaha untuk meminimumkan apa jua risiko
bagi mengimbangi faktor ekonomi dengan kesejahteraan rakyat. Seterusnya, sementara
itu Yang Berhormat Bukit Bintang turut ingin mengetahui sama ada kempen Tahun
Melawat Malaysia akan diadakan semula berikutan pembatalan Kempen Tahun Melawat
Malaysia 2020 akibat pandemik COVID-19.

Saya menghargai keprihatinan Ahli Yang Berhormat yang ingin melihat untuk
industri pelancongan negara kembali dirancakkan selepas hampir 2 tahun dibelenggu
waktu yang sukar. Untuk makluman, pelaksanaan kempen berskala besar seperti Tahun
Melawat Malaysia memerlukan persediaan yang panjang dan rapi. Sudah pastinya
peruntukan bajet yang besar dan tempoh masa yang wajar diperlukan bagi membolehkan
prapromosi dan pemasaran dalam skala yang besar dilaksanakan untuk menarik pasaran
antarabangsa.

Penganjuran Kempen Tahun Melawat Malaysia adalah salah satu penggalak
ataupun as a booster, dengan izin, yang diakui bukan sahaja boleh melonjakkan industri
pelancongan, malah kepada ekonomi negara. Namun, Kempen Tahun Melawat Malaysia
bukanlah satu-satunya jalan untuk mempromosi dan menarik kehadiran pelancong ke
Malaysia. Pada masa ini, kerajaan sedang menumpukan kepada usaha-usaha pemulihan
industri pelancongan menerusi pelaksanaan Pelan Pemulihan Pelancongan dan
Kebudayaan yang telah dibangunkan oleh MOTAC.

Justeru, keputusan untuk melaksanakan Tahun Melawat Malaysia pada masa
akan datang sudah pasti akan mempertimbangkan pelbagai faktor seperti pemulihan
sektor pelancongan di peringkat global serta masa yang bertepatan dan bersesuaian
ataupun right timing.

Tuan Yang di-Pertua, oleh kerana ada isu lain yang dibawa dan disebut
Kementerian Pelancongan tetapi sudah dijawab oleh kementerian yang lain. Maka
dengan itu Tuan Yang di-Pertua, sebagai penutup saya sekali lagi ingin merakamkan
penghargaan semua Abii...
