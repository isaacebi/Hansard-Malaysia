DR.06.10.2021 27

“sesuatu pertanyaan itu tidak boleh dikeluarkan berkenaan
dengan betul atau tidaknya penerangan-penerangan dalam
surat-surat khabar atau penerangan-penerangan yang
dikeluarkan oleh seseorang bagi dirinya sendiri atau
penerangan badan-badan kewangan,”

Itu masalahnya Peraturan Mesyuarat 23 (1)(i), dan sekiranya saya baca peraturan
ini bersekali dengan Peraturan Mesyuarat 18 (7)(c), itu pun satu kekangan peraturan yang
saya ada. Saya akui, perkara ini penting tetapi saya mempunyai kekangan peraturan,
Yang Berhormat. Jadi, saya syorkan agar Yang Berhormat dapat mengambil prosedur-
prosedur yang lain dalam perkara ini. Terima kasih, Yang Berhormat.

Datuk Seri Saifuddin Nasution bin Ismail [Kulim—Bandar Baharu]: Tuan Yang
di-Pertua...

Dato’ Seri Anwar bin Ibrahim [Port Dickson]: Terima kasih, Tuan Yang di-
Pertua. Saya hendak usul sebab — dengan hormat, Tuan Yang di-Pertua menyebut
Peraturan Mesyuarat 23 (1)(i).

Tuan Yang di-Pertua: Ya.

Dato’ Seri Anwar bin Ibrahim [Port Dickson]: Akan tetapi, saya hendak —
mungkin Tuan Yang di-Pertua tidak ikuti, mantan Menteri Kewangan Tun Daim Zainuddin
mengesahkan dan mengulas, Yang Berhormat Menteri Kewangan  sekarang
mengesahkan dan menafikan— bukan menafikan content, tetapi menafikan keterlibatan
dalam hal yang dianggap tax evasion dan menjelaskan. Yang Berhormat Selayang juga
telah menjelaskan aktiviti itu semasa beliau di Manila dan syarikat itu tidak ada
kepentingan peribadi melainkan client. Ini dibolehkan, tidak ada — jadi untuk menafikan
dan menggunakan technical point bahawa laporan ini tidak sah, Tuan Yang di-Pertua—

Tuan Yang di-Pertua: Saya tidak kata tidak sah. Saya tidak kata tidak sah.

Dato’ Seri Anwar bin Ibrahim [Port Dickson]: Akan tetapi belum di-verified.
Okey, masalah ini sejak tahun 2012. Kita bangkitkan tahun 2012, Global Financial Integrity
Report, tidak ada siasatan. Pada tahun 2015, Panama Papers, tidak ada siasatan. Pada
tahun 2021, kita bangkitkan Pandora Papers, dan Tuan Yang di-Pertua kata baik kita
sahkan, ada channel lain.

Saya hendak katakan, kita mula dengan channel ini. Kemudian, bawa select
committee, boleh. Select committee, Yang Berhormat Menteri pun ada ahli Jawatankuasa,
sampai sekarang belum putus. Itu saya hormat, Tuan Yang di-Pertua. Tuan Yang di-
Pertua tekankan, dan saya hadir mahu menyegerakan. Akan tetapi, jawatankuasa di pihak
kerajaan belum memutuskan.

Tuan Yang di-Pertua: Baru diputuskan pagi ini, Yang Berhormat. Saya
diberitahu.

Dato’ Seri Anwar bin Ibrahim [Port Dickson]: Ya, tetapi tertangguh lagi. Jadi
kita nak guna channel itu kita boleh guna. Ruang ini, bagi saya terbaik. Tuan Yang di-
Pertua, ini soal maruah negara, keselamatan negara. Mana boleh kita terima kenyataan
dengan apa alasan teknikal sekalipun untuk menolak kenyataan bahawa ratusan bilion
ringgit sah keluar dari negara, melibatkan tokoh-tokoh besar. Kemudian kita kata, jangan
bincang sekarang. Saya tidak boleh terima keputusan itu.

[Dewan riuh]

Datuk Seri Saifuddin Nasution bin Ismail [Kulim—Bandar Baharu]: Tuan Yang
di-Pertua, boleh? Sedikit sahaja ya. Tuan Yang di-Pertua, saya menghormati pandangan
Tuan Yang di-Pertua tetapi saya memilih untuk berbeda.

Tuan Yang di-Pertua, kita mengingatkan diri kita. Parlimen adalah tempat untuk
Ahli Parlimen berperanan sebagai check and balance. Semak dan imbang. Kedua,
peranan oversight rule, peranan mengawasi. Ketiga, peranan membuat undang-undang
dan juga polisi. Itu adalah tugas hakiki kita.
