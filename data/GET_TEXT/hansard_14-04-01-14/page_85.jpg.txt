DR.06.10.2021 77

Mereka ini diberi perhatian dalam program-program insentif bantuan kerajaan.
Cuma saya hendak maklumkan kepada Yang Berhormat, saya amat memahami dan
empati pada soal ketua isi rumah. Saya tahu bahawa Yang Berhormat sentiasa merujuk
kepada laporan-laporan yang memberi gambaran bagaimana keadaan sebenar, terutama
di PPR. Saya pun ambil juga Laporan UNICEF ini.

Jadi, saya dapati memang benar dalam soal unemployment ataupun kehilangan
pekerjaan dalam tempoh yang cukup menduga ini, ketua isi rumah wanita yang kehilangan
pekerjaan daripada jumlah unemployment rate itu, pada bulan Mac 2021 ialah 26 peratus
dan secara pukul rata adalah sekitar 16 peratus. Ada satu lagi kategori Yang Berhormat,
bukan hanya daripada segi ketua isi rumah wanita tetapi ketua isi rumah yang anaknya
adalah disable. Mereka juga terlibat dengan kehilangan pekerjaan yang agak tinggi
sehinggakan ke 46 peratus.

Maka, suka saya hendak maklumkan bahawa memang dalam Dasar Perumahan
Negara, saya alu-alukan dan saya akan masukkan keutamaan ketua isi rumah wanita dan
juga ketua isi rumah kumpulan rentan dalam tahap yang begitu kronik seperti mana yang
saya sebut tadi sebagai keutamaan.

Sebagai testimonialnya, just nak maklumkan bahawa pada 5 Oktober yang lalu,
ada sebanyak 690 permohonan diterima bagi rumah Ikram Keluarga Malaysia. Rumah
Ikram ini adalah sebuah inisiatif yang dibuat bagi tujuan untuk menyediakan as a cushion
measures kepada keluarga-keluarga Malaysia yang terkesan dalam tempoh setahun
setengah ini. Ada keluarga Malaysia yang kehilangan pekerjaan, ada telah melalui
pengusiran, ada yang terpaksa untuk menetap di rumah-rumah keluarga mereka dengan
keadaan keluarga yang besar.

Maka, keluarga-keluarga Malaysia ini telah disediakan dengan inisiatif yang
dinamakan Rumah Ikram Keluarga Malaysia dan ia diperuntukkan sebanyak 2,000 buah
rumah. Setakat ini, 690 permohonan telah pun diterima dan daripada 690 permohonan,
310 permohonan tersebut ialah ketua isi rumah wanita. /nsya-Allah, selaras dengan
strategi RMKe-12 untuk meningkatkan bekalan kepada kumpulan sasar sebagaimana
yang saya sebut tadi, ini komitmen saya dan komitmen KPKT bahawa ketua isi rumah
wanita dan kumpulan-kumpulan rentan yang berada dalam keadaan kronik akan menjadi
keutamaan kepada KPKT.

Puan Nurul Izzah binti Anwar [Permatang Pauh]: Boleh sikit Yang Berhormat?
Terima kasih Tuan Yang di-Pertua, terima kasih Yang Berhormat Menteri. Saya hargai
usaha kerana sudah tentu bukan sahaja laporan Yang Berhormat baca tetapi banyak lagi
yang melihat kepada kesan yang agak ketara kepada ketua isi rumah wanita dan anak-
anak mereka.

Saya juga nak kongsikan tentang penemuan kami di Permatang Pauh kerana
Permatang Pauh memang julat gaji pun sangat berbeza. Untuk ketua isi rumah wanita,
RM1,452 berbanding dengan ketua isi rumah biasa, RM2,132. Ini dapatan daripada 332
isi rumah tetapi maksudnya, saya harap ia dapat diterapkan sebagai dasar, bukan sahaja
oleh KPKT.

Kita tahu perumahan rakyat ini juga meliputi PBT, maka kita mahu seragam dan
saya harap insya-Allah diteruskan, bukan sahaja semasa COVID-19 kerana bukan sahaja
mereka yang terkesan tetapi anak-anak. So, you will see intergenerational trauma and
poverty. Terima kasih Yang Berhormat Menteri, thank you Tuan Yang di-Pertua.

Dato’ Sri Reezal Merican bin Naina Merican: Bukan itu sahaja. Sebagai
tambahan, memang dapatan daripada UNICEF mengatakan bahawa 54 peratus ketua isi
rumah mempunyai pendapatan bawah daripada RM2,000 manakala 34 peratus berdepan
dengan kemurungan. Oleh sebab itu, dalam jawapan saya ketika Titah Diraja dahulu, saya
sebut dalam pendekatan yang baharu untuk PPR ini, saya mengutarakan tentang soal
aspek livability, soal aspek daya huni.

Saya minta supaya diperkenalkan livability index. Tak guna kita buat rumah PPR,
kita letak kepada mereka yang susah, mempunyai pendapatan yang cukup-cukup sukar
dan akhirnya, mereka berdepan dengan serba serbi kekurangan. Sebagaimana yang tadi
