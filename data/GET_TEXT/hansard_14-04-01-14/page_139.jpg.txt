DR.06.10.2021 131

Tuan Karupaiya a/l Mutusami [Padang Serai]: MITRA kita lain. Parti-parti
politik...

Datuk Halimah binti Mohamed Sadique: Tidak ada kaitan dengan politik-politik.

Tuan Karupaiya a/l Mutusami [Padang Serai]: Kita tidak mahu— meanwhile, in
that— okey, pada masa yang sama juga, saya ucapkan terima kasih kepada Tuan Yang
di-Pertua. Hari ini very cool, very nice. Thank you very much Tuan Yang di-Pertua.

#1900

Datuk Halimah binti Mohamed Sadique: Tuan Yang di-Pertua, saya mohon
maaf banyak-banyak kerana saya tahu rakan-rakan Ahli-ahli Yang Berhormat sangat
mendalam minat untuk mengetahui perkara sebenar yang sedang berlaku di MITRA.

Saya mengucapkan terima kasih kepada kesemua Ahli-ahli Yang Berhormat yang
telah mengambil bahagian. Saya mohon Ahli-ahli Yang Berhormat, tolong. Yang
Berhormat Sungai Siput, Yang Berhormat Jelutong, Yang Berhormat Batu Kawan, Yang
Berhormat Padang Serai, Yang Berhormat Batu Gajah termasuk Yang Berhormat Kangar
tadi yang bangkitkan supaya viral yang sedang berlaku ini Yang Berhormat, tolonglah
betulkan baliklah. Bukan tugas kita, kerajaan ini untuk mensakau duit-duit rakyat yang
patutnya dibelanjakan kepada rakyat. Terima kasih banyak-banyak. Tuan Yang di-Pertua,
saya mengucapkan terima kasih banyak-banyak.

Tuan Noor Amin bin Ahmad [Kangar]: Kalau tidak ada soalan Kangar tadi
sudah jadi kementerian MITRA sudah.

Datuk Halimah binti Mohamed Sadique: Assalamualaikum warahmatullahi
wabarakatuh.

Tuan Yang di-Pertua: Walaikumsalam. Terima kasih Yang Berhormat Menteri.
Yang Berhormat Padang Serai, hari ini saya okey sebab saya makan ubat.

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

7.00 mlm.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua,

“Mengikut Peraturan Mesyuarat 12(1), saya mohon
mencadangkan bahawa tanpa menghiraukan usul yang terdahulu,
Mesyuarat pada hari ini tidak akan ditangguhkan sehingga selesai giliran
Kementerian Pembangunan Luar Bandar di No. 23 dalam susunan
giliran Yang Berhormat Menteri menjawab ke atas perbahasan
Rancangan Malaysia Ke-12 dan selepas itu Mesyuarat akan
ditangguhkan sehingga pukul 10.00 pagi, hari Khamis 7 Oktober 2021.”

Tuan Yang di-Pertua: Ada yang menyokong?

Timbalan Menteri Pembangunan Luar Bandar | [Dato’ Sri Haji Abdul Rahman
bin Mohamad]: Tuan Yang di-Pertua, saya mohon menyokong.

Tuan Yang di-Pertua: Terima kasih. Ahli-ahli Yang Berhormat, sekarang saya
kemukakan masalah kepada Majlis untuk diputuskan. Masalahnya ialah usul seperti yang
dikemukakan tadi hendaklah disetujukan.

[Usul dikemuka bagi diputuskan; dan disetujukan]

Tuan Yang di-Pertua: Akhir sekali pada hari ini, saya ingin menjemput Yang
Berhormat Menteri bagi Kementerian Pembangunan Luar Bandar. Silakan.
