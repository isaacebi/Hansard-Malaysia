76 DR.06.10.2021

untuk penduduk setinggan yang tinggal di lereng-lereng bukit bagi menyelesaikan isu
setinggan. Untuk makluman Ahli Yang Berhormat, pelaksanaan projek PPR di Sabah
setakat ini merupakan bilangan yang terbesar iaitu 33 projek yang telah pun siap dibina
merangkumi 23,009 unit. Manakala ada lima lagi projek dalam pembinaan yang
merangkumi 3,090.

Secara keseluruhannya, daripada jumlah keseluruhan PPR yang dibina di seluruh
negara, PPR yang telah siap dibina di Sabah merupakan 21.41 peratus ataupun melebihi
satu perlima daripada PPR yang dibina seluruh negara. Di Beaufort, terdapat satu PPR
iaitu PPR Selagun yang dijangka siap pada tahun hadapan yang merangkumi 67 unit.
Insya-Allah KPKT akan bekerjasama dengan Kementerian Perumahan dan Kerajaan
Tempatan Sabah untuk diberi keutamaan bagi tujuan program ataupun proses pengisian
PPR itu nanti.

Berhubung pertanyaan Ahli Yang Berhormat Libaran mengenai penyediaan PPR
untuk golongan B40 demi kesejahteraan rakyat. Dimaklumkan bahawa terdapat beberapa
projek PPR di kawasan sekitar Libaran seperti berikut:

(i) PPR Taman Gum-gum Jaya;
ii) PPR Sungai Manila;

iii) PPR Taman Muhibah;

iv) PPR Jalan Army Camp; dan

v) PPR Batu Putih fasa 1 yang telah pun siap dan diuruskan dengan
baik oleh kerajaan negeri.

Bagi program berkaitan dengan rumah mampu milik perumahan penjawat awam
di Sabah. Sehingga tahun 2021, terdapat tiga projek yang telah siap yang merangkumi
1,594 unit rumah dan tiga projek dalam pembinaan merangkumi 700 unit. Bagi perumahan
PR1MA di Sabah pula, terdapat tiga projek yang telah siap dibina merangkumi 1,591 unit
dan empat projek pembinaan merangkumi 3,733 unit.

01600

Bagi menjawab pertanyaan daripada Yang Berhormat Sandakan, pelaksanaan
PPR di Sandakan merupakan yang terbanyak jika dibandingkan di kawasan-kawasan
Parlimen lain di Sabah, termasuk di seluruh negara. Sebagaimana Yang Berhormat sedia
maklum, sepertimana yang disebut sebentar tadi, bilangan Projek PPR sedia ada di
Sandakan ialah sebanyak sembilan projek merangkumi 6,080 unit rumah. Projek PPR
Batu Putih Fasa | yang siap dibina pada bulan Oktober 2019 sebanyak 900 unit masih
belum lagi dibuat pengisian kerana kerajaan negeri menggunakannya sebagai pusat
kuarantin pesakit COVID-19.

Oleh yang demikian, KPKT sedang bekerjasama dengan KPKT Sabah untuk
memastikan pengisian oleh pemohon yang layak dapat dilaksanakan segera selepas
sahaja ia tidak lagi digunakan untuk pusat kuarantin. Untuk cadangan PPR Batu Putih
Fasa Il yang bersebelahan dengan PPR Batu Putih Fasa | yang melibatkan 500 unit, KPKT
tetap komited untuk meneruskan projek tersebut dalam RMKe-12 sambil mengambil kira
taburan penduduk yang berkelayakan, rancangan perumahan kerajaan negeri dan juga
jumlah PPR yang telah sedia ada di situ.

Untuk soalan Yang Berhormat Pontian, Yang Berhormat Pontian tak ada?

Dato’ Sri Azalina Othman Said [Pengerang]: Yang Berhormat Menteri, kalau
tak ada, Yang Berhormat boleh bagi jawapan bertulislah. Terpulang kepada Yang
Berhormat Menteri.

Dato’ Sri Reezal Merican bin Naina Merican: Okey. Saya tengok yang ada
dahulu ya. Yang Berhormat Permatang Pauh. Yang Berhormat Permatang Pauh
membangkitkan berkaitan dengan soal Dasar Perumahan Negara. Suka saya
maklumkan, memang secara prinsipnya, soal dasar, ia tidak meminggirkan semua pihak,
termasuklah ketua isi rumah wanita, ibu tunggal, warga emas dan juga warga kelainan
upaya. Termasuk dalam golongan yang disebut sebagai golongan rentan.
