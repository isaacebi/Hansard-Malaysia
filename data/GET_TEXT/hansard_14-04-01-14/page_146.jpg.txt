138 DR.06.10.2021

Berhormat Perdana Menteri telah umum bahawa dia hendak dalam Rancangan Malaysia
Ke-12, 75,000 unit.

Datuk Zakaria bin Mohd. Edris @ Tubau [Libaran]: Yang Berhormat Menteri.
Dato' Seri Mahdzir bin Khalid: Ya.

Datuk Zakaria bin Mohd. Edris @ Tubau [Libaran]: Saya hendak tahu, untuk
Libaran ada 19 unit dan 108 unit untuk baik pulih. Bila ini akan dilaksanakan?

Dato’ Seri Mahdzir bin Khalid: Yang ini Yang Berhormat, saya tidak ada di sini.
Saya akan bagi jawapan bertulis kepada Yang Berhormat. Boleh ya? 19 itu di mana dan
bila, boleh?

Dato' Haji Che Abdullah bin Mat Nawi [Tumpat]: Tuan Yang di-Pertua.

Datuk Zakaria bin Mohd. Edris @ Tubau [Libaran]: Terima kasih Yang
Berhormat Menteri.

Dato’ Haji Che Abdullah bin Mat Nawi [Tumpat]: Tumpat ini. Saya menunggu
daripada tadi untuk jawapan Tumpat. Cuma hendak tahu ada atau tidak ada jawapan.

Dato’ Seri Mahdzir bin Khalid: Tumpat?
Dato' Haji Che Abdullah bin Mat Nawi [Tumpat]: Masa sudah habis.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri, mungkin sedikit sebelum Yang Berhormat Menteri menamatkan
jawapan. Saya ingat ada beberapa juga Yang Berhormat Menteri nyatakan beberapa yang
dibawa ke depan daripada RMKe-11 ke RMKe-12. Akan tetapi, kali ini kita mahu betul-
betul make sure dengan izin bahawa semua projek yang kita nyatakan di RMKe-12 ini
benar-benar kita dapat selesaikan dalam tempoh RMKe-12 ini. Jadi, mungkin—apakah
strategi kementerian untuk pastikan bahawa RMKe-12 ini kita tidak bawa ke depan lagi
untuk RMKe-13? Satu.

Kedua, saya juga ada cadangkan dalam perbahasan saya bahawa perlu ada satu
badan yang monitor, satu badan bebas untuk mengetahui apakah mungkin cabaran dan
juga kos projek sebenar, pemantauan dan sebagainya. Terima kasih.

Tuan Lukanisman bin Awang Sauni [Sibuti]: Yang Berhormat Menteri, saya
hendak tambah sedikit, sebab saya pun ada beberapa perkara kelemahan berkenaan
tentang pelaksanaan program-program luar bandar di dalam rancangan sebelum ini.

Antara satu perkara yang saya bangkitkan ialah kelemahan daripada segi
pemerolehan data dan juga data-data yang telah jelas dinyatakan di dalam buku RMKe-
12 adalah berkenaan tentang ketidakupayaan data yang disediakan oleh pihak agensi
untuk mengesan siapakah penerima bantuan yang bersesuaian. Juga terdapat banyak
pertindihan bantuan kepada masyarakat luar bandar daripada agensi-agensi yang
berlainan.

Saya berharap agar program ataupun pembangunan penyambungan yang
dibawa daripada Rancangan Malaysia Ke-9, Rancangan Malaysia Ke-10 dan Rancangan
Malaysia Ke-11 ini, dapat diselesaikan di dalam Rancangan Malaysia Ke-12, dan juga
Yang Berhormat Menteri dapat merangka masa depan yang lebih baik pada rancangan
yang akan datang.

Dato’ Seri Mahdzir bin Khalid: Terima kasih kepada Yang Berhormat. Oleh
kerana masa tidak mengizinkan, bagi yang lain-lain ini, saya akan jawab secara bertulis,
tetapi untuk Yang Berhormat Kota Belud dan juga Yang Berhormat Sibuti, kenyataan
berkaitan dengan bagaimana strategi untuk mendapat pelaksanaan itu yang lebih baik.
Saya kira bahawa saya telah juga berbincang dengan KSU dan pegawai-pegawai tinggi
di kementerian, kita hendak kena ada mechanism, kita kena ada strategi, dan kita kena
ada taskforce yang betul, untuk membolehkan semua projek ini dilaksanakan mengikut
jadual.

Memang saya sedar, ia ada concurrent issue antara state dan federal. Ada tempat
ada masalah tanah, ada tempat masalah perjalanan, ada transportation, tetapi kalau kita
ada taskforce yang betul di Sarawak dan Sabah, saya mempunyai keyakinan bahawa kita
