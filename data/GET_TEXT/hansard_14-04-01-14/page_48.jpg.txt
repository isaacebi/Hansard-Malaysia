40 DR.06.10.2021

Kesemua ketiga-tiga sumber ini RM2.75 bilion. Itu tahun 2020 Tuan Yang di-
Pertua. Pada tahun 2021, kerajaan telah meneruskan inisiatif untuk membantu pengguna
elektrik termasuk pengguna domestik dan perusahaan mikro kecil sederhana (PMKS)
seperti berikut.

Pertama, memberikan rebat elektrik RMO0.02 per kilowatt jam kepada semua
kategori pengguna elektrik di Malaysia bermula dari 1 Januari sehingga 31 Disember 2021
dan melibatkan peruntukan sebanyak RM2.274 bilion, another allocation di situ.

Kedua, memberikan diskaun bil elektrik sehingga 40 peratus secara bersasar
kepada pengguna domestik dan diskaun lima peratus kepada perusahaan mikro kecil dan
sederhana (PMKS) mulai 1 Julai sehingga 30 September 2021 di Semenanjung dan juga
di Sabah iaitu di bawah Pakej Perlindungan Rakyat dan Pemulihan Ekonomi (PEMULIH),
another amount discount telah diberikan. Peruntukan sebanyak RM487 juta bagi pakej
tersebut dibiayai secara bersama iaitu Kumpulan Wang COVID-19 sebanyak RM437 juta
dan Tenaga Nasional Berhad sebanyak RM50 juta. Ini telah diberikan kepada diskaun bil
elektrik.

Ketiga, diadakan juga Program Rebat Bil Elektrik RM40 yang telah dilaksanakan
sejak tahun 2019, zaman kerajaan dulu lagi untuk membantu ketua isi rumah dalam
kategori miskin tegar yang berdaftar dan disahkan oleh sistem eKasih.

Jadi bagi menjawab soalan atau cadangan Yang Berhormat Setiu, saya bagi pihak
kerajaan hanya boleh menyebutkan bahawa pertimbangan untuk menyambung sehingga
akhir tahun ini iaitu Disember 2021 mengenai pemberian rebat atau diskaun, ia tertakluk
kepada kedudukan kewangan kerajaan. Setakat ini sehingga akhir 31 September 2021
sahaja.

Yang Berhormat Setiu juga bertanya mengenai bekalan elektrik bagi Pulau
Redang dan Pulau Perhentian termasuk premis-premis pelancongan. Saya _ ingin
maklumkan bahawa bekalan elektrik di Pulau Redang dan Pulau Perhentian di
Terengganu disediakan oleh TNB melalui Stesen Jana Elektrik Diesel dengan kapasiti
terpasang 2000 kilowatt di Pulau Redang dan 1400 kilowatt di Pulau Perhentian. Bagi
memenuhi permintaan bekalan elektrik oleh pengguna komersial, pertambahan
permintaan oleh pengguna domestik, kerajaan sedang mengadakan perbincangan
bersama TNB dan juga Suruhanjaya Tenaga bagi meneliti opsyen yang terbaik untuk
memenuhi peningkatan permintaan di Pulau Redang dan juga Pulau Perhentian.

Tuan Yang di-Pertua, Yang Berhormat Muar bertanyakan atau membangkitkan
mengenai isu industri hemp dan medical marijuana. |su ini saya ada jawapan tetapi saya
difahamkan jawapan ini akan diberikan oleh Kementerian Kesihatan. Saya ada jawapan
di sini tetapi telah diberikan. Jadi Yang Berhormat boleh bertanya sekejap nanti bila Yang
Berhormat Timbalan Menteri Kesihatan akan menggulung perkara ini.

Yang terakhir Tuan Yang di-Pertua, mengenai soalan daripada Yang Berhormat
Kemaman.

Tuan Syed Saddiq bin Syed Abdul Rahman [Muar]: Yang Berhormat, sedikit
sahaja mungkin yang ini memang saya difahamkan di bawah kementerian Yang
Berhormat. Dalam bab kelulusan daripada Kementerian Kesihatan, itu memang bawah
kementeriannya. Cuma saya baru difahamkan bahawa pada tahun 2019 dan awal 2020,
KETSA telah pun dipertanggungjawab untuk program pilot yang dijalankan di Kedah dan
telah ada specific land which has been cuffed out for this purpose tetapi selepas
pertukaran kerajaan, there is not much update. Mungkin ini di bawah, bila saya berbincang
dengan bekas Menteri Kedah pun sama juga. Jadi mungkin ini koordinasi di antara
kerajaan negeri dan juga kementerian Yang Berhormat Menteri.

Datuk Seri Takiyuddin bin Hassan: Terima kasih Yang Berhormat. Saya ada
fakta inii Memang KETSA telah diberikan tugas untuk menerajui projek perintis
penanaman hemp untuk tujuan penyelidikan, ada di sini. Namun demikian, mungkin Yang
Berhormat Muar pun ada maklumat bahawa pada tahun 2019 telah ditandatangani
perjanjian jual beli tanah di negeri Kedah bertempat di Bukit Tangga, Kubang Pasu, Kedah
untuk penanaman hemp ini tetapi buat masa ini ada satu kes mahkamah yang belum
selesai. Tanah itu telah dituntut oleh satu syarikat yang bernama OG Global Venture Sdn.
