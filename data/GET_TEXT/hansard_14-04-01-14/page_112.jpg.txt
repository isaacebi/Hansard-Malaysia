104 DR.06.10.2021

Saya pergi ke Jabatan Kebudayaan Negeri Sembilan, saya tengok walaupun
sudah tentulah peruntukkan di bawah kerajaan ini tidak sebesar swasta. Akan tetapi saya
rasa kita mempunyai ramai orang yang sangat berbakat dalam bidang-bidang yang begini.
Kalau boleh ada penyelarasan. Jadi tidaklah kita kata Kementerian Komunikasi dan
Multimedia melakukan perkara ini secara in silo, tidak ada satu perancangan yang
bersepadu

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Jadi kalau dapat kita selaraskan kita dapat optimumkan lagi produk-produk
pelancongan yang mungkin ada berkaitan dengan kementerian-kementerian lain. Itu
sahaja.

Dato’ Sri Hajah Nancy Shukri: Terima kasih Yang Berhormat. Itu satu soalan
yang baik kerana ini peluang kita untuk memberi awareness dengan izin, kepada orang
ramai terutama sekali mereka dalam golongan NGO-NGO yang bergiat dalam seni.
Memang kita ada peruntukan seperti Geran Sokongan Sepadan. Itu bukan sepenuhnya
daripada kita tetapi ada kongsi dengan NGO ini kerana mereka jual menjual tiket. Jadi itu
salah satu daripadanya. Kita ada juga geran melancong untuk program melancong. Kita
ada juga geran untuk membantu NGO-NGO untuk mengurus tadbir NGO mereka. Sebab
NGO-NGO ini tidak tahu bagaimana hendak mendapat keuntungan untuk mengurusnya.

Kita ada juga membantu dan ada juga kita membantu daripada segi kebajikan
mereka yang terlibat dalam seni ini, tetapi kita tertakluk kepada mereka yang berdaftar
dengan persatuan di bawah MOTAC. Ada lagi Yang Berhormat kalau mereka rajin untuk
pergi ke website agensi-agensi kita. Kita ada JKKN, ada juga insentif dia. Ada juga insentif
bukan dalam bentuk kewangan Yang Berhormat, tetapi dalam bentuk bukan kewangan.
Itu saya hendak kongsikan di sini.

Sebelum itu Tuan Yang di-Pertua sebagai penutup saya sekali lagi ingin
merakamkan penghargaan kepada semua Ahli Yang Berhormat yang telah
mengemukakan pandangan, teguran, saranan dan cadangan dalam memajukan sektor
pelancongan seni dan budaya negara. MOTAC komited untuk mencapai sasaran dan
melaksanakan strategi yang digariskan dalam merealisasikan visi yang diinginkan melalui
RMKe-12 ini. Pelancongan domestik yang kekal sebagai tonggak industri pelancongan
akan terus dirangsang bagi mewujudkan permintaan dan menyokong kelangsungan
industri terutamanya dalam usaha kembali bangkit setelah hampir terhenti sepenuhnya
akibat penularan COVID-19.

Justeru saya menyeru sokongan semua rakyat Malaysia untuk bersama-sama
MOTAC dalam terus memajukan industri pelancongan negara serta menaikkan taraf seni
dan budaya tempatan demi kesejahteraan dan kemakmuran bersama Keluarga Malaysia.
Oleh kerana kita ini orang seni, saya kongsikan dua rangkap pantun.

Sangat cantik batu delima,
Elok terletak di dalam balang,
Pelancongan domestik jayakan bersama,
Biar semarak terus gemilang.

Sirih junjung sirih pinang,
Sirih kami susun bertingkat,
Seni budaya terus dijulang,
Warisan bangsa diangkat martabat.

Akan tetapi saya juga hendak kongsi di sini sama-samalah kita memartabatkan
songket Malaysia iaitu untuk membalut fail ini. Ini adalah songket Malaysia saya gunakan
untuk dikongsikan bersama. Salah satu cara kita untuk memartabatkan songket Malaysia.

Sekian wabillahi taufiq walhidayah, wassalamualaikum  warahmatullahi
wabarakatuh. Terima kasih Tuan Yang di-Pertua dan semua rakan-rakan.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri Pelancongan Seni dan Budaya. Seterusnya saya ingin menjemput
