DR.06.10.2021 49

01430
[Mesyuarat disambung semula pada pukul 2.30 petang]

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Timbalan Yang di-Pertua [Dato’ Mohd Rashid Hasnon]: Ahli Yang Berhormat,
kita sambung perbahasan dengan saya menjemput Yang Berhormat Menteri Pengajian
Tinggi untuk menyambungnya. Dipersilakan, Yang Berhormat Menteri.

Datuk Seri Dr. Noraini binti Ahmad: Terima kasih Tuan Yang di-Pertua.
Walaupun tadi saya sudah cakap jawab secara bertulis, tetapi saya sambung. Ada dua
perkara lagi yang saya hendak bangkitkan.

Timbalan Yang di-Pertua [Dato’ Mohd Rashid Hasnon]: Baik. Ada lapan minit.

Datuk Seri Dr. Noraini binti Ahmad: Tuan Yang di-Pertua, Yang Berhormat
Sibuti, Yang Berhormat Bachok, Yang Berhormat Beaufort, Yang Berhormat Port Dickson,
Yang Berhormat Bagan Datuk dan Yang Berhormat Simpang Renggam telah menyentuh
mengenai pemerkasaan technical and vocational education and training (TVET),
penyesuaian bidang TVET yang ditawarkan dengan perkembangan industri, penglibatan
industri dalam pendidikan dan kebolehpasaran graduan TVET. Keprihatinan Ahli-ahli
Yang Berhormat tentang pendidikan TVET amat kami hargai. KPT sentiasa komited untuk
meluaskan akses dan meningkatkan penawaran program TVET yang berkualiti di seluruh
negara, termasuk di Sabah dan juga di Sarawak.

Malaysian Technical University Network ataupun MTUN yang memfokuskan
TVET aras tinggi menawarkan 461 program merangkumi program diploma hingga ke
peringkat doktor falsafah. Manakala politeknik dan kolej komuniti secara keseluruhannya
menawarkan 536 program pengajian di peringkat sijil, diploma dan sarjana muda, yang
kesemuanya mendapat akreditasi daripada Agensi Kelayakan Malaysia ataupun MQA,
Lembaga Teknologi Malaysia (MBOT) atau Lembaga Jurutera Malaysia. Selain itu,
program-program pembelajaran sepanjang hayat mencakupi pelbagai bidang, kemahiran
dan terbuka kepada semua kelompok masyarakat...

Tuan Sabri bin Azit [Jerai]: Yang Berhormat Menteri.

Datuk Seri Dr. Noraini binti Ahmad: ...Termasuk golongan Orang Kurang Upaya
(OKU), B40...

Tuan Sabri bin Azit [Jerai]: Jerai, Jerai. Mencelah sedikit.

Datuk Seri Dr. Noraini binti Anmad: Sekejap. Saya hendak habiskan satu line
sahaja. B40, orang asal, pelajar tahfiz, belia, ibu tunggal dan warga emas.

Timbalan Yang di-Pertua [Dato’ Mohd Rashid Hasnon]: Sila, Yang Berhormat
Jerai.

Tuan Abdul Latiff bin Abdul Rahman [Kuala Krai]: Selepas ini Kuala Krai.

Tuan Sabri bin Azit [Jerai]: Okey terima kasih, Tuan Yang di-Pertua. Saya
bangun tanya untuk MyBrain15 yang telah pun senyap begitu lama dan saya hendak tahu
status MyBrain15 setakat ini? Sekian.

Tuan Abdul Latiff bin Abdul Rahman [Kuala Krai]: Boleh Kuala Krai sambung
sedikit, Yang Berhormat Menteri?

Timbalan Yang di-Pertua [Dato’ Mohd Rashid Hasnon]: Sila Yang Berhormat
Kuala Krai.

Datuk Seri Dr. Noraini binti Ahmad: Tadi sebenarnya sudah jawab sebelum...
Tuan Abdul Latiff bin Abdul Rahman [Kuala Krai]: Boleh...

Datuk Seri Dr. Noraini binti Ahmad: ...Sudah jawab sudah Yang Berhormat
Jerai. Nanti boleh tengok pada hansard-lah.

Tuan Abdul Latiff bin Abdul Rahman [Kuala Krai]: Yang Berhormat Menteri,
Kuala Krai sekejap. Terima kasih Yang Berhormat Menteri, terima kasih Tuan Yang di-
