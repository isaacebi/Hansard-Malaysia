DR.06.10.2021 61

Dato’ Hajah Siti Zailah binti Mohd Yusoff: Sebelum ini, sebab yang sebelum
ini, sebelah Yang Berhormat jadi Menteri.

Puan Kasthuriraani a/p Patto [Batu Kawan]: Yang Berhormat Timbalan
Menteri, boleh tidak jangan ungkitkan perkara ini kalau tidak berani untuk menjawab. Akta-
akta semua sudah ready untuk dibentangkan dalam Dewan sebelum Langkah Sheraton
dan kerajaan bertukar.

Sepatutnya tahun lepas juga Akta Gangguan Seksual dibahaskan di Dewan...

Dato’ Hajah Siti Zailah binti Mohd Yusoff: Tuan Yang di-Pertua, saya kira dia
lari daripada topik, minta maaf Yang Berhormat.

Puan Kasthuriraani a/p Patto [Batu Kawan]: Jangan menuding jari kepada
pihak kami. Sekarang siapa yang kerajaan. Tidak boleh dinafikan kami telah lakukan apa
yang sepatutnya.

Dato’ Hajah Siti Zailah binti Mohd Yusoff: Kita pun insya-Allah melaksanakan
apa yang sepatutnya. Terima kasih Yang Berhormat.

Puan Kasthuriraani a/p Patto [Batu Kawan]: We were all— you have been in
government with the biggest Cabinet for more than 24 months, you cannot still say
berusaha.

Yang Berhormat Timbalan Menteri, saya hendak tahu, apakah usaha tersebut
untuk membantu wanita, working mother untuk masuk balik ke alam pekerjaan? Saya
dengar tadi Yang Berhormat berkata kami sedang berusaha, kami sedang melihat, kami
sedang memantau, kami sedang mengkaji?

Dato’ Hajah Siti Zailah binti Mohd Yusoff: Ya Yang Berhormat, saya tidak habis
lagi menjawab.

Puan Kasthuriraani a/p Patto [Batu Kawan]: Baik, saya ingin tahu ini RMKe-12
Timbalan Menteri.

Dato’ Hajah Siti Zailah binti Mohd Yusoff: Terima kasih Yang Berhormat, masa
saya berjalan, ada tiga minit sahaja.

Puan Kasthuriraani a/p Patto [Batu Kawan]: Jadi sila beri jawapan yang baik
dan tepat dalam Dewan ini.

Tuan Karupaiya a/l Mutusami [Padang Serai]: Sedikit.

Dato’ Hajah Siti Zailah binti Mohd Yusoff: Yang Berhormat masa saya terhad
tetapi gangguan banyak macam mana saya bercakap.

Puan Kasthuriraani a/p Patto [Batu Kawan]: You didn’t give any statistics. What
is your initiative to help working mothers go back to the working field? What is a childcare?

Yang Berhormat Timbalan Menteri, saya hanya— ini adalah jawapan dasar sahaja,
saya need perincian. Childcare centre, apa yang kerajaan akan buat?

Dato’ Hajah Siti Zailah binti Mohd Yusoff: Begini Yang Berhormat, jadi soalan
Yang Berhormat kita ambil perhatian. Mana-mana tidak sempat kami jawab secara lisan,
kita akan jawab secara bertulis.

Puan Kasthuriraani a/p Patto [Batu Kawan]: Yang Berhormat Timbalan
Menteri, kami sudah bangkitkan dalam ucapan perbahasan kami.

Dato’ Hajah Siti Zailah binti Mohd Yusoff: Jadi Yang Berhormat, jika tidak puas
hati, kita boleh berbincang di luar, di kantin. Kita boleh bincang apa yang Yang Berhormat
tidak puas hati.

Puan Kasthuriraani a/p Patto [Batu Kawan]: RMKe-12 hendak bincang di luar.
Ini untuk masa depan wanita patut dibincangkan, diputuskan dalam Dewan yang mulia ini.

Dato’ Hajah Siti Zailah binti Mohd Yusoff: Jadi banyak perkara hendak
dibincangkan tetapi diganggu oleh Yang Berhormat.
