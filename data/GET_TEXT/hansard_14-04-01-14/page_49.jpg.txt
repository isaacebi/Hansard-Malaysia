DR.06.10.2021 41

Bhd. dengan memasukkan caveat on that land. Jadi kes ini masih lagi dalam mahkamah.
Namun demikian, saya rasa saya boleh beri jawapan secara bertulis kepada Yang
Berhormat untuk perkara ini.

Yang Berhormat Kemaman Tuan Yang di-Pertua, membangkitkan soal gajah.
Dikatakan gajah ini penting untuk rakyat, gajah yang merosakkan kawasan tanaman dan
juga mengancam nyawa. Dalam hal ini saya ingin menyatakan bahawa PERHILITAN, satu
jabatan di bawah kementerian saya telah membuat satu rekod bahawa terdapat
sebanyak, banyak ini. Ada tiga kumpulan gajah di Kemaman, gajah cero sebanyak 35
ekor, gajah bandi sebanyak 25 ekor, gajah tebak sebanyak 15 ekor, hampir 100 ekor di
situ. Sebanyak 251 aduan telah dibuat oleh penduduk kampung dan juga pemilik ladang
kerana dirosakkan oleh gajah dan telah melibatkan kerugian jutaan ringgit.

Dalam hal ini, secara ringkas saya hendak sebutkan bahawa kementerian melalui
Jabatan PERHILITAN telah mengadakan pelbagai program terutamanya untuk
menguruskan isu masalah gangguan gajah di kawasan penempatan dan pertanian ini.
Namun demikian, jabatan ini amat berhati-hati dalam perkara ini untuk mengimbangkan
antara kepentingan kita menjaga conserved gajah-gajah ini dan juga masalah yang
ditimbulkan. Dalam hal ini, kerajaan amat mengharapkan supaya timbulnya kesedaran
dan kefahaman dalam kalangan orang ramai supaya kita tidak mengambil langkah yang
lebih tidak baik sehingga menyebabkan kita kehilangan habitat yang amat-amat penting
dalam hal ini.

Dalam hal ini, PERHILITAN mengadakan usaha dengan menggaji seramai 600
orang renjer hidupan liar yang terdiri daripada 160 orang veteran ATM, 15 orang veteran
PDRM dan 425 Orang Asli untuk menjadi renjer hidupan liar. Ini semuanya adalah untuk
menjaga supaya hidupan liar khususnya gajah ini dapat kita jaga, tidak pupus dan pada
masa yang sama mereka ini tidak merosakkan tanam-tanaman dan mengancam nyawa.
Jadi inilah antara usaha-usaha yang saya boleh sebut secara ringkas sahaja Tuan Yang
di-Pertua kerana tidak mencukupi masa.

Akhirnya untuk Yang Berhormat Taiping ini, saya mohon untuk memberikan
jawapan bertulis mengenai tanah rizab Melayu ya Yang Berhormat Taiping.

Tuan Teh Kok Lim [Taiping]: Okey, terima kasih.

Datuk Seri Takiyuddin bin Hassan: Yang Berhormat Keningau juga mengenai
hemp. Yang Berhormat Kangar mengenai Sekolah Kebangsaan Chuping itu, saya rasa
saya tidak ada kaitan. Ini Kementerian Pendidikan akan membuat rumusan. Jadi akhirnya
sekali lagi Tuan Yang di-Pertua...

Tuan Ahmad Tarmizi bin Sulaiman [Sik]: Yang Berhormat Menteri, Sik sedikit
mohon penjelasan. Sik, belakang ya.

01240
Datuk Seri Takiyuddin bin Hassan: Ya, ya. Sik tak dapat bercakap pun kan?

Tuan Ahmad Tarmizi bin Sulaiman [Sik]: Terima kasih Yang Berhormat
Menteri. Berkaitan dengan penjagaan hidupan liar yang diuruskan oleh Jabatan
PERHILITAN ini. Yang Berhormat Menteri sedia maklum, Hutan Ulu Muda ataupun Hutan
Simpan Ulu Muda di Sik adalah antara kawasan yang paling baiklah pembiakan hidupan-
hidupan liar ini. Adakah Yang Berhormat Menteri setuju untuk Yang Berhormat Menteri
membuat lawatan dan kita melihat bagaimana pengurusan di sana.

Datuk Seri Takiyuddin bin Hassan: /nsya-Allah, Yang Berhormat Sik. Saya ingin
maklumkan bahawa kita mempunyai Pusat Konservasi Gajah yang peringkat nasionalnya
di Pahang, kemudian kita ada di Johor. Sekarang ini, kita sedang buat di Lenggong, Perak,
dan kalau sekiranya Yang Berhormat Sik berminat, bolehlah menghubungi kita untuk kita
buat di Sik, tetapi jangan nanti penduduk di Sik pula tidak mahu ada gajah di situ.

Jadi secara umumnya, saya ucap terima kasih sekali lagi kepada rakan-rakan
yang membahaskan dan juga rakan-rakan Yang Berhormat yang membangkitkan
persoalan semasa saya menggulung ini. Terima kasih, assalamualaikum warahmatullahi
wabarakatuh.
