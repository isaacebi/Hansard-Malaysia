DR.06.10.2021 79

Cuma kalau boleh daripada segi dasar yang Yang Berhormat Menteri boleh
perhalusi kerana LAD ini kelazimannya dibayar apabila projek telah siap. Sedangkan
ketika projek itu sakit ataupun terbengkalai, pembeli terpaksa menanggung beban. Jadi
cadangan LAD advance itu adalah inisiatif Yang Berhormat Menteri tetapi saya cadangkan
supaya dari segi dasar itu kita protect atau melindungi pembeli itu dari awal.

Cuma yang kedua, risiko yang selalu dihadapi oleh pembeli bila projek itu
terbengkalai, masuk kontraktor penyelamat, LAD itu hilang tak tahu siapa yang
bertanggungjawab. Seolah-olah lebih elok kepada pemaju itu bila kontraktor cabut lari dan
sebagainya, LAD itu macam lesap begitu sahaja. Jadi saya harap daripada segi dasar itu
dapat diperhalusi.

Terakhir sekali dari segi komitmen kepada rumah-rumah PR1MA. Saya
perhatikan Yang Berhormat Pekan pun ada update di Facebook tadi, menunjukkan
bahawa hari ini akan diumumkan tarikh-tarikh siap rumah-rumah PR1MA tersebut. Saya
harap ini akan menjadi KPI kepada Yang Berhormat Menteri untuk pastikan ia betul-betul
siap pada tarikh tersebut tetapi ganti rugi kepada pembeli kena buat dari sekarang sebab
kontraktor yang dibatalkan projeknya dapat pampasan, sedangkan pembeli yang
rumahnya terbengkalai selalunya terpaksa berjuang bermati-matian.

Jadi saya harap model kontraktor propose kepada kerajaan, tanah kontraktor.
Kemudian kontraktor yang bina rumah dan PR1MA yang kena jual itu sudah memang tak
boleh pakai. Saya harap ada perubahan dalam jangka masa akan datang. /nsya-Allah
saya akan terus bawa isu-isu rumah mampu milik.

Dato’ Sri Reezal Merican bin Naina Merican: Yang Berhormat Kangar?

Tuan Noor Amin bin Ahmad [Kangar]: Kangar. Sedikit lanjutan. Terima kasih
Yang Berhormat Menteri, terima kasih Tuan Yang di-Pertua. Kita tahu isu perumahan ini
penting. Kalau kita tengok dalam statistik dari Jabatan Statistik sendiri menunjukkan
keluarga yang berpendapatan RM2,000 ke bawah ini berbelanja hampir suku
pendapatannya. Akan tetapi saya suka dengan jawapan Yang Berhormat Menteri tadi—
sebenarnya dari segi perancangan perumahan ia mesti melihat aspek daya huni (livability)
tadi.

Cuma saya punya pengalaman kalau kita tengok perumahan-perumahan murah
ini selalunya kawasannya ia akan terletak di kawasan ceruk-ceruk. Kawasan-kawasan
yang kita kata connectivitynya lemah dan tidak ada aktiviti ekonomi yang baik. Jadi segala
kemudahan tidak ada.

Cuma kalau kita tengok dalam kes PR1MA daripada yang saya baca laporan yang
kita terima oleh Jawatankuasa Kira-kira Wang Negara (PAC) ini. Sebanyak 70 peratus
daripada 94 projek PR1MA melibatkan tapak dan tanah yang dicadangkan oleh
kontraktor. Jadi saya tertanya apa jadi dengan tanah kerajaan yang banyak dan apakah
fungsi seperti Perbadanan Ekonomi. Adakah mereka ini sudah tidak ada lagi fungsi dalam
penentuan pembangunan di negeri ataupun tidak ada engagement dengan kementerian?
Jadi saya minta sedikit penjelasan daripada Yang Berhormat Menteri.

Dr. Maszlee bin Malik [Simpang Renggam]: Yang Berhormat Menteri?
Dato’ Sri Reezal Merican bin Naina Merican: Okey.

Dr. Maszlee bin Malik [Simpang Renggam]: Saya tertarik dengan perbincangan
tentang rumah murah. Jadi baru ini dalam perbahasan saya tak sempat, waktu tak sempat
hendak minta. laitu di Pekan Layang-layang yang mana double track project di sana akan
menyaksikan perkembangan di pekan tersebut. Akan tetapi rumah mampu milik tidak ada.
Ada banyak projek terbengkalai di sana. Jadi kita minta supaya dimasukkan dalam RMKe-
12 pembinaan rumah mampu milik di Pekan Layang-layang. Itu yang pertama.

Keduanya, acap kali dengan Yang Berhormat Menteri sebelum ini saya minta
supaya diteruskan projek pembinaan balai bomba di Simpang Renggam. Balai bomba
terdekat adalah di Pekan Renggam dan sering kali bomba tak dapat capai KPI mereka
untuk menyelamatkan mangsa kemalangan di jalan raya. Jadi ia telah diluluskan, RMK
demi RMK tidak terlaksana. Kita harap RMKe-12 ini, Balai Bomba Simpang Renggam
dapat direalisasikan. Terima kasih.
