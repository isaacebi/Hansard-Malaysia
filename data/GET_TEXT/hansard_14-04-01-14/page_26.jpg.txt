18 DR.06.10.2021

Tuan Ahmad Fadhli bin Shaari [Pasir Mas]: Terima kasih Yang Berhormat
Menteri di atas jawapan sebentar tadi yang saya lihat, bagaimana kerajaan telah pun
mempunyai perancangan yang begitu rapi untuk memastikan kedua-dua rang undang-
undang ini akan menjadi kenyataan.

Cuma persoalannya Yang Berhormat Menteri menjadi satu persepsi di luar sana,
bahawa kedua-dua rang undang-undang ini tidak akan memberikan keadilan terutamanya
kepada golongan non-muslim. Pelbagai tulisan di luar sana— ada yang saya baca RUU
355 a bill to talibanized Malaysia, untuk menjadikan Malaysia negara Taliban dan
sebagainya. Jadi, setakat manakah komen Yang Berhormat Menteri berkenaan dengan
persepsi bahawa kedua-dua undang-undang ini tidak akan memberikan keadilan. Terima
kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri menjawab.

Tuan Haji Idris bin Haji Anmad: Terima kasih kepada Tuan Yang di-Pertua,
terima kasih kepada Yang Berhormat Pasir Mas. Kedua-dua rang undang-undang ini tidak
pun melibatkan hal berkenaan dengan orang bukan Islam. la hanyalah melibatkan untuk
orang Islam sahaja. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih. Soalan
tambahan yang kedua, saya menjemput Yang Berhormat Bukit Bintang.

01110

Tuan Fong Kui Lun [Bukit Bintang]: Terima kasih Tuan Yang di-Pertua. Soalan
tambahan. Saya ingin bertanya Yang Berhormat Menteri. Mengapakah negara
memerlukan undang-undang menyekat perkembangan agama bukan Islam sedangkan
Perkara 3 Perlembagaan Persekutuan jelas memperuntukkan Islam ialah agama
persekutuan dan agama lain boleh diamalkan dengan bebas dan secara aman? Tidakkah
ini melanggar hak asasi rakyat berkaitan dengan agama? Minta penjelasan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bukit Bintang.

Tuan Haji Idris bin Haji Ahmad: Terima kasih kepada Tuan Yang di-Pertua.
Terima kasih Yang Berhormat Bukit Bintang. Sebenarnya Rang Undang-undang ini ialah
merupakan sekatan perkembangan doktrin atau kepercayaan agama dalam kalangan
orang Islam sahaja. Rang Undang-undang ini bukan bertujuan untuk menyekat
kebebasan beragama daripada kalangan orang-orang bukan Islam. Orang-orang bukan
Islam bebas untuk hendak menyebarkan agama mereka daripada kalangan mereka, tidak
dari kalangan orang-orang Islam. Terima kasih.

Dato’ Mahfuz bin Haji Omar [Pokok Sena]: Tuan Yang di-Pertua, sedikit sahaja.
Tiga puluh saat sahaja.

Datuk Haji Hasanuddin bin Mohd Yunus [Hulu Langat]: Soalan tambahan.
Yang Berhormat Menteri jawab pendek sahaja tadi itu.

Timbalan Yang di-Pertua [Dato’ Mohd Rashid Hasnon]: Saya beri kepada
Yang Berhormat Hulu Langat. Sila.

Datuk Haji Hasanuddin bin Mohd Yunus [Hulu Langat]: Terima kasih Tuan
Yang di-Pertua. Yang Berhormat Menteri, saya meneliti jawapan berkenaan dengan
perancangan Rang Undang-undang 355 (RUU 355) itu tetapi saya ingin bertanya,
perjuangan 30 tahun untuk memastikan menaik taraf peguam-peguam syarie yang ada
telah berjaya dilaksanakan apabila dibentangkan Akta Profesion Guaman Syarie
(Wilayah-Wilayah Persekutuan) 2019 dalam kerajaan Pakatan Harapan.

Akan tetapi tidak ada follow-up kerana ada peguam-peguam syarie yang
mengadu telah berlaku proses termenung yang agak panjang sehingga isu ini tidak dapat
diangkat ke Jabatan Peguam Negara dan akhirnya peguam-peguam syarie ini boleh pergi
ke Mahkamah Sivil dalam keadaan yang lebih berdiri sama tinggi, duduk sama rendah.

Follow-up yang kedua iaitu kepada Majlis Raja-Raja Melayu di negeri-negeri
supaya akta ini nanti, Akta Profesion Guaman Syarie (Wilayah-Wilayah Persekutuan)
