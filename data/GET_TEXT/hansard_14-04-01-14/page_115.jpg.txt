DR.06.10.2021 107

(i) fasa penyelidikan asas atau fundamental. Pembiayaan_ ini
dinamakan sebagai apply an innovation yang diuruskan oleh
Bahagian Dana MOSTI;

(ii) fasa penyelidikan experimental. Pembiayaan ini dinamakan
pembiayaan pembangunan teknologi (bridging), penyelidikan
strategik (Cradle Investment Programme), National Technology
and Innovation Sandbox Fund, Program Venture Builder.
Pembiayaan ini diuruskan oleh Bahagian Dana MOSTI, Cradle
Fund Sdn. Bhd., Nano Malaysia Berhad dan Malaysia Technology
Development Corporation;

(ili) Fasa awal start-up teknologi. Pembiayaan ini khusus untuk
syarikat pemula ataupun start-up termasuklah syarikat bumiputera
yang berpotensi dalam bidang teknologi dan inovasi. Pembiayaan
ini diuruskan oleh Cradle Fund Sdn. Bhd., Venture Tax Sdn. Bhd.
iaitu syarikat di bawah Malaysian Industry-Government Group for
High Technology (MIGHT); dan

(iv) Fasa pengembangan syarikat. Pembiayaan ini boleh dimohon
melalui MTDC, MaGIC, Kumpulan Modal Perdana, Malaysian
Venture Capital Management Berhad dan Malaysia Debt Venture
Berhad.

Tuan Yang di-Pertua...

Dato’ Hajah Azizah binti Mohd Dun [Beaufort]: Yang Berhormat Menteri,
bolehkah bertanya?

Dato' Seri Dr. Adham bin Baba: Ya, Yang Berhormat Beaufort.

Dato’ Hajah Azizah binti Mohd Dun [Beaufort]: Saya hendak bertanya, saya
ucap tahniahlah atas usaha untuk membantu kepada terutama sekali yang mahu mulakan
business mereka di dalam bidang tertentu ini.

Saya hendak tanya berapa ramaikah yang telah dapat dibangunkan melalui dana
daripada MOSTI ini? Adakah mereka yang terlibat ini datang juga dari wilayah Sabah dan
Sarawak? Kalau dapat, saya hendak tahu bilangan mereka dan jenis-jenis penyelidikan
dan industri yang sudah mereka mulakan. Terima kasih.

Timbalan Yang di-Pertua [Dato' Mohd Rashid Hasnon]: Sila Yang Berhormat
Menteri.

Dato’ Seri Dr. Adham bin Baba: Terima kasih Yang Berhormat Beaufort, soalan
yang sangat baik. Seperti saya maklumkan tadi bahawa di MOSTI kita ada satu dana yang
merupakan geran daripada dana MOSTI sendiri. Selain daripada itu, daripada beberapa
agensi seperti Cradle Fund Sdn. Bhd., Mavcap, Malaysian Debt Venture Berhad,
Kumpulan Modal Perdana, MTDC dan juga MaGIC serta Nano Malaysia Berhad. Yang
mana setiap entrepreneur ataupun usahawan-usahawan yang memohon sama ada dalam
bentuk fundamental ataupun penyelidikan di peringkat asas iaitu mereka melalui geran
yang diberikan oleh MOSTI.

Juga kepada mereka yang telah pun membuat prototaip serta commissioning of
the project serta pengkomersialan, mereka diberikan bantuan sama ada bentuk geran,
ekuiti ataupun pinjaman daripada beberapa agensi yang telah saya sebutkan.

Setakat ini kita menzahirkan supaya sebanyak lima ribu buah syarikat yang akan
kita bangunkan melalui dana ini dalam RMKe-12. Syarikat-syarikat ini sebenarnya yang
berada di merata tempat dalam negara kita. Bantuan-bantuan ini sekarang ini kebanyakan
kita tumpukan di Technology Park Malaysia yang berada di Bukit Jalil untuk kita
kembangkan dan juga bantu.

Yang Berhormat Beaufort boleh juga memohon sekiranya di bahagian Yang
Berhormat perlu adakan social inventor ataupun innovator melalui satu agensi dipanggil
Yayasan Inovasi Malaysia (YIM) untuk mendapatkan bantuan serta galakan reka bentuk
dan inovasi di peringkat asas ke bawah. Terima kasih Yang Berhormat Beaufort.
