DR.06.10.2021 137

Tuan Haji Ahmad bin Hassan [Papar]: Yang Berhormat, ini dari Papar. Kalau
niat itu tambah lagi ya nanti, minta tolongkan yang betul-betul.

Dato’ Seri Mahdzir bin Khalid: Okey, okey.

Tuan Haji Ahmad bin Hassan [Papar]: Banyak lagi yang sudah disubmit tadi
itu.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri, Kota Belud jangan lupa.

Tuan Haji Ahmad bin Hassan [Papar]: Sebab Papar...

Dato’ Seri Mahdzir bin Khalid: Bekalan air luar bandar sistem retikulasi zon 9
Sandakan, Sabah ini ada kos sebanyak RM11 juta, status fizikal 99.4 percent dan
memberi manfaat kepada 275 rumah di beberapa kampung. Seterusnya daripada Yang
Berhormat Batang Lupar, Yang Berhormat Papar sekali lagi berbangkit mengenai dengan
bekalan air di beberapa buah kampung. Saya kira bahawa apa yang Yang Berhormat
bangkit mengenai dengan beberapa buah kampung sentiasa terputus, saya kira itu
bahawa kita kena...

Tuan Haji Ahmad bin Hassan [Papar]: Yang Berhormat Menteri, bukan
terputus, memang tidak ada air. Memang tidak ada bekalan air, terputus dan tidak ada
bekalan air langsung.

Dato’ Seri Mahdzir bin Khalid: Setakat ini di EPU tidak diangkat sepenuhnya
oleh Jabatan Air Negeri Sabah. Jadi kalau boleh kita berbincang macam mana hendak
angkat oleh orang Papar. Yang seterusnya ialah bekalan elektrik luar bandar ada tiga
Yang Berhormat. Yang Berhormat Batang Lupar tidak ada di sini, Yang Berhormat Papar.

01930

Untuk Yang Berhormat Papar. Parlimen Papar berada di tengah-tengah talian
yang sedang dibina dan insya-Allah akan siap transmission line, penghantaran 275KV
daripada Kimanis ke Kolopis di Penampang, di bawah Sabah Electricity Sdn. Bhd. (SESB).
Pihak kerajaan negeri dan Sabah Electricity Sdn. Bhd. sedang merangka untuk menaik
taraf apa yang dipanggil pencawang masuk utama Papar dan pembinaan pencawang
pembahagi utama. la ada dua, satu PMU dan satu lagi PPU. Talian 33KV dan 11KV untuk
ke kampung-kampung.

Tuan Haji Ahmad bin Hassan [Papar]: Terima kasih. Terima kasih.

Dato’ Seri Mahdzir bin Khalid: Sama-sama. Seterusnya, Yang Berhormat Setiu.
PPRT. Tidak banyak dah Tuan Yang di-Pertua, boleh saya habiskan?

Tuan Yang di-Pertua: Silakan.

Dato’ Seri Mahdzir bin Khalid: PPRT, Yang Berhormat Igan dan Yang
Berhormat Libaran. Untuk rumah PPRT ini, saya hendak nyatakan dalam Rancangan
Malaysia Ke-12, Yang Amat Berhormat Perdana Menteri ketika membentangkan
Rancangan Malaysia Ke-12 telah mensasarkan pembinaan dan pembaikan rumah
sebanyak 75 unit di bawah program, nama program itu Program Bantuan Rumah Kepada
Golongan Miskin dan Miskin Tegar di Luar Bandar. Silingnya lebih kurang RM2.035 bilion
sepanjang RMKe-12.

Untuk Yang Berhormat Igan, ada 15 buah rumah baharu, kos sejumlah RM1 juta,
dan 155 unit baik pulih dengan kos sejumlah RM2.325 juta telah dilaksanakan di kawasan
Igan sepanjang tahun 2021.

Yang Berhormat Libaran, dalam wilayah Sabah. Sabah keseluruhannya 520 unit
bina baharu, lebih kurang RM83 juta dan 3,338 unit baik pulih untuk seluruh wilayah
Sabah.

Bagi Parlimen Libaran, 19 unit bina baharu dan 108 unit baik pulih. Kita komited
sebenarnya untuk membantu masyarakat di wilayah Sarawak dan juga di wilayah Sabah
khususnya di tempat-tempat yang sememangnya ada keperluan. Cumanya, kementerian
ada kekangan daripada segi peruntukan untuk hendak dihabiskan. Cuma dalam ucapan
Yang Amat Berhormat Perdana Menteri, sebenarnya EPU bagi 50 unit, tetapi Yang Amat
