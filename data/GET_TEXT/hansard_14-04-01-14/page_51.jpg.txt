DR.06.10.2021 43

Parlimen. Untuk makluman Dewan yang mulia, sehingga Oktober 2021, terdapat 104 kolej
komuniti telah ditubuhkan dan sedang beroperasi di seluruh negara. Walaupun pada
peringkat awal, idea penubuhan kolej komuniti dicadangkan di setiap kawasan Parlimen,
Jemaah Menteri pada 8 September 2004 menetapkan bahawa penubuhan kolej komuniti
tidak semestinya dibina di setiap daerah atau kawasan Parlimen.

Penubuhan kolej komuniti hendaklah berasaskan kepada kajian keperluan serta
faktor-faktor lain termasuklah peruntukan kewangan, dasar perjawatan yang berkuat
kuasa, kehendak industri dan unjuran guna tenaga negara, dan keutamaan penubuhan
kolej komuniti juga ditumpukan kepada kawasan-kawasan yang belum mempunyai
institusi latinan seperti Institut Latihan Perindustrian, Pusat GIATMARA, Institut
Kemahiran MARA dan sebagainya.

Terima kasih saya ucapkan juga kepada cadangan...

Tuan Nik Mohamad Abduh bin Nik Abdul Aziz [Bachok]: Mohon sedikit
penjelasan, Yang Berhormat Menteri. Untuk Bachok, Yang Berhormat Menteri, oleh
kerana kerajaan sebelum ini telah pun melancarkan kolej komuniti itu, maka rakyat Bachok
terus bertanya.

Yang keduanya, di Kelantan ini, tidak silap saya ada lima termasuk cawangan
kolej komuniti, dan jarak di antara Bachok dengan cawangan kolej komuniti yang paling
dekat itu agak jauh sedangkan rakyat Bachok ada dekat 100,000 pengundi. Jadi, saya
harap sangat supaya apa yang telah dirancang dan dicadangkan oleh kerajaan itu
dihidupkan kembali supaya kolej komuniti di daerah Bachok itu dapat menjadi kenyataan.
Terima kasih.

Datuk Seri Dr. Noraini binti Anmad: Terima kasih Yang Berhormat daripada
Bachok. Memang, semasa pertukaran kerajaan tempoh hari, ada beberapa kolej komuniti
yang telah dipersetujukan telah dibatalkan. Walau bagaimanapun, pihak kementerian ada
membuat permohonan baru kepada EPU agar diluluskan permohonan tersebut. Sekarang
ini, kami masih menunggu feedback dan maklum balas daripada EPU dan juga
Kementerian Kewangan berkaitan perkara tersebut.

Juga, untuk makluman Yang Berhormat Bachok, kita di peringkat kementerian
juga berharap agar projek itu dapat diteruskan. Untuk makluman, dua surat telah dihantar
oleh KPT kepada EPU yang bertarikh 16 Julai dan 23 September dan kita masih
menunggulah kelulusan daripada EPU berkaitan perkara berkenaan.

Dr. Maszlee bin Malik [Simpang Renggam]: Yang Berhormat Menteri. Simpang
Renggam. Okey. Tuan Yang di-Pertua, saya tertarik dengan apa yang dibawa oleh Yang
Berhormat Pontian berkaitan dengan pelan pendidikan jangka masa panjang bagi
pendidikan dasar, pendidikan tinggi, seterusnya pendidikan TVET dan telah dijawab oleh
Yang Berhormat Menteri.

Akan tetapi, yang saya nampak di sini agak ada persamaan, mungkin antara
Simpang Renggam dengan Yang Berhormat Pontian, iaitu kita melihat pendidikan secara
holistik, tidak terpancar-pancar. Tidak dibahagikan seperti mana yang ada pada hari ini,
yang pendidikan tinggi merancang sesuatu, pendidikan dasar merancang sesuatu, dan
TVET lain. Ini yang menyebabkan banyak isu keciciran seperti yang disebutkan oleh Yang
Berhormat Pontian berkali-kali.

Jadi di sini kalau kita linat, ya, saya yakin bukan hanya untuk di pihak KPT sahaja,
tetapi perlu ada usaha terangkum dan usaha sama dengan KPM dan juga dengan
kementerian-kementerian lain untuk melakarkan satu pelan pendidikan jangka masa
panjang pasca-COVID-19. Saya telah berikan kepada Yang Berhormat Menteri dan juga
Yang Berhormat Menteri Kanan Pendidikan, satu proposal alternatif dan mungkin
daripada proposal itu, boleh dibangunkan pelan yang lebih komprehensif dengan tenaga
dan sumber yang ada di pihak KPT, KPM, dan pihak kerajaan.

Kalaulah individu seperti saya boleh hasilkan proposal seperti itu, saya yakin di
pihak kerajaan boleh pergi lebih jauh. Cuma satu perkara, saya agak tertarik bila Yang
Berhormat Menteri sebutkan tadi tentang Jawatankuasa Penasihat Kementerian
Pendidikan Tinggi. Kita mempunyai Akta 546 yang mengatakan tentang Majlis Pendidikan
Tinggi Kebangsaan dan pada November tahun 2019, kita telah cuba mulakan usaha
