54 DR.06.10.2021

Program bantuan sosial sedia ada akan diselaraskan untuk mengukuhkan
pelindungan sosial bagi warga emas. Sistem eWEN akan dilancarkan sebagai pangkalan
data bersepadu nasional warga emas dan program pengintegrasian akan terus
dipromosikan untuk memperkukuhkan interaksi antara generasi.

Tuan Yang di-Pertua, menjawab soalan daripada Yang Berhormat Petaling
Jaya...

Puan Hannah Yeoh [Segambut]: Tuan Yang di-Pertua, saya minta penjelasan
jika diizinkan.
Dato’ Hajah Siti Zailah binti Mohd Yusoff: Ya.

Puan Hannah Yeoh [Segambut]: Boleh tidak? Yang Berhormat Timbalan
Menteri tadi ada mengatakan bahawa kementerian telah selesai kajian untuk golongan
warga emas dan akan sediakan rang undang-undang untuk golongan ini. Daripada segi
timeline Yang Berhormat Timbalan Menteri, KPWKM ada rang undang-undang untuk
warga emas. Satu lagi pindaan Akta OKU. Satu lagi untuk gender equality. Satu lagi
gangguan seksual. Satu lagi untuk perkhidmatan sosial, social workers.

01450

Jadi, dari segi timeline mana satu yang akan jalan dulu ataupun semua akan jalan
serentak dan sama ada tahun ini kita akan lihat hasil daripada kelima-lima rang undang-
undang ini. Terima kasih.

Dato’ Hajah Siti Zailah binti Mohd Yusoff: Terima kasih Yang Berhormat
Segambut, terima kasih atas soalan. Yang Berhormat pernah menjadi Timbalan Menteri.
Yang Berhormat lebih tahu sistem macam mana proses undang-undang dibuat. Kita
mengambil serius terhadap setiap undang-undang yang ada kaitan dengan Kementerian
Pembangunan Wanita, Keluarga dan Masyarakat dan insya-Allah kita melalui proses-
proses yang telah ditetapkan. Saya kira perkara ini Yang Berhormat tidak bangkitkan
dalam perbahasan awal. Terima kasih Yang Berhormat.

Puan Hannah Yeoh [Segambut]: Jadi, soalan tidak dijawab, saya minta timeline
saja.

Dato’ Hajah Siti Zailah binti Mohd Yusoff: Saya sudah jawab tadi Yang
Berhormat, saya sudah jawab.

Puan Hannah Yeoh [Segambut]: Yang Berhormat, saya hendak minta timeline
saja untuk tahu kerana...

Tuan Wong Hon Wai [Bukit Bendera]: Yang Berhormat Timbalan Menteri, minta
penjelasan.

Dato’ Hajah Siti Zailah binti Mohd Yusoff: Kita akan berusaha.

Puan Hannah Yeoh [Segambut]: Ini kerana jawapan ini kita pernah dengar
sejak...

Dato’ Hajah Siti Zailah binti Mohd Yusoff: Sejak bila?
Puan Hannah Yeoh [Segambut]: Sejak sebelum PKP.

Dato’ Hajah Siti Zailah binti Mohd Yusoff: Sebab dulu Yang Berhormat yang
menggulung. Jangan buat tuduhan.

Tuan Wong Hon Wai [Bukit Bendera]: Minta penjelasan.

Dato’ Hajah Siti Zailah binti Mohd Yusoff: Sebab kita telah berapa kali sebut
isu berkaitan dengan gangguan seksual. /nsya-Allah kita sedang berusaha untuk
memastikan supaya hujung tahun ini dapat dibentangkan dan draf berkaitan dengan akta
warga emas ini sedang disusun. Jadi, sudah tentu melalui proses. Saya kira Yang
Berhormat sebagai mantan bekas Timbalan Menteri lebih tahu isu ini.

Puan Kasthuriraani a/p Patto [Batu Kawan]: Tuan Yang di-Pertua.

Puan Hannah Yeoh [Segambut]: Tidak payah jadi marah. Saya tanya fasal
timeline sahaja.
