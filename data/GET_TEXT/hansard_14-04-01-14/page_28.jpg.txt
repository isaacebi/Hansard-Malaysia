20 DR.06.10.2021

30 September 2021, program jangkauan luar di Sabah telah selesai pemberian dos vaksin
berjumlah sebanyak 533,293 dos dengan pecahan dos pertama sebanyak 373,608 dos.
Manakala bagi pemberian dos kedua, sebanyak 159,685 dos.

Menyedari ini, kerajaan akan meningkatkan kapasiti vaksinasi di Sabah melalui
peningkatan program jangkauan luar, outreach, supaya dapat mencapai sasaran yang
ditetapkan. Sekian, terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Timbalan Menteri. Sila Yang Berhormat Kota Kinabalu. Soalan tambahan pertama.

Tuan Chan Foon Hing [Kota Kinabalu]: Ya, terima kasih, jawapan daripada
Yang Berhormat Timbalan Menteri. Untuk setakat awal bulan Oktober ini, ada beberapa
daerah di Sabah ini masih kurang daripada 60 peratus kadar vaksinasi untuk orang
dewasa seperti Keningau, Labuan, Papar, Semporna, Sandakan, Tongod, Tawau dan
paling rendah adalah Kinabatangan, 40 peratus. So, apakah usaha-usaha atau program
yang lebih spesifik kepada daerah-daerah yang tersebut? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih. Yang
Timbalan Menteri, sila.

Datuk Haji Ahmad Amzad bin Mohamed @ Hashim: Benar Yang Berhormat
Kota Kinabalu. Untuk di Sabah, pada masa sekarang sebanyak empat daerah telah pun
mencapai 80 peratus fully vaccinated, sembilan daerah di bawah 60 peratus dan ada dua
daerah yang sebenarnya di bawah 40 peratus iaitu Daerah Tongod dan juga
Kinabatangan.

Sepertimana yang disebut tadi, daripada segi bekalan vaksin sebenarnya kita
telah menghantar jumlah yang agak besar sehingga, disebut tadi, baki sebanyak satu juta
lebih, tetapi kadar penggunaan masih rendah. Maka kerana itu, kita pelbagaikan usaha di
dalam bentuk jangkauan outreach yang telah disebutkan tadi.

Oleh sebab itu juga kita memohon kerjasama daripada segi pemimpin-pemimpin
masyarakat dalam mengesan mereka yang belum divaksin untuk tampil untuk menerima
vaksin selain daripada kaedah yang disebut tadi dari segi outreach dan sebagainya. Itu
sahaja. Terima kasih.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Timbalan Menteri. Soalan tambahan kedua saya jemput Yang Berhormat
Setiu.

Tuan Shaharizukirnain bin Abd Kadir [Setiu]: Terima kasih Tuan Yang di-
Pertua. Terima kasih Yang Berhormat Timbalan Menteri. Apakah strategi yang
dilaksanakan oleh kerajaan dalam memberi vaksin kepada bukan warganegara? Sekian.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Timbalan Menteri.

Datuk Haji Anmad Amzad bin Mohamed @ Hashim: Selaras dengan konsep
apa yang disebut sebagai lindung diri, lindung semua ataupun di peringkat antarabangsa,
no one is safe until everybody is safe, adalah menjadi tanggungjawab kerajaan untuk
memastikan setiap penduduk di dalam negara kita dilindungi, sama ada mereka
warganegara atau tidak. Ini kerana COVID-19 tidak mengenal sama ada seseorang itu
warganegara atau tidak. Pelaksanaan Program Imunisasi COVID-19 Kebangsaan
menyasarkan 80 peratus daripada populasi dewasa negara yang turut meliputi kategori
bukan warganegara yang menetap di dalam negara.

Bagi pelaksanaan di Pusat Pemberian Vaksin, pihak COVID-19 Immunisation
Task Force (CITF) telah mengeluarkan garis panduan vaksinasi terhadap bukan
warganegara. Melalui ini, semua penduduk bukan warganegara yang hadir ke PPV boleh
mendapatkan vaksinasi selaras dengan objektif PICK. Pihak CITF juga telah
memperkenalkan kaedah vaksinasi secara walk-in kepada bukan warganegara di PPV
terpilih iaitu PPV Stadium Bukit Jalil, mulai 9 Oktober 2021 hingga 23 Ogos 2021.

Kini semua bukan warganegara yang ingin mendapatkan suntikan dos, perlu
mendapatkan janji temu terdahulu di dalam sistem MySejahtera. Bagi bukan warganegara
