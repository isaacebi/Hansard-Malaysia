DR.06.10.2021 101

beroperasi secara berperingkat bermula penghujung tahun 2021 serta merangkumi
komponen seperti bengkel kraf tangan, kedai makanan tradisional, boardwalk, jeti,
dataran kejat dan tandas.

Jalinan kerjasama dengan pelbagai kementerian dan agensi dari Kerajaan
Persekutuan mahupun kerajaan negeri seperti saya nyatakan tadi turut dilaksanakan di
sebuah negeri dan akan diteruskan dalam menjayakan Rancangan Malaysia Ke-12 bagi
memajukan lagi industri pelancongan negara.

Dato’ Haji Che Abdullah bin Mat Nawi [Tumpat]: Tumpat minta laluan sedikit.
Dato’ Sri Hajah Nancy Shukri: Ya.

Dato’ Haji Che Abdullah bin Mat Nawi [Tumpat]: Pertamanya saya ucapkan
terima kasih kepada Yang Berhormat Menteri yang mengisytiharkan beberapa projek
bawah program di kawasan Tumpat itu.

Cuma soalan saya sebelum Yang Berhormat Menteri masuk ke tajuk-tajuk yang
lain di kawasan yang sama adanya pasar terapung.

01720

Apakah kementerian melihat kerana sambutan yang begitu baik sebelum
daripada PKP baru-baru ini, cuma disebabkan oleh PKP dan pasar terapung itu perlu
ditutup. Maka, untuk memulakan kembali pasar terapung yang mendapat sambutan yang
cukup baik itu, perlu kepada beberapa penambahbaikan dan perlu kepada peruntukan.
Jadi, minta Yang Berhormat Menteri.

Datuk Wilson Ugak anak Kumbong [Hulu Rajang]: Yang Berhormat Menteri,
Yang Berhormat, Hulu Rajang, tambahan. Hulu Rajang.

Dato’ Sri Hajah Nancy Shukri: Sekejap Yang Berhormat Hulu Rajang. Saya
jawab Yang Berhormat Tumpat dahulu. Terima kasih Tuan Yang di-Pertua. Terima kasih
Yang Berhormat Tumpat. Saya minta kalau boleh Yang Berhormat Tumpat hantar kepada
saya sebab saya hendak tahu apakah jenis syarikat kah apa sebab insya-Allah mungkin
dalam Rancangan Malaysia nanti, dalam bajet kita mungkin kita akan bantu syarikat-
syarikat. Oleh sebab itu, saya hendak tahu secara terperinci yang terlibat di pasar
terapung itu ya.

Dato’ Haji Che Abdullah bin Mat Nawi [Tumpat]: Terima kasih Yang Berhormat
Menteri. /nsya-Allah kita akan kemukakan.

Dato’ Sri Hajah Nancy Shukri: Seterusnya, Yang Berhormat Hulu Rajang, terima
kasih.

Datuk Wilson Ugak anak Kumbong [Hulu Rajang]: Terima kasih Yang
Berhormat Menteri. Tadi saya dengar kawasan lain ada mempunyai tempat-tempat untuk
melancong. Akan tetapi di kawasan Hulu Rajang, Yang Berhormat Menteri, di kawasan
Lusong Laku ialah satu tarikan air terjun yang terbaik. Jadi, saya mohon supaya Yang
Berhormat Menteri, walaupun saya tidak beri ucapan mengenai Lusong Laku, kalau boleh
Yang Berhormat Menteri sebagai Menteri dari Sarawak juga, untuk melawat kawasan
saya. So, melihat sendiri macam mana untuk menjadikan Lusong Laku sebagai destinasi
pelancong dalam negeri kita sendiri kerana infranya tidak ada.

So, saya mintalah kalau Rancangan Malaysia Ke-12 ini ataupun bajet yang akan
datang ini supaya Lusong Laku diberikan infra supaya lebih menyenangkan pelancong-
pelancong tempatan kita untuk melihat Lusong Laku sebagai destinasi di kawasan
Parlimen Hulu Rajang dan juga supaya mereka dapat memahami suku kaum Penan kita
di Lusong Laku. Terima kasih Yang Berhormat Menteri.

Dato’ Sri Hajah Nancy Shukri: Terima kasih Yang Berhormat Hulu Rajang.
Terima kasih Tuan Yang di-Pertua. Sebenarnya saya memang ada perancangan untuk
pergi ke Lusong Laku kerana ini adalah salah satu dari kawasan Penan dan juga kawasan
orang hulu yang kita tidak pernah terokai. Maka, saya telah menghantar kumpulan kami
dari agensi Kraftangan untuk mengadakan latihan dan insya-Allah mungkin pada
pertengahan bulan ini kalau berkesempatan, insya-Allah saya akan melihat sendiri.
