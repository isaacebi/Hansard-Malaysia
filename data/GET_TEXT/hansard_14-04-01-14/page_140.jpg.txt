132 DR.06.10.2021

7.01 mlm.

Menteri Pembangunan Luar Bandar [Dato’ Seri Mahdzir bin Khalid]:
Assalamualaikum warahmatullahi wabarakatuh dan selamat petang. Tuan Yang di-
Pertua, terima kasih ini giliran Kementerian Luar Badar. Ramai daripada Ahli-ahli Yang
Berhormat yang berbahas Rancangan Malaysia Ke-12 tidak ada dalam Dewan, jadi saya
ingat saya mengambil masa yang pendek sahaja untuk membuat penggulungan
Kementerian Pembangunan Luar Bandar.

Seramai 19 orang Ahli Yang Berhormat telah sudi berbahas dan mengajukan
beberapa pertanyaan, membangkitkan isu, cadangan ataupun pandangan kepada
Kementerian Pembangunan Luar Bandar. Jadi saya mengucapkan terima kasih kepada
Ahli-ahli Yang Berhormat yang terlibat.

Tuan Yang di-Pertua, Kementerian Pembangunan Luar Bandar adalah sebuah
kementerian yang mempunyai mandat sosioekonomi, mandat keusahawanan dan juga
mandat pendidikan yang membolehkan pembangunan terurus diuruskan di kawasan-
kawasan luar bandar. Ada banyak program yang diuruskan oleh Kementerian
Pembangunan Luar Bandar. Antara program-program itu, saya akan bagi jawapan-
jawapan seperti mana yang diuruskan, yang telah dijawab di dalam penggulungan ini.

Pertama, Program Jalan Luar Bandar yang dikenali sebagai JALB dan Jalan
Perhubungan Desa. Ada 10 orang Ahli Yang Berhormat telah membangkitkan isu jalan
luar bandar dan juga jalan perhubungan desa. Yang Berhormat Igan, ada ya? Yang
Berhormat telah membangkitkan mengenai dengan infrastruktur asas luar bandar, jalan
dan juga jambatan yang berturap di luar bandar.

Untuk makluman Yang Berhormat, projek-projek infrastruktur asas luar bandar ini
dijalankan oleh kementerian setelah dikemukakan bersama antara kerajaan negeri
bersama-sama dengan kementerian. Kelulusan projek dan peruntukan pula adalah
tertakluk kepada perakuan agensi pusat iaitu Unit Perancang Ekonomi menamakan
projek, kemudiannya Kementerian Kewangan akan meluluskan peruntukan berasaskan
kepada kemampuan kewangan negara. Ini dua buah agensi pusat yang akan memberikan
kelulusan dan pihak kementerian akan melaksanakan yang telah diluluskan oleh pihak
EPU dan juga Kementerian Kewangan.

Dalam rolling plan yang pertama Yang Berhormat, untuk RMKe-12 Tahun 2021
bagi negeri Sarawak, Yang Berhormat bertanyakan fasal Sarawak. 16 projek baharu, 56
projek sambungan telah diluluskan untuk Jalan Luar Bandar (JALB) Sarawak yang
melibatkan peruntukan sejumlah RM191.7 juta. Status projek-projek ini adalah pelbagai
peringkat pelaksanaan. 49 projek, proses pelantikan perunding dan reka bentuk, tujuh
projek sedang dalam peringkat perolehan, 12 projek dalam peringkat pembinaan dan
empat projek telah siap sepenuhnya.

Pencapaian kilometer jalan luar bandar yang telah siap sejak tahun 2016 hingga
2020, ini saya sebut untuk Rancangan Malaysia Ke-11 Yang Berhormat, 379.79 kilometer.
Manakala bagi tahun 2021 ini yang sudah siap untuk jalan luar bandar di wilayah Sarawak
ialah 37.76 kilometer. Itu jawapan keseluruhan untuk negeri Sarawak, jalan luar bandar.
Yang Berhormat Papar?

Tuan Haji Ahmad bin Hassan [Papar]: Papar ada di sini.
Dato’ Seri Mahdzir bin Khalid: Di manakah?
Tuan Haji Ahmad bin Hassan [Papar]: Sini, sini.

Dato’ Seri Mahdzir bin Khalid: Okey, ada ya. Untuk jalan berturap di wilayah
Sabah dan Parlimen Papar dalam Rancangan Malaysia Ke-11 dan Rancangan Malaysia
Ke-12. Untuk makluman Yang Berhormat, sepanjang 461 kilometer jalan perhubungan
desa telah dibina di naik taraf di wilayah Sabah dalam Rancangan Malaysia Ke-11. Jumlah
itu telah melebihi daripada sasaran.

Dalam Rancangan Malaysia Ke-12 pula, kita mensasarkan 400 kilometer jalan
perhubungan desa di wilayah Sabah. Ini merangkumi projek RP1 dalam Rancangan
Malaysia Ke-12, 536. Kalau untuk kawasan Papar sebanyak 22 projek JPD di Parlimen
Papar di bawah RP1, Rancangan Malaysia Ke-12.
