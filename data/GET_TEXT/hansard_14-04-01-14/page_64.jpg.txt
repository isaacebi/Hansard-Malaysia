56 DR.06.10.2021

Tuan Sanisvara Nethaji Rayer a/l Rajaji [Jelutong]: What have you done for
Adib? Kes Adib.

Dato’ Hajah Siti Zailah binti Mohd Yusoff: Yang Berhormat Petaling Jaya turut...
Tuan Sanisvara Nethaji Rayer a/l Rajaji [Jelutong]: “Cakap tidak serupa bikin”.

Dato’ Hajah Siti Zailah binti Mohd Yusoff: ...Menyentuh berkaitan dengan
pangkalan data sistem kebajikan masyarakat yang tidak lengkap manakala sistem yang
tidak mesra dan sukar diakses oleh golongan miskin tegar, orang tua dan OKU. Untuk
makluman Yang Berhormat, sistem pengurusan bantuan kebajikan eBantuan JKM yang
dibangunkan oleh jabatan mulai tahun 2006 merupakan satu sistem online yang
mempermudah pengurusan bantuan dari sudut proses, permohonan, pendaftaran,
siasatan, kelulusan dan pembayaran yang diselarikan dalam proses kerja ISO 9001:2015
dan peraturan kewangan sedia ada. Sistem ini juga memberi akses kepada pengguna
bagi membuat permohonan dan membuat semakan status.

Jadi, sekiranya— untuk makluman Yang Berhormat, sistem pengurusan bantuan
kebajikan eBantuan JKM yang dibangunkan oleh jabatan pada tahun 2006 ini boleh
merujuk sekiranya— untuk merujuk iaitu melalui pautan eBantuan— di pautan yang
disediakan di bawah JKM. Berdasarkan statistik JKM pada bulan Ogos 2021...

Puan Maria Chin binti Abdullah [Petaling Jaya]: Yang Berhormat Timbalan
Menteri, boleh saya tanya?

Dato’ Hajah Siti Zailah binti Mohd Yusoff: Ya, ya. saya hendak habiskan satu
ayat Yang Berhormat. Berdasarkan statistik jabatan pada Ogos 2021, seramai 513,054
penerima bantuan aktif dengan peruntukan yang disalurkan sebanyak RM1.6 bilion. Ya,
dipersilakan Ahli Parlimen Petaling Jaya.

Puan Maria Chin binti Abdullah [Petaling Jaya]: Terima kasih. Walaupun saya
faham sistem sudah sedia ada, tetapi masih susah untuk akses sistem, satu. Kedua ialah
kriteria untuk sesiapa yang hendak memohon untuk bantuan adalah berbeza kerana JKM
masih mengikut the rate of RM980 to qualify. Akan tetapi sekarang kita sudah revise,
sudah naikkan ke RM2,080. Saya rasa mungkin kita hendak menyelaraskan rate ini.

Dato’ Hajah Siti Zailah binti Mohd Yusoff: Ya, ya saya faham. Ya, saya faham
soalan Yang Berhormat. Terima kasih Yang Berhormat. Kita mengambil perhatian atas
cadangan Yang Berhormat ya.

Puan Nurul Izzah binti Anwar [Permatang Pauh]: Boleh Tuan Yang di-Pertua,
bersekali soalan.

Dato’ Hajah Siti Zailah binti Mohd Yusoff: Saya rasa ada soalan daripada Yang
Berhormat Permatang Pauh pun ada isu yang sama dan ada dalam jawapan saya. Jadi,
kita meneliti. Insya-Allah saya akan jawab selepas ini isu berkenaan.

Seterusnya saya menyentuh berkaitan dengan soalan yang daripada Yang
Berhormat Sabak Bernam yang menyentuh tentang...

Timbalan Yang di-Pertua [Dato' Mohd Rashid Hasnon]: Yang Berhormat, Yang
Berhormat tanya.

Dato’ Hajah Siti Zailah binti Mohd Yusoff: ...Bantuan warga emas bagaimana
jabatan kebajikan...

[Pembesar suara dimatikan]

Timbalan Yang di-Pertua [Dato' Mohd Rashid Hasnon]: Yang Berhormat, saya
tanya kalau— kita lihat Yang Berhormat tidak ada mungkin jawapan bertulis. Yang
Berhormat Sabak Bernam contohnya. Boleh tanya.

Dato’ Hajah Siti Zailah binti Mohd Yusoff: Bagi saya jawab dulu. Lepas itu kalau
tidak sempat, baru saya jawab bertulis.

Tuan Lim Lip Eng [Kepong]: Jawapan PDF, bagi jawapan PDF sahaja. Okey
duduk.
