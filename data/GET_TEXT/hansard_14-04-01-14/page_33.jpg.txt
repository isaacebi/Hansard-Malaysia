DR.06.10.2021 25

Tuan Yang di-Pertua: Yang Berhormat Tuaran, 30 saat.

Datuk Seri Panglima Wilfred Madius Tangau [Tuaran]: Satu okey. Saya ingin
bertanya berkenaan dengan hal pengundi pos. Apakah pengundi-pengundi dari Sabah
sebagai contoh yang berada di semenanjung ini boleh mengundi secara pos sebab undi
pos masih lagi diamalkan dalam sistem SPR. Jadi jawapan Yang Berhormat Timbalan
Menteri tadi mengatakan bahawa mereka yang berada di Semenanjung, orang-orang
Sabah yang berada di Semenanjung digalakkan untuk mendaftar di tempat mereka
bekerja. Akan tetapi kenapakah tidak boleh diatur mereka supaya boleh mengundi secara
pos? Terima kasih.

Tuan Yang di-Pertua: Terima kasih. Yang Berhormat Timbalan Menteri.

Datuk Wira Hajah Mas Ermieyati binti Samsudin: Terima kasih Tuan Yang di-
Pertua. Sebagaimana telah saya nyatakan sebentar tadi bagi pengundi di negeri Sabah
dan juga Sarawak yang bermastautin di Semenanjung Malaysia, SPR menggalakkan
pengundi untuk memohon pertukaran bahagian pilihan raya berdasarkan tempat
bermastautin terkini untuk kita memudahkan urusan pengundian.

Setakat ini, untuk Sabah dan Sarawak kita tidak adapun dalam kategori
sebagaimana yang telah saya sebutkan tadi. Kita hanya berdasarkan perkara itu sahaja,
maksudnya tidak ada pengundian pos tetapi digalakkan untuk menukar alamat
pengundian berdasarkan tempat pengundian, pemastautin terkini. Itu sahaja. Terima
kasih Yang Berhormat.

Tuan Yang di-Pertua: Terima kasih. Ahli-ahli Yang Berhormat semua, sekarang
tamatlah sesi untuk Waktu Pertanyaan-pertanyaan bagi Jawab Lisan pada hari ini. Terima
kasih semua Yang Berhormat yang mengambil bahagian. Ada usul Menteri.

[Sesi untuk Pertanyaan-pertanyaan bagi Jawab Lisan tamat]

Dato’ Seri Anwar bin Ibrahim [Port Dickson]: Tuan Yang di-Pertua, izinkan
saya maklum bahawa pada 4 Oktober, saya telah mengemukakan kepada Tuan Yang di-
Pertua, Usul di Bawah Peraturan Mesyuarat 18(1) mengenai Panama Papers yang saya
anggap sangat kritikal bagi negara kerana negara-negara lebih bertanggungjawab apabila
melihat ratusan bilion dollar di negara mereka hilang, maka Pakistan, India, Czech
Republic, Mexico, Spain, Brazil, Sri Lanka, Australia, Panama setakat ini telah
mengumumkan penyiasatan terbuka.

Ini sebelum Tuan Yang di-Pertua memberikan penjelasan, saya hendak sebut
bukan perkara baharu. Tahun 2012, saya berdiri di sini mengangkat permasalahan
laporan Global Financial Integrity yang menunjukkan wang yang dibawa keluar dari
Malaysia tidak mengikut channel yang sah yang disebut tax evasion scandal. Itu
mencecah RM900 bilion. Akan tetapi Bank Negara memberikan kenyataan umum tidak
ada siasatan, tidak ada tindakan daripada kerajaan.

Tahun 2015, kita tahu tentang Panama Papers yang juga membangkitkan hal
yang sama. Sekarang 2021, ini sama macam apa yang disebutkan oleh Shakespeare
dalam Hamlet, “In the corrupted currents of this world, offense’s gilded hand may shove
by justice”. Ini saya anggap mesti dibahas di sini. Kita tidak menghukum, Tuan Yang di-
Pertua. Tidak menghukum siapa yang disebut, dia boleh bagi penjelasan tetapi kalau ratus
juta ringgit hidden accounts di offshore companies dan kita tidak beri ruang kepada orang
yang berkenaan ataupun kerajaan untuk membuat siasatan, negara ini akan lingkup.

Negara-negara yang lebih bertanggungjawab mengumumkan dan saya minta
Perdana Menteri yang hendak menjaga kestabilan politik, yang hendak menjaga
transparency atau ketelusan, yang mahu menjamin kemampanan ekonomi negara
bagaimanakah kita boleh diam apabila ratusan bilion ringgit dibawa keluar tanpa peraturan
dan cara haram dari negara kita. [Tepuk]

Tuan Yang di-Pertua, ini melibatkan banyak nama. Saya bukan sebut Ahli-ahli
Parlimen UMNO ataupun BERSATU, saya juga sebut Ahli Parlimen daripada PH
khususnya PKR supaya beliau boleh memberi penjelasan. Saya menegaskan kita tidak
