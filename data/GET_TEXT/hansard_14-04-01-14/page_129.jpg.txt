DR.06.10.2021 121

Datuk Halimah binti Mohamed Sadique: Saya belum jawab lagi Yang
Berhormat Sungai Siput mahu tanya saya sekarang?

Tuan Kesavan a/l Subramaniam [Sungai Siput]: Ada berkaitan dengan apa
yang dibangkitkan sebentar tadi.

Datuk Halimah binti Mohamed Sadique: Ya okey. Sila. Yang Berhormat Padang
Serai.

Tuan Karupaiya a/l Mutusami [Padang Serai]: Ya, lepas ini Padang Serai.

Datuk Halimah binti Mohamed Sadique: Nanti lepas habislah. Okey, sila Yang
Berhormat Sungai Siput.

Tuan Kesavan a/l Subramaniam [Sungai Siput]: Terima kasih Yang Berhormat
Menteri. Sebelum saya menyentuh saya merakamkan terima kasih kepada Yang
Berhormat Menteri yang telah memberikan sumbangan bakul makanan kepada
masyarakat Parlimen Sungai Siput. Jadi, apa yang Yang Berhormat Menteri sebut tadi
amat mengejutkan kami semua Ahli-ahli Parlimen di mana ia menjadi satu persoalan yang
berlegar dalam pemikiran masyarakat India berkenaan dengan MITRA.

Saya juga terbaca satu media yang tular dalam Whatsapp di mana ia mengaitkan
nama Yang Berhormat Menteri sendiri iaitu berkenaan dengan satu peruntukan sebanyak
RM505,000 kepada sebuah syarikat Skills Asia International Sdn. Bhd. iaitu untuk...
[Disampuk]

Datuk Halimah binti Mohamed Sadique: Yang Berhormat, ini perkara ini sudah
dibangkitkan oleh Yang Berhormat Jelutong tadi, ia merangkumi lah itu. Ya, boleh saya
jawab sekarang ya? Okey, terima kasih.

Tuan Karupaiya a/l Mutusami [Padang Serai]: Padang Serai.
Datuk Halimah binti Mohamed Sadique: Yang Berhormat Padang Serai.

Tuan Karupaiya a/l Mutusami [Padang Serai]: Terima kasih Yang Berhormat
Menteri. Yang Berhormat Menteri, kita puji Yang Berhormat Menteri sebab Yang
Berhormat Menteri adalah yang sentiasa memberi jawapan dan sentiasa bantu kita. Walau
bagaimanapun sebentar tadi Yang Berhormat Menteri memberitahu Yang Berhormat
Menteri telah bayar banyak hutang yang ditinggalkan oleh pihak Menteri yang lain.

Walau bagaimanapun, pembayaran untuk tadika di seluruh Semenanjung
Malaysia sudah sembilan bulan masih tidak diselesaikan sebab rakyat — ramai yang guru
tadika ini dia kata sembilan bulan apa kita hendak makan. So, bolehkah bayaran-bayaran
ini dibuat dengan segera sebab Deepavali akan datang tidak lama lagi. Mereka
menunggu. Terima kasih Yang Berhormat Menteri. Terima kasih Tuan Yang di-Pertua.

Datuk Halimah binti Mohamed Sadique: Okey, terima kasih Yang Berhormat
Padang Serai.

Tuan Yang di-Pertua: Yang Berhormat Padang Serai ini saya benarkan Yang
Berhormat Padang Serai cakap sebab kita ada masa. Saya bukan anti Yang Berhormat
Padang Serai ya. [Ketawa]

Datuk Halimah binti Mohamed Sadique: Ya. Saya ucapkan terima kasih kepada
Yang Berhormat Jelutong tadi. Saya pun dapat viral itu Yang Berhormat Jelutong.
Tuduhan konon saya kalau orang Johor kata cekik hasil, cekik hasil duit rakyat B40
masyarakat India MITRA. Dia kata saya on the take ambil— ada rasuah, curi, merompak.
Ini kata-kata yang dilemparkan. Jadi, sebab itu hari ini saya hendak jelaskan kepada Yang
Berhormat, bukan kerja saya lah hendak curi-curi ini, hendak rompak-rompak.

Saya berada di kementerian ini bersama dengan KSU saya dan kepimpinan yang
ada, kita mengusahakan yang terbaik. Ini kerana itu dari tadi saya sebut fasal Pelan
Tindakan Masyarakat India MITRA ini. Ini kerana ada dulu bila tahun 2020 Yang
Berhormat, bila saya ambil alih, tradisi pemberian peruntukan MITRA ini dibuat terbuka
kepada mana-mana NGO. Saya ingat Yang Berhormat pun tahu.
