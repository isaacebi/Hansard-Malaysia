DR.06.10.2021 127

Tuan Yang di-Pertua: Yang Berhormat saya boleh tambah masa sampai pukul
7.05 malam Yang Berhormat.

Datuk Halimah binti Mohamed Sadique: Terima kasih Tuan Yang di-Pertua.
Tadi Yang Berhormat Sungai Siput ada bangkitkan tentang kotak MITRA termasuk Yang
Berhormat dari Klang tadi dan Yang Berhormat Batu Gajah. Kita agihkan kotak ini kepada
149 Ahli-ahli Parlimen. Semua sekali jumlah keseluruhan 55,750. Ahli Dewan Negara,
Exco-exco perpaduan di negeri-negeri dan Menteri-menteri perpaduan di Sabah dan
Sarawak, kepada kelompok komuniti KRT, kepada penduduk-penduduk kita di kawasan
ladang— kita bekerjasama dengan NUPW. Kepada pemimpin-pemimpin tempatan,
kepada NGO, kita agihkan kepada semua. Jadi saya tidak fikir ada satu Ahli Parlimen
daripada pihak kita sebelah sana yang tidak dapat kotak ini. Kita agihkan kepada semua
kerana kita semua diberikan tanggungjawab oleh rakyat kita.

Izinkan saya Tuan Yang di-Pertua. Seterusnya Yang Berhormat Klang ada
bangkitkan tentang bantuan ke atas masyarakat India dalam pandemik COVID-19 ini.
Saya sudah sebut tadi kotak makanan Yang Berhormat dan dalam situasi pandemik ini,
pihak MITRA juga mengambil inisiatif bantu masyarakat B40 kita Yang Berhormat. Do not
be sad Yang Berhormat. Kita akan sama-sama menterjemahkan Pelan Tindakan
Masyarakat India ini. / know you have the big heart to translate it, Yang Berhormat. Do
not be sad about it. Saya tengok Yang Berhormat Klang dia macam susah hati. Do not be
sad, | will always be with you all to translate it together.

Antara bantuan yang kita berikan Yang Berhormat, saya sebut tadi kotak
makanan MITRA, kita bagi 13 jenis barang makan seperti 10 kilo beras, lima kilo minyak
masak dan lain-lain. Nilai satu kotak RM150 Yang Berhormat. Ada di antara orang kata
buat apa bagi RM150, banyak sangat. Saya berpendapat kalau kita hendak bantu orang,
kita bantu betul-betul. Kita bantu dengan ikhlas. Bantu betul, bantu ikhlas kerana satu
kotak itu harga RM150.

Tuan Sivakumar Varatharaju Naidu [Batu Gajah]: Terima kasih Menteri.
Seorang Ahli: [Bercakap tanpa menggunakan pembesar suara]

Datuk Halimah binti Mohamed Sadique: Siapa itu? [Disampuk] Saya tambah
lagi nanti. Jadi dalam KPI 100 hari Yang Berhormat, kita target kita akan tambah lagi
untuk memberi manfaat kepada 90,000 keluarga B40 yang miskin dan miskin tegar
termasuk yang ada di ladang-ladang.

Kedua, kita juga buat program mobilisasi vaksin komuniti. Kalau Yang Berhormat
perhatikan ada bas-bas MOVAC kita berjalan. Dulu saya dengan Yang Berhormat Menteri
KPKT— waktu Yang Berhormat Ampang jadi Menteri KPKT. 25 buah bas masuk ladang,
masuk kampung. Buat program bersama dengan MOSTI, dengan KKM, dengan CITF
pusat dan negeri, dengan PKD di peringkat daerah bantu untuk program vaksinasi ini.

Selain daripada itu— saya mohon sedikit masa Yang Berhormat Tuan Yang di-
Pertua. Sedikit masa lagi. Selain daripada itu, bantuan— bagi pengurusan jenazah
masyarakat India B40 yang meninggal akibat sama ada non-COVID-19 atau COVID-19.
Jadi kita letak peruntukan sebanyak RM500,000, Yang Berhormat Klang. Sehingga kini
sebanyak RM263,500 telah pun disalurkan kepada waris keluarga sebanyak 95 waris
keluarga. Kita buat kerjasama awal ini dengan PUSARA Hospital Kuala Lumpur dulu.

After this we are going to all the hospital COVID-19 yang ada untuk kita
panjangkan bantuan kerana kalau meninggal COVID-19 Yang Berhormat, dia perlu bayar
RM3,000 untuk pengebumian, untuk dibawa ke crematorium RM3,000. Kalau dia
meninggal biasa dia perlukan sekurang-kurang RM2,000. Ada di antara rakyat kita
terkesan dan tidak mampu hendak membayar. Maka, kerana itu peruntukan ini
disediakan.

Selain daripada itu Yang Berhormat Tuan Yang di-Pertua, saya ucapkan terima
kasih kepada Yang Berhormat Rasah kerana mencadangkan peruntukan dinaikkan
RM300 juta. Yang Berhormat Sungai Siput dan Yang Berhormat Jelutong RM500 juta,
Yang Berhormat Batu Gajah RM200 juta, banyak dapat itu kalau campur semua.

Tuan Cha Kee Chin [Rasah]: Bagi RM1 bilion
