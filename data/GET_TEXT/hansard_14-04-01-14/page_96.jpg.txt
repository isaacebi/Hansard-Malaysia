88 DR.06.10.2021

Datuk Seri Panglima Wilfred Madius Tangau [Tuaran]: Soalan tambahan dari
Tuaran.

Dato’ Dr. Haji Noor Azmi bin Ghazali: Ya, kita tidak dapat 100 peratus tetapi
daripada tidak ada, dia ada. Itu bagus. Silakan.

Datuk Seri Panglima Wilfred Madius Tangau [Tuaran]: Yang Berhormat,
soalan tambahan. Terima kasih. Terima kasih di atas penjelasan tentang konsep hospital
kluster. Kota Belud dan Tuaran itu berdekatan. Di Tuaran juga terlibat dalam hal
penghantaran pakar berkala ini. Adakah kerajaan bercadang untuk menggunakan klinik-
klinik kesihatan yang juga menjadi supporting services kepada hospital-hospital ini?
Contohnya di Tuaran kita mempunyai beberapa klinik kesihatan di mana ada juga pegawai
perubatan di situ.

Masalah di sini ialah kalau kita mahu contohnya untuk membuat ujian-ujian
makmal dan sebagainya boleh. Malah sudah pun ada. Akan tetapi daripada segi
prasarananya dan ini bukan banyak sangat kos. Saya mengambil contoh Yang Berhormat
Klinik Kesihatan Pekan Nabalu ini boleh membantu Daerah Kota Belud dan Tuaran. Akan
tetapi Yang Berhormat lain kali pergi melawatlah tengok. Doktor yang merawat pesakit
pun tidak ada, bukan dalam bilik. Boleh dilihat oleh seluruh orang, orang lain boleh dengar
pun. Tidak ada kemudahan begitu. Kalau kita bikin makmal yang tidak perlu besar sedikit
pun, boleh dibuat dan ini bukan hal. Dengan lain perkataan, jika sekiranya kita
gemblengkan kesemua klinik kesihatan yang lain boleh mengurangkan kesesakan
hospital-hospital seperti di Hospital Kota Belud, Hospital Tuaran dan sebagainya.

Berkenaan dengan pakar tadi itu walaupun ia secara kluster, tetapi kita mintalah.
Kita mohon supaya perkara itu walaupun berkala biar setiap hari ada lah. Sebab jika tidak
ada, kesesakan di Hospital Queen Elizabeth 1 dan 2 itu memang sesak Yang Berhormat.
Jadi, apa pandangan Yang Berhormat dalam hal ini?

Dato’ Dr. Haji Noor Azmi bin Ghazali: Terima kasih Yang Berhormat Tuaran.
Saya pun melihat juga Tuaran ini lead hospitalnya ialah Hospital Queen Elizabeth di
bawah itu di Hospital Ranau, Kota Belud, Hospital Tuaran dan sebagainya. Kesesakan itu
dalam kajian kita semua tahu sudah. Tidak payah cakap. Di Parlimen Bagan Serai pun
sesak juga. Satu bilik ada tiga orang doktor dan macam-macam. Banyak benda yang kita
patut buat sekarang ini. Akan tetapi kena bagi masa. Ini kerana kita kena fikir, kita kena
bawa dalam mesyuarat, kita bincangkan dalam pembangunan bagaimana klinik-klinik
yang sudah lama kita ganti.

Untuk pengetahuan Tuan Yang di-Pertua, Klinik Kesihatan Bagan Serai di
Parlimen saya sendiri type 4 bertindak sebagai type 2. Satu hari sepatutnya dalam 200
orang tetapi 450 orang. Kliniknya hampir-hampir sama dengan rumah saya, saya 60. Jadi,
57 atau 58 tahun sudah. Keadaan klinik yang berselerak. Jadi, ini pun patut ditukar. Begitu
juga yang kita dengar- Yang Berhormat Tuaran, saya setuju dengan Yang Berhormat
Tuaran dan ini lah keluhan bukan Yang Berhormat Tuaran malah semua Ahli Parlimen.
Kita hendak cerita ini hari ini. Saya pun duduk di sana dulu. Jadi, saya tengah fikir macam
mana klinik kesihatan di Bagan Serai, bagaimana tentang Hospital Parit Buntar dan
sebagainya.

Dr. Maszlee bin Malik [Simpang Renggam]: Yang Berhormat Timbalan Menteri.

Dato’ Dr. Haji Noor Azmi bin Ghazali: Jadi, kita tahu. Sebab itu saya beritahu
tadi kerajaan ataupun KKM Kementerian Kesihatan sangat berhati-hati untuk memilih dan
sebagainya.

Tuan Sanisvara Nethaji Rayer a/l Rajaji [Jelutong]: Yang Berhormat Timbalan
Menteri.

Datuk Seri Panglima Wilfred Madius Tangau [Tuaran]: Yang Berhormat.
Dr. Maszlee bin Malik [Simpang Renggam]: Yang Berhormat Timbalan Menteri.

Dato’ Dr. Haji Noor Azmi bin Ghazali: Izinkan saya sambung. Mengenai saranan
Yang Berhormat Lahad Datu.
