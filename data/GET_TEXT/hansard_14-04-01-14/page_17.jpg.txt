DR.06.10.2021 9

pelaburan bernilai RM107.5 bilion iaitu melonjak sebanyak 69.8 peratus berbanding
dengan tempoh yang sama pada tahun lepas. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Yang Berhormat Pontian, sila. Soalan tambahan pertama.

Datuk Seri Haji Ahmad bin Haji Maslan [Pontian]: Terima kasih Yang
Berhormat Timbalan Menteri, terima kasih Tuan Yang di-Pertua. Apa yang saya ingin
tanyakan di sini juga ialah mengenai pelaburan yang berkualiti. Apakah maksud pelaburan
berkualiti dan juga setakat mana ia memberikan peluang pekerjaan? Peluang pekerjaan
bukan sebarang peluang pekerjaan tetapi yang berpendapatan tinggi dan peluang
pekerjaan berpendapatan tinggi itu bukan untuk orang luar tetapi untuk rakyat tempatan.
Setakat mana kejayaannya itu dan setakat mana kejayaan FDI, DDI membawa industri ke
kawasan luar bandar? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pontian. Sila Yang Berhormat Timbalan Menteri, satu minit.

Datuk Lim Ban Hong: Tuan Yang di-Pertua, soalan tambahan ini ada beberapa
soalan tambahan sekali. Pertama, saya nak menjawab, kalau mengikut national
investment aspiration (NIA) yang saya sebutkan tadi, kita lihat ada lima teras utama:

(i) meningkatkan economic complexity,
(ii) mewujudkan pekerjaan bernilai tinggi,
(iii) memperluaskan rangkaian domestik,

(iv) membangunkan kluster baru dan sedia ada; serta
(v) mempertingkatkan keterangkuman.

Lima teras ini Tuan Yang di-Pertua, merupakan teras yang akan kita gunakan
untuk hala tuju menarik pelabur-pelabur asing pada masa yang akan datang dan ini juga
merupakan teras yang bakal kita wujudkan pekerjaan bernilai tinggi yang seperti tadi Yang
Berhormat Pontian sebutkan, pendapatan tinggi untuk orang tempatan. Kita akan
berpandukan kepada kerangka NIA ini.

Tuan Yang di-Pertua, berkenaan dengan macam mana MITI dan MIDA menarik
pelaburan ke kawasan luar bandar seperti yang ditanya oleh Yang Berhormat Pontian.
Tuan Yang di-Pertua, sebenarnya kita ada lima Koridor Ekonomi Wilayah. Di Utara, kita
ada Wilayah Ekonomi Koridor Utara dan kita ada Wilayah Ekonomi Pantai Timur. Di
bahagian Selatan, kita ada Iskandar Malaysia.

Di Sabah, kita ada Koridor Pembangunan Sabah (SDC) dan di Sarawak ada
Koridor Tenaga Diperbaharui Sarawak (SCORE), di mana MIDA dan MITI bersama-sama
dengan kerajaan negeri dan kita akan menggunakan insentif dan pakej yang sedia ada di
Koridor Wilayah Ekonomi ini untuk menarik pelabur-pelabur ke kawasan ini. Oleh kerana
kesemua Koridor Wilayah Ekonomi ini direka untuk mendatangkan pembangunan di
kawasan-kawasan tersebut, termasuk kawasan luar bandar. Terima kasih Tuan Yang di-
Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Soalan tambahan kedua, saya jemput Yang Berhormat
Padang Serai.

Tuan Karupaiya a/l Mutusami [Padang Serai]: Terima kasih Tuan Yang di-
Pertua, terima kasih Yang Berhormat Timbalan Menteri. Soalan saya, saya ingin bertanya
tentang pelaburan dalam dokumen RMKe-12. Kerajaan menyatakan bahawa kerajaan
akan menggunakan pendekatan private public partnership untuk menampung kos dalam
pelaksanaan projek-projek pembangunan. Maka, saya ingin bertanya, apakah langkah
kerajaan dalam mencapai hasrat ini? Terima kasih Yang Berhormat Timbalan Menteri,
terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Padang Serai. Sila Yang Berhormat Timbalan Menteri, satu minit.
