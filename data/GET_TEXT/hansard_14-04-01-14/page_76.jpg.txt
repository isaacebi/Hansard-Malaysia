68 DR.06.10.2021

Saya hendak terangkan di sini, dalam WhatsApp groups dan sebagainya yang
kita lihat di media sosial terdapat mereka yang mengatakan bahawa data ini tidak betul.
Akan tetapi, saya hendak tegaskan kepada rakyat. Pertama sekali, kita sebut di sini 94.3
peratus kawasan berpenduduk- jangan salah faham. Bukan seluruh negara. Di kawasan
berpenduduk di seluruh negara. Jadi, sebab itulah 94.3 peratus ini adalah data yang kita
dapat apabila kita membuat kajian.

Dato’ Haji Salim Sharif [Jempol]: Tuan Yang di-Pertua, boleh saya bertanya?
Datuk Zahidi bin Zainul Abidin: Ya, boleh.

Dato’ Haji Salim Sharif [Jempol]: Okey. Tadi, Yang Berhormat Timbalan Menteri
ada menyebut bahawa 94 peratus seluruh negara mendapat liputan 4G. Saya ada
bertanya soalan ini, yang enam peratus ini dekat mana? Mana lokasi yang tidak dapat.
Adakah di kawasan Jempol? Itu soalan saya. Akan tetapi tadi Yang Berhormat Timbalan
Menteri tidak jawab. Jadi, enam peratus ini kerana apa? Tidak ada pencawang, tidak ada
— apa sebabnya? Kekurangan penduduk kah? Mohon penjelasan daripada Yang
Berhormat Timbalan Menteri. Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Jempol.

Datuk Zahidi bin Zainul Abidin: Okey, terima kasih Yang Berhormat Jempol.

Timbalan Yang di-Pertua [Dato' Mohd Rashid Hasnon]: Ada satu lagi. Yang
Berhormat Rasah.

Tuan Cha Kee Chin [Rasah]: Tuan Yang di-Pertua, Yang Berhormat Timbalan
Menteri, bolehkah saya tambah sedikit? Berkaitan dengan Rasah.

Terima kasih Tuan Yang di-Pertua. Terima kasih Yang Berhormat Timbalan
Menteri atas jawapan yang diberikan. Cuma, saya ambil kesempatan ini. Saya pun
mempunyai persoalan yang sama macam Yang Berhormat Jempol sebab kawasan saya
banyak melibatkan kawasan yang ada penduduk.

01530

Jadi saya hendak tanya, sama ada kawasan Rasah terlibat atau tidak yang 6
peratus yang belum ada liputan? Saya hendak ambil kesempatan pada petang ini,
ucapkan terima kasih kepada pegawai KKMM yang hadir ketika saya membahaskan
RMKe-12 pada hari Khamis petang yang lepas, sebab saya ada menyatakan bahawa dua
buah sekolah di bandar Seremban di bawah Parlimen Rasah yang tidak ada liputan UniFi.
Pegawai yang terbabit telah hubungi pegawai saya pada hari Jumaat pagi dan terus ke
sekolah sebelum tengah hari, hari Jumaat.

Saya ucapkan terima kasih kepada pihak KKMM dan saya juga minta pegawai
yang sama, untuk makluman pegawai yang sama, sebenarnya ada lagi beberapa sekolah
yang hubungi saya dalam dua-tiga hari ini yang menghadapi masalah yang sama. Oleh
sebab—untuk makluman, Negeri Sembilan termasuk Jempol, Rasah dan semua ini, kami
sudah masuk ke fasa 4, sekolah akan dibuka dan budak-budak akan balik ke sekolah
pada 18 Oktober ini. Jadi, kami mempunyai satu keadaan yang terdesak untuk
mendapatkan liputan.

Jadi saya mohon budi bicara daripada KKMM supaya Negeri Sembilan diberikan
keutamaan, sebab pelajar-pelajar akan balik ke sekolah dan PdPR dan PdP bersemuka
berjalan dengan serentak. Terima kasih, Tuan Yang di-Pertua. Terima kasih, Yang
Berhormat Timbalan Menteri.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Rasah. Saya bagi Yang Berhormat Ledang satu lagi. Sila, Yang Berhormat
Ledang.

Tuan Syed Ibrahim bin Syed Noh [Ledang]: Terima kasih, Tuan Yang di-
Pertua. Terima kasih, Yang Berhormat Timbalan Menteri. Saya tidak sempat berbahas
semasa RMKe-12 kerana masa terhad, tetapi saya percaya perkara ini telah ditimbulkan
juga oleh beberapa Ahli Yang Berhormat berkenaan dengan JENDELA, di mana kita tahu
benar seperti mana yang telah disebutkan oleh Yang Berhormat Timbalan Menteri 94
