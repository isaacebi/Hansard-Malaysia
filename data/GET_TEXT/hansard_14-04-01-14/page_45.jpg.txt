DR.06.10.2021 37

hemp dan juga medical marijuana. Saya difahamkan juga selepas berbincang dengan
bekas Menteri...

Datuk Seri Takiyuddin bin Hassan: Saya ada.
Tuan Syed Saddiq bin Syed Abdul Rahman [Muar]: Terima kasih.

Datuk Seri Takiyuddin bin Hassan: Mengenai perkuarian ini secara umumnya,
sesebuah syarikat atau pengusaha yang ingin membuat perlombongan ini perlu membuat
permohonan kepada dua pihak. Satunya kepada kerajaan negeri untuk mendapat lesen
cari gali, prospecting license, exploration license dan juga untuk menjalankan tujuan cari
gali ini serta juga pajakan melombong itu daripada kerajaan negeri.

Daripada Kerajaan Pusat melalui KeTSA terutamanya, permohonan untuk
mendapatkan Surat Kelulusan Skim Pengendalian Melombong (SKPSM) perlu dibuat
melalui Jabatan Mineral dan Geosains Negeri-negeri dan surat kelulusan tersebut
membolehkan syarikat itu menjalankan operasi di kawasan lombong itu.

Tanpa SKPSM ini yang dikeluarkan oleh Geosains, aktiviti perlombongan ini tidak
dapat dijalankan. Sijil ini atau surat kelulusan ini kita pastikan tidak dikeluarkan untuk
lombong di atas tanah hutan simpanan kekal (HSK) atau rizab perlindungan dan juga
kawasan yang diwartakan sebagai kawasan sensitif alam yang lain.

Tuan Yang di-Pertua, dalam hal melombong ini juga suka kerajaan menjelaskan
bahawa kerajaan amat tidak bersetuju untuk pihak kerajaan negeri sekiranya membuat
keputusan membuat pewartaan keluar ataupun di gazet kawasan hutan simpanan kekal
untuk tujuan perlindungan. Walaupun urusan ini di bawah kerajaan negeri, Kerajaan Pusat
ingin menyatakan bahawa kita tidak bersetuju untuk kawasan hutan simpan dikeluarkan
ataupun diadakan di gazettement untuk tujuan perlombongan ini.

Seterusnya, Yang Berhormat Subang sekali lagi memohon mencadangkan
supaya hutan simpan Taman Negara perlu di pakej semula agar Kerajaan Pusat dan
kerajaan negeri dapat mengutip dana dan dari reducing emissions from deforestation and
forest degradation (REDD). Saya ingin menyatakan bahawa Kerajaan Persekutuan
sedang membangunkan satu kerangka kewangan REDD+ ataupun REDD-plus Finance
Framework (RFF) yang merupakan satu inisiatif kewangan kepada kerajaan negeri bagi
melaksanakan inisiatif mengekalkan dan memelihara hutan serta menjamin ekosistem
hutan yang berterusan.

01220

Ini menunjukkan Kerajaan Persekutuan amat prihatin tentang perkara yang
disebutkan oleh Yang Berhormat subang, malahan KeTSA telah menubuhkan sebuah
syarikat berhad menurut jaminan ataupun company limited by guarantee iaitu Malaysia
Forest Fund (MFF) yang bertanggungjawab dalam pelaksanaan kerangka REDD+ yang
saya sebutkan tadi.

Tuan Hassan bin Abdul Karim [Pasir Gudang]: Yang Berhormat Menteri, Pasir
Gudang, sedikit sahaja. Berkenaan hutan. Terima kasih Yang Berhormat Menteri dan
terima kasih Tuan Yang di-Pertua. Saya tidak dapat kesempatan membahaskan RMKe-
12 tetapi isu yang dibangkitkan Menteri sangat baik jawapan, Yang Berhormat Menteri
soal hutan simpan ini perlu dikawal sangat bagus. Hanya saya melihat daripada jawapan
Yang Berhormat Menteri, nampaknya ada pertindihan kuasa.

Kerajaan Pusat di Putrajaya mempunyai pendirian yang baik daripada jawapan
Yang Berhormat Menteri tadi untuk hendak jaga hutan-hutan simpanan ini di seluruh
negara. Akan tetapi disebut tadi hal hutan ini berada dalam kerajaan negeri dan kita
sistem federalism. Kita faham yang itu. Akan tetapi adakah Yang Berhormat Menteri
boleh bincang dengan Kabinet supaya dibuat kalau perlu pindaan Perlembagaan untuk
generasi akan datang iaitu hutan simpan ini, kuasa ini dialihkanlah kepada Putrajaya.
Saya tidak mahu seperti di Johor kawasan-kawasan hutan simpan ini digazetkan dan
dibangunkan. Jadi penyalahgunaan dan menjadi buruk alam sekitar. Terima kasih.

Datuk Seri Takiyuddin bin Hassan: Terima kasih Yang Berhormat Pasir
Gudang. Yang Berhormat Pasir Gudang juga seorang peguam. Kita tahu berdasarkan
Perlembagaan soal hutan, tanah, dan beberapa aspek lagi adalah terletak di bawah
