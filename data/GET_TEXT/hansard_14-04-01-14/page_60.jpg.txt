52 DR.06.10.2021

Datuk Seri Dr. Noraini binti Ahmad: Alah. [Ketawa]
Puan Teo Nie Ching [Kulai]: Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Kalau you boleh sebut,
satu.

Puan Teo Nie Ching [Kulai]: Yang Berhormat Menteri, saya sudah berdiri sejak
pukul satu tadi sampai sekarang.

Datuk Seri Dr. Noraini binti Ahmad: [Ketawa]

Puan Teo Nie Ching [Kulai]: Janganlah oleh sebab saya berdiri di sini diam
sahaja. Yang Berhormat Menteri, you tidak pandang sini dan tidak mahu jawab.

Timbalan Yang di-Pertua [Dato’ Mohd Rashid Hasnon]: Kita bagi masa
pendek. Yang Berhormat Menteri, kita bagi masa pendek. Ringkas untuk dia. Silakan
Yang Berhormat Kulai.

Datuk Seri Dr. Noraini binti Ahmad: Okey. Soalan Yang Berhormat tadi...

Puan Teo Nie Ching [Kulai]: Ya, saya hendak tanya kerana sekarang kita tahu
bahawa seorang pegawai kepada Yang Berhormat Pengerang atau bekas pegawai
kepada beliau telah dilantik sebagai Ahli Lembaga Universiti Malaya walaupun beliau
berumur 26 tahun sahaja. Bukan saya pandang rendah terhadap orang muda tetapi saya
hendak tanya, apakah keistimewaan tentang orang tersebut? Ini kerana kalau kita cakap-
saya tahu Menteri cakap bahawa dia seorang alumni daripada UM. Akan tetapi saya rasa
UIA juga lantik alumni mereka. Kebelakangan ini dua alumni dilantik untuk ahli lembaga
untuk UIA. Satu orang adalah seorang peguam dan orang kedua adalah Governor of
Bosnia Central Bank.

Jadi, saya hendak tanya, apakah keistimewaan tentang orang yang telah dilantik
oleh Yang Berhormat Menteri walaupun beliau berumur 26 tahun?

Timbalan Yang di-Pertua [Dato’ Mohd Rashid Hasnon]: Okey, Yang
Berhormat.

Puan Teo Nie Ching [Kulai]: Apakah keistimewaan tentang beliau? Saya hendak
dapat jaminan daripada Yang Berhormat Menteri, bahawa tidak akan ada campur tangan
politik terhadap pengurusan universiti kami. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kulai.

Datuk Seri Dr. Noraini binti Anmad: Terima kasih Yang Berhormat Kulai. Saya
menyambut baik apa Yang Berhormat suarakan itu tadi. Sebenarnya, pelantikan beliau
adalah betul, mewakili komposisi alumni dan berdasarkan penglibatan aktif beliau dalam
program dan aktiviti pelajar sepanjang bergelar mahasiswa. Sehingga kini masih lagi
menyumbang pada aktiviti alumni.

Pelantikan beliau seperti Yang Berhormat dan hari itu dalam jawapan lisan saya,
saya mengatakan sebagai satu bentuk penghargaan kepada orang muda, di samping
memberi peluang untuk menyumbang input kepada UM dari kaca mata alumni itu sendiri.
Kita juga hendak melihat sumbangan secara langsung anak muda dalam kepimpinan
organisasi di peringkat nasional, terutamanya di universiti awam.

Untuk makluman Yang Berhormat, beliau juga alumni Pusat Kebudayaan UM,
mempunyai pemikiran terbuka, tidak kekok dan jangan risau sebab pemilihan beliau dan
cadangan yang dibawa kepada saya ini adalah berdasarkan profesionalisme.

Dr. Maszlee bin Malik [Simpang Renggam]: Yang Berhormat Menteri.
Datuk Seri Dr. Noraini binti Ahmad: Terima kasih banyak.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri telah menjawab. Seterusnya, saya ingin menjemput Yang Berhormat
Menteri Pembangunan Wanita, Keluarga dan Masyarakat untuk memberi jawapan-
jawapan atas perbahasan. Dipersilakan Yang Berhormat Menteri atau Timbalan Menteri.
