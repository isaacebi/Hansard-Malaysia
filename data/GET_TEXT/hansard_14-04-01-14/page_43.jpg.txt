DR.06.10.2021 35

Untuk tujuan ini, laporan berkenaan MAB Tasik Chini ini telah pun disediakan dan
dikemukakan oleh Kerajaan Negeri Pahang dan ia telah dikemukakan kepada sekretariat
UNESCO Paris pada 23 Disember 2020. Laporan periodic review tersebut telah disemak
oleh International Advisory Committee for Biosphere Reserves (IACBR) yang mana
memutuskan laporan ini perlu ditambah baik sedikit. Pihak Tasik Chini atau Kerajaan
Negeri Pahang telah diberikan, saya ingat 30 September 2022, untuk semakan. Jadi,
dalam hal ini tidak berbangkit ia akan ditarik balik.

Saya ingin memaklumkan bahawa untuk mempertahankan pengiktirafan Tasik
Chini, kerajaan melalui KETSA telah memperuntukkan sejumlah RM1.554 juta sepanjang
tahun 2016 sehingga tahun 2021 untuk tujuan mempertahankan pengiktirafan ini melalui
pemantauan kualiti air, kajian pembungaan teratai, program pengukuhan tebing dan juga
kajian sedimentasi.

Yang Berhormat Subang memohon kerajaan supaya meningkatkan usaha
menangani isu pembalakan haram dan pembalakan kroni kata Yang Berhormat Subang.
Saya tidak tahu jenis pembalakan apa ini kroni ini. la dilihat dikatakan dipengaruhi oleh
amalan rasuah dan salah guna kuasa. Tuan Yang di-Pertua, antara usaha yang
dilaksanakan oleh KETSA memalui jabatan perhutanan negeri-negeri ialah memantau
pembalakan terutama di kawasan hutan simpan melalui pelbagai cara. Antaranya
pengawalan terhadap pembukaan kawasan usaha hasil yang mana ia dilaksanakan
melalui apa yang dipanggil catuan tebangan tahunan (CTT) yang diluluskan oleh Majlis
Tanah Negara berdasarkan setiap Rancangan Malaysia lima tahun. Penetapan CTT ini
berasaskan kepada keupayaan pemulihan semula jadi atau natural regeneration capasity
bagi setiap kawasan yang diusaha hasil.

01210

Kedua, adanya pelaksanaan pensijilan Malaysian Criteria and Indicators for
Sustainable Forest Management (MC&l) certification bagi negeri-negeri yang terlibat
dengan aktiviti-aktiviti pengeluaran kayu balak.

Tuan Nga Kor Ming [Teluk Intan]: Yang Berhormat Menteri. Terima kasih Yang
Berhormat Menteri. Cuma boleh saya tanya sedikit berkenaan dengan catuan tebangan
tahunan (CTT) ini? Isu pembalakan ini hangat kerana ia melibatkan kelestarian,
kemapanan alam sekitar dan juga hasil kerajaan. Akan tetapi saya perhatikan kerajaan
negeri sentiasa mereka tidak buat sistem tender terbuka dan diluluskan begitu sahaja
tanpa sebarang ketelusan, kecuali waktu 2008 di Perak telah pun ada sistem tender
terbuka.

Apa pendirian kementerian pada abad ke-21 ini untuk memastikan isu
pembalakan ini hanya boleh diberikan menerusi satu sistem tender terbuka yang telus dan
untuk memastikan ia tidak merosakkan alam sekitar untuk mencapai keseimbangan?
Terima kasih Yang Berhormat Menteri.

Datuk Seri Takiyuddin bin Hassan: Terima kasih sahabat saya, Yang
Berhormat Teluk Intan. Saya amat bersetuju dengan pandangan Yang Berhormat.
Perkara ini perlu dibuat secara yang telus dan terbuka, terutamanya dalam isu usaha hasil
kawasan hutan ini. Akan tetapi kita perlu ingat bahawa perkara ini adalah terletak di
bawah bidang kuasa kerajaan negeri. Semasa saya berada di negeri Kelantan, kita juga
mengadakan secara tender terbuka dan itu ialah satu cadangan yang baik. Namun, di
peringkat Persekutuan, kita tidak boleh campur tangan urusan kerajaan negeri, cuma kita
mengharapkan perkara-perkara ini akan diamalkan. Terima kasih.

Tuan Wong Chen [Subang]: Yang Berhormat Menteri, sekejap kalau boleh.
Tuan Yang di-Pertua: Yang Berhormat Subang.
Datuk Seri Takiyuddin bin Hassan: Ya.

Tuan Wong Chen [Subang]: Terima kasih Yang Berhormat Menteri, memberi
pandangan yang baik tadi. Saya cuma hendak tahu sama ada Yang Berhormat Menteri
setuju atau tidak bahawa teknologi canggih seperti satellite imagery, global positioning
system dan QR code untuk supply chain ini, boleh tidak Yang Berhormat Menteri ataupun
