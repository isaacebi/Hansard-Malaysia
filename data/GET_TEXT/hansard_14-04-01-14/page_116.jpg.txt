108 DR.06.10.2021

Untuk makluman Tuan Yang di-Pertua, itu sahaja yang saya dapat maklumkan
tentang MOSTI dan saya ucapkan terima kasih kepada Ahli-ahli Yang Berhormat yang
telah mengambil bahagian. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri Sains, Teknologi dan Inovasi. Seterusnya saya ingin menjemput Yang
Berhormat Menteri Luar Negeri untuk memberikan jawapan di atas perbahasan ini.
Silakan Yang Berhormat Menteri.

5.48 ptg.

Menteri Luar Negeri [Dato' Saifuddin Abdullah]: Terima kasih Tuan Yang di-
Pertua. Bagi pihak Wisma Putra saya mengucapkan berbanyak-banyak terima kasih
kepada Ahli-ahli Yang Berhormat yang menyentuh isu-isu di bawah Kementerian Luar
Negeri semasa perbahasan Rancangan Malaysia Ke-12 dalam Dewan yang mulia hari ini.
Ada dua orang Yang Berhormat. Pertama ialah Yang Berhormat Sepanggar.

Timbalan Yang di-Pertua [Dato' Mohd Rashid Hasnon]: Yang Berhormat
Sepanggar sini, ada.

Dato’ Saifuddin Abdullah: Pagi tadi ada soalan yang hampir sama dengan ini.
Saya tidak tahu kalau hendak saya jawab bertulis, saya boleh saja. Kedua, Yang
Berhormat Pulai pun tidak ada dalam Dewan. Saya mudah sahaja Yang Berhormat, kalau
Yang Berhormat arah saya jawab, saya jawab. Kalau Yang Berhormat kata jawapan
bertulis, saya boleh buat jawapan bertulis.

Timbalan Yang di-Pertua [Dato' Mohd Rashid Hasnon]: Untuk benefit kepada
yang lain, elok diberi kerana ada masa. Sila jawablah.

Tuan Haji Ahmad bin Hassan [Papar]: Ada tadi, Yang Berhormat Papar pagi
tadi.

Dato’ Saifuddin Abdullah: Saya jawab yang satu itu yang spesifik.

Timbalan Yang di-Pertua [Dato' Mohd Rashid Hasnon]: Ya, silakan Yang
Berhormat Menteri.

01750

Dato’ Saifuddin Abdullah: Berkaitan dengan tuntutan Filipina ke atas Sabah,
Kerajaan Malaysia telah berulang kali menegaskan pendirian kita bahawa Malaysia tidak
mengiktiraf dan tidak akan melayan sebarang tuntutan oleh mana-mana pihak ke atas
sebahagian atau keseluruhan negeri Sabah. Negeri Sabah adalah sebahagian dari
Malaysia malahan saya kena sebut di sini, Sabah bersama Sarawak menubuhkan
Malaysia. Tak mungkin kita akan kompromi tentang kedudukan Sabah. [Tepuk]

Isu berkenaan tuntutan ke atas Sabah juga telah beberapa kali dibincangkan
semasa pertemuan dua hala antara pemimpin-pemimpin Malaysia dan Filipina di mana
kedua-dua belah pihak mempunyai persefahaman bahawa isu tersebut tidak akan
dibangkitkan di mana-mana platform sama ada di rantau ini atau di peringkat
antarabangsa. Oleh yang demikian, sebenarnya tiada keperluan bagi Malaysia membawa
isu mengenai tuntutan Sabah ke mesyuarat atau sidang antarabangsa seperti ASEAN,
Negara-negara Berkecuali ataupun Pertubuhan Bangsa-Bangsa Bersatu (PBB).

Manakala yang berkaitan dengan Yang Berhormat Pulai, satu ialah tentang
kawasan Asia Tenggara tetapi saya fikir soalan ini boleh saya jawab secara bertulis, Yang
Berhormat.

Timbalan Yang di-Pertua [Dato’ Mohd Rashid Hasnon]: Baik.

Menteri Luar Negeri [Dato’ Saifuddin Abdullah]: Terima kasih banyak.
Assalamualaikum.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri Luar Negeri. Seterusnya saya ingin menjemput Yang Berhormat
