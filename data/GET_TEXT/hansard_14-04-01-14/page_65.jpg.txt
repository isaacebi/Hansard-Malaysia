DR.06.10.2021 57

Dato’ Hajah Siti Zailah binti Mohd Yusoff: Terima kasih Yang Berhormat. Ya,
kita ambil perhatian, insya-Allah. Yang Berhormat Sabak Bernam menyentuh secara
khusus mengenai bantuan warga emas memaklumkan Jabatan Kebajikan Masyarakat
mempunyai skim bantuan untuk warga emas yang memerlukan kelayakan berdasarkan
garis panduan RM50 sebulan. Penerima bantuan di bawah skim bantuan warga emas
merupakan skim bantuan yang mempunyai penerima bantuan tertinggi iaitu 138,214
penerima. la melibatkan peruntukan RM559.3 juta sehingga Ogos 2021.

Jadi, untuk makluman Ahli Yang Berhormat, Jabatan Kebajikan Masyarakat
sentiasa menggalas tanggungjawab bagi memastikan golongan miskin dan miskin tegar
terus dibantu dan dipelihara dan kebajikan mereka terpelihara. Sehingga Ogos 2021,
seramai 531,054 orang terdiri daripada golongan miskin dan miskin tegar serta mereka
yang memerlukan telah diberi bantuan secara bulanan melibatkan kos RM1.6 bilion
setahun yang telah disalurkan.

JKM mengunjurkan untuk Disember 2021 sejumlah 515,000 orang akan
menerima bantuan bulanan JKM dengan anggaran peruntukan sekurang-kurangnya
RM2.2 bilion diperlukan. Di samping itu juga, inisiatif ini turut dilaksanakan untuk golongan
yang memerlukan termasuk jugalah bantuan yang telah disalurkan oleh kerajaan melalui
peruntukan PERMAI, PEMULIH dan juga kepada semua Abhli-ahli Parlimen melibatkan
222 Ahli Parlimen.

Yang Berhormat Kangar juga menyentuh berkaitan dengan isu bantuan
kewangan bulanan yang disediakan oleh JKM yang menyentuh isu berkaitan dengan
bantuan supaya secara bersasar dan terbuka kepada semua golongan yang memerlukan.
Jadi, skim bantuan ini diwujudkan oleh JKM yang mana kita menjuruskan kepada semua
kumpulan sasar yang ada di bawah kementerian kita termasuk warga emas, OKU, warga
miskin dan anak-anak yang memerlukan.

Tuan Noor Amin bin Ahmad [Kangar]: Minta pencelahan sikit, Kangar.

Dato’ Hajah Siti Zailah binti Mohd Yusoff: Ya, saya belum habis jawab tetapi
boleh silakan.

Tuan Noor Amin bin Ahmad [Kangar]: Apa yang saya maksudkan dalam
perbahasan saya tempoh hari ialah dalam pengalaman kita turun ke lapangan berjumpa
penduduk. Dia miskin ini memang lah ramai yang miskin tetapi ada sesetengah kes dia
dalam keluarga itu ada miskin dalam masa yang sama dia ada anak OKU, ada yang sakit
terlantar. Jadi, sebab itu yang saya cadangkan kita kena semak semula daripada satu
kadar rata kepada pendekatan bersasar mengikut kes. Itu maksud saya.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kangar.

Dato’ Hajah Siti Zailah binti Mohd Yusoff: Terima kasih Yang Berhormat. Kita
sentiasa prihatin dan meneliti tentang isu bantuan kebajikan ini untuk sentiasa ditambah
baik daripada semasa ke semasa ya. Alhamdulillah kita telah menyediakan pelbagai skim
bantuan termasuk juga lapan skim bantuan bulanan JKM termasuk bantuan kanak-kanak
yang kita telah naikkan kadar minimum daripada RM150 sehingga maksimum RM1,000.
Begitu juga bantuan warga emas kita telah naikkan kadar kepada RM500. Begitu juga
kepada bantuan am, bantuan elaun pekerja cacat, termasuk juga bantuan OKU, bantuan
OKU tidak berupaya bekerja, bantuan anak pelihara— semua itu dinaikkan.

Dr. Maszlee bin Malik [Simpang Renggam]: Yang Berhormat Timbalan Menteri.

Timbalan Yang di-Pertua [Dato' Mohd Rashid Hasnon]: Yang Berhormat
Simpang Renggam.

Dato’ Hajah Siti Zailah binti Mohd Yusoff: Ya saya, mana?
Dr. Maszlee bin Malik [Simpang Renggam]: Simpang Renggam.
Dato’ Hajah Siti Zailah binti Mohd Yusoff: Okey.

Dr. Maszlee bin Malik [Simpang Renggam]: Saya amat tertarik dengan
bantuan-bantuan diberikan kepada OKU dan saya ingin mengambil kesempatan hari ini
untuk mengucapkan selamat menyambut Hari Cerebral Palsy Sedunia. Berhubung
