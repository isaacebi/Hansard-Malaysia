66 DR.06.10.2021

Sebanyak empat buah kertas siasatan dihadapkan ke mahkamah. Usaha yang dijalankan
oleh SKMM ini akan diteruskan berdasarkan laporan dan aduan awam yang diterima.

Timbalan Yang di-Pertua [Dato' Mohd Rashid Hasnon]: Yang Berhormat
Timbalan Menteri, kalau panggil Yang Berhormat, kalau tidak ada dalam Dewan —
jawapan bertulis.

Datuk Zahidi bin Zainul Abidin: Okey, okey. Terima kasih.

Dr. Maszlee bin Malik [Simpang Renggam]: Yang Berhormat Timbalan Menteri,
Simpang Renggam. Okey, boleh ya. Okey

Tuan Yang di-Pertua, saya tertarik dengan apa yang telah dibentangkan oleh
Yang Berhormat Timbalan Menteri tadi berkaitan dengan— boleh saya katakan termasuk
dalam kategori digital literacy, dengan izin, atau pun literasi digital. Saya ada bawakan ini
sewaktu membahaskan Titah Tuanku tempoh hari. Akan tetapi, saya masih menantikan
jawapannyalah. Kiranya, ada penyelarasan antara kementerian Yang Berhormat
Timbalan Menteri, dengan Kementerian Pendidikan, Kementerian Pembangunan Wanita,
Keluarga dan Masyarakat dan juga kementerian yang terlibat lain untuk menyebarluaskan
literasi digital, yang amat penting, termasuk dalamnya cyber security dan sebagainya.

Hal ini kerana kita tahu banyak jenayah yang melibatkan mereka yang digitally
illiterate, atau pun dahulu buta huruf, sekarang buta digital. Jadi, perlu kita sebar luaskan
kesedaran. Kalau saya ingat, anak saya dahulu seawal umur tujuh tahun di UK
didedahkan dengan digital literacy ini, untuk mengawal mereka daripada penipuan,
daripada scammers, daripada jenayah, daripada sex predators dan lain-lain lagi.

Jadi, boleh kongsikan apa yang telah kementerian lakukan untuk tujuan
memantapkan literasi digital dalam kalangan rakyat terutamanya dalam kalangan anak-
anak. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Simpang Ringgam. Sila, Yang Berhormat Timbalan Menteri.

Datuk Zahidi bin Zainul Abidin: Okey, terima kasih Yang Berhormat Simpang
Renggam. Buat masa kini, usaha yang kita lakukan antaranya kita memberi penerangan
melalui media-media kerajaan yang ada, seperti RTM dan sebagainya. Di samping itu
juga, CyberSecurity Malaysia mengadakan kursus-kursus dan juga sesi penerangan ke
kawasan-kawasan yang terlibatlah. Kawasan luar bandar dan bandar. Kita adakan
program dan kursus, terutamanya kepada ibu bapa dan juga kalau permintaan sekolah-
sekolah, maka kita akan adakan program melalui CyberSecurity Malaysia, buat masa ini.
Sekarang ini, perancangan kita hendak libatkan sama SKMM, Yang Berhormat.

Sebuah jawatankuasa khas dinamakan Jawatankuasa Jenayah Siber PDRM-
MCMC telah ditubuhkan, bertujuan untuk memerangi ancaman jenayah siber secara lebih
strategik dan tersusun. Jawatankuasa yang dianggotai oleh Jabatan Siasatan Jenayah
Komersial PDRM dan SKMM ini berperanan untuk menyelaraskan tindakan
penguatkuasaan yang lebih pantas dan bersepadu ke atas sebarang perlakuan jenayah
siber yang berlaku di negara ini terutamanya apabila melibatkan isu-isu sensitif seperti isu
agama, isu raja-raja dan isu bangsa.

KKM juga telah mengambil inisiatif dengan menubuhkan Jawatankuasa
Penyelarasan Isu-isu Berita Palsu pada 21 Julai 2021 sebagai salah satu usaha untuk
memperkasakan penyampaian maklumat kepada masyarakat. Jawatankuasa_ ini
berperanan membincangkan naratif bagi menjelaskan atau menafikan isu-isu semasa
serta berita palsu yang dikenal pasti dengan input daripada kementerian-kementerian
yang berkaitan.

Kementerian ini juga tegas dalam memastikan setiap kesalahan yang dilakukan
agar diadili sebaiknya dan diambil tindakan yang sewajarnya. Rakyat juga perlu bersama
membantu kerajaan menangani isu-isu sumbang siber ini. Semangat Keluarga Malaysia
akan disemai dengan sebaiknya serta kefahaman yang jitu kepada seluruh rakyat supaya
setiap daripada kita menjaga satu sama lain dan meraikan perbezaan dan persamaan
dalam sebuah Keluarga Malaysia.
