120 DR.06.10.2021

mengambil langkah-langkah untuk memastikan bahawa wang ini akan sampai ke
sasarannya?

Untuk makluman Dewan yang mulia ini Tuan Yang di-Pertua, pada hari ini kita
mendengar berita yang mengejutkan yang mendakwa bahawa peruntukan MITRA ini
disalurkan kepada beberapa NGOs di mana NGOs ini dipengerusikan ataupun dianggotai
oleh ahli-ahli politik daripada Malaysian Indian Congress. Jumlah-jumlah yang dinyatakan
dalam senarai yang telah diedarkan kepada kami amat mengejutkan umpamanya saya
beri satu kesimpulan. Jumlah sebanyak untuk Program Yayasan Strategik Sosial,
Program TURIYA Penuntut Sekolah Rendah, jumlah yang kononnya telah diedarkan —
mungkin Yang Berhormat boleh menyemak perkara ini dan maklumkan menyiasat perkara
ini adalah RM9 juta.

Kami difahamkan bahawa yayasan ini dipengerusikan ataupun dianggotai oleh
Presiden MIC dan beberapa lagi senarai-senarai yang telah pun dinyatakan. Umpamanya
Yayasan Sosial Wanita Malaysia, Program Gubahan Bunga Perkahwinan Secara
Profesional dan Wedding Deco, RM470 juta. Pengerusinya adalah Komala Krishna
Moorthy, mantan Ketua Wanita MIC ataupun Vickneswari Babuji Timbalan Ketua Wanita
dan pegawai khas kepada Presiden MIC. Saya mohon perkara-perkara ini disiasat.
Persoalannya adalah saya percaya Yang Berhormat Menteri akan melaksanakan tugas.
Cuma dengan izin, / don’t want money meant for poor Indians to be stolen by MIC dengan
izin.

Tuan Sivakumar Varatharaju Naidu [Batu Gajah]: Yang Berhormat Menteri.
Batu Gajah boleh? Okey, terima kasih. Yang Berhormat Menteri, dalam satu soalan yang
saya kemukakan, soalan lisan, saya ada minta Yang Berhormat Menteri untuk
menyatakan pengagihan dana MITRA bagi tahun 2021 secara terperinci. Akan tetapi
Yang Berhormat Menteri memberi jawapan secara umum iaitu untuk tujuan modal insan
berapa juta, untuk keusahawanan berapa juta dan kesejahteraan sosial berapa juta.

Akan tetapi seperti mana yang diberitahu oleh Yang Berhormat Jelutong tadi, hari
ini memang kita melihat ada satu berita yang menular di media sosial di mana penerima
geran MITRA terlalu besar. Tadi Yang Berhormat Menteri ada kata ada capping
RM300,000 tetapi dalam berita yang keluar ini jumlahnya adalah terlalu besar. Jadi, saya
hendak tahu adakah berita ini benar ataupun palsu?

Kedua, berkaitan dengan kotak makanan. Kita difahamkan bahawa 146 orang Ahli
Parlimen diberikan 200 kotak setiap kawasan Parlimen. Jadi, jumlahnya sepatutnya
29,200 biji. Akan tetapi dalam jawapan yang diberikan oleh Yang Berhormat Menteri
kepada saya, sebanyak RM12.4 juta telah disediakan — dana yang disediakan untuk
pengagihan kotak makanan. Jadi, saya hendak tahu kenapa jumlah peruntukan itu terlalu
besar sedangkan... [Disampuk]

Datuk Halimah binti Mohamed Sadique: Okey Yang Berhormat. Saya akan
jawab soalan itu nanti Yang Berhormat sebab Yang Berhormat pun ada bangkitkan ya
Yang Berhormat.

Tuan Sivakumar Varatharaju Naidu [Batu Gajah]: Ya, sebab — okey, okey. Al/
right, all right.

Tuan Kesavan a/l Subramaniam [Sungai Siput]: Yang Berhormat Menteri,
Yang Berhormat Menteri, Sungai Siput.

Datuk Halimah binti Mohamed Sadique: Okey, kalau tidak — masa saya habis.
Masa saya tinggal 19 minit saja. Terima kasih. Saya ucapkan terima kasih kepada Yang
Berhormat dari kawasan Jelutong. Ya Sungai Siput, belum jawab lagi lah brother.

Tuan Karupaiya a/l Mutusami [Padang Serai]: Padang Serai.

Datuk Halimah binti Mohamed Sadique: Nanti, saya belum jawab pada yang
bahas.

Tuan Yang di-Pertua: Bagi, bagi Yang Berhormat Menteri jawab dulu.
Tuan Kesavan a/l Subramaniam [Sungai Siput]: Ini berkaitan, berkaitan.

Tuan Karupaiya a/l Mutusami [Padang Serai]: Padang Serai sikit.
