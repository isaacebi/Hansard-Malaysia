DR.06.10.2021 5

Tuan Wong Chen [Subang]: Terima kasih Tuan Yang di-Pertua. Soalan
tambahan saya, sudikah Kerajaan Malaysia secara unilateral memulakan dialog dengan
pihak National Unity Government (NUG)? Soalan ini berdasarkan dua perkara.

Pertama, MyASEAN belum lagi jumpa NUG, setahu saya. Kedua, five points
consensus yang Menteri cakap tadi itu membenarkan dialog among all parties to seek a
peaceful resolution. Jadi, minta Menteri beri pandangan tentang sudikah Malaysia
memulakan dialog dengan NUG. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Subang. Sila Menteri, satu minit.

Dato’ Saifuddin Abdullah: Pertamanya, dalam Mesyuarat Menteri-menteri Luar
ASEAN pada 4 Oktober yang lepas, kita telah diberi taklimat oleh utusan khas bahawa
Naypyidaw tidak memberikan kerjasama tentang konsensus lima perkara. Oleh kerana
itu, saya telah memaklumkan kepada mesyuarat itu, sekiranya tidak ada kemajuan dalam
pelaksanaan konsensus lima perkara, Malaysia berpendapat adalah sukar untuk
mengundang Ketua Tentera yang sedang berkuasa di Naypyidaw untuk menghadiri
Sidang Kemuncak ASEAN pada 26 hingga 28 Oktober.

Namun, proses ini masih juga proses melaksanakan konsensus lima perkara
masih diusahakan dengan izin, with whatever that is humanly possible oleh utusan khas.
Sekiranya perkara-perkara itu tidak berlaku, Malaysia memang dari dulu lagi negara
pertama yang menjalankan, dengan izin, constructive engagement sebelum pun Myanmar
menjadi anggota ASEAN. Saya fikir, apa yang ditimbulkan oleh Yang Berhormat Subang
boleh kita fikirkan sekiranya perkara berkaitan dengan konsensus lima perkara itu sudah
nyata tidak dapat dilaksanakan. Terima kasih.

#1020

Timbalan Yang di-Pertua [Dato' Mohd Rashid Hasnon]: Soalan tambahan
yang kedua, saya jemput Yang Berhormat Papar.

Tuan Haji Ahmad bin Hassan [Papar]: Terima kasih Tuan Yang di-Pertua.
Soalan saya ialah setelah 58 tahun kita di dalam Malaysia, kami di Sabah masih lagi
menunggu keputusan daripada Kerajaan Persekutuan untuk berusaha berunding dengan
negara Filipina bagi menyelesaikan tuntutan negara Filipina terhadap Sabah. Terima
kasih.

Timbalan Yang di-Pertua [Dato' Mohd Rashid Hasnon]: Sila, nampak soalan
lari sedikit daripada soalan asal tetapi Yang Berhormat Menteri sila jawab.

Dato’ Saifuddin Abdullah: Saya faham soalan yang ditimbulkan tetapi tiada
kaitan dengan soalan asal. Akan tetapi bagi meraikan isu yang penting saya akan jawab
secara bertulis.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Menteri. Pertanyaan jawab lisan seterusnya saya menjemput Yang Berhormat
Cameron Highlands, namun tidak ada dalam Dewan. Seterusnya saya menjemput Yang
Berhormat Hang Tuah Jaya.

[Soalan No. 3 — YB. Tuan Ramli bin Dato' Mohd Nor (Cameron Highlands) tidak
hadir]

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Assalamualaikum warahmatullahi wabarakatuh. Terima kasih Tuan Yang di-
Pertua,

UMNO lawan UMNO di Melaka,

Rakyat dihukum dengan pilihan raya,
Tolong jawab Menteri bijaksana,

Soalan nombor 4 daripada Hang Tuah Jaya.
