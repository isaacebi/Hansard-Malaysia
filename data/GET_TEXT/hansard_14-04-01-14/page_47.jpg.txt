DR.06.10.2021 39

membuat dasar-dasar mengenai tanah termasuk di negeri-negeri ada platform yang
dilibatkan semua kerajaan negeri iaitu Mesyuarat Majlis Tanah Negara.

Sebagaimana di dalam Mesyuarat Majlis Tanah Negara ke-66 pada 1 Disember
2010 yang lalu dan juga pada bulan Januari tahun 2021 yang lalu, bersetuju ini penting.
Saya hendak sebut kerajaan negeri diputuskan mesti berusaha untuk memastikan
keluasan tanah negara dikekalkan sebagai kawasan berhutan dan dilitupi oleh pokok-
pokok. Itu satu consensus dalam Mesyuarat Majlis Tanah Negara yang perlu diambil
perhatian oleh kerajaan negeri. Ya Yang Berhormat Seputeh.

Puan Teresa Kok [Seputeh]: Terima kasih Yang Berhormat Menteri.
Datuk Seri Takiyuddin bin Hassan: Saya ada lima minit sahaja lagi.

Puan Teresa Kok [Seputeh]: Saya hendak tanya satu soalan. Saya baru baca
laman web Global Forest Watch. Dia kata dalam bahasa Inggeris, “From 2002 to 2020,
Kelantan Lost 150,000 hectares of humid primary forest making up 37 percent of it’s total
tree cover loss in the same time period. In 2020, Kelantan lost 8.83 thousand hectares of
natural forest equivalent to 6.02 matric tan of CO2 emission. Okey, soalan saya ialah
semalam Menteri Alam Sekitar dan Air dia kata sampai tahun 2030 Malaysia akan
mencapai net zero carbon admission dan sekarang Yang Berhormat Kota Bharu menjadi
Menteri Tenaga dan Sumber Asli jaga pokok, jadi negeri Kelantan terus tebang pokok dan
lakukan penyahhutanan, macam mana Malaysia akan capai net zero carbon admission
pada tahun 2030.

Datuk Seri Takiyuddin bin Hassan: Terima kasih Yang Berhormat Seputeh.

Puan Teresa Kok [Seputeh]: Jadi adakah kedua-dua Menteri akan
mempengaruhi, menukar dasar kerajaan negeri supaya tidak melakukan penyahhutanan
lagi.

Datuk Seri Takiyuddin bin Hassan: Okey terima kasih. Saya ingin quote
Peraturan Mesyuarat 23 (1)(i) tadi yang disebut oleh Tuan Yang di-Pertua. Itu maklumat
daripada media massa yang tidak boleh saya rely masa ini. Saya akan check perkara itu.
Namun demikian, saya ingin menegaskan bahawa sama ada di Kelantan ke di negeri
mana ke, pengusaha hasilan adalah berdasarkan kepada CTT setiap tahun, setiap tahun
berapa ribu hektar. Itu sahaja yang boleh dikeluarkan.

Jadi kalau sekiranya dikatakan negeri-negeri tertentu ataupun Kelantan dan
sebagainya yang membuat penebangan melebihi CTT, itu adalah saya kira satu
tohmahan yang perlu dibuktikan. Bukan saya kata tidak betul, perlu dibuktikan. You cannot
go beyond CTT of every year. Tidak boleh lebih daripada itu.

Tuan Yang di-Pertua, saya hendak teruskan banyak lagi perkara. Saya ada tujuh
minit sahaja lagi. Saya masuk kepada soal mengenai electricity, bekalan elektrik. Saya
tidak sempat menjawab semuanya.

Tuan Yang di-Pertua: Yang Berhormat, bolehlah ambil lima hingga lapan minit.

Datuk Seri Takiyuddin bin Hassan: Ya, terima kasih. Yang Berhormat Setiu
memohon kerajaan supaya pemberian diskaun elektrik kepada pengguna domestik dan
perusahaan mikro kecil sederhana yang asalnya berakhir pada September 2021
dilanjutkan. Cadangan Yang Berhormat Setiu saya ingat akhir tahun ini.

01230

Saya hendak beritahu kepada Dewan yang mulia ini bahawa kerajaan semasa,
terutamanya semasa negara dilanda oleh pandemik COVID-19 baru-baru ini. Sejak awal
tahun 2020, kerajaan telah memberikan diskaun bil elektrik melalui pelbagai inisiatif
dengan melibatkan perbelanjaan sebanyak RM2.75 bilion yang mana peruntukan ini
dibiayai oleh kerajaan melalui Kementerian Kewangan iaitu:

(i) Kumpulan Wang COVID-19;
(ii) Dana Kumpulan Wang Industri Elektrik; dan

(ili) Tenaga Nasional Berhad.
