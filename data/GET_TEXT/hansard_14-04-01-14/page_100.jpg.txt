92 DR.06.10.2021

Kementerian Kesihatan yang kedua tertinggi dalam Malaysia selepas Sabah, dengan
jumlah hospital sebanyak 23 buah dan jumlah katil sebanyak 4,146 buah.

Bilangan Klinik Kesihatan di Sarawak pula sebanyak 244 buah. Purata kadar
penggunaan katil adalah 53.2 peratus. Walau bagaimanapun, Kementerian Kesihatan
sedia maklum akan kesesakan di hospital-hospital utama, seperti Hospital Umum
Sarawak, Hospital Miri dan juga Hospital Sibu.

Bagi menambah baik perkhidmatan kesihatan di Sarawak, pembinaan
kemudahan kesihatan baharu dan menaik taraf kemudahan sedia ada lebih tertumpu di
kawasan atau kemudahan yang mempunyai beban kerja atau kadar penggunaan katil
yang tinggi. Faktor lain yang turut diambil kira dalam perancangan sesebuah kemudahan
kesihatan termasuklah kepadatan penduduk, akses kepada perkhidmatan di kemudahan
yang ada, kesediaan tapak seperti yang saya sebutkan tadi, yang sesuai dan sumber
manusia.

Jadi, sebab itu saya tengok soalan-soalan daripada pencelahan ini, semua sudah
ada dalam jawapan ini. Saya tahu masa tidak ada, dan semua akan diberikan secara
bertulis. Dapat kita lihat, perkara-perkara yang kita sebut ini.

Dr. Maszlee bin Malik [Simpang Renggam]: Yang Berhormat Timbalan Menteri.

Dato’ Dr. Haji Noor Azmi bin Ghazali: Bagi menjawab pertanyaan— sebentar ya.
Bagi menjawab pertanyaan yang dibangkitkan oleh Yang Berhormat Kota Samarahan, di
bawah Rolling Plan Pertama RMKe-12, sebanyak 36 buah projek telah diluluskan untuk
negeri Sarawak. Projek-projek ini melibatkan pembinaan hospital, klinik baharu, naik taraf
hospital sedia ada, serta pembaikan dan penyelenggaraan kuarters-kuarters hospital.

Daripada jumlah tersebut, sebanyak 12 buah projek merupakan projek baharu,
manakala 24 buah projek lagi merupakan projek sambungan. Sehingga kini, sebuah
projek telah disiapkan manakala 20 buah projek masih dalam fasa pembinaan dan 15
buah projek lagi dalam fasa pra-pelaksanaan.

Antara projek-projek tersebut ialah Klinik Kesihatan Simpang Bukut Mukah.
Hospital Sri Aman, dijangka siap pada bulan Disember 2021 dengan bilangan katil 108
buah. Blok tambahan Hospital Miri dijangka siap pada bulan Oktober 2023 dengan
bilangan katil 328 buah. Hospital Lawas dijangka siap pada bulan Februari 2024 dengan
bilangan katil 76 buah dan Hospital Petrajaya dijangka siap pada bulan Januari 2024
dengan bilangan katil sejumlah 300 buah. Silakan, Yang Berhormat Simpang Renggam.

Dr. Maszlee bin Malik [Simpang Renggam]: Okey, pendek sahaja Yang
Berhormat Timbalan Menteri. Saya tidak minta hospital lah, cuma hendak minta naik taraf
Pusat Kesihatan Daerah Simpang Renggam, Klinik Kesihatan Pekan Renggam dan Klinik
Kesihatan Bandar Layang-layang. Harap dapat masuk rekod untuk dinaik taraf dan
diselenggarakan, kerana apabila kita pergi buat lawatan tengok banyak kedaifannya.
Terima kasih, Tuan Yang di-Pertua.

Dato’ Dr. Haji Noor Azmi bin Ghazali: Terima kasih, Yang Berhormat Simpang
Renggam. Akan diambil perhatian dan insya-Allah, kalau boleh saya pun akan cuba
melawat juga suatu hari nanti.

Dr. Maszlee bin Malik [Simpang Renggam]: Ahlan wa sahlan.
Tuan Charles Anthony Santiago [Klang]: Yang Berhormat Timbalan Menteri.

Datuk Wilson Ugak Anak Kumbong [Hulu Rajang]: Yang Berhormat Timbalan
Menteri.

Dato’ Dr. Haji Noor Azmi bin Ghazali: Tuan Yang di-Pertua — sebentar ya. Yang
Berhormat Hulu Rajang ...

Datuk Wilson Ugak Anak Kumbong [Hulu Rajang]: Hulu Rajang, ah! Bagus.

Dato’ Dr. Haji Noor Azmi bin Ghazali: ...telah menyarankan agar Hospital Kapit
dan Klinik Kesihatan Kapit dinaik taraf. Hospital Kapit adalah hospital pakar minor
berkapasiti 134 buah katil, mempunyai Pakar Residen dalam empat bidang kepakaran,
iaitu pediatrik, anestesiologi, obstetrik & ginekologi, dan perubatan am. Ini adalah
