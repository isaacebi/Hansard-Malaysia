58 DR.06.10.2021

dengan itu, saya lihat banyak bantuan diberikan kepada OKU. Persoalannya apabila
berlaku PKP, anak-anak berkeperluan khas terpaksa duduk di rumah. Bila duduk di rumah
bidang kuasa KPM adalah untuk PdPR sahaja.

01500

Akan tetapi kebajikan anak-anak, kebajikan ibu bapa, itu saya kira di bawah
kementerian Yang Berhormat Timbalan Menteri. Boleh ceritakan apa yang kita telah
lakukan?

Dato’ Hajah Siti Zailah binti Mohd Yusoff: Terima kasih Yang Berhormat.
Sebenarnya ini adalah menjadi tanggungjawab bermasyarakat juga pimpinan. Apabila
ada golongan OKU yang terlantar atau keluarga yang memerlukan bantuan, sila laporkan
ke Pejabat Kebajikan Masyarakat Daerah. Bukan itu sahaja, kita ada ramai Skuad Waja
dan insya-Allah menyasarkan 100,000 Skuad Waja untuk menjadi penghubung antara
komuniti dengan agensi kita...

Dr. Maszlee bin Malik [Simpang Renggam]: Yang Berhormat Timbalan Menteri,
maksud saya bantuan pendidikan. Apakah bantuan yang akan diberikan...

Dato’ Hajah Siti Zailah binti Mohd Yusoff: Fasal bantuan pendidikan ini di
bawah Kementerian Pendidikan...

Dr. Maszlee bin Malik [Simpang Renggam]: Apakah telah diberikan peranti
kepada mereka? Diberikan sistem sokongan kepada mereka?

Dato’ Hajah Siti Zailah binti Mohd Yusoff: Oh! Sistem sokongan, okey. Jadi,
kita di bawah Kementerian Pembangunan Wanita, Keluarga dan Masyarakat kita memberi
perhatian selain daripada anak-anak yang ada di institusi termasuk juga anak-anak yang
di luar. Kita juga ada program MyTablet yang dilaksanakan di bawah YKN untuk
membantu golongan-golongan yang memerlukan ini.

Jadi, sekiranya ada isu-isu sebegini saya minta Yang Berhormat Simpang
Renggam dan sokongan semua Ahli Yang Berhormat, sila laporkan kepada pihak pejabat
kami untuk kita tengok keperluan yang sesuai terutamanya melibatkan golongan OKU.

Dr. Maszlee bin Malik [Simpang Renggam]: Yang Berhormat Timbalan Menteri,
maksud saya, semalam...

Dato’ Hajah Siti Zailah binti Mohd Yusoff: Saya masa tidak banyak, ringkaskan.

Dr. Maszlee bin Malik [Simpang Renggam]: Pendek sahaja sebab ini kita
berbincang RMKe-12. Kita bincangkan semalam tentang banyak peranti yang tidak
sampai dan sebagainya kerana kita bergerak in silos. Sepatutnya peranti untuk anak-anak
OKU, untuk keluarga yang kurang berkemampuan diambil cakna oleh kementerian Yang
Berhormat Timbalan Menteri. Jadi kita ingin benarkanlah.

Dato’ Hajah Siti Zailah binti Mohd Yusoff: Terima kasih, saya faham. Jadi kita
kena faham tanggungjawab ini adalah tanggungjawab bersama. Kita menggunakan
mekanisme yang ada untuk memastikan yang terbaik untuk kumpulan sasar. Sekiranya
ada keciciran, ada terlepas pandang, inilah peranan Ahli Yang Berhormat. Inilah peranan
pimpinan masyarakat untuk bersama kami untuk memastikan supaya mereka yang layak
itu mendapat hak yang sewajarnya.

Seterusnya saya ingin menjawab soalan daripada Yang Berhormat Setiu iaitu
berkaitan dengan inisiatif productive welfare...

Puan Nurul Izzah binti Anwar [Permatang Pauh]: Yang Berhormat, dari
Permatang Pauh. Berkaitan dengan keciciran.

Bolehkah Yang Berhormat bagi saya peluang sekejap? Saya bangkitkan dalam
perbahasan...

Dato’ Hajah Siti Zailah binti Mohd Yusoff: Okey, okey. Terima kasih adinda
Yang Berhormat Permatang Pauh.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Permatang Pauh.
