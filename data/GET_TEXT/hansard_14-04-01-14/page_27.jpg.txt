DR.06.10.2021 19

2019 ini akan jadi enakmen-enakmen di kerajaan negeri supaya pintu untuk terus
meminda akta-akta yang berkenaan guaman syarie, undang-undang syariah mahkamah,
dapat dilaksanakan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih, Yang
Berhormat Hulu Langat. Sila, Yang Berhormat Menteri.

Tuan Haji Idris bin Haji Anmad: Terima kasih Tuan Yang di-Pertua. Terima kasih
Yang Berhormat Hulu Langat. Walaupun soalan itu tidak berkaitan dengan soalan
asalnya. Walau bagaimanapun, kita hendak sebut tentang Akta Profesion Guaman Syarie
(Wilayah-Wilayah Persekutuan) 2019 bukanlah dibuat zaman Pakatan Harapan, tetapi
sebenarnya telah pun dibuat zaman dulu tetapi dipetik pada zaman Pakatan Harapan.
Sekarang...

Datuk Haji Hasanuddin bin Mohd Yunus [Hulu Langat]: Dibentang dan
diluluskan.

Tuan Haji Idris bin Haji Ahmad: ...Sedang kita berjalan. Jadi sebab itu janganlah
mendakwa kita yang buat, ya. Sorry. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih.
Tuan Khalid bin Abd Samad [Shah Alam]: Kita itu siapa?

Timbalan Yang di-Pertua [Dato’ Mohd Rashid Hasnon]: Pertanyaan jawab
lisan seterusnya, saya menjemput Tuan Chan Foon Hing, Yang Berhormat Kota Kinabalu.

10. Tuan Chan Foon Hing [Kota Kinabalu] minta Menteri Sains, Teknologi dan
Inovasi menyatakan kekangan kerajaan dalam memvaksinasikan penduduk Sabah
sehingga hanya 42 peratus penduduk Sabah telah diberikan dos pertama vaksin COVID-
19 setakat 10 Ogos 2021. Apakah langkah-langkah kerajaan bagi mempercepatkan (ramp
up) vaksinasi di Sabah bagi mencapai matlamat herd immunity COVID-19 di Sabah
menjelang Oktober.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri Sains, Teknologi dan Inovasi ataupun Yang Berhormat Timbalan Menteri yang
menjawab. Tiga minit.

Timbalan Menteri Sains, Teknologi dan Inovasi [Datuk Haji Anmad Amzad
bin Mohamed @ Hashim]: Terima kasih. Tuan Yang di-Pertua, untuk makluman Abhli
Yang Berhormat, sehingga 5 Oktober 2021, pelaksanaan vaksinasi di Sabah telah
mencapai 72.7 peratus populasi dewasa menerima sekurang-kurangnya satu dos vaksin.
Manakala, 62.7 peratus populasi dewasa telah pun lengkap dos.

Daripada segi agihan bekalan vaksin untuk bulan Ogos, Sabah telah dibekalkan
vaksin sebanyak 1.8 juta dos vaksin. Untuk agihan bekalan vaksin bagi bulan September
pula, negeri Sabah masih adalah keutamaan dengan jumlah agihan vaksin bagi bulan
September adalah sebanyak 2.59 juta dos dengan sejumlah 299,000 dos vaksin jenis
CanSino.

Ini adalah jumlah agihan bagi bulan Ogos sehingga 1 Oktober 2021 yang telah
diagihkan sebagai strategi vaksinasi untuk penduduk luar bandar atau pedalaman,
termasuk bukan warganegara seperti Pendatang Asing Tanpa Izin (PATI), pelarian United
Nations High Committee of Refugees (UNHCR) dan golongan tanpa negara di Sabah.

Peratus penggunaan vaksin di negeri Sabah bagi bulan September ialah 77.8
peratus. Ini adalah data 26 September 2021 yang mana bekalan vaksin yang telah diberi
ke Sabah adalah sebanyak 4,880,476. Jumlah yang divaksinasi sebanyak 3,796,023,
manakala baki yang masih ada sebanyak 1,084,453.

Bagi meningkatkan kadar penggunaan vaksin Sabah, beberapa program home-
to-home outreach atau capaian komuniti telah dilaksanakan bagi membantu inisiatif
Program Imunisasi COVID-19 Kebangsaan (PICK). Sebanyak 51 buah pasukan telah
digerakkan secara jangkauan luar, outreach, ke setiap daerah di Sabah. Sehingga pada
