78 DR.06.10.2021

dibahaskan tentang soal internet access. Apa guna kita bagi tab tapi hakikatnya mereka
tak boleh lakukan PdPR.

Oleh sebab itulah salah satu daripada pendekatan hala tuju bukan hanya menjadi
penyedia kepada kediaman-kediaman mampu milik, bukan sahaja mampu didiami tetapi
lebih penting ialah kKeadaan dengan kawasan sekitar itu berdaya huni. Mempunyai /ast
mile connectivity dan sebagainya dan akhirnya, menjadikan kehidupan mereka lebih
lestari.

Jadi, boleh saya pindah ke satu lagi, Yang Berhormat Johor Bahru. Yang
Berhormat Johor Bahru membangkitkan isu rumah mampu milik kepada yang lewat siap,
sakit, terbengkalai sambil membuat rujukan khas kepada kes PR1MA Tebrau, Melaka
Tengah dan juga Port Dickson. Saya fikir ini adalah pengalaman yang dilalui oleh ramai
orang. Saya pun juga ditemui oleh pembeli-pembeli dari kawasan tersebut. Memang saya
tak dapat nafikan Yang Berhormat, bahawa di dalam pelaksanaan projek-projek kerajaan,
terdapat projek-projek yang bermasalah daripada segi tempoh penyiapan seperti Projek
Perumahan Mampu Milik.

Berkaitan apa yang dirujuk oleh Yang Berhormat mengenai_ projek-projek
Residensi PR1MA di Tebrau, Port Dickson dan Melaka Tengah II. Saya nak maklumkan
status-status sebagaimana yang dipinta. Bagi Residensi Tebrau, unit jumlah yang dibina
adalah 1,284 unit dan ini telah pun siap pada 31 Mac 2021 dan telah memperoleh CCC.
Tarikh serah kunci sudah pun dilakukan bermula daripada 24 April 2021.

Namun, projek ini mengalami kelewatan sebagaimana yang telah sedia maklum,
ada LAD dan saya telah minta supaya dibayar. Ada yang dibayar secara advance pun
untuk projek-projek yang lain dan untuk projek ini, 405 pembeli daripada 508 pembeli yang
layak telah pun dibayar LAD nya. Setakat ini, status jualan adalah sebanyak 76 peratus
dan harga jualan di antara RM169,000 ke RM300,000.

Keduanya adalah bagi Residensi Port Dickson. Port Dickson ini jumlahnya 659
unit dan kementerian baru melantik ataupun baru menyenaraikan pelantikan kontrak
penyelamat dan tarikh baru yang dijangka siap adalah 31 Disember 2022. Ini pun kita
telah lakukan pembayaran advance LAD. 48 orang pembeli daripada 83 pembeli yang
layak telah pun dibayar. Harga jualan RM265,000. Unit yang terjual setakat ini 82 peratus
dan pembinaan berada pada tahap 75 peratus.

01610

Residensi Melaka Tengah, jumlahnya ada 980 unit. Tarikh jangka siap yang
baharu adalah 28 Mac 2023. Advance LAD yang dibayar daripada 37 pembeli, 19 pembeli
telah pun dibayar dan pembinaan berada pada tahap 64 peratus. Yang Berhormat nak
tanya?

Tuan Haji Akmal Nasrullah bin Mohd Nasir [Johor Bahru]: Okey baik. Terima
kasih kepada Yang Berhormat Menteri. Terima kasih kepada Tuan Yang di-Pertua.
Merujuk kepada apa yang saya bangkitkan tempoh hari kerana saya mengambil kira
rumah-rumah mampu milik ini merupakan antara yang menjadi beban kepada pembeli
dan juga kepada kerajaan. Akan tetapi rumah PR1MA ini juga kita tahu hari ini sudah
dibentangkan Laporan PAC.

Saya harap Yang Berhormat Menteri pun boleh rujuk bagaimana komitmen
kerajaan sebelum ini. Tahun 2013 kata hendak beri RM1.3 bilion tetapi apa yang diberi
hanya RM500 juta. Kemudian 2014 pun janji RM1 bilion, geran yang diberikan hanya
RM445 juta. So, saya rasa beban di PR1MA itu memang ketara daripada awal dan
pembunuhnya adalah apabila tahun 2017, kerajaan langsung tak beri apa-apa. Hanya
melalui sukuk dan 2016 sudah menghadapi defisit.

Cuma Yang Berhormat Menteri, sementara saya hargai, daripada pengurusan
PR1MA sendiri sudah mengakui bahawa perjanjian sebelum ini adalah lemah dan
lopsided, memberi kelebihan kepada kontraktor. Persoalannya sekarang ini adalah soal
bagaimana kita hendak membela pembeli. Jadi saya hargai bila Yang Berhormat Menteri
sebut ada pembayaran LAD advance.
