DR.06.10.2021 135

Dato’ Seri Mahdzir bin Khalid: Yang Berhormat Baram menyentuh isu berkaitan
jaringan jalan raya di luar bandar di kawasan luar bandar terutama di Parlimen Baram
supaya dinaiktarafkan dan diberikan keutamaan sewajarnya. Untuk makluman Yang
Berhormat, kementerian akan terus komited melaksanakan projek pembangunan luar
bandar khusus projek luar bandar di wilayah Sarawak.

Berhubung dengan ini, sebanyak tiga projek JALB telah diluluskan di kawasan
Parlimen Baram dengan kos RM110.6 juta. Seperti mana Yang Berhormat sedia maklum,
Projek Jalan Balak di Negeri Sarawak (fasa 4) Miri, telah diluluskan dengan kos
keseluruhan RM70.6 juta. Status semasa peringkat reka bentuk dan dijangka tender pada
bulan April 2022.

Projek Jalan Belasui, Marudi bahagian Miri, Sarawak, telah diluluskan
pelaksanaan dengan kos RM36 juta. Ini sepanjang enam kilometer, standard JKR R1
dalam pelantikan perunding. Tadi, saya ada sudah jawapan untuk Yang Berhormat Kota
Belud tadi Yang Berhormat, yang sudah hantar kepada saya.

Tuan Anyi Ngau [Baram]: Yang Berhormat Menteri...

Dato’ Seri Mahdzir bin Khalid: Untuk kilometer yang projek Jalan Pulau Sayak
ini.
Puan Isnaraissah Munirah binti Majilis @ Fakharudy [Kota Belud]: Ya betul.

Dato’ Seri Mahdzir bin Khalid: Sepanjang 16.8 kilometer dan lima buah
jambatan. Jalan Tengkurus ini, 10 kilometer Yang Berhormat. Ini...

Puan Isnaraissah Munirah binti Majilis @ Fakharudy [Kota Belud]: Semuanya
akan bermula pada tahun 2022, confirm ya Yang Berhormat Menteri?

01920

Dato’ Seri Mahdzir bin Khalid: Kejap saya tengok balik saya punya statement
ini.
Tuan Anyi Ngau [Baram]: Yang Berhormat Menteri...

Dato’ Seri Mahdzir bin Khalid: Sekejap, sekejap. Kita settle satu-satu Yang
Berhormat. Ya, status terkini projek berkenaan adalah dalam peringkat perolehan dan
dijangka kerja pembinaan akan dimulakan pada tahun 2022 Yang Berhormat. Okey,
silakan.

Tuan Anyi Ngau [Baram]: Terima kasih Yang Berhormat Menteri kerana
meluluskan beberapa projek di kawasan Baram. Berkenaan dengan naik taraf jalan balak
fasa 4 ini, saya percaya projek-projek ini sudah lama dan perlu disegerakan sebab jalan
balak fasa 4 ini sebenarnya kalau tidak silap dia diluluskan dalam tahun 2016 ataupun
2017. Namun atas sebab-sebab yang tertentu maka baharu kita kata dia luluskan balik.
Jadi saya mohon pihak kementerian untuk mempercepatkan pelaksanaan jalan ini sebab
kita tahu kawasan Baram amat-amat memerlukan jaringan jalan ini.

Yang juga sama penting ini Yang Berhormat Menteri, ialah berkenaan dengan
Jalan Lapok dan Long Ayak ini yang saya sebut dalam perbahasan saya mengatakan
bahawa tanpa jalan ini, Jalan Lapok, Long Ayak ini maka sebab pada masa ini (HDA)
Highland Development Agency ada buat jalan di sebelah hulu. Akan tetapi dia dead end.

Tanpa jalan ini yang saya sebut ini Lapok dan Long Ayak ini jalan yang dibuat
oleh HDA di sebelah hulu ini, its does not have much benefit sebab jalan yang saya
maksudkan ini dia memang selalu banjir masa kita pandemik ini pun kita punya frontliners
ini mempunyai masalah untuk menghubungi penduduk-penduduk di kawasan. Saya harap
pihak kementerian dapat meluluskan Jalan Lapok ke Long Ayak ini dalam RMKe-12 ini.
Mohon untuk dipertimbangkan Yang Berhormat Menteri. Terima kasih.

Dato’ Seri Mahdzir bin Khalid: Yang Berhormat Baram, saya fikir yang ini sebab
tidak ada dalam jawapan saya, apa yang boleh kita buat kita berbincang Yang Berhormat.
Kita duduk, Yang Berhormat jumpa dengan saya dan kita bincang secara detail sebab
saya tidak ada untuk ini. Jadi elok kita tengok macam mana kita boleh tolong Yang
Berhormat di Baram.
