118 DR.06.10.2021

Datuk Halimah binti Mohamed Sadique: Ha, sudah jangan pula bergaduh
dengan saya pula. Tuan Yang di-Pertua izinkan saya untuk merakamkan ribuan terima
kasih kepada lima oleh Ahli-ahli Yang Berhormat yang telah pun mengambil bahagian
dalam perbahasan RMKe-12 yang telah pun menyentuh perkara-perkara yang berkaitan
dengan kementerian saya.

Tuan Yang di-Pertua, lima Ahli Yang Berhormat itu Yang Berhormat dari kawasan
Klang, ada ya?

Timbalan Yang di-Pertua [Dato’ Mohd Rashid Hasnon]: Yang Berhormat
Klang ada.

Datuk Halimah binti Mohamed Sadique: Okey, terima kasih. Yang Berhormat
dari Klang, Yang Berhormat Rasah...

Tuan Cha Kee Chin [Rasah]: Rasah sentiasa ada.

Timbalan Yang di-Pertua [Dato’ Mohd Rashid Hasnon]: Yang Berhormat
Rasah ada.

Datuk Halimah binti Mohamed Sadique: Okey, terima kasih. [Ketawa] Yang
Berhormat Tuaran? Adalah itu dekat mana agaknya.

Timbalan Yang di-Pertua [Dato’ Mohd Rashid Hasnon]: Tidak ada.

Datuk Halimah binti Mohamed Sadique: Yang Berhormat Sungai Siput? Okey,
terima kasih. Yang Berhormat Batu Gajah?

Timbalan Yang di-Pertua [Dato’ Mohd Rashid Hasnon]: Tidak ada.
Datuk Halimah binti Mohamed Sadique: Ada, ada, ada.
Timbalan Yang di-Pertua [Dato’ Mohd Rashid Hasnon]: Eh! Ada, minta maaf.

Datuk Halimah binti Mohamed Sadique: Ada, sana itu, penyokong kuat saya
itu.

Timbalan Yang di-Pertua [Dato’ Mohd Rashid Hasnon]: Ada, ada.

Datuk Halimah binti Mohamed Sadique: Terima kasih kepada Ahli-ahli Yang
Berhormat. Tuan Yang di-Pertua saya mohon izin, kalau Ahli-ahli Yang Berhormat yang
tidak ada saya jawab secara bertulis. Terima kasih Tuan Yang di-Pertua.

Tuan Yang di-Pertua, berkaitan dengan perkara yang dibangkitkan oleh Yang
Berhormat dari kawasan Klang yang menyentuh tentang hal ehwal MITRA.
Mencadangkan beberapa perkara untuk masyarakat kaum India seperti mengemas kini
Malaysian Indian Blueprint (MIB). Yang Berhormat dari kawasan Sungai Siput dan Yang
Berhormat Batu Gajah juga turut menyentuh tentang penambahbaikan pengoperasian
yang perlu kita laksanakan di MITRA.

Tuan Yang di-Pertua, bagi memastikan MITRA dapat melaksanakan peranan
dalam mencapai matlamat Malaysian Indian Blueprint — Selepas ini saya sebut MIB sahaja
Yang Berhormat. Kementerian Perpaduan Negara sedang membangunkan Pelan
Tindakan Masyarakat India MITRA. MIB ini Yang Berhormat, MIB ini adalah blueprint bagi
masyarakat India yang telah pun dilancarkan oleh mantan Yang Amat Berhormat Perdana
Menteri kita pada tahun 2017. MIB ini Yang Berhormat dia adalah satu perancangan masa
depan bagi masyarakat India secara menyeluruh. Dia bukan sahaja berpusat kepada
MITRA tetapi secara menyeluruh termasuklah di peringkat EPU dan sebagainya, secara
menyeluruh.

Jadi, sebahagian daripada MIB itu telah pun saya ambil untuk kita bangunkan
Pelan Tindakan Masyarakat India MITRA. Sebelum ini tidak ada Yang Berhormat. Jadi
sebelum ini bila MITRA apa juga yang dirancang oleh MITRA dia bergantung kepada
perancangan yang dibuat dari semasa ke semasa. Bila ada Pelan Tindakan Masyarakat
India MITRA ini maknanya insya-Allah segala perancangan akan menyediakan panduan
pelaksanaan terhadap program-program pembangunan, sosioekonomi masyarakat India
di bawah tanggungjawab MITRA. Saya ingin memaklumkan kepada Yang Berhormat,
melalui pelan ini Tuan Yang di-Pertua, lima tunjang menjadi isi, content kepada PTMI ini.
