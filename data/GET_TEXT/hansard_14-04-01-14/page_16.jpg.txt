8 DR.06.10.2021

(i) melaksanakan program MIDA Invest Series Conference bagi
mengenal pasti potensi pelaburan setiap negeri dan
dimaklumkan kepada komuniti perniagaan tempatan mengenai
peluang pembangunan dan pelaburan terkini di negeri masing-
masing;

(ii) melibatkan pemain industri tempatan khususnya perusahaan
kecil dan sederhana (PKS) di dalam rantaian bekalan global
melalui program domestic investment coordination platform
(DICP);

(iii) menawarkan khidmat nasihat mengenai bantuan dan fasilitasi
kerajaan secara one-stop-centre kepada PKS melalui SME
Investment Desk di MIDA bagi meningkatkan keupayaan PKS
negara ini;

(iv) menganjurkan seminar pelaburan domestik dan program
kerjasama dengan persatuan-persatuan industri dan Dewan
Perniagaan Tempatan untuk penyebaran maklumat dasar
kerajaan dan fasilitasi;

(v) mengadakan lawatan ke syarikat-syarikat berpotensi untuk
memudah cara rancangan pelaburan syarikat melalui domestic
specific project mission (DSPM);

(vi) melaksanakan Supply Chain Programme yang melibatkan
kerjasama strategik di antara syarikat MNC atau syarikat besar
tempatan dengan syarikat pengeluar tempatan bagi
melengkapkan ekosistem bekalan dan perkhidmatan syarikat
berkaitan.

Tuan Yang di-Pertua, bagi menarik pelaburan asing ke dalam negara pula inisiatif
MITI dan MIDA adalah seperti berikut:

(i) mengadakan misi perdagangan dan pelaburan ke negara-
negara pengeksport utama, modal dan teknologi untuk
menyebarkan maklumat tentang keadaan ekonomi negara yang
terkini dan peluang pelaburan yang berpotensi di dalam negara;

(ii) menandatangani perjanjian persefahaman dan menganjurkan
webinar dengan kolaborasi bersama dewan perniagaan, bank,
agensi promosi pelaburan, syarikat multinasional dan pemaju
tanah untuk menarik pelaburan berkualiti ke negara ini;

01030

(iii) menjalankan e-misi pelaburan khusus bersama_ pelabur
berpotensi di luar dan dalam negara secara maya, dan;

(iv) menjalankan media blitz bagi tujuan mempromosikan Malaysia
melalui media antarabangsa termasuk Bloomberg dan The
Economist

Tuan Yang di-Pertua, kerajaan juga menawarkan pelbagai insentif, inisiatif dan
fasilitasi berkaitan pelaburan untuk meningkatkan keyakinan pelabur-pelabur. Contohnya,
pakej pengecualian cukai istimewa bagi menggalakkan syarikat asing memindah operasi
mereka ke Malaysia. Kedua, insentif elaun pelaburan semula (reinvestment allowance —
RA) untuk syarikat sedia ada yang telah tamat RA dan insentif RA khas. Ketiga, kita juga
mewujudkan pusat sehenti, one stop center (OSC) di MIDA untuk menilai permohonan
oleh perniagaan yang layak untuk memasuki Malaysia bagi tujuan perdagangan dan
pelaburan.

Di samping itu Tuan Yang di-Pertua, kita juga telah memperkenalkan kerangka
dasar pelaburan baru iaitu national investment aspiration (NIA). Akhir sekali, saya nak
nyatakan hasil kesemua usaha ini Tuan Yang di-Pertua, bagi tempoh Januari hingga Jun
2021, pencapaian yang memberangsangkan telah direkodkan dengan kelulusan
