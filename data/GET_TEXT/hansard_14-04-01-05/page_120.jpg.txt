112 DR.21.09.2021

perlu mendapatkan vaksinasi sebelum minggu ke-33. Kesemua ini, mereka masuk dalam
Helpdesk MySejahtera, tunggu, tunggu, tujuh hari tidak dapat, 14 hari tidak dapat, dua
minggu pun tidak ada apa-apa jawapan.

Bagi Ahli-ahli Dewan Rakyat juga, ramai antara kita yang memang tidak
mempunyai apa-apa connection untuk menyelesaikan masalah ini secara terus dengan
MySejahtera. Saya dengan itu menyeru supaya pihak Kementerian Kesihatan untuk
memastikan bahawa aplikasi MySejahtera ini, khasnya daripada segi Helpdesk adalah
betul-betul akan dapat menyelesaikan masalah daripada rakyat dan juga mempunyai satu
mekanisme untuk menyelesaikan persoalan-persoalan yang dibangkitkan oleh Ahli-ahli
Dewan Rakyat ataupun ADUN-ADUN.

Tuan Yang di-Pertua, minggu ini kita telah pun masuk ke dalam satu fasa
vaksinasi baharu iaitu fasa vaksinasi remaja. Dalam fasa vaksinasi remaja_ ini
sememangnya bagi saya, kita boleh bermula dengan lebih awal. Contohnya di negeri
Perak, lebih kurang pada 12 September yang lepas, lebih kurang 10 hari yang lepas,
kesemua PPV awam di negeri Perak telah pun dibuka untuk walk-in.

=2000

Itu bermaksud bahawa mereka yang mendapat appointment ataupun temu janji
sudah selesai divaksinasikan dan pusat PPV sudah bersedia untuk menerima mereka
secara walk-in. Akan tetapi pada masa itu saya percaya bahawa apabila PPV awam
bersedia untuk menerima mereka secara walk-in maksudnya PPV awam itu juga bersedia
untuk menerima mereka yang di bawah umur 18 tahun. Katakan umur 16 tahun hingga 17
tahun untuk walk-in atau untuk dapatkan temu janji di MySejahtera supaya mereka boleh
divaksinasikan.

Akan tetapi apa yang berlaku, sudah sepuluh hari berlepas, barulah sekarang kita
nampak bahawa ada satu polisi, polisi baharu yang dibuat supaya kanak-kanak ini yang
berumur 16 tahun hingga 17 tahun boleh walk-in ke PPV awam. Apabila kita hendak lawan
COVID-19 ini, setiap saat pun adalah emas. We should waste no time dengan izin Tuan
Yang di-Pertua dan sudah sepuluh hari kita berlepas and it is time for us to actually work
together dengan izin untuk mengembalikan ataupun untuk menebus kembali masa yang
telah pun dibazirkan, sepuluh hari yang telah pun dibazirkan sebelum ini.

Di sini saya juga hendak bangkitkan. Saya tidak faham kenapa pihak MOSTI
ataupun CITF dan juga ProtectHealth dalam perkara ini apabila kita masuk ke satu fasa
vaksinasi remaja. Kebanyakan PPV integrasi, PPV bukan awam telah pun ditutup. Saya
tidak faham kenapa. Ini kerana sekiranya PPV integrasi ini ke semuanya telah pun di set
up, mempunyai set-up dan organisasi mereka sendiri, patutlah untuk beberapa minggu
yang akan datang ini, patutlah untuk PPV integrasi yang masih berjalan, patutlah mereka
diberikan peluang untuk membantu dalam program PICK dan juga melaksanakan
vaksinasi kepada remaja-remaja.

Akan tetapi apa yang saya diberitahu adalah, sekarang ada satu kementerian
masuk lagi, Kementerian Pendidikan yang mana sekarang sudah ada satu sistem baharu
yang mana murid-murid ataupun pelajar-pelajar ditempatkan untuk mengambil vaksinasi
mereka di sekolah dan di Daerah Kinta saya nampak ada satu senarai. Lapan buah
sekolah telah pun dipilih tetapi malangnya hanya satu sekolah sahaja yang mula kerja-
kerja vaksinasi pada hari semalam iaitu Sekolah Menengah Kebangsaan Izzuddin Shah,
Ipoh. Di mana yang tujuh lagi?

Ini kerana saya memang faham kerana adalah tidak sempat untuk pasukan dari
KKM untuk menubuhkan pasukan vaksinasi mereka di suatu tempat yang baharu. So,
persoalan saya, kenapa struktur yang sedia ada tidak dapat digunakan. Struktur yang
sedia ada termasuk PPV integrasi dan PPV awam lain di bawah penyeliaan MOSTI dan
juga CITF. Kenapa struktur yang sedia ada tidak digunakan secara optimum.

Tuan Yang di-Pertua, saya juga ingin hendak bangkitkan satu isu yang mana kita
tahu dua bulan yang lepas, sejak bulan Ogos jika tidak silap saya, rakyat telah pun boleh
membayar untuk mendapatkan vaksinasi mereka dengan vaksin jenama Sinovac yang
dibekalkan oleh Pharmaniaga dan apa yang kita dapati bahawa harga yang dikenakan
oleh mereka untuk yang ingin mendapatkan vaksinasi secara private, secara sendiri
adalah dalam lingkungan RM350 sehingga RM388. Saya nampak satu sirkuler daripada
