84 DR.21.09.2021

Kawalan dan Sekatan Pengembangan Agama Bukan Islam. Perkara 3 Perlembagaan
Persekutuan menyatakan bahawa agama Islam ialah agama bagi persekutuan tetapi
agama-agama lain boleh diamalkan dengan aman dan damai di mana-mana bahagian
persekutuan.

Ini jelas Islam diiktiraf sebagai Agama Persekutuan namun penganut agama lain
masih bebas untuk menganut dan mengamalkan agama mereka secara harmoni. Perkara
11 Perlembagaan Persekutuan mengenai kebebasan beragama pula menyatakan
bahawa setiap orang adalah berhak menganuti dan mengamalkan agamanya dan
mengembangkan agamanya tetapi tertakluk kepada fasal 4 iaitu menyekat
pengembangan apa-apa doktrin atau kepercayaan agama di kalangan orang yang
menganut agama Islam.

01740

Penduduk Malaysia adalah terdiri daripada berbagai-bagai keturunan dan
kepercayaan dan mereka adalah bebas untuk mengamalkan kepercayaan masing-
masing. Dalam konteks Sabah ini, penyertaan Sabah dalam Malaysia dengan syarat-
syarat yang terukir dalam Batu Sumpah termasuk agama bebas dalam Sabah, dana-dana
dalam Sabah dikuasai oleh Kerajaan Negeri Sabah serta adat istiadat rakyat Sabah
dihormati dan dipelihara oleh kerajaan.

Manakala rakyat-rakyat Sabah ini di interior, di pedalaman bersumpah taat setia
kepada Kerajaan Malaysia. Selepas cadangan pindaan sekarang agama bukan Islam ini
diuar-uarkan, bukan sahaja Presiden Majlis Gereja-gereja Sabah, Datuk Jerry Dusing
malah Ketua Menteri Sabah, Datuk Seri Hajiji Noor dari BERSATU juga menyuarakan
bantahan.

Saya amat risau dengan perkembangan yang begini dan dulu Menteri Undang-
undang Perikatan Nasional dari PAS, tapi sekarang Menteri Undang-undang Keluarga
Malaysia ini dari Sarawak. Mengapakah isu ini tiba-tiba hangat dan dibangkitkan
sekarang? Satu lagi isu untuk krisis pandemik di Sabah. Sabah ini masih serius untuk
pandemik.

Untuk statistik yang terbaru. Dari 5 September ke 18 September, brought in dead,
case brought in dead, kes yang kematian sebelum dihantar ke hospital tertinggi di Sabah.
Daripada 517 kes seluruh negara ini, 134 kes dari Sabah, 25 peratus dan satu lagi berita
yang saya baru baca, PPV sangat kekurangan di Semporna sampai orang di sana kena
berbaris menunggu dari awal pukul 2.00 pagi sampai ke pukul 5.00 petang baru dapat
suntikan untuk vaksin.

Saya harap Menteri Kesihatan boleh mengarahkan seberapa banyak sumber
yang boleh ke Sabah untuk menyelamatkan Sabah daripada krisis pandemik COVID-19.
Dengan kata ini saya ingin mengatakan, saya memohon untuk menyokong titah diraja.
Sekian, terima kasih.

Tuan Yang di-Pertua: Terima kasih Yang Berhormat Kota Kinabalu. Seterusnya
Yang Berhormat Serian, selepas beliau Yang Berhormat Shah Alam, Yang Berhormat
Bachok, Yang Berhormat Kapar dan Yang Berhormat Stampin. Silakan Yang Berhormat
Serian.

5.42 ptg.

Dato’ Sri (Dr.) Richard Riot anak Jaem [Serian]: Terima kasih Tuan Yang di-
Pertua kerana telah memberi peluang kepada saya untuk mengambil bahagian dalam
perbahasan titah diraja. Saya mulakan dengan menjunjung kasih Kebawah Duli Yang di-
Pertuan Agong di atas perkenan baginda berangkat merasmikan Istiadat Pembukaan
Penggal Keempat, Parlimen Keempat Belas pada 13 September yang lalu. Saya juga
ingin mengucapkan setinggi-tinggi syabas dan tahniah kepada Yang Amat Berhormat
Dato' Sri Ismail Sabri bin Yaakob, Ahli Parlimen Bera atas pelantikan beliau sebagai
Perdana Menteri Malaysia yang ke-9. Semoga dengan pelantikan beliau, situasi politik di
negara kita akan kembali menjadi stabil.

Tuan Yang di-Pertua, langkah pertama dan langkah berani yang diambil oleh
Yang Amat Berhormat Perdana Menteri Kesembilan ialah dengan mengadakan MoU
