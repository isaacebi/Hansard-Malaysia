DR.21.09.2021 37

Dalam mendepani masalah ini, apakah tindakan yang boleh dan telah dan akan
dilakukan oleh kerajaan? Bagaimana kerajaan hendak menyelesaikan masalah ini agar
hasil usaha yang dilakukan, dapat dipasarkan.

Saya ingin mencadangkan supaya kerajaan menyusun satu tindakan yang
menyeluruh agar hasil yang diusahakan oleh masyarakat luar bandar dapat dipasarkan.
Di mana dengan tindakan tersebut sekurang-kurangnya dapat menyelesaikan isu
pendapatan dan tanggungan mereka seharian. Kerajaan hendaklah mengemukakan
penyelesaian jangka pendek dan jangka panjang yang menyeluruh dalam mendepani
persoalan tersebut di dalam kita menghadapi COVID-19.

Titah Yang di-Pertuan Agong pada Perkara 39 mengajak agar kerajaan
memajukan sektor perladangan, komoditi, pekebun kecil, pertanian dan industri makanan.
Saya ingin menarik perhatian kerajaan agar melihat perkara ini secara holistik dan
terfokus. Kita sedia maklum, kesan daripada pandemik COVID-19 ini telah mendorong
ramai rakyat di negara ini terutama mereka yang kehilangan mata pencarian termasuk
anak-anak muda, telah mula berjinak-jinak dengan pertanian dan industri makanan.
Walau bagaimanapun, keinginan mereka ini terbantut kerana kekangan modal untuk
menyediakan fasiliti pertanian.

Kerajaan harus mencari jalan yang sesuai untuk membantu golongan ini
melaksanakan keinginan mereka untuk menjadi petani ataupun pengusaha makanan
yang berjaya. Kerajaan harus meneliti semua perkara yang berkaitan dengan
pengimportan barang-barang keperluan seperti lada, cili, kentang, kelapa dan sebagainya
yang menyebabkan terganggunya harga hasil tanaman masyarakat tempatan.

Apabila kerajaan membenarkan terus menerus mengimport barang-barang
keperluan dengan harga yang jauh lebih murah kesan penanam sayur, cili dan lada di
negara ini tidak dapat bertahan mendepani hasil pertanian mereka yang tidak dapat
dipasarkan. Oleh sebab harga yang ditawarkan oleh pengimport, lebih rendah daripada
harga tempatan. Situasi ini memberi kesan yang besar kepada para petani di negara ini.
Saya mencadangkan supaya kerajaan menilai dan mengkaji semua pengimportan hasil
tani dari luar negara.

Tuan Yang di-Pertua, poin yang terakhir yang saya hendak sebut ialah isu
perpaduan. Isu perpaduan kaum juga disentuh oleh titah Yang di-Pertuan Agong pada
Perkara 14. Perpaduan menjadi teras kepada kemajuan, pembangunan dan
ketamadunan sesuatu bangsa. Saya ingin mengingatkan kerajaan supaya bertindak
dengan sewajarnya kepada mana-mana pihak yang memainkan isu kaum dan agama.
Sama ada agenda politik ataupun agenda peribadi.

Sudah sampai masanya kerajaan mempunyai tekad politik yang kuat untuk
mewujudkan satu bentuk bangsa Malaysia yang tulen. Berhentilah meleteri dan
memomokkan kata-kata demi Melayu, demi agama, demi Islam terancam, Melayu
tergugat yang boleh menyebabkan keberantakan sesama kita.

Sudah sampai masanya negara ini mempunyai satu bangsa iaitu bangsa
Malaysia. Insya-Allah perpaduan akan dicapai sekiranya kita berusaha bersungguh-
sungguh meletakkan kita adalah satu bangsa, satu keturunan dan menghormati pelbagai
agama. Sama-sama kita akan menyelesaikan masalah.

Fasal 2 dalam Perlembagaan...
Dato’ Haji Che Abdullah bin Mat Nawi [Tumpat]: Tumpat minta laluan.

Datuk Dr. Hasan bin Bahrom [Tampin]: ...Mengungkapkan penduduk Madinah-
satu umat menuntut kita menghayati perkara tersebut. Marilah sama-sama_ kita
menghayatinya.

01230
Dato’ Haji Che Abdullah bin Mat Nawi [Tumpat]: Tumpat minta laluan.

Datuk Dr. Hasan bin Bahrom [Tampin]: Justeru itu, saya ingin mencadangkan
supaya kerajaan membawa satu rang undang-undang keharmonian kaum dan agama
untuk dibentangkan. Terima kasih Tuan Yang di-Pertua.
