14 DR.21.09.2021

minta Kementerian Sains, Teknologi dan Inovasi jelaskan keupayaan kapasiti PPV
mencecah lebih 500,000 dos sehari berdasarkan kapasiti PPV yang sedang beroperasi.

Adakah berlakunya pembaziran dos vaksin di PPV akibat penerima vaksin tidak
hadir diri atau peruntukan dos vaksin untuk penerima walk-in terlebin? Berapa pula jumlah
sukarelawan yang terlibat dengan Pusat Pemberian Vaksin semenjak program vaksinasi
dijalankan sehingga hari ini? Terima kasih Tuan Yang di-Pertua.

Dato’ Seri Dr. Adham bin Baba: Terima kasih Yang Berhormat. Berkenaan
dengan keupayaan kapasiti PPV yang kini mencecah 500,000 sehari, saya bagi detailnya
iaitu kita ada 11 jenis ataupun 12 jenis PPV daripada PPV mega tier yang kapasitinya
boleh sampai 93,000 sehari, PPV bukan kesihatan 262,000 sehari, PPV klinik kesihatan
29,500 sehari dan juga beberapa PPV lain yang keseluruhannya menjangkau 586,247
kapasiti boleh diberikan vaksin sehari. Pelbagai vaksin yang kita beri yang selamat iaitu
Pfizer, CanSino, AstraZeneca (AZ) dan juga Sinovac dan kita juga ada PPV iaitu PPV
Mobile Industry serta PPV Bergerak iaitu Program Jangkauan Luar.

Berkenaan dengan jumlah sukarelawan yang telah terlibat Yang Berhormat,
ketika ini dengan kapasiti yang kita ada iaitu sebanyak 500,000 dos sehari boleh kita beri,
kita perlukan 34,054 orang petugas dan petugas ini datang daripada penjawat awam,
daripada Kementerian Belia dan Sukan dalam MyVac, anggota keselamatan, Angkatan
Pertahanan Awam (APM), anggota keselamatan RELA serta anggota keselamatan seperti
ATM ataupun PDRM.

Setakat ini apa yang kita telah beri vaksin sudah dikeluarkan sebanyak 40 juta
dos yang kita keluarkan. Pembaziran ataupun overdose vaksin diberikan adalah minimal
risikonya dan kita dapat atasi dengan baik.

Beberapa Ahli: [Bangun]

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Soalan tambahan kedua saya jemput Yang Berhormat Kalabakan, dia
bangun dahulu.

Tuan Ma’mun bin Sulaiman [Kalabakan]: Terima kasih, Tuan Yang di-Pertua.
Saya meneliti jawapan daripada Yang Berhormat Menteri. Sabah adalah di antara yang
paling tercorot dalam program vaksinasi kita. Kita masih di bawah 50 peratus dan saya
ingin bertanya dua perkara.

Apakah kriteria yang diguna pakai dalam pembahagian bekalan vaksin kepada
negeri-negeri yang dilihat tidak adil dan saksama dan bilakah vaksin-vaksin yang
mencukupi boleh dihantar ke Sabah terutamanya Pantai Timur Sabah? Terima kasih.

Dato’ Seri Dr. Adham bin Baba: Terima kasih Yang Berhormat Kalabakan. Kita
telah pun mengunjurkan pemberian vaksin melalui fasa iaitu fasa PICK. Fasa pertama
ialah golongan frontliners, kedua ialah komorbid dan juga orang dewasa melebihi 60
tahun. Ketiga, the rest of the population ataupun dewasa.

Jadi untuk Sabah, sehingga September tahun ini kita akan menghantar lebih 2
juta dos vaksin dan sebelum ini bulan Ogos juga 2 juta dos vaksin telah pun diberikan.
Jadi untuk Sabah selain daripada vaksin Sinovac dan juga Pfizer, kita juga memberi vaksin
satu dos iaitu CanSino dan kita yakin pada penghujung September ini, 60 peratus
penduduk Sabah dapat complete dua dos vaksin kepada mereka. Terima kasih.

Timbalan Yang di-Pertua [Dato' Mohd Rashid Hasnon]: Terima kasih.
Beberapa Ahli: /[Bangun]
Tuan Cha Kee Chin [Rasah]: Minta soalan ketiga.

01100

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Minta maaf Yang Berhormat Rasah. Saya benarkan dua soalan
sahaja. Saya ingin teruskan dengan menjemput Yang Berhormat Lumut.
