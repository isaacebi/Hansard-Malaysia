DR.21.09.2021 83

Lumpur tetapi rakyat saya di Kota Kinabalu hari ini masih sengsara kerana dilanda banjir
kilat yang berkali-kali tiada kesudahan.

Bukan sahaja Kota Kinabalu tetapi juga Putatan, Penampang, Sepanggar, Papar
sampai ke Kota Belud semua pun dilanda oleh banjir kilat. Saya tidak tahu kenapa pagi
ini Yang Berhormat Kinabatangan dia marah Yang Berhormat Bagan kerana cancel
project masa Pakatan Harapan tetapi saya rasa dia marah kerana beliau tidak dapat jawab
kenapa berkali-kali banjir kilat berlaku sedangkan beliau memegang jawatan Jabatan
Kerja Raya (JKR) di Sabah.

Selain banjir ini, untuk projek tebatan banjir di Lido yang bernilai RM76 juta dan
juga projek tebatan air di Tamai, Presint 8 yang bernilai RM48 juta, kedua-dua projek ini
sudah diluluskan pada RMKe-11 tetapi pelaksanaannya sampai sekarang belum jadi.
Hendak masuk tahun depan, tahun kedua RMKe-12 baru jalan kedua-dua projek ini.
Dengan keadaan yang begini, macam mana Kota Kinabalu hendak tunggu sampai RMKe-
13 baru masalah banjir kilat ini dapat diselesaikan.

Projek flagship Likas Barrage yang dicadangkan oleh Jabatan Pengairan dan
Saliran (JPS) Sabah bersama dengan Ahli Parlimen Keningau yang juga Timbalan Ketua
Menteri di Sabah langsung tidak disenaraikan dalam RMKe-12. Saya dimaklumkan
bahawa cadangan Likas Barrage ini masih dalam feasibility study. Saya telah dengar
taklimat daripada JPS Sabah berkaitan dengan cadangan Likas Barrage ini dan ia sangat
penting untuk membasmi masalah banjir di Likas, Kolombong, Inanam, Darau dan
kawasan lain di Kota Kinabalu. Saya minta masukkan Likas Barrage ke bawah RMKe-12.

Selain daripada banjir, saya juga ingin membangkitkan secara ringkas berkenaan
bencana kebakaran yang sering berlaku di Kota Kinabalu, tidak kira rumah setinggan atau
rumah teres. Pada pagi 8 September, suatu kebakaran telah berlaku di Taman Hungab
Penampang. Dilaporkan bahawa pihak bomba tersasar tempat kejadian dan lewat sampai
sehingga mengorbankan empat orang sekeluarga dan juga kerosakan rumah jiran.

Apakah tindakan yang akan diambil terhadap pihak bomba yang didakwa lewat
sampai? Pihak bomba mendakwa diberikan alamat yang salah. Saya ingin memohon
kerajaan menyatakan butir-butir terperinci bagi keempat-empat panggilan kecemasan
MERS 999 bagi kejadian tersebut dan adakah keempat-empat panggilan tersebut tersalah
memberikan alamat? Lebih penting ialah penambahbaikan SOP, MERS 999.

Terdapat permintaan atau cadangan supaya SOP Sistem Tindak Balas
Kecemasan Malaysia (MERS) 999 yang berpusat di Kuala Lumpur dikaji semula bagi
mengelakkan kelewatan tindak balas kecemasan berikutan masalah komunikasi.
Sepatutnya apabila tahu panggilan adalah dari Sabah dan ada kecemasan, kenapa tidak
terus sambung kepada pihak yang berkaitan seperti balai bomba daerah atau negeri
terbabit atau berikan nombor telefon yang boleh dihubungi. Adakah Kerajaan Persekutuan
akan menyemak semula SOP MERS 999 yang berpusat di Putrajaya?

“Bulat air kerana pembetung, bulat manusia kerana muafakat’. Baru-baru ini
Kerajaan Persekutuan dan Pakatan Harapan kita sama-sama menandatangani MoU.
MoU untuk membawa kestabilan politik dan juga transformasi untuk Parlimen dan
pentadbiran kerajaan. Akan tetapi tadi saya khuatir selepas saya dengar Yang Berhormat
Bukit Gantang mengatakan bahawa lompat ini merupakan dinamik politik.

So, saya minta sedangkan Kerajaan Persekutuan yang sign the document, sign
the MoU dengan pihak Pakatan Harapan, saya harap Kerajaan Persekutuan boleh
memastikan kesemua backbenchers ikut dengan disiplin untuk menghormati apa yang
kita sudah persetujui dalam MoU tersebut.

Untuk MoU ini, satu) perkara saya hendak bangkitkan untuk pindaan
Perlembagaan Perkara 1(2). Ini kalau boleh kita dapat diperkenalkan balik sekali lagi
dalam Dewan ini kalau boleh pada persidangan yang bermula pada 25 Oktober nanti dan
kali ini kita luluskan ia dan naikkan Sabah Sarawak setaraf dengan Tanah Melayu.
Begitulah tinggi harapan saya taruh kepada Yang Berhormat Kota Marudu dan juga Yang
Berhormat Santubong untuk berjaya dalam perkara yang merupakan /low-hanging fruit ini.

Saya juga ingin membangkitkan isu berkenaan Rang Undang-undang (RUU)
Mahkamah Syariah Bidang Kuasa Jenayah (Pindaan) 2021 atau RUU 355 dan juga RUU
