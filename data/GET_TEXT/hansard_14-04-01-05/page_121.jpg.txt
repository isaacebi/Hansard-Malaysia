DR.21.09.2021 113

Pharmaniaga yang mana Pharmaniaga telah menawarkan kepada klinik-klinik swasta
untuk dua dos Sinovac lengkap ditawarkan dengan harga RM300.

Tuan Yang di-Pertua, walaupun kita ada satu non-disclosure agreement tetapi
saya percaya bahawa kesemua Ahli-ahli Dewan di sini memahami dan mengetahui
berapakah kos satu dos Sinovac yang dikenakan oleh Pharmaniaga kepada kerajaan
apabila dibekalkan kerajaan. Dia tidak akan sampai satu kos RM300 untuk dua dos pun
dan RM300 untuk dua dos ini bagi saya adalah melampau, adalah terlalu tinggi dan adalah
membebankan rakyat dan saya berasa kesal kenapa kerajaan tidak mengambil satu
tindakan yang tegas untuk menetapkan harga siling bagi vaksin Sinovac yang dijual di
pasaran.

Kenapa RM300 untuk dua dos? Kita tahu ini jauh lebih tinggi daripada harga
ataupun kos sebenar dia. Of course Pharmaniaga perlu mendapatkan keuntungan perlu
mendapat itu saya tidak ada masalah tetapi janganlah sampai dua dos RM300, itu sesuatu
harga yang terlalu dan terlampau tinggi.

Timbalan Yang di-Pertua [Dato' Mohd Rashid Hasnon]: Yang Berhormat,
minta rumuskan Yang Berhormat.

Tuan Wong Kah Woh [Ipoh Timur]: Saya dengan ini memohon supaya pihak
kerajaan dapat mengambil berat berkenaan dengan isu ini dan supaya sekiranya kita ada
booster dose dan sebagainya, sekiranya rakyat dibenarkan untuk mengambil booster
dose secara private, maka harga yang dikenakan ke atas klinik-klinik swasta ataupun
rakyat haruslah pada suatu harga yang amat rendah, yang tidak membebankan rakyat.
Dengan itu saya mengucapkan terima kasih kepada pihak Tuan Yang di-Pertua yang
memberikan peluang kepada saya untuk menyertai dalam perbahasan ini. Sekian
daripada saya. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Ipoh Timur. Ahli Yang Berhormat, maka dengan ini tamatlah sesi perbahasan
ke atas Usul Menjunjung Kasih Atas Titah Diraja Kebawah Duli Yang Maha Mulia Seri
Paduka Baginda Yang di-Pertuan Agong. Ahli Yang Berhormat, esok 22 September 2021
dan Khamis 23 September 2021, selama dua hari giliran Yang Berhormat-Yang Berhormat
memberi jawapan di atas perbahasan-perbahasan Titah Diraja. Ahli Yang Berhormat,
Mesyuarat Dewan hari ini ditangguhkan sehingga jam 10.00 pagi, hari Rabu, esok 22
September 2021. Terima kasih Ahli Yang Berhormat.

[Dewan ditangguhkan pada pukul 8.07 malam]
