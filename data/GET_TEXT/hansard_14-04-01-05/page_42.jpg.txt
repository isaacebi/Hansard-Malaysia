34 DR.21.09.2021

Tuan Yang di-Pertua: Yang Berhormat Tampin. Yang Berhormat, tolong duduk.
Yang Berhormat Bukit Gelugor, tolong duduk. Duduk. Duduk. Duduk. Duduk! Saya
gunakan kuasa saya bawah Peraturan Mesyuarat 7(3). Saya tukar fikiran. Yang
Berhormat Tampin, tolong. Silakan.

12.13 tgh.

Datuk Dr. Hasan bin Bahrom [Tampin]: Bismillahi Rahmani Rahim. [Membaca
sepotong doa] Assalamualaikum warahmatullahi wabarakatuh. Terima kasih kepada Tuan
Yang di-Pertua kerana memberi ruang dan kesempatan kepada Yang Berhormat Tampin
untuk turut serta membahaskan titah Seri Paduka Baginda Yang di-Pertuan Agong ketika
Majlis Pembukaan Mesyuarat Penggal Keempat Parlimen ke-14 kali ini.

Banyak isu yang dibangkitkan oleh Yang di-Pertuan Agong namun dalam masa
yang singkat dan terbatas, Tampin ingin membangkitkan beberapa isu yang difikirkan
amat dekat di hati Parlimen Tampin untuk diketengahkan.

Pertama, isu pendidikan. Kedua, isu luar bandar. Ketiga, kalau ada kesempatan,
akan dibangkitkan soal isu perpaduan. Tuan Yang di-Pertua, pendidikan memainkan
peranan yang penting di dalam menentukan kelangsungan dan ketamadunan sesuatu
bangsa.

Sekiranya sistem pendidikan tidak dicermati dengan lebih baik, teliti dan tuntas,
sudah pasti hasrat tujuan pendidikan untuk melahirkan segolongan insan kamil dan syamil
tidak dapat dilaksanakan dengan baik dan sempurna.

lsu pendidikan disentuh secara jelas oleh Yang di-Pertuan Agong dalam Perkara
50, berkait dengan akses pendidikan lebih inklusif. Perkara 51 merujuk kepada pendidikan
akhlak dan kerohanian dan pendidikan pasca COVID-19 disentuh dalam Perkara 52.

Ini bermakna Yang di-Pertuan Agong amat peduli akan permasalahan
pendidikan semasa wabak COVID-19 yang boleh menjejaskan asuhan anak-anak...

Tuan Chang Lih Kang [Tanjong Malim]: Yang Berhormat Tampin...
Datuk Dr. Hasan bin Bahrom [Tampin]: ...dan tata kelola persekolahan.

Tuan Chang Lih Kang [Tanjong Malim]: Yang Berhormat Tampin, boleh minta
laluan sekejap? Tanjong Malim.

Cuma saya nak minta pinjam floor Yang Berhormat Tampin tentang perkara tadi,
Peraturan Mesyuarat 7(3). Kalau...

[Pembesar suara dimatikan]

Tuan Yang di-Pertua: Tolonglah Yang Berhormat Tanjong Malim, duduk!
Sudah! Tolong! Ini mencelah untuk penjelasan sahaja.

Datuk Dr. Hasan bin Bahrom [Tampin]: Kalau ia tidak berkaitan dengan
pendidikan, saya tidak benarkan.

Tuan Yang di-Pertua: Sudahlah. Yang Berhormat Tampin, silakan.

Datuk Dr. Hasan bin Bahrom [Tampin]: Gejala serangan wabak pandemik
COVID-19, memaksa kita melaksanakan sesi persekolahan melalui kaedah pengajaran
dan pembelajaran di rumah (PdPR) yang kebanyakannya dilaksanakan berasaskan
dalam talian atau maya dan kaedah-kaedah yang lain yang lebih sesuai dengan
keutamaannya kepada capaian internet dan ketersediaan alat bantu mengajar ataupun
belajar. Setelah lebih satu tahun pelaksanaan pembelajaran melalui PdPR, sudah pasti
ketersediaan kita dalam menangani isu pendidikan telah dan dapat diselesaikan
sekurang-kurangnya sebahagian besar perkara-perkara yang berkaitan dengan
pendidikan.

Namun, apa yang Yang Berhormat Tampin dapati, kementerian ataupun
kerajaan masih terkial-kial dalam mencari solusi yang meyakinkan banyak pihak. Tidak
ada perancangan yang jelas, arahan yang tuntas dan dasar yang merangkum. Saya ingin
bertanya kepada kementerian, apakah pelaksanaan PdPR tersebut mampu dan berjaya
