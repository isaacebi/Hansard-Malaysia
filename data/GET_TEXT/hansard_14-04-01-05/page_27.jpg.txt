DR.21.09.2021 19

Lembaga Tabung Haji. Kita masih lagi menunggu kebenaran daripada kerajaan kita
sendiri untuk memula dan membenarkan operasi umrah, sebagaimana yang dimaklumkan
tadi bahawa umrah boleh dilaksanakan pada penghujung tahun ini. Walau bagaimanapun
kita masih lagi dalam merangka beberapa SOP yang perlu dan juga beberapa syarat yang
diperlukan untuk melaksanakan umrah pada penghujung tahun ini. Untuk lebih terperinci,
saya akan jawab secara bertulis kepada Yang Berhormat, insya-Allah. Sekian, terima
kasih.

Tuan Muhammad Bakhtiar bin Wan Chik [Balik Pulau]: Mungkin minta pihak
MoTAC juga menjawab mengenai umrah. Jawapan bertulis.

Tuan Nik Nazmi bin Nik Ahmad [Setiawangsa]: Assalamualaikum dan salam
sejahtera Tuan Yang di-Pertua. Soalan Setiawangsa nombor enam.

01120

6. Tuan Nik Nazmi bin Nik Ahmad [Setiawangsa] minta Menteri Wilayah
Persekutuan menyatakan tentang bilangan pemohon yang menunggu_ untuk
mendapatkan unit PPR di Wilayah Persekutuan.

Timbalan Menteri Wilayah Persekutuan [Datuk Seri Jalaluddin bin Alias]:
Bismillahi Rahmani Rahim, assalamualaikum warahmatullahi wabarakatuh. Tuan Yang di-
Pertua, terima kasih kepada soalan Yang Berhormat Setiawangsa.

Untuk makluman Yang Berhormat, setakat ini Dewan Bandaraya Kuala Lumpur
telah mempertimbangkan sebanyak 9,948 permohonan dari tahun 2019 sehingga Ogos
2021 untuk menyewa unit perumahan awam ataupun dan juga perumahan Projek
Perumahan Rakyat di Wilayah Persekutuan Kuala Lumpur.

Daripada jumlah permohonan tersebut, sebanyak 1,547 pemohon telah diluluskan
di mana 627 pemohon telah pun ditawarkan unit perumahan awam dan juga Projek
Perumahan Rakyat di bawah DBKL. Manakala, bakinya 920 pemohon yang lulus masih
menunggu tawaran unit kosong. Antara sebab tawaran tidak boleh ataupun belum lagi
diberi kepada 920 pemohon ialah terdapatnya beberapa unit yang sedang dibaik pulih dan
juga ada di antara penyewa yang telah melepasi kadar kelayakan yang masih di dalam
proses yang dipulangkan unit mereka.

Untuk rekod Dewan yang mulia juga, suka saya nyatakan pada pagi ini ialah dari
tahun 2019, 2020 dan 2021. Antara permohonan yang paling banyak sekali adalah tahun
2020 yakni sebanyak 6,922 pemohon yang layak memohon unit perumahan awam dan
PPR ini dan daripada 6,922 itu, hanya yang diluluskan oleh Jawatankuasa Pemilihan
sebanyak 736 sahaja. Terima kasih Tuan Yang di-Pertua.

Tuan Nik Nazmi bin Nik Ahmad [Setiawangsa]: Terima kasih kepada Yang
Berhormat Timbalan Menteri. Sebagai mana kita semua sedia maklum, kalau dilihat
secara menyeluruh pendapatan di Kuala Lumpur ini setara dengan banyak negara-negara
maju di Asia yang lain. Akan tetapi, jurang kaya miskin juga ketara dan kalau diambil
definisi B40 di peringkat nasional, maka ramai di kalangan mereka di Kuala Lumpur akan
terkeluar daripada B40.

Jadi kita juga sedar, banyak sudah dasar-dasar perumahan di negara kita selama
ini terlalu tertekan atau fokus kepada sudut pemilikan rumah dan bukan penyewaan
rumah. Jadi, apakah rancangan pembinaan PPR baharu di kawasan Kuala Lumpur
khususnya dalam Rancangan Malaysia Ke-12 yang Setiawangsa maklum ialah PPR di
Sungai Udang, di Jalan Sembilang dan di Taman Desa. Selain daripada PPR yang disebut
tadi, adakah wujud rancangan-rancangan lain untuk membina PPR di kawasan Kuala
Lumpur?

Datuk Seri Jalaluddin bin Alias: Terima kasih di atas soalan tambahan Yang
Berhormat Setiawangsa. Untuk makluman Dewan, kita ada sejumlah 63 projek PPR. Ini
pun tidak mencukupi bagi menampung permohonan yang semakin bertambah dari tahun
ke tahun.

Walau bagaimanapun, pihak kementerian melalui agensi-agensi DBKL
mempunyai rancangan untuk membina Rumah Residensi Wilayah ataupun Residensi
