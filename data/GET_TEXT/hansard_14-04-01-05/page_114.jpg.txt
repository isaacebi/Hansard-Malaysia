106 DR.21.09.2021

Saya mengambil juga kesempatan ini untuk melontarkan beberapa soalan.
Pertamanya, saya minta maaf kalau telah membuat kenyataan yang mungkin tidak
berasas berkenaan dengan pengedaran peranti kepada para pelajar. Saya percaya Tuan
Yang di-Pertua sendiri sebagai bekas wakil rakyat di Pulau Pinang prihatin tentang peranti
yang telah diedarkan kepada pelajar-pelajar kerana ia merupakan satu alat, yang begitu
penting. Maklumlah kita belajar- kebanyakan pelajar belajar dari rumah.

Jadi, persoalan yang saya ingin tanya dan juga saya percaya Tuan Yang di-Pertua
sendiri ingin tahu adalah daripada 150 ribu, orang peranti atau komputer riba yang telah
diumumkan oleh Yang Berhormat Menteri Kewangan, berapakah yang telah diedarkan
kepada pelajar-pelajar di Pulau Pinang? Kalau boleh berikan kepada saya perincian,
sekolah agama berapa yang dapat, sekolah kebangsaan berapa yang dapat, sekolah jenis
Tamil dan Cina berapa yang dapat kerana perkara ini merupakan sesuatu yang saya rasa
perlu diumumkan secara terbuka di Dewan yang mulia ini supaya kita dapat mengetahui
berapakah pelajar Pulau Pinang yang telah dapat mengecap dan menikmati peranti yang
telah diedarkan dan digunakan dalam pembelajaran mereka.

Pada masa yang sama, saya ingin bertanya kepada Kementerian Pendidikan. Kita
dikejutkan dengan berita bahawa kementerian bercadang untuk mengambil tindakan
terhadap guru-guru yang enggan mengambil vaksinasi. Saya difahamkan terdapat 2,500
orang guru-guru yang enggan mengambil vaksinasi. Saya percaya isteri Tuan Yang di-
Pertua sendiri merupakan seorang guru juga.

Timbalan Yang di-Pertua [Dato' Mohd Rashid Hasnon]: Ya.

Tuan Sanisvara Nethaji Rayer a/l Rajaji [Jelutong]: Jadi gesaan saya kepada
kerajaan adalah tolonglah jangan ambil tindakan. Kita mengambil cara bermuzakarah,
berbincang seperti apa yang telah dilakukan oleh Yang Mulia Tengku Mahkota Johor di
mana beliau telah berbincang dengan guru-guru di Johor Bahru yang enggan mengambil
suntikan vaksin.

Saya percaya selepas mendapat nasihat dan pandangan daripada beliau, Yang
Mulia Tengku Mahkota Johor telah berjaya meyakinkan guru-guru di Johor untuk melalui
proses vaksinasi. Jadi, rayuan saya sebagai seorang wakil rakyat, ahli pembangkang
adalah janganlah ambil apa-apa tindakan terhadap guru-guru yang enggan mengambil
vaksinasi.

01930

Saya di sini ingin juga membangkitkan satu lagi perkara Tuan Yang di-Pertua.
Baru-baru ini saya telah mengusulkan kepada Dewan yang mulia ini di bawah Peraturan
18 untuk membincangkan tentang kes arwah Adib. Di mana usul saya telah pun ditolak
oleh Tuan Yang di-Pertua. Kita tahu bahawa arwah Muhammad Adib Mohd Kassim telah
meninggal dunia pada 17 Disember 2018 dan sehingga sekarang, persoalan saya
kenapakah tidak ada sebarang tindakan diambil terhadap mana-mana suspek yang
terlibat?

Saya membawa perkara ini kepada Dewan yang mulia ini kerana pada masa yang
sama ucapkan ribuan terima kasih kepada Kementerian Dalam Negeri yang telah
bertindak dengan pantas dalam satu kes yang melibatkan seorang pengawal keselamatan
yang bernama Thava Sagayam yang berlaku di Ipoh. Tuan Yang di-Pertua tahu, di mana
suspek yang terlibat yang pada asalnya disiasat dan dituduh di bawah seksyen 326 telah
pun kemudian dihadapkan ke mahkamah di bawah pertuduhan seksyen 320 iaitu
kesalahan membunuh.

Polemik yang timbul di luar sana adalah kalau dalam kes Thava Sagayam
kerajaan ini dapat mengambil tindakan dengan begitu pantas, kenapakah dalam kes
seorang penjawat awam iaitu arnwah Muhammad Adib Mohd Kassim, seorang kakitangan
Jabatan Bomba. Sehingga sekarang tidak ada keputusan, tiada sebarang tindakan
diambil mana-mana suspek.

Ketika itu saya ingat tahun 2018, Yang Berhormat Pagoh merupakan Menteri
Dalam Negeri dan sehingga sekarang kita telah tukar, Kementerian Dalam Negeri telah
bertukar dua kali tetapi Menteri adalah Menteri yang sama. Di mana pada bulan Ogos
tahun lalu dan bulan Disember tahun lalu, apabila saya membangkitkan perkara ini di
