DR.21.09.2021 73

Jadi, kebetulan di sini pun ada Timbalan Menteri Luar. Adakah langkah kerajaan
Malaysia untuk menangani masalah ini kerana jumlah mereka ini bukannya sedikit.
Difahamkan mereka ini hampir 100 ribu berada di perairan ketiga-tiga buah negara ini.
Terakhir daripada...

Dato’ Sri Azalina Othman Said [Pengerang]: Yang Berhormat, sudah tiga kali
yang “terakhir’...

Tuan Awang Husaini bin Sahari [Putatan]: Okey, all right. Terima kasih. Saya
menjunjung kasih Titah Diraja.

Dato’ Sri Azalina Othman Said [Pengerang]: Terima Yang Berhormat.
Sekarang saya menjemput Yang Berhormat Setiu. Satu kali sahaja ‘yang terakhir’ Yang
Berhormat semua. Tujuh minit silakan.

4.49 ptg.

Tuan Shaharizukirnain bin Abd Kadir [Setiu]: Bismillahi Rahmani Rahim.
Assalamualaikum warahmatullahi wabarakatuh dan salam sejahtera.

01650

Alhamdulillahi rabbil ‘alamin, wassalatu wassalamu ala asrafil ambiya iwal
mursalin, wa ‘ala alihi wasahbihi ajma'in. Terima kasih Tuan Yang di-Pertua kerana
memberi ruang pada Setiu untuk sama-sama berbahas menjunjung Titah Seri Paduka
Baginda Yang di-Pertuan Agong bagi Mesyuarat Pertama Dewan Rakyat, Penggal
Keempat, Parlimen Keempat Belas.

Sebelum saya memulakan perbahasan, ingin saya merakamkan ribuan terima
kasih kepada mantan Perdana Menteri Malaysia Kesembilan, Tan Sri Dato’ Haji
Mahiaddin bin Haji Md Yassin atas jasa dan bakti yang telah dicurahkan terutama dalam
mendepani pandemik COVID-19. Semoga Allah membalas seluruh pengorbanan Yang
Berhormat selama ini dengan penuh keberkatan dari-Nya. Saya juga ingin menzahirkan
ucapan takziah kepada keluarga-keluarga mangsa yang terlibat dan yang meninggal
dunia akibat COVID-19. Semoga kita semua dilindungi Allah.

Tuan Yang di-Pertua, saya mengucapkan tahniah kepada kerajaan hari ini kerana
buat julung kalinya dalam sejarah Malaysia, Kerajaan Persekutuan dan Pakatan Harapan
daripada barisan pembangkang memeterai Memorandum Persefahaman (MoU)
Transformasi dan Kestabilan Politik bagi menstabilkan kerajaan ini, berfungsi dengan baik
dan sekali gus nasib rakyat terbela. Perkara ini juga bagi menyahut seruan Seri Paduka
Baginda Yang di-Pertuan Agong agar pemerintah sentiasa bermusyawarah dalam
segenap hal.

Tuan Yang di-Pertua, saya ingin membahaskan mengenai kesihatan mental
petugas kesihatan dalam tempoh pandemik COVID-19 dan isu kesihatan awam negara.
Petugas kesihatan atau frontliners dengan izin, merupakan antara entiti penting untuk kita
ambil cakna. Apatah lagi dalam suasana COVID-19 ini, golongan inilah yang boleh kita
analogikan sebagai askar yang telah turun ke medan perang. Namun, berita tular di media
massa baru-baru ini mengenai hampir 70 ribu orang petugas kesihatan mengalami
pelbagai gangguan emosi sejak pandemik COVID-19 amat mendukacitakan kita. Ada
petugas kesihatan terdesak akibat gangguan emosi lantaran COVID-19 telah mengambil
dadah jenis syabu dan pil tidur bagi mengurangkan tekanan.

Tuan Yang di-Pertua, seterusnya saya ingin membahaskan mengenai Pelan
Pembangunan Vaksin Negara. Pada tahun 1940-an, institut patologi yang dikenali
sebagai IMR telah melakukan kajian terhadap malaria dan mengeluarkan vaksin kolera
atau taun.

Kemudian, sekitar tahun 70-an, IMR terus diberi kepercayaan menjalankan kajian
latihan dan mengeluarkan vaksin untuk kegunaan setempat melalui Unit Pengeluaran
Vaksin. Bagaimanapun, Unit Pengeluaran Vaksin di IMR ini telah ditutup pada tahun 1990
dan sehingga kini Malaysia tidak ada lagi infrastruktur khusus dan unit mengeluarkan
vaksin kepada negara. Justeru itu, pandemik COVID-19 yang berlaku hari ini seharusnya
