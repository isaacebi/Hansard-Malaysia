DR.21.09.2021 13

Yang Berhormat Menteri kalau saya boleh merayu, pihak SPR memanjangkan tempoh
pelaksanaan sampai September 2022 kerana isu undi automatik tetapi apabila kita
pisahkan undi automatik dengan undi 18, pelaksanaan undi 18 itu sepatutnya dapat
dilakukan secara serta-merta.

Saya berharap walaupun mungkin akan ada permasalahan daripada pelaksanaan
isu undi automatik, kita dapat memisahkan dan melaksanakan undi 18 secepat mungkin
supaya rakyat dapat menikmatinya dan supaya kerajaan juga dapat menyediakan the
ground daripada segi pendidikan dan yang lain dan kita semua boleh duduk bersama titik
persefahaman untuk memastikan bahawa penyediaan isu undi 18 itu dapat dibuat secepat
mungkin bukan beberapa bulan sebelum pilihan raya. Terima kasih Yang Berhormat
Menteri.

Timbalan Yang di-Pertua [Dato' Mohd Rashid Hasnon]: Sila Yang Berhormat
Menteri, satu minit.

Dato’ Sri Dr. Haji Wan Junaidi bin Tuanku Jaafar: Terima kasih Tuan Yang di-
Pertua. Untuk makluman Dewan, bahawa keputusan mahkamah di Kuching mengatakan
bahawa undi 18 dan juga bersekali dengan undi automatik mesti disekalikan tidak boleh
dipisahkan. Jadi kalau kita hendak memisahkan perkara ini kita kena pinda perlembagaan
sekali lagi. Jadi akhirnya kerajaan membuat keputusan tidak payah dipisahkan, kita
laksana mengikut apa yang mahkamah telah beri arahan kepada kita.

Keputusan ini telah dibuat oleh pihak kerajaan dan pelaksanaannya saya sudah
berbincang dengan pihak SPR bahawa dengan izin, we try our best to implement apa
yang mahkamah telah tetapkan dan mungkin ada libat urus yang mungkin kita hanya
laksana bukan tiga bulan tetapi satu bulan. Perancangan untuk pergi ke sekolah-sekolah
dahulu berpuluh ribu buah sekolah di seluruh Malaysia tidak dapat mungkin kita
laksanakan-— daripada lain sahaja Yang Berhormat tetapi insya-Allah kita akan laksanakan
mengikut apa yang mahkamah telah arahkan. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Pertanyaan jawab lisan seterusnya, saya ingin menjemput Yang
Berhormat Datuk Zakaria bin Mohd. Edris @ Tubau, Yang Berhormat Libaran.

3. Datuk Zakaria bin Mohd. Edris @ Tubau [Libaran] minta Menteri Sains,
Teknologi dan Inovasi menyatakan jumlah perbelanjaan yang telah dibelanjakan untuk
program vaksinasi di seluruh negara mengikut PPV.

Menteri Sains, Teknologi dan Inovasi [Dato’ Seri Dr. Adham bin Baba]:
Terima kasih Yang Berhormat Libaran atas soalan yang dikemukakan.

Tuan Yang di-Pertua, untuk makluman Ahli Yang Berhormat, setakat 30 Ogos
2021 daripada sejumlah wang yang diperuntukkan iaitu RM1 bilion untuk program PICK
ataupun Program Imunisasi COVID-19 Kebangsaan, sebanyak RM314 juta telah
dibelanjakan yang merangkumi sewaan utiliti perkakasan, peralatan pakai habis,
pembersihan dan sanitasi serta perkhidmatan makan minum petugas yang merangkumi
sejumlah yang besar iaitu 83.2 peratus.

Kedua ialah perbelanjaan bayaran token bulanan sukarelawan dan keselamatan
yang merangkumi sebanyak 9.7 peratus. Ketiga ialah integrasi data dan sistem sebanyak
6 peratus dibelanjakan dan sekitar 1.1 peratus diperuntukkan bagi bayaran perkhidmatan
jangkauan luar komuniti dan perkhidmatan lain.

Yang Berhormat, perbelanjaan ini dikendalikan oleh COVID-19 Immunization
Task Force Persekutuan (CITF) dan penyaluran kepada negeri-negeri dan juga jabatan
serta agensi-agensi yang terlibat seperti Jabatan Belia dan Sukan, Jabatan Sukarelawan
Malaysia (RELA) dan Angkatan Pertahanan Awam (APM). Terima kasih.

Timbalan Yang di-Pertua [Dato' Mohd Rashid Hasnon]: Soalan tambahan
pertama, sila Yang Berhormat Libaran.

Datuk Zakaria bin Mohd. Edris @ Tubau [Libaran]: Terima kasih dan saya
mengalu-alukan atas jawapan Yang Berhormat Menteri. Untuk soalan tambahan saya,
