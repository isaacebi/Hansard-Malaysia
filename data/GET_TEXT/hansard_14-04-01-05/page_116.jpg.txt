108 DR.21.09.2021

Tuan Sanisvara Nethaji Rayer a/l Rajaji [Jelutong]: Saya akan habiskan.
Timbalan Yang di-Pertua [Dato’ Mohd Rashid Hasnon]: Baik, insya-Allah.

Tuan Sanisvara Nethaji Rayer a/| Rajaji [Jelutong]: Dalam tiga tahun, kita telah
tukar tiga Perdana Menteri. Apakah yang menyebabkan perkara ini ialah disebabkan oleh
Ahli-ahli Parlimen yang telah lompat parti. Ramai telah berbicara tentang perkara ini. Saya
cuma ingin mencadangkan make it a criminal offence to do party hopping. Jadikannya ia
satu jenayah kalau seseorang itu melompat parti di mana beliau boleh dihadapkan ke
mahkamah dan dituduh untuk kesalahan jenayah. Make it a law, bukan sahaja unlaw,
make it unlawful to do party hopping. Akan tetapi saya mencadangkan supaya sesiapa
Ahli Parlimen yang melompat parti itu diheret ke mahkamah dan dituduh di mahkamah.

So, saya cuma merayu supaya kalau undang-undang anti-party hopping atau
lompat parti itu digubal dan dibentangkan, supaya dipertimbangkan to make it a criminal
offence to do party hopping. Tuan Yang di-Pertua, memandangkan masa yang tidak
mencukupi, saya berterima kasih di atas ruang yang diberikan. Saya sekali lagi mohon
menjunjung kasih di atas titah Duli Seri Paduka Baginda Yang di-Pertuan Agong. Jelutong
mohon menyokong, Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Jelutong. Sekarang saya jemput Yang Berhormat Stampin. Masa tiga belas
minit.

7.38 mlm.

Tuan Chong Chieng Jen [Stampin]: Terima kasih Tuan Yang di-Pertua.
Pertama sekali saya ingin minta maaf kerana tadi nama saya disebut dan tidak ada di sini
kerana hadir dalam satu sesi libat urus dengan Kementerian Kewangan di pejabat beliau.
Sekali lagi saya ingin mengucapkan terima kasih kerana memberi saya peluang untuk
mengambil bahagian dalam perbahasan Usul Menjunjung Kasih Titah Seri Paduka
Baginda Yang di-Pertuan Agong.

Tuan Yang di-Pertua, minggu lalu Pakatan Harapan dan Kerajaan Persekutuan
telah menandatangani satu Memorandum Persefahaman (MoU) Transformasi dan
Kestabilan Politik dan beberapa hari lalu kita juga menyambut Hari Malaysia ke-58 pada
16 September 2021. Memandangkan rakan-rakan saya telah menyebut terma-terma lain
pada MoU itu serta Pelan Pemulihan Negara, tambahan pula saya hanya mendapat 13
minit dan kesuntukan masa. Oleh itu saya hanya akan menumpukan perbahasan saya
pada item kelima dalam lampiran MoU iaitu pelaksanaan-pelaksanaan perkara di bawah
Perjanjian Malaysia (MA63).

01940

Setelah 58 tahun pembentukan Malaysia Tuan Yang _ di-Pertua, kita
menjangkakan sebuah negara yang lebih bersatu padu dengan rakyat dari Malaysia Timur
dan Malaysia Barat. Bercakap dengan kemakmuran bersama dan pembinaan negara, itu
jangkaan kita tetapi malangnya ini bukan apa yang terjadi.

Bukan sahaja wujud banyak perpecahan kaum dalam kalangan rakyat Malaysia
ekoran tindakan UMNO dan PAS yang berterusan memainkan isu-isu kaum dan agama,
wujud juga lagi lebih banyak perpecahan antara timur dan barat. Lebih ramai rakyat
Malaysia kini ada berbincang tentang kemerdekaan, independence of Sarawak,
pemisahan Sarawak daripada Malaysia.

Inilah satu topik yang amat hangat dibincangkan, kalau kita tengok social media,
kalau kita tengok WhatsApp itu memang satu topik yang amat hangat dibincangkan dan
ini bukan satu perkara yang kita dapat abaikan. Salah satu faktor utama yang membawa
kepada sentimen independence of Sarawak adalah kemajuan yang tidak ada dan sebelah
pihak antara Malaysia Barat dan Sarawak sehingga ramai rakyat Sarawak merasakan
bahawa pada 16 September 1963, kita telah beralih dari jajahan Kerajaan British ke
jajahan Kerajaan Malaya. Itulah perasaan sentimen yang telah dikeluarkan oleh ramai
orang Sarawak.
