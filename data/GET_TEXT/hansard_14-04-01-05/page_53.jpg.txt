DR.21.09.2021 45

01430
[Mesyuarat disambung semula pada pukul 2.30 petang]

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Timbalan Yang di-Pertua [Dato’ Mohd Rashid Hasnon]: Ahli-ahli Yang
Berhormat, kita sambung perbahasan...

Tuan Cha Kee Chin [Rasah]: Tuan Yang di-Pertua, peraturan Dewan.

Timbalan Yang di-Pertua [Dato’ Mohd Rashid Hasnon]:  ...Dengan
menjemput...

Tuan Cha Kee Chin [Rasah]: Tuan Yang di-Pertua.
Timbalan Yang di-Pertua [Dato’ Mohd Rashid Hasnon]: Ya.
Tuan Cha Kee Chin [Rasah]: Ikut pengamatan saya, tidak cukup 26 orang.

Timbalan Yang di-Pertua [Dato’ Mohd Rashid Hasnon]: Peraturan mesyuarat
berapa?

Tuan Cha Kee Chin [Rasah]: Tidak cukup 26 orang sekarang ini, Tuan Yang di-
Pertua. Mohon Tuan Yang di-Pertua minta Setiausaha, tolong check.

Timbalan Yang di-Pertua [Dato’ Mohd Rashid Hasnon]: Untuk check? Baik.

Tuan Cha Kee Chin [Rasah]: Terutama di Backbenchers dan juga pihak Yang
Berhormat Menteri dan Yang Berhormat Timbalan Menteri. Sebelah situ, saya nampak
empat, lima orang sahaja.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Rasah.

Tuan Cha Kee Chin [Rasah]: Okey, terima kasih.

Timbalan Yang di-Pertua [Dato’ Mohd Rashid Hasnon]: Yang Berhormat, saya
minta Bentara, tolong kira. Terima kasih Yang Berhormat Rasah.

[Bilangan ahli dikira - kurang daripada 26 orang hadir]

Timbalan Yang di-Pertua [Dato’ Mohd Rashid Hasnon]: Baik. Kiraan didapati
ada 19 orang, kurang daripada 26. Jadi saya minta supaya loceng dibunyikan untuk
memanggil Ahli-ahli Yang Berhormat mencukupkan kuorum. Sila tekan loceng.

[Loceng dibunyikan]

Puan Teo Nie Ching [Kulai]: Manakah Yang Berhormat Menteri dan Yang
Berhormat Timbalan Menteri? Jangan ponteng Parlimen.

Tuan Noor Amin bin Ahmad [Kangar]: Patut depa tak mau bukak Parlimen.
[Pembesar suara dimatikan]

Tuan Karupaiya a/l Mutusami [Padang Serai]: Pembangkang selamatkan
kerajaan.

Tuan Cha Kee Chin [Rasah]: Pembangkang lebih ramai ini.

Timbalan Yang di-Pertua [Dato’ Mohd Rashid Hasnon]: Yang Berhormat, saya
minta supaya Setiausaha Dewan Rakyat membuat bilangan.

[Bilangan ahli dikira - lebih daripada 26 orang hadir]

Puan Teo Nie Ching [Kulai]: Tuan Yang di-Pertua, hendak tanya. Berapa Yang
Berhormat Menteri dan Yang Berhormat Timbalan Menteri hadir hari ini sekarang?
Manakah mereka?

[Pembesar suara dimatikan]
