DR.21.09.2021 31

Tuan Yang di-Pertua, saya dimaklumkan bahawa melalui surat bertarikh 20
September 2021, Tuan Yang di-Pertua telah pun menjemput Yang Berhormat Teluk Intan,
Yang Berhormat Nga Kor Ming untuk mempengerusikan sementara persidangan Dewan
Rakyat Mesyuarat Pertama Penggal Keempat, Parlimen Keempat Belas. Satu surat
dikeluarkan kepada beliau dan surat itu dengan jelas mengatakan, “Sukacita saya dengan
segala hormatnya menjemput Yang Berhormat untuk mempengerusikan sementara
Mesyuarat pada Isnin, 20 September 2021 jam 2.30 hingga 4.00 petang.” Of course,
rujukan dibuat kepada Peraturan Mesyuarat 7(3).

Tuan Yang di-Pertua, semalam saya hadir di dalam Dewan Rakyat dan saya lihat
di antara jam 2.30 sehingga jam 4.00 petang, Dewan tidak dipengerusikan oleh Yang
Berhormat Teluk Intan sepertimana diarahkan oleh Tuan Yang di-Pertua melalui surat
tersebut. Jadi, soal yang berbangkit Tuan Yang di-Pertua adalah, adakah prosiding
semalam di antara jam 2.30 hingga 4.00 petang menjadi sah ataupun tidak? Ini kerana
ada satu surat bertulis daripada Tuan Yang di-Pertua yang menyatakan secara spesifik
bahawa Yang Berhormat Teluk Intan yang seharusnya mempengerusikan Dewan Rakyat.
So, itu soalan saya.

Kemudian Tuan Yang di-Pertua, saya juga diberitahu pagi tadi ada dibangkitkan
oleh Yang Berhormat Kota Melaka bahawa seorang Menteri Kanan telah pun masuk
campur urusan Speaker di mana keputusan yang dibuat Tuan Yang di-Pertua itu telah
pun ditarik balik. Saya ingin tahu di dalam Dewan yang mulia ini, bukankah Tuan Yang di-
Pertua yang membuat keputusan, khususnya berkenaan dengan peraturan mesyuarat?
Apabila kita sebagai Ahli Parlimen bangkitkan peraturan mesyuarat, Tuan Yang di-Pertua
buat keputusan dan Tuan Yang di-Pertua mengatakan keputusan saya muktamad. Itu
adalah apa yang berlaku dalam Dewan dan dalam Dewan yang mulia ini kita lihat Tuan
Yang di-Pertua buat satu keputusan kepada saya keputusan yang betul. Menjemput
seorang Ahli Parlimen untuk mempengerusikan Dewan Rakyat...

Tuan Yang di-Pertua: Boleh saya jawab?

Tuan Gobind Singh Deo [Puchong]: Jadi dalam keadaan tersebut Tuan Yang
di-Pertua, saya juga ingin mengatakan bahawa Ahli Parlimen Gombak ada di sini pagi
tadi.

Tuan Yang di-Pertua: Boleh saya jawab?

Tuan Gobind Singh Deo [Puchong]: Saya hendak tahu, adakah beliau Menteri
yang bertanggungjawab? Ini kerana beliau tidak berani hendak jawab soalan itu tadi. Tuan
Yang di-Pertua, kita kena lihat kepada apa yang disebut oleh Yang Amat Berhormat
Perdana Menteri. Yang Amat Berhormat Perdana Menteri menyatakan reform, reform,
reform, tetapi apabila berlaku hal sebegini and Tuan Yang di-Pertua, / am raising this
because it was reported in the press yesterday. | think the members of the public are
entitled to know what actually happened. Boleh saya minta satu penjelasan dari Tuan
Yang di-Pertua?

Tuan Yang di-Pertua: Terima kasih.
Tuan Gobind Singh Deo [Puchong]: Terima kasih.
Tuan Yang di-Pertua: Soalan pertama...

Tuan Khoo Poay Tiong [Kota Melaka]: Tuan Yang di-Pertua, boleh saya tambah
sedikit...

Tuan Yang di-Pertua: Cukup, cukup, cukup. Semalam kita lambat, sampai Yang
Berhormat Tampin tidak sempat cakap, dia tunggu sampai pukul 8.10 semalam. Cukup
ya.

Yang Berhormat Puchong, Peraturan Mesyuarat 7(3) memang kuasa saya untuk
meminta sesiapa untuk mempengerusikan mesyuarat bagi sementara sehingga Tuan
Yang di-Pertua balik semula mengetuai mesyuarat. Jadi, saya memang bagi surat kepada
Yang Berhormat Teluk Intan.
