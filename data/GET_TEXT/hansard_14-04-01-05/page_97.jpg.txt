DR.21.09.2021 89

kerajaan kerana terus prihatin dalam menyediakan langkah intervensi mendepani fasa
endemik dengan pemberian pakej penjagaan COVID-19 kepada keluarga Malaysia
kategori B40. Dalam aspek fasa mendepani fasa endemik ini, saya ingin menyentuh
beberapa aspek utama yang perlu dijadikan tumpuan kepada kerajaan.

Pertama berkenaan tumpuan data berkaitan COVID-19 oleh kerajaan, saya
mengucapkan tahniah kepada kerajaan seperti KKM, MOSTI, JKJAV dan sebagainya
yang telah membangunkan laman sesawang COVIDNOW yang lebih interaktif, updated
dan transparent. Pembangunan laman sesawang sebegini membantu kefahaman
masyarakat awam terhadap perkembangan data-data berkaitan COVID-19 di negara ini.

Walau bagaimanapun, tumpuan data kerajaan perlu diperhalusi khususnya
melibatkan laporan kes-kes kumulatif harian. Di sesetengah tempat, laporan kes harian
tidak lagi menjadi perhatian kerana kita juga sedia maklum golongan yang menerima dos
lengkap tidak terkecuali daripada turut dijangkiti. Cuma apa yang perlu kita fokuskan
adalah kes-kes hopitalisasi dalam kategori tiga, empat dan lima. Kes-kes kematian
termasuklah kes kategori satu, dua yang mempunyai sejarah penyakit comorbidity.

Oleh sebab itu, dalam era endemik kelak sewajarnya laporan kes hanya tertumpu
kepada kes-kes kritikal sahaja supaya intervensi dasar lebih tepat dan terarah. Endemik
bermaksud, hidup bersama dengan virus untuk tempoh tertentu.

01810

Jadi untuk menghapuskan virus secara terus di bumi Malaysia dan global ini
telah menjadi strategi jangka sederhana dan juga panjang. Bukan lagi dalam tempoh
sebulan yang akan datang. Saya juga meneliti perkara ini yang telah dibangkitkan. Minta
maaf. Tuan Yang di-Pertua, saya terpaksa potong-potong.

Pelbagai perkara memerlukan kepada butang reset setelah hampir 2 tahun
dihimpit pandemik COVID-19. Cara kita mengendalikan urusan seharian perlu
diselaraskan, memenuhi acuan norma baharu. Perkara ini tidak terkecuali juga kepada
aspek-aspek pemikiran dan ketatanegaraan yang lebih besar, mustahak dan memerlukan
kepada penekanan butang reset supaya kita kembali bertaut di bawah satu teras, prinsip
dan konsep Keluarga Malaysia yang bersatu padu.

Penghayatan terhadap perlembagaan negara serta prinsip dalam Rukun Negara
yang merangkumi aspek “Kepercayaan kepada Tuhan, Kesetiaan kepada Raja dan
Negara, Keluhuran Perlembagaan, Kedaulatan Undang-undang dan Kesopanan dan
Kesusilaan” perlu terus dipertahankan oleh generasi demi generasi. Kepelbagaian agama,
kaum dan etnik memerlukan kepada sikap tolak ansur yang tinggi serta saling hormat-
menghormati di antara satu sama lain. Pembinaan landskap terhadap pengukuhan
perpaduan negara memerlukan kepada penglibatan bersama atau whole-of-society bagi
melahirkan masyarakat yang bersatu padu dalam mengharungi cabaran mendatang.
Inilah antara aspek yang memerlukan butang reset pasca pandemik COVID-19.

Selain soal perpaduan, nilai integriti juga tidak wajar dipandang sepi. Saya
perhatikan sangat banyak perbahasan-perbahasan mengenai nilai integriti serta
pencegahan rasuah dibahaskan dan dibincangkan termasuk di dalam Dewan yang mulia
ini. la suatu perbahasan yang boleh menyuburkan kesedaran kepada masyarakat dan
pemimpin di pelbagai peringkat. Namun, tentunya perkara ini juga perlu disimpul secara
rapi dalam bentuk polisi dan dasar negara serta perundangan bagi memastikan impian
negara bebas rasuah ini bukan satu omongan kosong.

Kita wajar bertanya sejak lebih 60 tahun negara kita mencapai kemerdekaan,
sejauh manakah dasar-dasar anti rasuah benar-benar dapat dikuatkuasakan? Jika kes-
kes rasuah dalam kalangan ahli politik pun masih ada yang disapu di bawah karpet atau
wujud dakwaan berlakunya pendakwaan terpilih yang mencemarkan wajah pembaharuan
politik dalam negara kita. Ini semua persoalan besar yang perlu ditanggapi sebaiknya.
Saya mengharapkan agar kerajaan di bawah pimpinan Yang Amat Berhormat Bera
meneruskan legasi integriti kerajaan Tan Sri Dato’ Haji Mahiaddin bin Haji Md Yassin
sebelum ini. Insya-Allah.

Tuan Yang di-Pertua, saya juga ingin membawa perbahasan ini kepada isu
sosial dan agama yang berlaku di negara kita. Saya merasa bimbang dengan usaha pihak
