12 DR.21.09.2021

(ii) penyediaan standard operating procedure dan menyediakan
sistem serta infrastruktur bagi melaksanakan umur kelayakan
pengundi 18 tahun dan pendaftaran pemilih secara automatik.

Di samping itu, SPR juga mengenal pasti beberapa tindakan yang perlu
dilaksanakan sebelum pelaksanaan umur kelayakan pengundi 18 tahun dan pendaftaran
pemilih secara automatik. Antaranya ialah:

(i) membuat semakan maklum bakal pemilih;

(ii) semakan di lapangan yang melibatkan bakal pengundi berumur
90 tahun ke atas;

(iii) semakan di lapangan ke atas alamat untuk memastikan
penentuan bahagian pilihan raya yang tepat;

(iv) sesi libat urus dengan semua pihak yang berkepentingan;
(v) program pendidikan pengundi kepada bakal pemilih; dan

(vi) penyemak keperluan logistik bagi persediaan menghadapi
Pilihan Raya Umum Ke-15 yang akan datang.

SPR memanjangkan semua persiapan yang sedang diambil tindakan termasuk
menangani isu — Isu yang berkaitan ini akan dapat diselesaikan dan seterusnya
melaksanakan umur kelayakan 18 tahun dan pendaftaran pemilih secara automatik
selewat-lewatnya September 2022. Namun demikian Timbalan Yang di-Pertua, keputusan
semakan hakim isu undi 18 di Mahkamah Tinggi Kuching telah memerintahkan supaya
umur kelayakan pengundi 18 tahun dan pendaftaran pemilih secara automatik
dilaksanakan selewat lewatnya pada 31 Disember 2021.

Justeru, walaupun dengan kekangan dan kekurangan, SPR komited untuk
memastikan umur kelayakan pengundi 18 tahun, pendaftaran pemilih secara automatik
dilaksanakan berdasarkan kepada keputusan mahkamah. Sekian, terima kasih.

Tuan Gobind Singh Deo [Puchong]: Terima kasih Timbalan Yang di-Pertua.
Saya mengalu-alukan jawapan daripada Yang Berhormat Menteri tadi. Saya ingin tanya
Yang Berhormat Menteri, adakah sedar bahawa satu keputusan dibuat Timbalan Yang di-
Pertua pada 3 September tahun ini oleh Mahkamah Tinggi Sarawak, Kuching. Di mana
ada satu keputusan yang menyatakan bahawa dua perkara susulan daripada pindaan
kepada perlembagaan tahun 2019. Dua perkara, satunya ialah penurunan had umur
daripada 21 tahun kepada 18 tahun dan juga pendaftaran pengundi secara automatik, ini
kedua duanya perlu dilaksanakan selewat-lewatnya 31 Disember tahun ini.

Soalan saya kepada Yang Berhormat Menteri, adakah kerajaan akan akur kepada
keputusan ini kerana keputusan ini adalah arahan mahkamah? Apakah langkah-langkah
untuk pastikan ia akan berlaku? Terima kasih, Tuan Yang di-Pertua.

01050

Dato’ Sri Dr. Haji Wan Junaidi bin Tuanku Jaafar: Terima kasih Tuan Yang di-
Pertua. Saya sebenarnya sudah baca Yang Berhormat, kes report berhubung dengan apa
yang berlaku di Kuching baru-baru ini dan saya juga mendapati bahawa dari sudut
perundangannya tidak ada perbezaan stand ataupun pendirian pihak Peguam Negara
dengan pihak mahkamah. Hanya yang tinggal ialah memendekkan masa sahaja.

Oleh sebabnya dalam SPR punya program awal ialah pelaksanaannya hingga ke
September 2022 tetapi hakim telah mengarahkan mesti disiapkan pada 31 Disember
2021. Saya telah berbincang dengan pihak SPR. Kita sekarang ini patuh kepada arahan
mahkamah. Itu sahaja dan lagi Yang Berhormat saya memaklumkan bahawa para
Jemaah Menteri, kita telah memutuskan yang kita tidak membuat rayuan kepada
keputusan hakim. [Tepuk]

Timbalan Yang di-Pertua [Dato' Mohd Rashid Hasnon]: Soalan tambahan
kedua saya jemput Yang Berhormat Muar.

Tuan Syed Saddiq bin Syed Abdul Rahman [Muar]: Terima kasih Tuan Yang
di-Pertua. Terima kasih Yang Berhormat Menteri di atas jawapan yang sangat baik. Cuma
