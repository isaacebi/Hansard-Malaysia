4 DR.21.09.2021

matlamat menjadikan Malaysia sebuah negara yang mencapai sasaran carbon neutral
pada satu tarikh yang akan dimaklumkan nanti. Terima kasih Yang Berhormat.

Timbalan Yang di-Pertua [Dato’ Mohd Rashid Hasnon]: Soalan tambahan
pertama, sila Yang Berhormat Kemaman.

Tuan Che Alias bin Hamid [Kemaman]: Terima kasih Yang Berhormat Menteri.
Saya mengucapkan tahniah kepada Yang Berhormat Menteri kerana_ berjaya
merealisasikan satu panduan Pasaran Karbon Sukarela Antarabangsa (ECM) dan Skim
Perdagangan Karbon Peringkat Domestik serta meletakkan perkara ini sebagai salah satu
daripada 10 sasaran utama KASA sepanjang satu hari pentadbiran ini. Perdagangan
karbon (carbon trading) merupakan satu pendekatan yang dapat menangani isu
perubahan iklim (climate change) dunia. Soalan saya sejauh manakan libat urus antara
negeri industri dan juga Kementerian Tenaga dan Sumber Asli telah dilaksanakan. Terima
kasih.

Dato’ Sri Tuan Ibrahim bin Tuan Man: Terima kasih Yang Berhormat. Oleh
kerana urus niaga karbon melibatkan pelbagai pihak dan agensi dan bukan sahaja
Kementerian Alam Sekitar dan Air, maka satu libat urus bersama dengan pihak-pihak yang
berkepentingan ataupun yang terlibat diadakan di mana kita telah mengadakan suatu
perbincangan bersama dalam Majlis Tindakan Perubahan Iklim Negara atau ringkasnya
MyCAC yang diadakan pada 13 April 2021.

la dipengerusikan oleh Yang Amat Berhormat Perdana Menteri. Untuk makluman
Yang Berhormat, sesi ini juga melibatkan semua Menteri-menteri Besar seluruh negara
dan kementerian-kementerian yang terlibat. Insya-Allah ia akan menjadikan suatu
panduan yang sangat penting bagi urus niaga dan pasaran dan karbon negara pada masa
hadapan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri, soalan tambahan yang kedua, saya kena panggil sebelah sini.
[Merujuk kepada blok pembangkang] Saya menjemput Yang Berhormat Permatang Pauh.

Puan Nurul Izzah binti Anwar [Permatang Pauh]: Terima kasih Tuan Yang di-
Pertua, terima kasih Yang Berhormat Menteri di atas jawapan. Kita sudah tentu mahu
mendukung sepenuhnya daripada segi perdagangan karbon dan pelan yang lestari.
Persoalan saya, pada tahun 2017 Malaysia telah mencatatkan pendaftaran syarikat kredit
karbon pertama, namanya Climate Change Protector (CCP) Sdn Bhd.

Mereka telah mengadakan perjanjian dengan Kerajaan Negeri Kelantan,
dikatakan ketika itu di bawah inisiatif REDD PBB bagi memastikan 396,000 hektar hutan
dilibatkan dalam usaha untuk memastikan isu atau dasar karbon ini dipelihara. Mohon
maklum balas Yang Berhormat tentang status terkini kejayaan ataupun kelemahan dan
apa yang dapat kita lakukan sehingga hari ini untuk memastikan kelestarian perdagangan
karbon ini. Terima kasih.

Dato’ Sri Tuan Ibrahim bin Tuan Man: Terima kasih Yang Berhormat Permatang
Pauh yang membangkitkan isu. Kita akui bahawa tahun 2017 sebagaimana yang
dimaklumkan tadi suatu perbincangan telah diadakan dengan kerajaan negeri oleh
sebuah syarikat. Walau bagaimanapun, perundingan kepada usaha ini terhenti kerana
beberapa perkara, sama ada melibatkan kawasan yang dimaklumkan sebanyak 396,000
hektar. Saya kebetulan ada bertemu dengan Menteri Besar beberapa hari lepas dan
membincangkan isu ini, di mana sebenarnya kita negara perlukan satu mekanisme yang
dibuat di peringkat negara.

#1020

Oleh sebab kita ada komitmen dengan UNFCCC dan pelaporan kita yang mesti
memenuhi perkara tersebut. Oleh itu, kita perlu membangunkan sistem dahulu supaya
mana-mana negeri dan mana-mana pihak swasta yang ingin melakukan penjualan
karbon, dia mesti melalui kementerian supaya kita dapat, pelaporan kita memenuhi syarat-
syarat. Jadi kalau sekiranya kita benarkan tanpa kawalan menyebabkan akhirnya laporan
kita kepada UNFCCC terjejas.
