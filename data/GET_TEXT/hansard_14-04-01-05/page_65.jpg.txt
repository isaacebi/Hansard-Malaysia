DR.21.09.2021 57

Dari Segamat pergi ke Limbang;

Hajat mulanya pergi ke jeti;
Tidaklah rakyat gusar dan bimbang;

Wakil Rakyat berbakti sepenuh hati.

Dengan ini saya menjunjung kasih dan menyokong Titah Diraja, Kebawah Duli
Yang Maha Mulia Seri Paduka Baginda Yang di-Pertuan Agong. Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Igan.

Sekarang saya jemput Yang Berhormat Sungai Buloh. Sepuluh minit.

3.24 ptg.

Tuan Sivarasa Rasiah [Sungai Buloh]: Terima kasih Tuan Yang di-Pertua,
memberi saya ruang untuk mengambil bahagian dalam perbahasan berkenaan
perbahasan Usul Menjunjung Kasih Titah Diraja yang disampaikan oleh Seri Paduka
Baginda Yang di-Pertuan Agong pada minggu lepas kepada Dewan yang mulia ini.
Malangnya saya serupa rakan-rakan lain diberi hanya sepuluh minit sahaja dan saya rasa
ini merupakan satu perubahan yang kita perlu buat pada masa depan di mana kita dapat
masa yang lebih untuk membangkitkan isu-isu yang penting bagi pihak rakyat dan
kawasan. Saya faham ada batasan, sebab batasan di Parlimen ini sebab nombor hari
yang kita sidang ini terhad dan sebab itu masa pun perlu dihadkan.

Jadi, inilah antara perubahan yang saya hendak cadangkan untuk
dipertimbangkan oleh kerajaan Yang Amat Berhormat Perdana Menteri Dato’ Sri Ismail
Sabri bin Yaakob sekarang yang kita boleh runding iaitu buat penambahan kepada jumlah
hari yang kita bersidang. Sebagai contoh Tuan Yang di-Pertua, di United Kingdom,
sebagai contoh- di House of Commons yang kita selalu gunakan sebagai contoh. Mereka
secara purata, mereka bersidang 160 ke-170 hari setiap tahun. Itulah cara yang kita kena
ikuti. Kita baru sampai 60 lebih hari sahaja. Oleh sebab itu, masa sangat terhad bagi kita
untuk berucap. Saya rasa semua akan setuju kalau kita tambahkan hari-hari ini.

Ini akan menjadikan Parlimen kita lebih berkesan dalam peranan kita sebagai
sistem semak dan imbang atas kerajaan, atas perjalanan pentadbiran kerajaan yang sedia
ada. Jadi inilah juga saya nampak daripada Titah-titah yang telah dikeluarkan oleh Seri
Paduka Baginda Yang di-Pertuan Agong melalui kenyataan daripada istana dan juga
dalam titah diraja di Dewan ini. Inilah hasrat dari Seri Paduka Baginda Yang di-Pertuan
Agong juga yang melihat Parlimen menjadi lebih berkesan, lebih efektif dan untuk
memastikan perjalanan kerajaan menjadi lebih telus. Jadi perjalanan Parlimen pun mesti
jadi telus dan lebih berkesan dan inilah antara cadangan-cadangan yang saya hendak
bentang di sini.

Yang kedua selain daripada tambah hari, yang penting ialah sekarang kita ada
cadangan yang bagus untuk menambahkan Jawatankuasa Pilihan Khas dan juga
Pengerusi dibahagikan separuh daripada pembangkang, separuh daripada kerajaan, itu
bagus. Akan tetapi, saya hendak cadangkan perubahan yang penting sekali yang kita
perlu lakukan ialah perjalanan jawatankuasa-jawatankuasa ini mesti dijadikan telus.
Macam Dewan Rakyat, sekarang rakyat boleh perhatikan apa yang kita cakap di sini,
media boleh ikut, boleh laporkan esok. Akan tetapi, untuk semua jawatankuasa kita,
termasuk PAC yang sangat penting, semua dijalankan di belakang pintu tertutup, secara
rahsia. Ini amalan-amalan yang tidak, mesti berhentikan dan kita mesti tukar.

Di mana-mana Parlimen, kita pergi ke Indonesia, kita pergi Australia, kita pergi ke
UK, semua jawatankuasa mereka berjalan secara terbuka, telus macam Dewan mereka
juga, macam ini. Jadi, kenapa kita bezakan Dewan di mana kita jalan dengan telus dengan
jawatankuasa kita berjalan secara rahsia. Jadi, pada masa Pakatan Harapan perintah, kita
sudah buat draf pindaan untuk memastikan perubahan ini tapi malangnya tidak dapat
dilaksanakan.

Jadi, saya harap perubahan sangat penting ini akan dilaksanakan secepat
mungkin dalam semangat di mana kita sudah lihat dalam Memorandum Transformasikah,
Reformasikah, dan inilah penting. Sebagai contoh semalam, PAC bermesyuarat ada
