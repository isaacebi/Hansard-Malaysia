DR.21.09.2021 107

Dewan Yang Mulia ini jawapan yang diberikan adalah seramai 12 atau 13 orang suspek
akan dituduh di mahkamah untuk kesalahan merusuh.

Untuk makluman Tuan Yang di-Pertua, mungkin Tuan Yang di-Pertua bukan
merupakan seorang peguam tetapi kesalahan merusuh itu bukanlah kesalahan
membunuh. Di sini kita berbincang tentang seorang anggota bomba yang dikatakan telah
dibunuh kerana Mahkamah Koroner mendapati bahawa ia bukan kematian mengejut. la
adalah kematian yang boleh diklasifikasikan sebagai kesalahan membunuh di bawah
seksyen 302, Kanun Keseksaan.

Maka, persoalan saya adalah kenapakah sehingga sekarang pesalah-pesalah,
suspek-suspek yang melakukan perkara ini terhadap arwah Muhammad Adib Mohd
Kassim tidak dituduh? Tuan Yang di-Pertua, saya di sini merayu supaya Menteri Dalam
Negeri memberi jawapan kepada perkara ini kerana saya ingin— semua Ahli-ahli Parlimen
pembangkang ingin membela keluarga arwah Muhammad Adib, nasib yang menimpa
beliau dan memastikan bahawa suspek-suspek yang terlibat itu dihadapkan ke mahkamah
dan dituduh.

Tuan Yang di-Pertua juga tahu bahawa kes Teoh Beng Hock tidak ada sebarang
penyudah. Baru-baru ini juga terdapat kes-kes kematian dalam lokap, melibatkan Benedict
Thanilas yang mati dalam lokap. Kes yang melibatkan T. Vinaiyagar, kematian dalam
lokap. Kes-kes kematian dalam lokap juga telah makin meningkat bermula daripada kes
Kugan.

Kita ingin tahu apakah suspek-suspek yang terlibat, tidak kira siapa mereka, sama
ada mereka adalah suspek-suspek yang bekerja dengan SPRM, dalam kes Teoh Beng
Hock. Suspek-suspek yang bekerja dengan PDRM, dalam kes-kes T. Vinaiyagar,
Benedict Thanilas ataupun orang awam. Suspek-suspek yang terlibat dalam kes kematian
arwah Muhammad Adib Mohd Kassim perlu dihadapkan ke mahkamah dan dituduh di
mahkamah. Saya mohon jawapan daripada Menteri Dalam Negeri,

Saya juga di kesempatan ini ingin bertanya kepada Menteri Pengangkutan,
apakah keperluan untuk kita membina sebuah lapangan terbang yang baru di Kulim?
Bukankah wang itu boleh digunakan bagi naik taraf lapangan terbang yang sudah ada di
Kedah, bukankah wang yang ada boleh digunakan untuk menaik taraf lapangan terbang
di Bayan Lepas, Tuan Yang di-Pertua dahulu Ahli Dewan Undangan Negeri Pantai Jerjak.

So, saya di sini ingin tanya Menteri Pengangkutan, adakah_ tindakan
mencadangkan satu lapangan terbang yang baru di Kulim itu adalah tindakan mensabotaj
Kerajaan Negeri Pulau Pinang, persoalan pertama saya.

Kedua, saya ingin tanya adakah ini disebabkan Kerajaan Negeri Pulau Pinang ini
adalah kerajaan pimpinan Pakatan Harapan? Bukankah wang itu boleh digunakan
terutamanya masa sekarang. Wang yang boleh digunakan untuk kerja-kerja amal yang
lain, melibatkan pembasmian kemiskinan dan sebagainya, melibatkan rakyat jelata yang
menghadapi macam-macam masalah disebabkan oleh pandemik COVID-19.

Maklumlah Tuan Yang di-Pertua, saya tidak mahu mengatakan bahawa lapangan
terbang di Kedah itu tidak penting, cuma saya cadangkan bahawa wang yang ada boleh
kita jimat dan gunakan untuk menaik taraf lapangan terbang yang sedia ada di Pulau
Pinang dan Kedah dan bukan merancang lapangan terbang yang baru di Kulim, yang
dekat sahaja. Tuan Yang di-Pertua adalah orang Pulau Pinang dahulu. Tuan Yang di-
Pertua tahu dari Kulim ke Pulau Pinang kita boleh ulang-alik dalam masa kurang daripada
45 minit. So, apakah keperluan membina satu lapangan yang baru di Kulim?

Saya juga di sini mengambil kesempatan untuk bertanya kepada Tuan Yang di-
Pertua, memang ramai Ahli yang telah mencadangkan perkara berkenaan anti-lompat
parti. Ini adalah topik yang menarik. Saya tidak mahu Tuan Yang di-Pertua salah faham
tentang niat saya. Akan tetapi saya di kesempatan ini juga mengambil peluang ini untuk
menjunjung kasih dan mengucapkan terima kasih kepada Seri Paduka Baginda Yang di-
Pertuan Agong kerana beliau dalam kewibawaan beliau telah berjaya mengatasi masalah
politik di negara kita yang terumbang ambing dan kucar kacir tiga tahun ini. Maklumlah
Tuan Yang di-Pertua...

Timbalan Yang di-Pertua [Dato’ Mohd Rashid Hasnon]: Last, one minute ya.
