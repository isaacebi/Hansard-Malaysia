DR.21.09.2021 105

(v) kita haruslah ada komunikasi strategik tentang bagaimana
rakyat dapat hidup dalam musim endemik ini.

Bagi saya, saya minta penjelasan secara terperinci tentang setiap parameter yang
saya katakan tadi daripada Yang Berhormat Menteri. Apakah pelan kerajaan untuk setiap
parameter tersebut?

Teguran terakhir saya, saya mendengar banyak keluhan dan rintihan daripada
pekerja-pekerja kesihatan. Saya berharap semua kementerian, semua agensi dapat
bekerjasama sebagai satu transministry, satu kumpulan bersama, whole-of-society,
whole-of-government, and whole-of-agency. Kita tidak boleh lagi bekerjasama secara silo.
Contohnya untuk melancong di Langkawi, apabila MoTAC buat satu keputusan, baru KKM
last minute buat satu keputusan lain. Kita kena bersama-sama membuat keputusan. Fikir
dulu polisi yang ingin diumumkan sebelum diumumkan. Jangan umum dulu baru fikir,
macam itu susah untuk kita menang perang yang kita lawan ini. Jadi interministry,
intergovernment, interagency, this is so, so important, kita perlukan.

Jadi saya akhiri dengan satu proactive Coordinated National Plan, bukan sahaja
responsif, bukan sahaja symptomatic tetapi address the core disease, dengan izin.
Dengan izin, last sentence. What we need is a dynamic multistakeholder collaboration to
translate this National Plan through interlinked coordination, leadership and integration of
digital technology solutions to drive delivery at a national level and be resilient and
readiness for the future, dengan izin.

Dengan itu, saya mengakhiri dan menjunjung titah Seri Paduka Baginda Yang di-
Pertuan Agong. Sekian terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Bandar Kuching. Saya bagi lebih masa sikit kepada Yang Berhormat Bandar
Kuching. Ahli-ahli Yang Berhormat, sekarang saya jemput Yang Berhormat Jelutong dan
kemudian diikuti oleh Yang Berhormat Stampin dan Yang Berhormat Ipoh Timur. Itu
adalah tiga terakhir. Oleh sebab kita ada masa, saya bagi lebih kepada ketiga-tiga ini
selama 13 minit. Silakan Yang Berhormat Jelutong.

7.25 mlm.

Tuan Sanisvara Nethaji Rayer a/l Rajaji [Jelutong]: Terima kasih. Tuan Yang
di-Pertua, saya mulakan ucapan saya dengan mengucapkan jutaan terima kasih atas
ruang dan peluang yang diberikan kepada saya untuk juga turut serta dalam perbahasan
Menjunjung Kasih di atas titah Kebawah Duli Yang Maha Mulia Seri Paduka Baginda Yang
di-Pertuan Agong.

Pertamanya bagi pihak Ahli Parlimen pembangkang, saya ingin menyusun 10 hari
memohon maaf dan juga mengucapkan jutaan terima kasih kepada semua frontliners di
negara kita yang telah bertungkus-lumus sejak negara kita dilanda dengan wabak COVID-
19. Ucapan saya ini dipanjangkan kepada doktor, jururawat, Polis Diraja Malaysia, bomba,
APM, semua sukarelawan dan semua wakil rakyat yang telah turun ke kawasan masing-
masing termasuk Tuan Yang di-Pertua sendiri untuk menghulurkan bantuan.

Sesungguhnya, apabila berlaku pandemik seperti ini, ia menjadi satu perkara
yang membawa kita bersama sebagai rakyat Malaysia. Apa yang berlaku baru-baru ini
antara pihak kerajaan dan pembangkang menunjukkan bahawa kita menjunjung kasih dan
menerima Titah Tuanku bahawa kita perlu bersatu-padu, berganding bahu untuk
memastikan negara kita yang tercinta, rakyat kita yang tercinta diselamatkan daripada
wabak COVID-19 ini.

Di kesempatan yang diberikan, saya bagi rakyat Pulau Pinang, Kerajaan Negeri
Pulau Pinang memanjangkan ucapan ribuan terima kasih kepada Yang Berhormat Menteri
Kesihatan yang telah turun padang ke Pulau Pinang. Saya percaya lebih kurang dua ke
tiga kali. Memang saya perlu rekodkan prestasinya lebih baik dan memberangsangkan
daripada Yang Berhormat Menteri Kesihatan sebelum ini kerana dengan lawatan-lawatan
yang telah dibuat oleh Yang Berhormat Menteri Kesihatan, kita lihat bahawa baru-baru ini
hospital sementara telah pun dibina oleh pihak angkatan tentera untuk kita menampung
pesakit-pesakit COVID-19 yang sedang meningkat di Pulau Pinang.
