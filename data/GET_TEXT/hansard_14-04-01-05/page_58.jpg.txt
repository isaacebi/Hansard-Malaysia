50 DR.21.09.2021

Justeru, saya ingin menyeru kepada kerajaan supaya dapat memperuntukkan
lebih banyak lagi vaksin dan mempercepatkan juga kadar vaksinasi di negeri Sabah. Tidak
lupa juga kadar penggunaan alat bantuan pernafasan (ABP), dan kadar penggunaan katil
juga menunjukkan tren menaik. Kerajaan harus membuat persiapan dan
memperuntukkan lebih banyak lagi peralatan perubatan dan tenaga kerja di hospital-
hospital di negeri Sabah.

Untuk makluman Dewan yang mulia ini, Pusat Khidmat Parlimen Libaran telah
mengadakan program vaksinasi untuk penduduk di luar bandar dan kawasan yang
terpencil. Program ini merupakan satu usaha sama dengan doktor-doktor tempatan,
umpamanya pasukan Pusat Khidmat Parlimen Libaran telah pergi ke Pulau Nunuyan di
kawasan Libaran untuk memberi penerangan, membuat pendaftaran dan mengatur
doktor-doktor pergi ke pulau tersebut untuk memberi vaksinasi. Jadi program ini mendapat
sambutan begitu baik.

Namun, selaku Ahli Parlimen, wujud juga kekangan dan serba kekurangan
daripada segi logistik mahupun tenaga kerja. Justeru, saya minta dan ingin memohon jasa
baik kerajaan supaya memberi pertimbangan mempertingkatkan lagi program vaksinasi
ini bergerak di kawasan terpencil di negeri Sabah juga di Sarawak.

Tuan Yang di-Pertua, dalam konteks pembangunan, pembangunan infrastruktur
dan keperluan asas Bumi di Bawah Bayu, demi kesejahteraan rakyat dan merapatkan lagi
jurang pembangunan supaya setanding dengan Semenanjung.

Seterusnya, saya ini bertanya tentang status persiapan menaik taraf bangunan
Hospital Duchess of Kent di Sandakan, setiap pembinaan asrama baru di Sekolah
Menengah Kebangsaan (SMk) Libaran.

Untuk makluman Dewan yang mulia ini, kedua-dua projek ini telah pun diluluskan
oleh kerajaan. Seterusnya dalam konteks sumber pertumbuhan baharu yang berkembang
pesat seperti teknologi 5G, kecerdasan, buatan ataupun artificial intelligence (Al), dan
Internet of Things. Pembangunan teknologi internet dan laman web tidak lagi terpisah
daripada kehidupan kita dan ini jelas sekali ternyata bahawa terutama kita dalam keadaan
dilanda oleh pandemik ini.

Bagaimana teknologi internet dan jalur lebar memainkan peranan yang penting dalam
sektor perniagaan, pendidikan, perubatan dan impaknya juga ke atas kehidupan manusia.

Teknologi membolehkan kita juga bekerja dari rumah semasa tempoh pandemik-
Perintah Kawalan Pergerakan (PKP), mengadakan mesyuarat dalam talian, peniaga juga
dapat menjual barang kepada orang ramai dan orang ramai juga dapat membeli barang
atas talian, pengajaran dalam talian dan sebagainya.

Justeru, saya ingin menyeru kerajaan supaya memberi tumpuan dan fokus
kepada penambahbaikan serta penyelenggaraan infrastruktur komunikasi di kawasan
pedalaman Sabah. Hal sedemikian juga bukan untuk mendapat untuk perseorangan,
malah membolehkan sekolah-sekolah di Sabah membangun menjadi tempat bagi kanak-
kanak bumi di Negeri Bawah Bayu ini mengejar ilmu tanpa batasan.

Tuan Yang di-Pertua, belia juga merupakan golongan yang terbesar struktur
masyarakat kita di negara ini. Malaysia sebagai sebuah negara yang berbilang kaum,
yang pesat juga membangun dan sedang menghadapi cabaran ke arah pembinaan
Bangsa Malaysia yang bersatu padu, sangat bergantung kepada golongan belia yang ada
sekarang, golongan belia yang aktif berdisiplin dan progresif.

Tuan Syed Saddiq bin Syed Abdul Rahman [Muar]: Yang Berhormat, izin
laluan.

Datuk Zakaria bin Mohd. Edris @ Tubau [Libaran]: Sehubungan dengan itu,
saya ingin minta jasa baik Kementerian Perpaduan Negara supaya memberi
pertimbangan untuk membangunkan Sekolah Wawasan di kawasan Parlimen Libaran
demi menyediakan belia menjadi tulang belakang kepada keutuhan dan kekuatan sesuatu
bangsa di negara kita Malaysia ini. Dalam usaha mempromosi aktiviti sihat sekali gus kita
juga mengelakkan belia terjebak dengan gejala negatif yang kita tidak ingini.
