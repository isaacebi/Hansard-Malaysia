DR.21.09.2021 93

Pertamanya, saya hendak sentuh tentang belanja yang dikeluarkan untuk
menghadapi pandemik COVID-19 ini. Dalam keratan akhbar New Straits Times pada 10
September disebut— Yang Berhormat Menteri Kewangan menyebut, “Masih ada berbaki
RM300 bilion wang yang hendak dibelanjakan untuk rakyat dan juga businesses
berkenaan dengan COVID-19. Antara Mac 2020 hingga Jun 2021, selama enam belas
bulan sebanyak RM260 bilion telah— being disbursed dengan izin, yang mana
memberikan kesan kepada 20 juta orang rakyat dan 2.4 juta businesses.” Selama enam
belas bulan, RM260 bilion, sekarang ini kita tinggal lagi dalam Julai hingga Disember,
enam bulan masih berbaki RM300 bilion yang hendak dibelanjakan.

Jadi saya hendak tanya, yang telah dibelanjakan ini 20 juta dan 2.4 juta
businesses yang terkesan atau mendapat nikmat ini. Sebenarnya RM260 bilion ini direct
fiscal injection daripada kerajaan banyak mana? Kalau moratorium termasuk dalam ini,
minta dicerakinkan. Sejumlah RM300 bilion yang hendak dibelanjakan selepas ini di mana
ia akan dibelanjakan dan sekali lagi saya hendak tahu ialah tentang— cerakinan tentang
direct fiscal injection yang dibuat oleh pihak kerajaan terhadap perkara ini.

Bagi saya, ya alhamdulillah telah dibelanjakan tetapi nampaknya macam a bit too
little too late dengan izin. Oleh sebab contohnya, Bantuan Khas COVID-19 yang diberikan,
miskin tegar diberikan RM1,300, RM500 dalam bulan September, bulan ini. Sejumlah
RM500 bulan November dan RM300 dalam bulan Disember. B40 dapat RM800, RM500
September dan RM300 Disember. M40 dapat RM250. Single, orang yang single B40, M40
dapat RM200 one-off. Kalau kita buat perkiraan Tuan Yang di-Pertua, untuk enam bulan
dapat RM200, maknanya RM33 sebulan ataupun lebih kurang RM1 sehari. Hendak
belanja apa? RM1 sehari.

Jadi, oleh yang demikian kita kena tahu bahawa sebenarnya pemberian terus ini
walaupun ada setengah mengatakan tidak berapa bagus, tetapi bagi mereka yang
mempunyai pendapatan yang rendah dan mungkin hilang langsung pendapatan ini,
marginal propensity untuk consume bagi orang-orang yang seperti ini Tuan Yang di-
Pertua, hampir satu. Maknanya apa yang kita beri itu semuanya akan dia spend.

01830

Ini baik untuk ekonomi. Berbanding dengan orang yang mempunyai pendapatan
yang agak besar, kita bagi RM100 kepada dia, mungkin dia belanjakan RM50, RM50 lagi
dia simpan. Akan tetapi ini kita beri 100 percent, dia akan gunakan untuk dibelanjakan dan
this is good for economy, untuk manfaat yang lain.

Bantuan kepada SME disebutkan 2.4 juta businesses yang mendapat manfaat.
Saya mohon diberikan pecahan ini kerana banyak rungutan daripada SME, di mana
apabila mereka hendak memohon semua yang disebutkan dalam pakej-pakej ini, orang
Negeri Sembilan kata, banyak songeh. Macam-macam ditanya dan akhirnya, kalau
macam moratorium itu mereka minta, sudah tidak automatik. Apabila minta rupanya,
akhirnya, jadi macam refinancing. Jadi maknanya interest reflected dan sebagainya.

Jadi dalam tourism related industry pada tarikh 20 Ogos, hanya 3.6 peratus
daripada jumlah syarikat-syarikat yang berdaftar di bawah tourism related industry ini yang
mendapat bantuan daripada ini ataupun 11.2 peratus sahaja daripada RM600 juta yang
dijanjikan. Oleh yang demikian, kita mengharapkan supaya ini dapat dilihat kembali. Kalau
kita perlu spend, spend lah sebab kalau mereka sudah menggulung tikar, tidak ada
gunanya lagi.

Disebutkan dalam National Employment Council mengatakan 350,000 job baharu
being created. Kita hendak tahu di bidang apa. Ini disebabkan kalau kita tidak membantu
yang sedang tenat ini, yang kemudiannya “gulung tikar’, menyebabkan hilang pekerjaan
dan sebagainya, sehingga bulan Oktober 2020, Perdana Menteri ketika itu menyebutkan
800,000 orang telah hilang pekerjaan. Kalau kita baru boleh hendak mewujudkan 350,000
dengan spend macam-macam untuk create yang sudah ada tetapi perlu dibantu, kita
bantu dan kita dapat save 800,000 pekerjaan ini.

Saya juga hendak bertanya di bawah pakej PRIHATIN, RM1 bilion diberikan
kepada Kementerian Pertanian dan Industri Asas Tani untuk menyediakan keperluan
makanan dan sebagainya. Kita hendak tahu, RM1 bilion ini dibelanjakan di mana? Apakah
kesannya yang telah dapat diberikan?
