20 DR.21.09.2021

Prihatin yang mana jumlah secara keseluruhannya 15,926 unit yang akan dibina di
kawasan Kuala Lumpur, Putrajaya dan Labuan. Ini adalah bagi menampung kumpulan,
antara kumpulan B40 ataupun rumah kos sederhana rendah.

Di antara rumah PPR dan juga rumah mampu milik dan juga bagi mereka,
golongan di antara golongan yang mempunyai pendapatan kurang daripada RM5,000.
Terima kasih Tuan Yang di-Pertua.

Tuan Lim Lip Eng [Kepong]: Kepong.
Tuan Shaharizukirnain bin Abd Kadir [Setiu]: Setiu.

Timbalan Yang di-Pertua [Dato' Mohd Rashid Hasnon]: Soalan tambahan
kedua, saya...

Tuan Lim Lip Eng [Kepong]: Kepong, Kuala Lumpur ini.
Datuk Rozman bin Isli [Labuan]: Labuan.

Timbalan Yang di-Pertua [Dato' Mohd Rashid Hasnon]: Saya jemput Yang
Berhormat Labuan.

Datuk Rozman bin Isli [Labuan]: Terima kasih Tuan Yang di-Pertua. Di Labuan
sekarang ada 500 unit PPR disewa dalam pembinaan. Saya sangat setuju ia dijadikan
PPR disewa. Berapakah permohonan sudah dibuat dan bilakah PPR dijual pula akan
dibuat di Labuan? lanya sangat diperlukan juga. Terima kasih.

Datuk Seri Jalaluddin bin Alias: Tuan Yang di-Pertua, untuk makluman Yang
Berhormat Labuan, saya perlukan. Saya akan berikan jawapan bertulis dari segi angka
yang tepat ya.

Untuk makluman Yang Berhormat Labuan, di Labuan juga kita mempunyai
perancangan untuk membina 1,716 lagi Rumah Residensi Wilayah bagi menampung
keperluan pemohon-pemohon dari Wilayah Labuan. /nsya-Allah di dalam jangka masa
yang terdekat. Terima kasih.

Tuan Lim Lip Eng [Kepong]: Satu lagi.
Tuan Shaharizukirnain bin Abd Kadir [Setiu]: Setiu.

Timbalan Yang di-Pertua [Dato' Mohd Rashid Hasnon]: Saya benarkan dua
sahaja. Seterusnya saya ingin menjemput Yang Berhormat Tuan Ahmad Tarmizi bin
Sulaiman, Yang Berhormat Sik.

7. Tuan Ahmad Tarmizi bin Sulaiman [Sik] minta Menteri Luar Negeri menyatakan
langkah-langkah proaktif bersama badan antarabangsa termasuk negara anggota OIC
bagi mengukuhkan komitmen bersama untuk bantuan pembangunan semula Gaza,
Palestin pasca perang 2021.

Timbalan Menteri Luar Negeri [Dato’ Kamarudin bin  Jaffar]:
Assalamualaikum, salam sejahtera. Terima kasih kepada Yang Berhormat Sik di atas
soalan berkaitan dengan Palestin, khususnya Gaza.

Tuan Yang di-Pertua, isu perjuangan rakyat Palestin dan penderitaan yang
mereka lalui selama berdekad-dekad di bawah penjajahan rejim Israel memang sentiasa
menjadi satu keutamaan kepada kerajaan dan Dasar Luar Malaysia. Kita di Dewan Rakyat
dan keseluruhan rakyat Malaysia mempunyai persefahaman yang teguh berhubung isu
Palestin.

Malaysia akan terus menyokong perjuangan rakyat Palestin demi mencapai
kemerdekaan tanah air mereka melalui pelbagai usaha di peringkat nasional serantau dan
antarabangsa di samping menghulurkan bantuan kemanusiaan pembangunan kapasiti
serta sokongan politik kepada mereka.

Konflik yang baharu antara Palestin, Israel di Gaza pada bulan Mei 2021 lalu telah
mempamerkan bagaimana tekanan berterusan masyarakat antarabangsa telah berjaya
menghentikan keganasan rejim Israel terhadap Palestin.
