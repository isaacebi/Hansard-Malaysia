DR.21.09.2021 77

usaha yang berterusan yang telah dijalankan bagi memastikan rakyat dilindungi dari
wabak COVID-19 ini.

Tuan Yang di-Pertua, a/hamdulillah pengenalan Keluarga Malaysia amat tepat
dan sangat wajar diterjemahkan. Ketika kita semua dalam keadaan resah memikirkan apa
yang akan berlaku pada esok harinya, terjemahan Yang Amat Berhormat Perdana Menteri
telah mengembalikan kita kepada perkara yang sangat asas iaitu permulaan kehidupan
dan keutuhan adalah bermula daripada keluarga. la merentasi sempadan agama, bangsa
dan kaum demi kebersamaan negara dengan nilai-nilai didikan yang sempurna dalam
sebuah negara. Menerusi satu Keluarga Malaysia, ia mengajak kita untuk terus bersatu
hati dan memperbaiki segala kelemahan dan mengembalikan kekuatan yang sedia ada.

Saya ingin bertanya kepada kerajaan, apakah kerajaan menerusi Kementerian
Perpaduan Negara dan juga kementerian-kementerian yang lain bersedia memberi satu
dokumen lebih jelas tentang konsep Keluarga Malaysia dalam memastikan lebih teratur
penghayatannya dan tidak disalahtafsirkan? Apakah konsep Keluarga Malaysia akan
dijadikan teras atau pegangan rakyat Malaysia keseluruhannya, sama seperti Rukun
Negara?

Sejauh manakah pendekatan kekitaan dalam Keluarga Malaysia itu akan
mempengaruhi setiap lapisan masyarakat? Apakah cadangan program itu akan
dilaksanakan kelak? Setakat mana idea inovasi kerajaan dalam memastikan konsep
Keluarga Malaysia ini bukan setakat bertahan di bawah pucuk pimpinan Yang Amat
Berhormat Perdana Menteri Dato’ Sri Ismail Sabri bin Yaakob semata-mata tetapi kita
hendak melihat konsep Keluarga Malaysia terus segar dan relevansi waima negara
mencapai 100 tahun kekal kemerdekaan mahupun 100 tahun pembentukan Malaysia itu
sendiri.

01710

Tuan Yang di-Pertua, bukan mudah untuk negara Malaysia mempertahankan
kemerdekaan yang kini sudah mencecah angka 64 tahun dengan rakyat yang berbilang
kaum, sekiranya tiada asas perpaduan yang kukuh.

Namun begitu, apa yang menjadi kebimbangan saya sejak akhir-akhir ini, apabila
terdapat banyak isu sensitif dipertontonkan di media sosial sehingga mengguris perasaan
antara kaum sehingga menyemarakkan perasaan saling mencurigai antara kaum. Saya
merasakan sudah sampai masanya kerajaan bertindak tegas terhadap perkara ini.

Hal ini selari dengan apa yang dititahkan oleh tuanku supaya kerajaan
memberikan tumpuan kepada pendidikan akhlak dan kerohanian bagi membendung
pelbagai agenda negatif yang menyimpang daripada tatasusila masyarakat. Saya pohon
penjelasan, apakah usaha yang telah dilaksanakan oleh kerajaan bagi memastikan
penghayatan terhadap prinsip yang terkandung dalam Rukun Negara dapat
diterjemahkan dalam kehidupan setiap warga Malaysia?

Tuan Yang di-Pertua, saya juga ingin mengucapkan terima kasih kepada kerajaan
di atas pengumuman bantuan Geran Khas Prihatin 4.0 di bawah Pakej Perlindungan
Rakyat dan Pemulihan Ekonomi (PEMULIH) berjumlah RM500 juta yang akan memberi
manfaat kepada satu juta PKS mikro. Ini merupakan satu inisiatif yang baik dan saya
berharap agar inisiatif ini dapat diteruskan pada masa depan dan juga nilainya ditambah
lagi supaya lebih ramai lagi peniaga dapat dibantu untuk menstabilkan semula perniagaan
mereka.

Saya ingin bertanya kepada pihak kementerian, adakah terdapat sebarang sesi
libat urus antara kerajaan dengan penubuhan kerajaan, NGO perniagaan bagi
membincangkan secara terperinci mekanisme dan langkah pemulihan terbaik bagi
membantu usahawan PKS yang terjejas? Apakah bentuk sokongan lain yang akan
dilaksanakan oleh kementerian bagi memastikan kelangsungan perniagaan usahawan
PKS ini?

Tuan Yang di-Pertua, saya percaya rakyat juga menaruh harapan supaya Majlis
Pemulihan Negara ini dapat melaksanakan Pelan Pemulihan Negara secara berfasa bagi
membantu rakyat dalam menangani pandemik COVID-19 di negara kita. Dengan adanya
