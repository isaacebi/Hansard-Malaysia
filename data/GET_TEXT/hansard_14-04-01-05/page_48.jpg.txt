40 DR.21.09.2021

Datang dari luar negara, balik sini kuarantin. Mana orang mahu datang? Mana
peniaga mahu datang? Menteri Kesihatan, Menteri yang jaga vaksin, tengok perkara ini
secara bijaksana, secara rasional. Negara kita ini sudah hampir pupus, hampir musnah
ekonomi dia. Orang kampung kasihan. Mana tahan, kerajaan negeri pun bankrap, hari-
hari bagi bakul makanan, bankrap. Di negara lain tidak ada bantuan bakul makanan,
hanya di Malaysia.

Tuan Khalid bin Abd Samad [Shah Alam]: Ini mengeluh PH ke BN? You are
complaining about which government now?

Dato’ Sri Bung Moktar bin Radin [Kinabatagan]: Tunggu Yang Berhormat
berucaplah. Kita berucap ini. Itulah apa yang berlaku di bawah, Yang Berhormat Shah
Alam ini saya ingat spesies terakhirlah. Kalahlah di pilihan raya. [Ketawa]

Tuan Yang di-Pertua: Yang Berhormat, seminit lagi ya.

Dato’ Sri Bung Moktar bin Radin [Kinabatagan]: Ya. Tuan Yang di-Pertua,
saya mintalah supaya kerajaan melihat beberapa perkara ini. Usahakan, vaksinkan semua
rakyat Malaysia, sama ada warganegara atau bukan warganegara, selepas itu kita
bukalah border kita. Kita bukalah perniagaan kita, bukalah ekonomi kita supaya pelabur-
pelabur dari luar datang untuk melabur di negara kita.

Akhir sekali Tuan Yang di-Pertua, beberapa saya nyatakan, saya minta kerajaan
ambil tindakan segera. Bantu kami menangani masalah-masalah di Sabah dan bantu kami
juga untuk memastikan bahawa semangat Perjanjian MA63 dapat dipenuhi dengan
saksama. Terima kasih Tuan Yang di-Pertua.

Tuan Yang di-Pertua: Terima kasih. Selepas ini Yang Berhormat Ledang,
disusuli Yang Berhormat Lubok Antu. Pada pukul 2.30 petang kita akan mulakan dengan
Yang Berhormat Kampar, disusuli Yang Berhormat Libaran. Kemudian, Yang Berhormat
Kalabakan dan Yang Berhormat Pasir Salak, selepas itu Yang Berhormat Sungai Buloh.
Persilakan Yang Berhormat Ledang, Tuan Syed Ibrahim bin Syed Noh.

12.42 tgh.

Tuan Syed Ibrahim bin Syed Noh [Ledang]: Terima kasih Tuan Yang di-Pertua,
Assalamualaikum warahmatullahi wabarakatuh dan salam sejahtera. Sebelum saya
mulakan, apabila saya dengar perbahasan Yang Berhormat Kinabatangan tadi, saya
teringat seni kata lirik oleh arwah seniman SM Salim. Dalam seni kata itu mengatakan,
“Ku kira hati jiwa nurani, suci seindah wajah terbayang, ku kira puji seikhlas budi, ku lupa
lidah tidak bertulang”. [Tepuk]

Pada hari ini, saya ingin menumpukan kepada tiga perkara. Pertama ialah
berkenaan dengan Demokrasi Berparlimen, yang kedua berkenaan dengan wabak
COVID-19 dan yang ketiga, Projek 5G.

Tuan Yang di-Pertua, Seri Paduka Baginda Yang di-Pertuan Agong memulakan
Titah Baginda dengan mengangkat prinsip Raja berperlembagaan dan demokrasi
Berparlimen. Dua prinsip ini pula menekankan konsep pemisahan kuasa antara tiga
cabang utama, eksekutif, legislatif dan kehakiman. Pemisahan kuasa ini pula membawa
kepada elemen penting demokrasi iaitu sistem semak dan imbang atau check and
balance.

Di sinilah duduknya peranan institusi Parlimen, institusi bebas dan tanpa prejudis
membincangkan tentang penggubalan undang-undang dasar yang _ berobjektifkan
kerajaan dan rakyat. Institusi Parlimen ini ialah tonggak demokrasi dan konsep semak dan
imbang. Tempangnya Parlimen boleh menggugat demokrasi dan yang lebih malang
keyakinan rakyat, sebabnya mudah. Rakyat yang memilih Ahli Parlimen melalui sistem
demokrasi pilihan raya.

Ahli Parlimen menjadi wakil rakyat. Daripada rakyat untuk rakyat kepada rakyat.
Tidak ada maknanya prinsip ini jika fungsi Parlimen ini dilumpuhkan. Sidang ditiadakan.
Kita asyik sebut prihatin rakyat, santuni rakyat, bela nasib rakyat tetapi kita nafikan
peranan wakil rakyat terutama pembangkang yang juga dipilih oleh rakyat dalam usaha
itu terutama dalam waktu krisis. Apabila fungsi Parlimen tempang sebab tiada
