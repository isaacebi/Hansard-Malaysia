DR.21.09.2021 109

Hakikat bahawa rakyat Sarawak kekal menjadi antara yang termiskin di negara
ini juga tidak membantu melembutkan sentimen tersebut. Statistik yang dikeluarkan oleh
Jabatan Perangkaan Malaysia (DOSM) menunjukkan bahawa pendapatan boleh guna isi
rumah sederhana untuk Sarawak pada tahun 2019 iaitu medium household of disposable
income hanyalah RM3,994 sementara pendapatan boleh guna isi rumah sederhana untuk
negara iaitu the national figure for disposable household income adalah RM5,116. Ini
menunjukkan bahawa purata pendapatan isi rumah rakyat Sarawak jauh di bawah paras
sewajarnya berbanding dengan pendapatan isi rumah purata negara.

Sudah tentu Kerajaan Persekutuan bertanggungjawab terhadap situasi yang tidak
seimbang ini. Namun begitu Kerajaan GPS Sarawak yang selama ini merupakan BN
Sarawak telah memerintah negeri selama 58 tahun juga harus dipersalahkan. Lebih-lebih
lagi apabila Kerajaan Negeri telah menubuhkan simpanan sebanyak RM26 bilion sambil
memastikan rakyat Sarawak miskin dan berpendapatan di bawah standard kebangsaan
kita. Apa maksudnya untuk rakyat Sarawak walaupun kerajaan kaya tetapi rakyatnya
miskin di bawah paras pendapatan nasional.

Untuk mengelakkan daripada dipersalahkan sebagai pihak yang menyebabkan
rakyat Sarawak miskin, para pemimpin GPS berterusan menyalahkan Kerajaan
Persekutuan atas situasi ini. Bagi menangani masalah pembangunan ekonomi yang tidak
seimbang antara wilayah ini, saya rasa peruntukan yang lebih banyak daripada suntikan
tambahan RM45 bilion yang kita cadangkan, yang kita Pakatan Harapan cadangkan di
dalam MoU itu harus diberikan kepada untuk membantu masyarakat dan perniagaan di
Sarawak dan lebih besar proportion-nya haruslah disuntik untuk Sarawak.

Tuan Yang di-Pertua,

Selama 2 tahun pentadbiran PH, kami telah meningkatkan bahagian proportion
peruntukan pembangunan nasional untuk Sarawak. Saya berharap tren ini dapat
diteruskan oleh kerajaan sekarang.

Yang Berhormat Kapit mungkin hendak membantah apa yang diusahakan oleh
kami, PH tetapi angka itu tidak berbohong. Kalau tengok angka yang bajet yang kami
luluskan semasa kami menjadi kerajaan berbanding dengan bajet yang diluluskan oleh
kerajaan PN memang proportion untuk Sarawak daripada segi peruntukan pembangunan
adalah lebih banyak.

Dato Sri Alexander Nanta Linggi: [Bercakap tanpa menggunakan pembesar
suara]

Tuan Chong Chieng Jen [Stampin]: Itu Yang Berhormat Kapit setuju sekarang,
okey. Sejak beberapa pakej berkenaan Pakej Rangsangan Ekonomi COVID-19 yang lalu
yang telah diumumkan dan diperuntukkan sejak Mac 2020, saya juga meminta Menteri-
menteri dalam jawapan mereka untuk memberikan perincian mengenai angka dan
perkadaran yang diperuntukkan untuk Sarawak.

Faktor utama kedua Tuan Yang di-Pertua, yang membawakan kepada
peningkatan sentimen pemisahan dalam kalangan rakyat Sarawak adalah kekhuatiran
dan ketakutan terhadap cara Kerajaan Persekutuan menguruskan soal berkaitan agama.
Sejak akhir-akhir ini terdapat cadangan oleh Yang Berhormat Timbalan Menteri Hal Ehwal
Agama di Jabatan Perdana Menteri dari PAS yang mengumumkan bahawa kerajaan
sedang mengusahakan empat undang-undang syariah merangkumi sekatan penyebaran
agama bukan Islam.

Association of Churches in Sarawak iaitu Persatuan Gereja-gereja di Sarawak
telah memberi respons yang saya akan quote di sini. “As Malaysians come together to
celebrate our 58th Malaysia Day, Association of Churches in Sarawak (ACS) consider
such of any further attempts to introduce syariah abuse affecting non-Muslim religions as
directly contravening the various spirit of the formation of Malaysia where Sabah, Sarawak
and Malaya are equal partners’.

Tuan Yang di-Pertua, Artikel kelapan dalam MA63, Malaysia Agreement itu ada
memperuntukkan bahawa, “The Governments of the Federation of Malaya, North Borneo
and Sarawak will take such legislative, executive, or other actions as may be required to
implement the assurances, undertakings and recommendations contained in Chapter 3 of,
