16 DR.21.09.2021

perdamaian nasional dan mematuhi undang-undang
antarabangsa dan resolusi serta Piagam PBB; dan

(iii) menggariskan kepentingan untuk melindungi dan
menghormati hak kehidupan, keselamatan dan maruah rakyat
Afghanistan dalam mematuhi deklarasi sejagat hak asasi
manusia.

Keenam, soal peranan Malaysia menerusi OIC ini saya telah sebutkan tadi
kerjasama yang kita berikan kepada usaha-usaha dalam OIC dan kita juga akan terus
memainkan peranan melalui platform-platform antarabangsa yang lain.

Akhirnya Tuan Yang di-Pertua ialah tumpuan kita untuk membantu sambil belum
membuat keputusan tentang pengiktirafan ialah untuk membantu daripada segi
kemanusiaan. Terima kasih.

Datuk Wira Dr. Mohd. Hatta bin Md. Ramli [Lumut]: Terima kasih Tuan Yang
di-Pertua. Terima kasih Yang Berhormat Menteri atas penjelasan yang agak menyeluruh
mengenai suasana di Malaysia bersama dengan apa yang ada di Afghanistan. Kita boleh
sahaja menunggu reaksi daripada negara dan organisasi lain, tetapi sebagai sebuah
negara yang merdeka, kita boleh sahaja mencari jalan pendahuluan bagi memastikan apa
yang dituntut dalam ucapan Menteri tadi dapat dilaksanakan.

Jadi, apakah hubungan yang sedang ada kerana kita pun katanya masih ada Duta
Afghanistan di Malaysia, belum dipecat oleh Kabul. Kita juga mempunyai pandangan
daripada Duta Khas bertaraf Menteri yang menjaga Timur Tengah bahawa Afghanistan
hari ini lain daripada yang dahulu. Mereka sudah mula menunjukkan perubahan-
perubahan. Adakah ini juga merupakan pandangan daripada kerajaan kita dan bagaimana
langkah seterusnya oleh kerajaan? Terima kasih.

Dato’ Saifuddin Abdullah: Terima kasih Yang Berhormat Lumut. Saya bersetuju
yang kita harus membuat keputusan sendiri sambil kita menimbang keadaan yang
berlaku. Kita tidak terlalu terlibat secara langsung, malahan kita tidak terlibat secara
langsung dalam rundingan-rundingan Doha dan sebagainya. Akan tetapi kita berusaha
untuk berbincang dengan negara-negara yang terlibat dalam perundingan itu.

Pada waktu yang sama, kita juga mempunyai hubungan-hubungan yang tidak
rasmi, antara misalnya tokoh-tokoh tertentu daripada negara kita yang bukan ada
hubungan dengan Taliban tetapi ada hubungan dengan kumpulan-kumpulan lain yang
berada di Afghanistan. Sebahagian daripada Ahli Parlimen di sini juga ada hubungan yang
baik dengan mereka.

Jadi, ini jangan disalahfahamkan. Bukan mereka berhubungan dengan Taliban,
mereka berhubung dengan pihak-pihak yang lain. Ini termasuklah Yang Berhormat
Marang, Yang Berhormat Kota Raja dan Yang Berhormat Port Dickson. Ini semua ada
hubungan-hubungan dengan pelbagai kumpulan sebab kita tahu Afghanistan ini ada
banyak kumpulan sejak lama mereka ini tertekan dahulu, dengan Rusia, kemudian oleh
Amerika Syarikat.

Jadi, kita menggunakan semua connection itu yang boleh memberi kita gambaran
lebih jelas. Penting ialah pengiktirafan kita itu tidak boleh berdasarkan gambaran yang
diberi oleh pihak-pihak tertentu atau naratif pihak Barat atau pihak Timur dan sebagainya.
Terima kasih Tuan Yang di-Pertua.

Datuk Seri Haji Anmad bin Haji Maslan [Pontian]: Terima kasih Tuan Yang di-
Pertua. Saya difahamkan bahawa sembilan buah negara telah memulakan komunikasi
dengan Afghanistan iaitu China, Rusia, Turki, Qatar, UK, German, Pakistan, India dan
Indonesia. Apakah pandangan Malaysia terhadap toleransi yang berubah kepada wanita
khasnya, dari segi sudut pendidikan dan pekerjaan di Afghanistan?

Tadi Yang Berhormat Menteri ada menyebut bahawa bantuan kemanusiaan oleh
Malaysia. Saya ingin tahu, apakah bentuk bantuan kemanusiaan oleh Malaysia yang
disebutkan oleh Yang Berhormat Menteri. Kita juga tahu bahawa PBB telah mula
mengadakan penerbangan kemanusiaan ke Afghanistan baru-baru ini. Terima kasih.
