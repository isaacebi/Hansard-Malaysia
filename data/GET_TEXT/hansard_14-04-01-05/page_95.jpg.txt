DR.21.09.2021 87

sokong Yang Amat Berhormat Dato’ Sri Ismail Sabri bin Yaakob maaf, kita bukan
menyokong Yang Amat Berhormat Bera, kita hanya mengatakan kita akan bekerjasama
untuk menangani masalah COVID-19 dan masalah ekonomi tetapi soal sokongan
terhadap Yang Amat Berhormat Dato’ Sri Ismail Sabri bin Yaakob sebanyak 115 Ahli
Parlimen ataupun 114 Ahli Parlimen itu masalah kamu.

Kalau kamu berbalah-balah antara kamu seperti mana yang berlaku pada zaman
Yang Berhormat Pagoh dan saling menjatuh-jatuhkan, itu nasib awaklah. Bukan kami
yang menyokong kamu. Jangan ada yang memberikan gambaran bahawa MoU ini
menyelamatkan Yang Amat Berhormat Bera, minta maaf hendak sebut pula nama ya.
Jangan beri gambaran MOU ini hendak selamatkan Yang Amat Berhormat Bera, bukan
itu matlamat dia.

Dia ada majoriti 114. Kalau 114 ini tidak saling khianat mengkhianati sepertimana
merupakan budaya politik Perikatan Nasional, Barisan Nasional maka dia akan selamat.
Selamatnya dan berterusannya sebagai Yang Amat Berhormat Perdana Menteri bukan
atas kami, atas kamu. Atas Perikatan Nasional dan Barisan Nasional supaya kamu lebih
berdisiplin dan jangan mengamalkan budaya khianat, tikam di belakang sesama sendiri
sepertimana yang telah diamalkan semasa hasil langkah Sheraton. Ada Yang Berhormat
Bukit Gantang tadi hendak kata, oh! Tak ada salahnya.

Eh! Awak diundi oleh rakyat untuk bersama dengan Pakatan Harapan, awak
menang pilihan raya dengan undi penyokong-penyokong Pakatan Harapan, awak khianat
setelah awak menang dan awak lompat sehingga menyebabkan Kerajaan Pakatan
Harapan pilihan rakyat dijatuhkan. Saya cabar Yang Berhormat Gombak bertanding di
Gombak dalam PRU ke-15. Saya cabar Yang Berhormat Bandar Tun Razak bertanding
di Bandar Tun Razak dalam PRU ke-15.

01800

Kamu telah menang dengan sokongan Pakatan Harapan dan kamu khianat dan
itulah sebabnya undang-undang anti-lompat ini perlu diadakan. [Dewan riuh] Saya hendak
baca pantun. Relaks dahulu.

Kalau ingin menyeluk pekasam,

Biarlah sampai ke pangkal lengan.
Teruslah bergelut sampai lebam,

Libatkan Pakatan Harapan jangan.

Kami tidak ada kena mengena dengan amalan dan budaya itu.

Tuan Yang di-Pertua, budaya lompat melompat dimulakan melalui Langkah
Sheraton ini yang jatuhkan Kerajaan PH. Selepas itu, kerajaan di bawah Yang Berhormat
Pagoh dijatuhkan juga, bukan oleh PH tetapi oleh 14 orang Ahli Parlimen UMNO yang
tarik sokongan daripada Yang Berhormat Pagoh. Ada kemungkinan Yang Amat
Berhormat Bera juga dijatuhkan kembali dan kalau ia berlaku itu adalah kerana budaya
politik yang buruk dan rosak yang diamalkan sesama mereka.

Apa yang kita lihat, politik lompat melompat ini telah menghasilkan sebuah
kerajaan yang lemah, majoritinya amat tipis dan inilah sebabnya sepatutnya undi percaya
dilakukan dalam Parlimen. Sepertimana yang dititah oleh Yang di-Pertuan Agong untuk
hendak buktikan bahawa kerajaan ini ada sokongan yang mantap dan kukuh. Akan tetapi,
tidak berani hendak buat, kerana apa? Ini kerana, dia sedar, dia duduk bersama a gang
of thieves yang tidak boleh dipercayai, minta maaf. Oleh sebab itu, dia tidak hendak buat
undi percaya.

Akhirnya Tuan Yang di-Pertua, saya hendak sebut tentang Kementerian Wilayah
Persekutuan. Saya hendak Yang Berhormat Menteri Wilayah— hari itu dia ada sebut
apabila saya timbulkan soalan, mana hendak dapat sebanyak RM7 bilion untuk membeli
tanah di Kampung Baru. Saya hendak beritahu Yang Berhormat Menteri Wilayah, kamu
belanja sebanyak RNM7 bilion, kamu beli tanah hampir 200 ekar. Gross Development Value
(GDV) hasil pembangunan Kampung Baru itu, boleh mencecah sampai RM40 bilion.

Maknanya apa? Maknanya beli tanah Kampung Baru itu bukan soal kebajikan,
tetapi ianya satu perniagaan yang boleh mendatangkan keuntungan dan kerajaan perlu
