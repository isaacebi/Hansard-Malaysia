DR.21.09.2021 69

keadaan yang memang memalukan. Rakyat beratur panjang untuk mendapat tempat
untuk sembahyang, VIP datang lambat boleh sembahyang.

Seterusnya saya juga telah diminta, saya menyampai satu maklumat daripada
satu sumber. Saya tak pasti sama ada sumbernya sahih atau tidak, dan saya minta
penjelasan daripada Menteri Undang-undang. Saya difahamkan salah seorang peguam
yang diberikan fiat peguam daripada private sector, yang diberikan fiat untuk terlibat dalam
pendakwaan kes Yang Berhormat Pekan. Saya difahamkan, saya telah mendapat
maklumat beliau sekarang ini telah digugurkan. Dia punya fiat ditarik balik.

01630

Saya hendak tanya adakah benda ini benar? Kalau benar, saya ingin
mendapatkan penjelasan kenapakah- saya sebut nama lah- Peguam itu VT Sithambaram.
Seorang peguam senior yang saya difahamkan telah- seorang peguam senior yang begitu
mahir dalam perundangan yang telah membawa pendakwaan secara berjaya ke atas
Yang Berhormat Pekan sehingga telah mendapatkan satu keputusan disabitkan bersalah
ke atas Yang Berhormat Pekan atas isu 1MDB.

Sekarang ini saya difahamkan, fiat iaitu kebenaran untuk dia appeal di court telah
pun ditarik balik. Kalau betul, saya minta disahkan. Kalau tidak betul pun juga, minta
disahkan. Kalau betul, saya hendak bertanya, kenapakah fiat itu ditarik balik? Sekian,
terima kasih. Itu sahaja.

Dato’ Sri Azalina Othman Said [Pengerang]: Habis?
Tuan Mohamed Hanipa bin Maidin [Sepang]: Saya menjaga masa.

Dato’ Sri Azalina Othman Said [Pengerang]: Wah. Yang Berhormat Sepang
sudah habis lah? Menyokong kah, menolak Titah Tuanku?

Tuan Mohamed Hanipa bin Maidin [Sepang]: [Ketawa] Saya dari segi Titah
tiada masalah, saya menyokong....[Kurang jelas] Yang Berhormat Pengerang ini.

Dato’ Sri Azalina Othman Said [Pengerang]: [Ketawa] Sekarang saya
menjemput Yang Berhormat Jerantut, ada? Silakan.

4.31 ptg.

Dato’ Haji Ahmad Nazlan bin Idris [Jerantut]: Bismillahi Rahmani Rahim.
Assalamualaikum warahmatullahi wabarakatuh.

Dato’ Sri Azalina Othman Said [Pengerang]: Yang Berhormat. Saya minta
maaf. Arahan daripada Tuan Yang di-Pertua semua tujuh minit selepas ini.

Dato’ Haji Ahmad Nazlan bin Idris [Jerantut]: Assalamualaikum warahmatullahi
wabarakatuh. Terima kasih Tuan Yang di-Pertua kerana turut memberikan ruang kepada
saya untuk mengambil bahagian dalam perbahasan Titah Diraja ketika perasmian sidang
Dewan ini pada 13 September yang lalu.

Tahniah kepada Yang Amat Berhormat Perdana Menteri Dato’ Sri Ismail Sabri
Yaakob daripada Bera atas amanah baharu yang diberikan kepada beliau. Mudah-
mudahan kita doakan agar dapat menunaikan amanah dengan sebaik mungkin. Terima
kasih juga saya hendak rakamkan di Dewan ini kepada Yang Amat Berhormat Perdana
Menteri kerana telah membawa idea ‘Keluarga Malaysia’ dalam kepimpinannya. Mudah-
mudahan ia dapat melakarkan manfaat kepada kita bersama untuk rakyat Malaysia dan
juga pada hemat saya ada kemungkinan Yang Amat Berhormat Perdana Menteri
menggunakan pendekatan ini selaras dengan semangat yang telah ditunjukkan oleh
pemimpin besar kita, Nabi Muhammad SAW dalam mencari kebaikan, dan kemaafan.

Juga mungkin mengambil iktibar daripada semangat yang ditunjukkan oleh
Nelson Mandela yang begitu bertahan dengan semangat mempertahankan dasar aparteid
yang dibuat oleh pemimpin Afrika terdahulu. Ini kerana kalau kita lihat Nelson Mandela
dalam memaafkan saingan politik beliau untuk memberikan keselesaan kepada rakyat
Afrika Selatan. Antara petikan yang banyak mungkin kita boleh dapat ialah saya hendak
petik satu, yang mendalam pada saya, “Orang harus belajar untuk membenci, dan jika
mereka belajar untuk membenci mereka juga dapat diajar untuk mencintai.”
