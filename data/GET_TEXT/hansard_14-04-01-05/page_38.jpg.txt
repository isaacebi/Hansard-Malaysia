30 DR.21.09.2021

untuk diserap tetap dan juga diberikan imbuhan yang setimpal. Sebagaimana kita tahu,
bahawa kemampuan semasa kerajaan pada waktu ini ialah kita memberikan antaranya
one-off dan juga kita menaikkan elaun-elaun guru KAFA tidak sebagaimana sebelum
daripada ini.

Apa pun keputusan yang akan dibuat oleh kerajaan perlu mengambil kira juga
soal bebanan kewangan yang akan ditanggung oleh pihak kerajaan. Namun di peringkat
kita, JAKIM khususnya sentiasa mencari jalan dan peluang untuk melaksanakan apa yang
dituntut ini berdasarkan kepada kemampuan yang kita ada dan itulah kalau kita katakan
sebagai political will yang tidak perlu kita henti untuk melaksanakan yang terbaik untuk
kebajikan guru-guru KAFA. Sekian, terima kasih.

Tuan Yang di-Pertua: Terima kasih. Ahli-ahli Yang Berhormat, sekarang
tamatlah sesi untuk waktu pertanyaan-pertanyaan bagi jawab lisan pada hari ini. Terima
kasih semua Yang Berhormat.

[Sesi untuk Pertanyaan-pertanyaan bagi Jawab Lisan tamat]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

12.04 tgh.

Timbalan Menteri di Jabatan Perdana Menteri (Parlimen dan Undang-
undang), [Datuk Wira Hajah Mas Ermieyati binti Samsudin]: Tuan Yang di-Pertua,

“Bahawa mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan ditangguhkan
sehingga jam 8.00 malam dan selepas itu Majlis Mesyuarat akan
ditangguhkan sehingga jam 10.00 pagi, hari Rabu 22 September 2021.”

Tuan Yang di-Pertua: Ada yang menyokong?

Timbalan Menteri Kesihatan | [Dato’ Dr. Haji Noor Azmi bin Ghazali]: Tuan
Yang di-Pertua, saya mohon sokong.

Tuan Yang di-Pertua: Terima kasih. Ahli-ahli Yang Berhormat, sekarang saya
kemukakan masalah kepada Majlis untuk diputuskan. Masalahnya ialah usul seperti yang
dikemukakan tadi hendaklah disetujukan.

[Usul dikemuka bagi diputuskan; dan disetujukan]

Tuan Gobind Singh Deo [Puchong]: Izinkan saya Tuan Yang di-Pertua.
Tuan Yang di-Pertua: Ya.

Tuan Gobind Singh Deo [Puchong]: Tuan Yang di-Pertua, Peraturan Mesyuarat
7(3) yang berbunyi seperti berikut Tuan Yang di-Pertua, “Pada bila-bila masa mesyuarat
bersidang, Tuan Yang di-Pertua boleh meminta seseorang Ahli mempengerusikan
mesyuarat itu bagi sementara dengan tidak payah diberitahu Majlis Mesyuarat dengan
secaranya dan ahli yang mempengerusikan ini tetaplah terserah kepadanya semua
kuasa-kuasa Tuan Yang di-Pertua sehingga Tuan Yang di-Pertua balik semula
mengetuakan mesyuarat.”
