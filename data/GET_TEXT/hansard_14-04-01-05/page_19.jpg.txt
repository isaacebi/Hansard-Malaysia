DR.21.09.2021 11

Timbalan Yang di-Pertua [Dato’ Mohd Rashid Hasnon]: Saya minta teruskan
Yang Berhormat Puchong.

Tuan Gobind Singh Deo [Puchong]: Terima kasih Timbalan Yang di-Pertua.
Timbalan Yang di-Pertua, saya mencabar Ahli Parlimen Gombak, adakah beliau Menteri
Kanan tersebut? Berdiri dan bangun menjawab soalan itu sekarang. [Tepuk] Kalau berani
sebagai Menteri Kanan, stand up and answer the question now.

Dato’ Seri Mohamed Azmin bin Ali: Saya berani kerana ikut peraturan.
Tuan Gobind Singh Deo [Puchong]: Bukan peraturan. Answer the question.

Dato’ Seri Mohamed Azmin bin Ali: Ini sesi soal jawab. Kamu sebagai
peguam...

Tuan M. Kulasegaran [Ipoh Barat]: Jawab sahaja lah. [Pembesar suara
dimatikan]

Timbalan Yang di-Pertua [Dato’ Mohd Rashid Hasnon]: Saya tidak benarkan
sesi untuk perbahasan ini. [Dewan riuh]

Tuan Cha Kee Chin [Rasah]: Yang Berhormat Gombak, semalam ada call
Speaker atau tidak? Mengaku atau tidak ada call Speaker semalam?

Tuan Teh Kok Lim [Taiping]: Kalau ada, mengakulah.

Timbalan Yang di-Pertua [Dato’ Mohd Rashid Hasnon]: Abhli-ahli Yang
Berhormat, sila hormati Dewan. [Dewan riuh] Ini peraturan mesyuarat Pertanyaan-
pertanyaan Jawab Lisan. Saya minta teruskan Yang Berhormat Puchong.

Puan Teo Nie Ching [Kulai]: Menteri Kanan yang tidak hormat Speaker. Dia
ganggu keputusan Speaker.

Dato’ Sri Bung Moktar bin Radin [Kinabatangan]: Jangan ganggu lah. Awal
pagi sudah ganggu.

Puan Teo Nie Ching [Kulai]: Kenapa Timbalan Yang di-Pertua tidak mahu
mempertahankan maruah Dewan ini?

Timbalan Yang di-Pertua [Dato’ Mohd Rashid Hasnon]: Yang Berhormat
Puchong, sila.

Tuan Gobind Singh Deo [Puchong]: Timbalan Yang di-Pertua, Menteri tidak
berani hendak jawab. Saya teruskan dengan soalan saya. Soalan saya nombor dua.
Terima kasih.

Tuan Cha Kee Chin [Rasah]: Tadi dia hendak bahas. Tadi Yang Berhormat
Gombak hendak bahas.

2. Tuan Gobind Singh Deo [Puchong] minta Perdana Menteri menyatakan apakah
status pelaksanaan undi 18 dan langkah-langkah seterusnya yang akan diambil untuk
melaksanakannya.

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Terima kasih Timbalan Yang di-Pertua.
Suruhanjaya Pilihan Raya sedang dalam persiapan untuk melaksanakan pindaan Perkara
119 Perlembagaan Persekutuan iaitu berhubung dengan umur kelayakan mengundi 18
tahun dan pendaftaran pemilih secara automatik.

Sebagaimana yang diluluskan oleh Parlimen pada Mesyuarat Kedua Penggal
Kedua Parlimen Keempat Belas, persiapan yang sedang dilaksanakan oleh SPR ini
adalah meliputi:

(i) pindaan kepada Peraturan-peraturan Pilihan Raya (Pendaftaran
Pemilih) 2002 dan undang-undang lain yang berkaitan; dan
