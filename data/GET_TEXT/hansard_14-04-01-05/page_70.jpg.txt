62 DR.21.09.2021

menyatakan bahawa lokasi Permanent Disposal Facility (PDF) mesti dikenal pasti dalam
tempoh 10 bulan dari tarikn TOL Lynas dikeluarkan, jika gagal lesen Lynas akan ditarik
balik. Jelas all these are talk only.

01550

Pada tahun 2018, syarat sama diulangi. Atomic Energy Licensing Board (AELB)
sekali lagi meminta Lynas mengenal pasti lokasi PDF. Jika gagal, license tidak akan
dilanjutkan. Bukit Ketam telah dicadangkan oleh Dr. Maketab Mohamed, seorang pakar
kualiti air terus memberi amaran bahawa ia merupakan kawasan tadahan air. Akan tetapi
AELB went ahead and bulldoze two or three years licence extension for Lynas. Selepas
itu, bagi masa satu tahun untuk buat EIA. Setelah cadangan Bukit Ketam ditolak, kita
diberitahu Lynas kini dicadangkan kawasan 30 meter dari kilang mereka pula. This is total
madness. How could we allow Lynas to store millions of tons of radioactive for instance, a
long line coastal wetland in a developed industrial park, close to fishing community and
resort, two kilometers away from the nearest residential area and a 700 thousand
population within 25 kilometers radius, dengan izin.

Saya ingin mengingatkan AELB bahawa pada 15 Ogos 2018, kamu sendiri yang
memberi amaran bahawa kawasan ini tidak sesuai sebab risiko banjir besar. Pembinaan
PDF Lynas perlu disegerakan untuk meminimumkan risiko timbunan sisa radio aktif WLP
yang kini terkumpul melebihi 580 ribu tan di kemudahan penstoran sementara yang
terdedah kepada ancaman bencana alam seperti banjir besar. That is what AELB said.

Pada Julai tahun lepas, seorang Menteri yang muda dan dinamik, lulusan
Oxford, Yang Berhormat Rembau Menteri MOSTI ketika itu, memberitahu Dewan yang
mulia ini bahawa Lynas mesti mula pindah PDF mereka sebelum 2 Mac tahun ini. Kalau
gagal, lesen akan ditarik balik for 10 years, dengan izin. For 10 years, Lynas has violated
the same licence condition. For 10 years, Lynas has failed to find a solution to its
radioactive waste. For 10 years, from one government to another, for one Menteri to
another, all failed to see the seriousness of this problem. Saya mohon kepada Menteri
baharu, please right the wrong. Gantung lesen Lynas sehingga syarat ini dipatuhi. There
should be no more compromise. Enough is enough.

Tuan Yang di-Pertua, isu kedua yang ingin saya bangkitkan adalah berkenaan
anugerah Tuhan untuk semua iaitu hutan kita. Pada tahun 1992, di Rio Summit, negara
kita telah memberi komitmen untuk kekalkan 50 peratus keluasan tanah negara diliputi
hutan semula jadi. Untuk sepanjang 30 tahun sejak itu, pemimpin kita sering mengulangi
komitmen ini di pentas dunia. Akan tetapi di kawasan saya, di Hutan Simpan Lentang,
kawasan tadahan air terletak di tepi Karak Highway, sebelah kuarters pejabat hutan
sahaja, betul-betul depan mata, pembalakan boleh berlaku. Tasik Chini yang telah
diisytiharkan sebagai UNESCO Biosphere Reserves, pun boleh dimusnahkan. Yang
Berhormat Bentong meminta Menteri Tenaga dan Sumber Asli menjelaskan, apakah
kriteria yang ditetapkan untuk ‘perbelanjaan’ kerajaan negeri di bawah program Ecological
Fiscal Transfer (EFT)? Adakah program tersebut digunakan untuk memastikan
perlindungan hutan khasnya di negeri Pahang?

Industri eksport utama kita terutamanya minyak sawit dan perabot juga sering
diserang oleh komuniti antarabangsa. Kita dituduh memusnahkan hutan dan alam sekitar.
Dengan perkembangan teknologi hari ini, kita mempunyai alatan kKemampuan untuk kenal
pasti sempadan dan keadaan hutan kita. Kenapa kita tidak menggunakannya sebagai
bukti untuk meyakinkan komuniti antarabangsa terhadap komitmen kita?

Semasa Kerajaan Pakatan Harapan memerintah, mantan Menteri Industri
Utama, Yang Berhormat Seputeh telah mencadangkan dasar untuk mengehadkan
kawasan tanaman sawit kepada 6.5 juta hektar menjelang 2023. Saya gembira kerana
Menteri baharu, Yang Berhormat Ampang telah memberi respons positif terhadap
cadangan ini tetapi cakap sahaja tidak berguna. Kita mesti mengambil langkah segera
untuk melaksanakan dasar ini.

Mengenai industri kayu kita, kayu dari Malaysia adalah world-class. The best. It
is a scarce resource. Why are we wholesaling our timber by the shiploads? Worst still,
they are sold to our wood and furniture industry competitors outside. Untuk memastikan
