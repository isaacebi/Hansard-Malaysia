DR.21.09.2021 29

Keduanya, adakah tempoh masa yang tertentu pihak kementerian bagi
membolehkan perjawatan tetap ini dilaksanakan? Sekian.

01200

Datuk Haji Ahmad Marzuk bin Shaary: Terima kasih kepada Yang Berhormat
Jerai di atas soalan tambahan. Melalui Pelan Strategik JAKIM 2019 hingga 2025, di bawah
Teras Tiga Strategi Dua iaitu memperkasakan pendidikan KAFA, menerusi empat aspek
iaitu kurikulum, buku teks, pentaksiran dan latihan keguruan. Melalui strategi tiga pula,
aspek penghayatan nilai dan adab dalam pendidikan Islam diperkasakan dengan
membangunkan dan melaksanakan modul nilai dan adab bagi murid KAFA. Kurikulum
baharu KAFA dibina bagi memenuhi keperluan Pendidikan Islam secara hands-on,
selaras dengan Falsafah Pendidikan Kebangsaan yang diperkenalkan dalam sistem
pendidikan negara.

Melalui dapatan kajian, keberkesanan pelaksanaan KAFA penambahbaikan
kurikulum baharu lebih menumpukan kepada aspek adab dan nilai menerusi pendekatan,
penghayatan, pembudayaan ilmu dan merentasi kurikulum. Oleh kerana minat
masyarakat terhadap tahfiz, maka mata pelajaran Tahfiz Al-Quran diperkenalkan sebagai
pendedahan awal kepada kanak-kanak di peringkat rendah. Mulai tahun 2020, JAKIM
telah melaksanakan kurikulum baru dan menyeragamkan buku teks KAFA bagi
penyeragaman pengajaran dan pembelajaran KAFA di seluruh negara.

Untuk makluman Yang Berhormat dalam Dewan mulia, pelantikan guru KAFA
diurus oleh agensi pelaksana negeri dan tidak disandarkan kepada mana-mana skim
perkhidmatan awam dan menerima elaun bulanan termasuk KWSP dan PERKESO. Pada
masa yang sama, bantuan khas secara one-off diberikan mengikut jumlah yang
diumumkan oleh kerajaan. Kerajaan sangat komited memastikan kebajikan guru-guru
KAFA terus terbela untuk memastikan keberkesanan guru-guru KAFA dalam memberikan
pendidikan agama dan fardu ain kepada anak bangsa. Sekian, terima kasih.

Tuan Yang di-Pertua: Terima kasih. Ahli-ahli Yang Berhormat...

Puan Fuziah binti Salleh [Kuantan]: Tambahan, Kuantan.

Tuan Yang di-Pertua: Maaf, tiada masa sudah.

Puan Fuziah binti Salleh [Kuantan]: Soalan tambahan Kuantan pun...
Tuan Yang di-Pertua: Sekejap ya, 30 saat boleh?

Puan Fuziah binti Salleh [Kuantan]: Boleh?

Tuan Yang di-Pertua: Boleh, boleh. 30 saat.

Puan Fuziah binti Salleh [Kuantan]: Terima kasih Tuan Yang di-Pertua dan
terima kasih kepada Timbalan Menteri. Saya ingat dalam satu jawapan Yang Berhormat
Menteri pada saya pada bulan Julai 2020, ada dinyatakan dan ini disahkan dalam Hansard
bahawa penyerapan kepada kontrak guru-guru KAFA ini akan dilakukan pada tahun ini,
tahun 2021.

Berkenaan dengan jawapan Yang Berhormat Timbalan Menteri tadi, kelayakan
guru, kesesuaian premis, itu semua sudah diaudit pada tahun 2019. Daripada 30,000 lebih
orang guru-guru KAFA itu sudah diketahui berapa ramai yang ada degree, ada ijazah, ada
diploma, berapa ramai ada SPM dan sebagainya.

Juga premis sudah pun diaudit bagaimana guna sekolah kebangsaan, yang mana
guna masjid, yang mana guna premis persendirian. Saya tidak lihat apa-apa jawapan tadi
menunjukkan political will, kKehendak yang sungguh-sungguh untuk menyerapkan guru-
guru KAFA ini kepada jawatan kontrak. Selama 30 tahun mereka hanya menerima elaun.
Harap Yang Berhormat dapat beri tumpuan, kesungguhan untuk melaksanakan ini.
Terima kasih.

Tuan Yang di-Pertua: Terima kasih, Yang Berhormat.

Datuk Haji Ahmad Marzuk bin Shaary: Terima kasih kepada Yang Berhormat
Kuantan. Apa yang kita nyatakan tadi ialah sebahagian daripada proses yang sedang
berjalan. Kerajaan tidak pernah mengabaikan soal tuntutan dan keperluan mereka ini
