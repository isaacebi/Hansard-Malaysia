DR.21.09.2021 71

pengeluaran, daripada keperluan negara sebanyak 450 ribu tan metrik itu? Ini kerana hari
ini- sikit sahaja Tuan Yang di-Pertua. Kerana hari ini syarikat-syarikat pengeluar barangan
getah mengaut keuntungan sehingga salah satu daripada syarikat ini saya difahamkan
mendapat kenaikan 346 peratus- keuntungan sebanyak RM1.75 bilion. Bagaimanakah
pendapatan para penoreh kita? Adakah mereka masih lagi berharap kepada insentif
pengeluaran harga getah ataupun bantuan musim tengkujuh? Jadi saya harap
kementerian dapat memberikan penerangan.

Terima kasih Tuan Yang di-Pertua, saya mohon menyokong.

Dato’ Sri Azalina Othman Said [Pengerang]: Terima kasih Yang Berhormat.
Sekarang saya menjemput Yang Berhormat Putatan. Silakan. Mic, mic.

4.39 ptg.

Tuan Awang Husaini bin Sahari [Putatan]: Assa/amualaikum dan selamat
petang. Terima kasih kepada Tuan Yang di-Pertua atas peluang pada petang ini.

Kebawah Duli Yang Maha Mulia Seri Paduka Baginda Yang di-Pertuan Agong di
dalam Titah Baginda amat menitikberatkan soal ekonomi negara dan juga kesejahteraan
hidup rakyat. Izinkan saya memulakan dahulu perbahasan saya bercakap tentang
ekonomi negara terutamanya di dalam foreign direct investment. Malaysia sejak beberapa
dekad yang lalu telah menjadi tumpuan pelabur antarabangsa dari beberapa buah negara
besar. Walaupun dalam ekonomi yang dilanda kemelesetan dunia, para pelabur ini terus
bertahan di negara kita dan memacu industri ekonomi negara dengan jayanya.

01640

Mengikut statistik dari Jabatan Perangkaan Malaysia, FDI kita telah menurun
terus daripada RM16.6 bilion pada tahun 2020, berbanding RM36.4 bilion pada tahun
2019. Satu trend menurun yang dialami oleh kebanyakan negara di dunia kini.

Walau bagaimanapun, yang menjadi kerisauan rakyat Malaysia dan Putatan ialah
apabila terdapat beberapa chambers telah memberi gambaran untuk meninggalkan
negara kita dan berpindah di tempat yang lain. Antaranya chambers tersebut, The
Japanese Chamber of Trade & Industry Malaysia, Malaysian Dutch Business Council,
American Malaysian Chamber of Commerce, Malaysian-German Chamber of Commerce
& Industry dan juga beberapa chambers yang lain.

FDI mempunyai peranan yang amat penting dalam kesejahteraan negara dan
pembangunan ekonomi rakyat. Daripada FDI ini kita dapat melihat pertumbuhan.
Pertumbuhan dalam kadar pengangguran, pertumbuhan dalam kadar pekerjaan,
pertumbuhan dalam keselesaan hidup rakyat dan seterusnya yang menyumbang kepada
Keluaran Dalam Negara Kasar. Untuk rekod, kejatuhan Malaysia di dalam foreign direct
investment ini 55 peratus. Kejatuhan yang amat sekali jika dibandingkan negara-negara
ASEAN yang lain seperti Indonesia, Vietnam dan Singapura.

Oleh yang demikian, Putatan ingin tahu langkah-langkah kerajaan yang terutama
MITI dalam menangani masalah ini dalam berdepan dengan kenyataan yang dibuat oleh
chambers ini kerana jikalau kita tidak dapat berdepan dengan masalah ini, masalah yang
besar akan dihadapi oleh ekonomi negara.

Tuan Yang di-Pertua, izinkan saya terus kepada soal Sabah, Sarawak dan
Persekutuan Malaysia. Pertama kali dalam sejarah Malaysia terdapat dua Kabinet yang
mana kedua-dua Menteri daripada Kabinet ini terdiri daripada Menteri-menteri daripada
Borneo states. Kita mempunyai Menteri di Jabatan Perdana Menteri Bahagian Parlimen
dan Undang-undang iaitu daripada Yang Berhormat Santubong dan juga kita mempunyai
Menteri Bahagian Hal Ehwal Sabah iaitu dari Kota Marudu.

Tentu rakan-rakan sekalian pun bertanya kenapa ada Menteri Hal Ehwal Sabah
tetapi tidak ada Menteri Hal Ehwal Selangor ataupun Menteri Hal Ehwal Kedah. Jawabnya
kerana Borneo states Sabah dan Sarawak mempunyai hak keistimewaan di dalam
Perlembagaan Malaysia. Soalan yang lain lagi, kenapakah perlu ada kementerian itu
diwujudkan semula? Jawabnya kerana terlalu banyak amanah yang terletak di dalam
Perlembagaan belum dilaksanakan.
