94 DR.21.09.2021

Tuan Yang di-Pertua, saya pergi kepada— dua minit lagi tinggal. Saya pergi
kepada perkara yang kedua tentang kenaikan harga barangan. Sepintas lalu, masa tidak
cukup. Walaupun purata pendapatan isi rumah telah merosot sehingga 10.3 peratus dan
juga pendapatan penengah yang merosot 11.3 peratus dalam tahun 2020 dan saya yakin
2021, keadaan lebih teruk. Maka apabila berlaku pendapatan makin kurang, kemudiannya
kos sara hidup semakin meningkat.

Latest yang kita dengar harga ayam naik sampai RM10 lebih sekilo. Kemudian,
harga sayur-sayuran yang ada di sini kalau boleh saya bacakan daripada Department of
Statistics Malaysia, sawi hijau naik sampai 27 peratus. Banyak sayur yang naik harganya.
Itu barang makanan. Minyak masak seperti mana yang kita ketahui, memang kita tahu
naik 100 peratus.

Kemudiannya bukan setakat bahan makanan tetapi juga bahan binaan juga
meningkat dengan cukup ketara. Jadi saya hendak tanya, apakah tindakan yang diambil?
Sudahlah pendapatan semakin berkurangan, kemudian tidak pula ditangani kenaikan-
kenaikan harga kos ini dan mungkin ada intervention yang boleh dibuat oleh pihak
kerajaan.

Tuan Yang di-Pertua, ketiganya, saya hendak sebutkan tentang peralihan
kerajaan yang ada daripada kerajaan sebelum ini PN, kepada kerajaan yang baharu, kita
mengharapkan adalah sesuatu yang baharu hendak kita lihat daripada segi pengurusan
dan pentadbirannya yang lebih menguntungkan kepada rakyat. Akan tetapi akhirnya
nampak serupa sahaja dan mungkin lebih teruk apabila bilangan Ahli Kabinet, Menteri dan
Timbalan Menteri, ingatkan hendak dikurangkan tetapi bertambah. Ingatkan sudah tidak
ada lagi special envoy bertaraf Menteri, ada lagi. Kita hendak tanya, apakah sumbangan
yang telah diberikan sebelum ini sehingga perlu mengekalkan special envoy dengan
bertaraf Menteri ini?

Kita juga hendak bertanya, yang saya ingat icing di atas kek ini, yang paling saya
rasa lucu Tuan Yang di-Pertua ialah apabila seorang yang kami istilahkan gagal sebagai
seorang Perdana Menteri akhirnya— mungkin sebahagian scheme of things, akhirnya
dilantik menjadi Pengerusi kepada MPN. Apakah yang saya hendak tanya setakat ini ialah
sudah berapa kali membuat mesyuarat? Apakah tindakan-tindakan yang telah diambil?
Rakyat hendak tahu. Kalau gagal sebagai Perdana Menteri, setakat hendak jadi bertaraf
Menteri, jadi Pengerusi MPN, saya ingat, habislah.

Akhir sekali Tuan Yang di-Pertua ialah masalah di kawasan Bukit Kayu Hitam
yang bersempadan dengan Thailand. Memang Bukit Kayu Hitam merupakan pintu masuk
kepada kontena-kontena dari selatan Thailand. Masalah yang berlaku ialah lori yang
masuk ini, setelah clearance di |CQS, mereka akan pergi meletakkan kontena di kontena
depot di kawasan perindustrian Bukit Kayu Hitam yang dibenarkan.

Di bawah Akta JPJ ini, seksyen 21(5), Akta Pengangkutan Jalan dan seksyen
90(1), lori ini kalau tanpa insurans, hanya dibenarkan dalam perimeter dua kilometer
sahaja daripada sempadan. Untuk sampai ke kontena depot ini, dia kena pergi sampai 3.7
kilometer, corner masuk.

Jadi untuk memastikan bahawa mereka tidak ditahan oleh JPJ, mereka shortcut
masuk dalam kawasan taman yang menimbulkan kacau ganggu, jalan rosak, keselamatan
dan sebagainya. Saya mencadangkan, hendak meminta kepada pihak Yang Berhormat
Menteri Pengangkutan untuk melihat dan memberikan sedikit kelonggaran kepada lori-lori
ini agar dibenarkan sampai ke traffic light yang ada itu, sekitar 3.7 kilometer. Kemudian
corner masuk dalam kawasan perindustrian tanpa mengganggu lalu lintas yang ada dalam
kawasan taman. Jadi, saya harap ini dapat diberikan perhatian.

Tuan Yang di-Pertua, walaupun ada isu-isu yang lain tetapi oleh sebab masa tidak
mengizinkan, saya mengucapkan terima kasih. Yang Berhormat Kubang Pasu turut
menyokong titah menjunjung kasih di atas Titah Ucapan Seri Paduka Baginda Yang di-
Pertuan Agong. Sekian, wabillahitaufik walhidayah wassalamualaikum warahmatullahi
wabarakatuh.

Tuan Yang di-Pertua: Terima kasih Yang Berhormat Kubang Pasu. Saya jemput
Yang Berhormat Lumut. Silakan.
