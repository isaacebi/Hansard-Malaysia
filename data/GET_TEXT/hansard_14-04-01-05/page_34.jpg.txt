26 DR.21.09.2021

Sehubungan dengan itu, mekanisme yang kita bina untuk ofset karbon kita
masih lagi bergantung kepada hutan kita sebagai ofset utama. Alhamdulillah negara kita
sebagaimana yang telah dimaklumkan di dalam Dewan yang mulia ini, hutan negara
masih lagi lebih daripada 55 peratus. Walau bagaimanapun kita perlu bangunkan
mekanisme untuk perkara-perkara lain supaya pengeluaran karbon dapat kita kurangkan
termasuklah kita melancarkan contohnya bandar rendah karbon yang kita gerakkan di
seluruh negara dan juga termasuklah kenderaan rendah karbon yang juga akan
diusahakan oleh pihak kementerian ke arah itu. Bagi pasaran ataupun nilai semasa per
tan USD ini, saya akan memaklumkan secara bertulis. Terima kasih.

Puan Yeo Bee Yin [Bakri]: Tuan Yang di-Pertua, saya rasa Menteri sudah salah
faham soalan tambahan saya tadi. Soalan tambahan yang ofset karbon itu adalah ofset
karbon dalam perdagangan karbon dalam carbon market. Bagaimana kita memastikan
bahawa ofset karbon yang dibeli di pasaran kita diiktiraf antarabangsa, dengan apa
mekanisme ataupun kita sign dengan apa. Ini adalah sangat penting sebab dia bukan
ofset yang kita kira untuk laporan UNFCCC tetapi ofset yang kita akan jual dan beli dalam
pasaran karbon yang kita akan adakan nanti dengan perdagangan karbon.

Dato’ Sri Tuan Ibrahim bin Tuan Man: Terima kasih. Untuk ofset karbon dalam
konteks negara kita, kita masih terikat dengan apa yang laporan kita pada UNFCCC dan
syarat-syarat yang diletakkan oleh mereka. Soal nilai karbon tersebut sebenarnya kita ada
piawaian tertentu untuk dibangunkan sebab kita kena contro/. Untuk makluman Dewan
yang mulia, sekarang ini pasaran karbon yang menjadi tarikan oleh semua banyak negara
dan dalam konteks negara kita, kita perlu bangunkan sistem itu dan kita perlu meletakkan
piawaian tertentu sebagaimana yang dibangkitkan oleh Yang Berhormat Bakri. Terima
kasih dan ini kita akan jelaskan perkara tersebut.

Puan Yeo Bee Yin [Bakri]: Tuan Yang di-Pertua, kalau boleh saya perlukan
satu jawapan bertulis secara terperinci.

Dato’ Sri Tuan Ibrahim bin Tuan Man: Ya, terima kasih.

Datuk Seri Mohd Redzuan bin Md Yusof [Alor Gajah]: Saya hendak tambah.
Saya hendak bertanyakan kepada Yang Berhormat Menteri. Kita sebutkan sasaran tadi
itu. Berapakah penjanaan karbon equivalent di negara kita dan kalau itu angka yang kita
ketahui, maka kerajaan boleh merancang dengan jadual berkala untuk memastikan apa
yang kita hendak meniagakan bila kita sebut perdagangan karbon itu. Mohon penjelasan
daripada Yang Berhormat Menteri. Terima kasih.

Dato’ Sri Tuan Ibrahim bin Tuan Man: Ya, terima kasih kepada yang bertanya
soalan. Soal kita ialah bagaimana kita perlu ada selain mekanisme tentang ofset karbon
ini yang kita keluarkan dari negara kita. Untuk makluman, buat masa ini Malaysia masih
lagi berada pada paras kawalan di mana pengeluaran karbon dengan ofset yang kita buat
masih lagi dapat kita jaga. Tentang jumlah dan detil terhadap sesuatu perkara itu saya
akan jawab secara bertulis sebab maklumat ini memerlukan fakta-fakta dan angka-angka
yang tepat. Jadi, saya akan jawab secara bertulis pada Yang Berhormat. Terima kasih.

Datuk Seri Mohd Redzuan bin Md Yusof [Alor Gajah]: Saya hendak
membantu sedikit. Penjanaan karbon untuk diperakui di negara kita ini.

01150

Setakat yang saya tahu, lebih daripada 200 juta tan setahun. Inilah barangan yang
perlu kita niagakan dari sudut insentif-insentif untuk membawa pelabur asing untuk
membangunkan industri dari sudut perdagangan karbon. Terima kasih.

Tuan Yang di-Pertua: Terima kasih Yang Berhormat Alor Gajah. Seterusnya
saya ingin menjemput Yang Berhormat Bachok. Silakan.

9. Tuan Nik Mohamad Abduh bin Nik Abdul Aziz [Bachok] minta Menteri Kanan
Kerja Raya menyatakan perkembangan terkini Projek Jalan Universiti Malaysia Kelantan
(UMk) bypass dan jalan Jelawat bypass di Bachok, Kelantan.
