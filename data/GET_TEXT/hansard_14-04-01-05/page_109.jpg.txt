DR.21.09.2021 101

Tuan Sanisvara Nethaji Rayer a/l Rajaji [Jelutong]: Yang Berhormat, minta.
Tuan Oscar Ling Chai Yew [Sibu]: Ya, Yang Berhormat Jelutong.

Tuan Sanisvara Nethaji Rayer a/l Rajaji [Jelutong]: Terima kasih, atas
cadangan ini. Saya merupakan seorang peminat bola sepak. Saya percaya Tuan Yang
di-Pertua juga merupakan seorang peminat bola sepak.

Liga Perdana Inggeris, kita lihat bahawa semua stadium sudah penuh dengan
ramai peminat. Saya ingin tahu bagaimanakah Kerajaan United Kingdom dapat berjaya
mengatasi COVID ini. Berjaya memberi vaksinasi kepada semua rakyat di United
Kingdom.

Apakah pendapat Yang Berhormat kalau kita dapat menjemput pengamal
perubatan di sana untuk memberi pendapat bagaimana mereka dapat berjaya mengatasi
masalah COVID dan memberi vaksinasi kepada rakyat mereka sehingga semua stadium
di UK itu kita lihat dalam siaran langsung penuh dengan peminat-peminat bola sepak.

Dr. Kelvin Yii Lee Wuen [Bandar Kuching]: Kita jemput Cristiano Ronaldo juga.

Tuan Sanisvara Nethaji Rayer a/l Rajaji [Jelutong]: Apakah pendapat Yang
Berhormat kalau kita boleh menjemput pengamal perubatan di sana, pakar-pakar untuk
memberi pendapat kepada kerajaan kita, bagaimanakah kita ingin mengatasi masalah
COVID ini? Terima kasih.

Timbalan Yang di-Pertua [Dato' Mohd Rashid Hasnon]: Okey Yang Berhormat
Jelutong. Sila Yang Berhormat Sibu.

Tuan Oscar Ling Chai Yew [Sibu]: Terima kasih Yang Berhormat Jelutong.
Mungkin ini Kementerian Kesihatan boleh memberikan keterangan bagaimana mereka
boleh berlaku dengan begitu baik kita tidak dapat.

Saya rasa kita juga mesti berhati-hati dengan varian yang baru yang mungkin
akan masuk ke negara kita. Di Sarawak sudah dijangkiti oleh varian Delta yang mudah
menjangkiti orang. Jadi banyak lagi atau varian Mu yang baru yang mungkin yang lebih
teruk dari varian Delta. Jadi saya rasa kita masih perlu berhati-hati. Jangan hanya
bergantung pada vaksin untuk menyelamatkan kita.

Tuan Yang di-Pertua, saya juga ingin menyentuh tentang satu hal tentang
kebajikan. Kerajaan ada mengeluarkan satu polisi bantuan warga emas. Bantuan warga
emas ini boleh memohon secara online. Akan tetapi apa yang saya temui ialah di Sarawak
dikecualikan untuk memohon bantuan warga emas secara online. Jadi Sarawak ada
sistem tersendiri. Jadi kalau orang Sarawak hendak memohon bantuan warga emas ini
mereka perlu pergi ke Jabatan Kebajikan untuk memohon. Mereka tidak dapat memohon
secara online.

Jadi saya ingin tahu mengapa ini boleh berlaku? Ini amat mengelirukan. Apabila
mereka tengok ini ada satu bantuan melalui laman web. Mereka hendak apply tidak ada
itu pilihan untuk orang Sarawak. Jadi mereka harus pergi ke Jabatan Kebajikan.

Jadi saya ingin— banyak pertanyaan tertimbul. Jadi adakah dana ini untuk
Sarawak punya juga dana daripada Federal Government or the Sarawak punya ialah
keluar dananya ialah keluar dari state government. Jadi saya hendak tahu bagaimana ini
diuruskan? Mengapa Sarawak harus pergi ke pejabat kebajikan, tidak dapat memohon
secara online tapi lain negeri mereka boleh.

Saya juga diberitahu Sarawak ada sistem tersendiri. Sistem itu akan juga amat
mengelirukan. Kalau seorang orang Sarawak, Sarawakian mereka memohon bantuan
warga emas ini di Semenanjung mereka sudah lulus sudah dapat bantuan itu. Apabila
mereka balik ke Sarawak mereka pergi ke pejabat kebajikan lagi mereka memohon lagi
mereka akan dapat lagi. Jadi mereka akan dapat dua. Jadi ada dua sistem yang dijalankan
dalam masa yang sama. Jadi ini memang mengelirukan. Jadi saya hendak tahu apakah
berlaku dan, bagaimanakah mereka menguruskan hal ini?

Timbalan Yang di-Pertua [Dato' Mohd Rashid Hasnon]: Yang Berhormat,
minta rumuskan Yang Berhormat, ada 33 saat.
