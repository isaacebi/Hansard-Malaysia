DR.21.09.2021 111

7.53 mlm.

Tuan Wong Kah Woh [Ipoh Timur]: Ya terima kasih Tuan Yang di-Pertua yang
memberikan peluang kepada saya untuk menyertai perbahasan selaku pembahas yang
terakhir pada malam ini.

Isu pertama yang ingin saya bangkitkan Tuan Yang di-Pertua adalah berkenaan
dengan aplikasi MySejahtera. Apabila aplikasi MySejahtera diperkenalkan pada lebih
kurang bulan Mac yang lepas, dalam sidang Parlimen yang pertama, ramai di antara kita
daripada kalangan Ahli Dewan Rakyat telah pun bertanya kepada kerajaan, berapakah
kos untuk pembangunan aplikasi MySejahtera. Pada ketika itu, kita telah pun diberitahu
bahawa aplikasi ini dilbangunkan secara CSR dan tidak membabitkan apa-apa kos kepada
kerajaan. So, pada masa itu memang setiap antara kami pun berasa lega kerana kerajaan
tidak membelanjakan satu sen pun.

Akan tetapi jawapan yang saya dapat pada hari ini, Pertanyaan Lisan saya soalan
46 pada hari ini, saya telah pun mendapat jawapan daripada pihak kerajaan yang mana
kerajaan kata tempoh CSR ini untuk aplikasi MySejahtera telah pun tamat dan telah pun
luput pada 31 Mac 2021. Dengan kata yang lain, pada 1 April 2021, kerajaan hendaklah
dan perlu untuk membayar kepada pihak yang membangunkan aplikasi MySejahtera ini.

Bagi saya, ini merupakan sesuatu yang amat mengejutkan kerana apabila aplikasi
MySejahtera ini dibangunkan pada tahun lepas dan telah mengumpulkan data-data dan
menjadi sebahagian daripada kehidupan rakyat dan selepas setahun, kerajaan sekarang
pula menyatakan bahawa we are going to pay. The government is going to pay, dengan
izin. Ini sesuatu yang tidak harus berlaku walaupun saya percaya bahawa mungkin
aplikasi MySejahtera ini mungkin perlu digunakan untuk beberapa tahun yang akan
datang.

Saya mencadangkan kepada kerajaan, instead of paying the developer of
MySejahtera, dengan izin, apa yang kerajaan patut buat sekarang adalah untuk
mengambil alih keseluruhan aplikasi data dan juga maintenance bagi aplikasi
MySejahtera ini. Ini kerana kita tidak mahu ada satu situasi yang mana apabila pada tahun
lepas, aplikasi MySejahtera wujud dan dikatakan ia sebagai suatu CSR, tidak payah
bayar. So, kerajaan terus memberikan kontrak ini ataupun khas assignment ini kepada
developer MySejahtera. Sekarang pula kerajaan dikenakan satu bayaran selepas tempoh
CSR telah pun berakhir.

So, maka dengan ini saya mencadangkan kerajaan, janganiah membayar apa-
apa tetapi apa yang penting adalah saya percaya bahawa kerajaan ataupun Kementerian
Kesihatan mempunyai sumber ataupun resources yang mencukupi untuk mengambil alih
keseluruhan maintenance dan juga data di aplikasi MySejahtera untuk kita gunakan untuk
rakyat Malaysia bagi beberapa tahun yang akan datang.

Kita tidak mahu membuka satu ruang ataupun mencipta satu precedent, yang
mana developers ataupun yang mana kontraktor-kontraktor sebegini masuk sebagai satu
CSR untuk satu tempoh satu atau dua tahun, selepas itu, terus mendapat kontrak itu. We
have no way to go out from MySejahtera, dengan izin. Apa yang penting adalah sekarang
untuk kerajaan ambil alih dan supaya untuk mengelakkan satu situasi yang mana tidak
ada mana-mana pihak yang menggunakan pintu belakang untuk mendapatkan kontrak
tersebut. We have no way to go from here, dengan izin. Apa yang penting, kita teruskan
menggunakan aplikasi MySejahtera dengan diambil alih oleh pihak kerajaan. Itu nombor
satu, Tuan Yang di-Pertua.

Nombor dua Tuan Yang di-Pertua, dalam aplikasi MySejahtera ini, saya percaya
bahawa rakan-rakan Ahli-ahli Dewan Rakyat di sebelah sini dan sebelah sana
menghadapi masalah daripada pengundi-pengundi ataupun rakyat di bawah itu, apabila
setiap kali pengguna MySejahtera cuba untuk mendapatkan ataupun membangkitkan
persoalan di dalam Helpdesk. Apa yang akan dijawab adalah, persoalan tersebut akan
dijawab dalam masa dua hari dan kena tunggu, tunggu sampai dua minggu pun tidak ada
jawapan.

Sebelum ini ramai mereka yang hendak mendapatkan vaksinasi lebih awal untuk
sebab-sebab tertentu, katakan mereka yang hendak pergi ke luar negara untuk belajar,
kena dapat vaksinasi lebih awal. Mereka yang pregnant, ibu yang mengandung, mereka
