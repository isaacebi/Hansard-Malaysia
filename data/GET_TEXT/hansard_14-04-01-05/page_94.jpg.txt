86 DR.21.09.2021

Jalur lebar- perkataan 3G, 4G tidak timbul dan ini termasuk di kawasan Parlimen
saya sendiri yang hanya 15 kilometer dari Bandar Serian. Hanya 15 kilometer dari Bandar
Serian, liputan jalur lebar 3G tidak ada, 4G tidak ada, apatah lagi perkataan 5G. Oleh yang
demikian, saya ingin menyeru kepada kementerian melalui Program-program Jendelanya,
saya tahu berbilion ringgit telah diperuntukkan kepada MCMC iaitu untuk memastikan
liputan jalur lebar termasuk di kawasan luar bandar lebih-lebih lagi di luar bandar Sarawak
hendaklah dipertingkatkan.

Di luar bandar Sarawak saya sebut sekali lagi di kawasan Parlimen Serian di
kampung saya sendiri, sudah ada menara (tower) komunikasi yang cantik, tetapi tidak
berfungsi. Saya difahamkan menara yang berada di kampung saya sendiri, Kampung
Pichin adalah miliki Sacofa. Menara yang cantik tetapi tidak berfungsi. Maka, dengan
Program Jendela, saya mohon kepada kerajaan supaya liputan jalur lebar di kawasan luar
bandar dinaikkan. Bagi menara-menara yang sudah sedia ada, pasanglah alat-alat
pemancar yang berkesan yang mampu memberi teknologi sekurang-kurangnya 4G.

Tuan Yang di-Pertua, oleh kerana signa/ telah menyuruh saya untuk duduk maka
dengan ini saya menyokong Titah Diraja. Sekian, terima kasih.

Tuan Yang di-Pertua: Terima kasih Yang Berhormat Serian. Yang Berhormat
Shah Alam. Silakan.

5.53 ptg.

Tuan Khalid bin Abd Samad [Shah Alam]: Assalamualaikum warahmatullahi
wabarakatuh dan salam sejahtera. Bismillahi Rahmani Rahim, Alhamdulillahi rabbil
‘alamin wassalatu wassalamu ‘wla sayidina Muhammadin wavala alihi wasahbihi ajma’in.
Pada mulanya saya ucapkan terima kasih atas peluang menjunjung kasih terhadap titah
Seri Paduka Baginda Yang di-Pertuan Agong.

Dalam titah itu, Seri Paduka Baginda Yang di-Pertuan Agong telah memberikan
tumpuan kepada persoalan cara hendak menangani pandemik COVID-19. saya ingin
mengambil kesempatan untuk mengucapkan tahniah kepada Selangor Task Force
COVID-19 (STFC) yang telah mengamalkan dan memperkenalkan pendekatan iaitu find,
test, trace, isolate and support (FTTIS).

Pendekatan ini telah pun kita masukkan dalam MoU yang ditandatangani di antara
Pakatan Harapan dan kerajaan kerana kita melihat bahawa kerajaan gagal 1.0 di bawah
Yang Berhormat Pagoh memang tidak mempunyai kaedah dan strategi yang jelas untuk
menangani pandemik COVID-19 itu. Maka, kita masukkan pendekatan ini dalam MoU itu
supaya kerajaan di bawah Yang Amat Berhormat Bera tidak akan mengalami masalah
yang sama dalam menangani pandemik COVID-19 itu kerana akhirnya kalau dia tak
dibantu, maka rakyat akan menjadi mangsa.

Pendekatan FTTIS ini sudah mula memperlihatkan hasilnya yang dahulu
Selangor sering dikutuk, dikatakan jumlah yang tertinggi, jumlah yang tertinggi tanpa
mengambil kira bahawa penduduk di Selangor adalah di antara yang tertinggi. Akan tetapi,
sekarang ini dapat dilihat bahawa jumlah kes positif di Selangor makin menurun. Kerana
apa? Ini kerana kita ada satu kaedah dan pendekatan yang berkesan.

Inilah di antara sebab kenapa MoU itu perlu, kerana kita melihat kerajaan yang
dibentuk di bawah Yang Berhormat Pagoh dan sekarang di bawah Yang Amat Berhormat
Bera amat lemah dan dalam keadaan clueless ataupun kabur, tak tahu apa hendak buat.
Kerana apa? Kerana mereka merupakan kerajaan yang di tubuh dengan raison d’etre nya
hanya satu iaitu menafikan Kerajaan Pakatan Harapan berkuasa. Dia tidak tahu hendak
buat kerja, hendak tangani masalah ekonomi. Hendak tangani masalah pandemik, maka
kita masukkan strategi tangani COVID-19, strategi masalah hendak tangani masalah
ekonomi kita masukkan dalam MoU itu supaya akhirnya, insya-Allah mereka tahulah apa
hendak buat.

Saya hendak sebut berhubung dengan MoU ini, ada yang mengatakan tanpa
MoU, kerajaan ini akan bertahan hanya 30 hari. Ini bukan datangnya daripada PH tetapi
datangnya daripada Ahli Parlimen UMNO itu sendiri. la nya merupakan satu kenyataan
yang amat memalukan. Ini kerana MoU ini yang pertama, semua kena faham kita bukan
