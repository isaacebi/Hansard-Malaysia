DR.21.09.2021 95

6.38 ptg.

Datuk Wira Dr. Mohd. Hatta bin Md. Ramli [Lumut]: Terima kasih Tuan Yang
di-Pertua. Assalamualaikum warahmatullahi wabarakatuh, salam sejahtera. Pertamanya,
saya juga ingin turut berbahas dalam perbahasan Menjunjung Kasih Titah Yang di-
Pertuan Agong di majlis perasmian sidang kita baru-baru ini.

Seperti yang telah disebutkan oleh Speaker pada suatu ketika di awal
persidangan dahulu, ada 11 orang Ahli Parlimen AMANAH yang mengemukakan usul
supaya Speaker digugurkan, diganti tetapi Speaker recuse himself dengan izin,
menyerahkan urusan ini kepada Timbalan Speaker. Jadi, pada hari ini saya hendak
menyentuh sedikit yang berkaitan dengan kakanda Speaker. Jadi, adakah Speaker akan
recuse himself?

Tuan Yang di-Pertua: Sorry.
Datuk Wira Dr. Mohd. Hatta bin Md. Ramli [Lumut]: Tidak ya.
Tuan Yang di-Pertua: Kalau saya tidak perlu buat ruling, tidak apa.

Datuk Wira Dr. Mohd. Hatta bin Md. Ramli [Lumut]: Tidak payah buat ruling,
okey. So, dengar sahajalah apa yang kita cakap ya. After all, it is towards the end of the
day.

Tuan Yang di-Pertua: Saya tidak masuk campur.

Datuk Wira Dr. Mohd. Hatta bin Md. Ramli [Lumut]: Ya. Apabila kerajaan
baharu ditubuhkan, semua mengharapkan supaya Perdana Menteri nya berani untuk
kembali ke Dewan mencari sokongan walaupun telah dikatakan mendapat sokongan di
hadapan tuanku Yang di-Pertuan Agong. Akan tetapi untuk mendapat keabsahan
daripada segi konteks demokrasi berparlimen ini, kita menjangkakan dia akan berjiwa
besar dan berani untuk membawa undi percaya tetapi nampaknya dia dengan disokong
oleh Peguam Negara mengatakan tidak perlu. Jadi kita masih lagi dalam keadaan
tertanya-tanya, apakah kerisauan Perdana Menteri untuk membawa usu ini.

01840

Tadi Yang Berhormat Shah Alam telah mengatakan bahawa ada pandangan
daripada Ahli Parlimen UMNO, kalau tidak kerana MoU antara kerajaan dengan Pakatan
Harapan, kerajaan yang ada bertahan 30 hari sahaja. So, itulah puncanya. Jadi, kita harap
MoU yang ditandatangani untuk mewujudkan kestabilan politik dalam negara kita dan
kejayaan menangani COVID-19 yang masih berleluasa akan tercapai. Kalau boleh, dan
kalau berlaku juga ketidakstabilan ini, ia adalah berpunca daripada dalaman kerajaan
sendiri. Jadi, kita harap kita tidak dilabel sebagai pengacau tetapi kita nak melihat negara
kita berkembang baik menangani masalah yang ada.

Tuan Yang di-Pertua, saya telah membangkitkan dalam soalan di Parlimen baru-
baru ini mengenai cadangan supaya kerajaan mengambil inisiatif dan bersungguh-
sungguh membuat kajian, menyediakan rakyat dan negara ini untuk hidup post-COVID-
19 ya. Tidak kiralah endemik atau totally eradicated kah, tetapi kita akan hidup selepas
daripada pandemik ini. Jadi, kita lihat sepanjang hampir dua tahun ini, norma baharu yang
kita ikuti. Ada yang tidak berapa seronok, tetapi kita lihat negara kita masih lagi boleh
bertahan dengan norma baharu, bekerja dari rumah.

Ada syarikat besar di dalam negara kita ini, yang di HQnya, di Petronas Tower itu
hampir majoriti atau majoriti daripada pekerjanya bekerja dari rumah. Untuk bekerja dari
pejabat pula mohon kebenaran. Ertinya, secara defaultnya, mereka bekerja dari rumah.
Melainkan di kawasan-kawasan di mana ataupun di tempat-tempat perindustrian mereka,
jana kuasa dan sebagainya, ataupun di tempat-tempat petroleum dan gas, maksimum 60
peratus pekerja.

Ertinya bekerja dari rumah ini sudah menjadi norma baharu. Kita dapat melihat
kemungkinan kalau buat kajian yang menyeluruh, penjimatan penggerakan rakyat kita,
jalan yang semakin tenang, tidak sibuk dan kos-kos lain yang berkurang kerana norma
baharu ini. Jadi, adakah kerajaan sudah bersedia membuat kajian supaya selesai
pandemik ini, kita nak kembali kepada norma lama atau nak terus dengan norma baharu
