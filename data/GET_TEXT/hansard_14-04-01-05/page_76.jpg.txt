68 DR.21.09.2021

Tuan Yang di-Pertua, pada 9 Mei 2018, setelah rakyat bersuara dan
memberikan undi mereka kepada Pakatan Harapan pada masa itu untuk menjadi
kerajaan, saya dapat rasakan pada masa itu betapa seluruh dunia amat mengagumi
Malaysia.

Kebetulan setengah daripada kita telah pun menjadi kerajaan pada itu dan telah
memegang jawatan seperti menteri, timbalan menteri dan sebagainya, dan kita sering
berjumpa dengan rakan sejawat kita di luar negara dan mereka amat memuji tentang
politik di Malaysia.

Malahan saya masih ingat dalam satu markalah ekonomi meletakkan 2018 itu
sebagai satu keadaan happening di Malaysia, di mana Malaysia hampir jadi juara tentang
happening itu.

Akan tetapi malangnya, semuanya itu hancur setelah ada pihak-pihak yang
sebenarnya tidak menunjukkan semangat kesukanan dalam pertandingan berpolitik. Tak
boleh kalah. Bagi mereka, kalau bertanding mesti menang.

Bila mereka ditolak oleh rakyat, mereka mula resah. Mereka mula jadi macam
orang gila. Sebelum ini mereka gila dengan kuasa dan sekarang mereka gila kerana tak
ada kuasa. Jadi mereka mula membuat satu perancangan yang dikenali sebagai Langkah
Sheraton.

Bagi saya Tuan Yang di-Pertua, pada masa itulah bermulanya demokrasi
Malaysia hancur sehingga sekarang. Akan tetapi malangnya, apa yang diucap oleh
sebelah sana, saya lihat, tidak langsung memperlihatkan realiti ini. Seolah-olah apa yang
berlaku pada Langkah Sheraton itu bukan satu- it’s a non-event, dengan izin.

Akan tetapi apa yang berlaku sebenarnya memang begitu. Lepas Langkah
Sheraton itu, kita dapat melihat bagaimana tamaknya atau betapa gelojohnya sesetengah
ahli politik dalam negara ini, mereka tidak boleh hidup tanpa ada kuasa.

Jadi saya rasa kalau sekiranya keadaan ini ingin kita pulinkan, saya harap
selepas inilah, saya harap apa yang berlaku sekarang ini adalah terakhir dalam politik
Malaysia ini. Selepas ini tidak lagi berlaku keadaan seperti ini di mana kita akan melihat
pada masa akan datang, kerana kita rakyat telah menolak kita.

Kita nak sabar menunggu pilihan raya seterusnya untuk mendapat kemenangan
baru. Akan tetapi malangnya, kita lihat apabila rakyat menolak, mereka tidak sabar dan
mereka mula bercakap, “Oh, kita sekarang nak perjuangkan rakyat”. Kalau kita betul-betul
nak perjuangkan hak rakyat, kepentingan rakyat, nasib rakyat, kita mesti pertamanya
mengakui dan menghormati mandat rakyat. Itu sebenarnya yang patut berlaku.

Tuan Yang di-Pertua, saya tidak akan melayan pada mana suara-suara
sumbang itu, Tuan Yang di-Pertua, saya rasa kerajaan ini sekarang, saya merasa
malulah. Sesetengah daripada ahli politik di sini khususnya mereka yang jadi menteri ini
berkhususan daripada negara-negara Barat yang mereka dibesarkan dengan sistem
demokrasi.

Tetapi malangnya, walaupun belajar lama di luar negara, mereka masih lagi tak
faham asas demokrasi. Asas demokrasi adalah rakyat! Asas demokrasi adalah kita
menghormati suara rakyat, itu asas demokrasi. Bukan kita menghormati benda lain. Kita
menghormati rakyat. Demokrasi is about rakyat.

Tetapi sekarang ini, bila kalah sahaja, terus buat Langkah Sheraton dan lepas
itu sekarang gunakan nama rakyat untuk sebenarnya menipu rakyat.

Tuan Yang di-Pertua, saya ingin juga beralih kepada tajuk lain, iaitu berkaitan
dengan isu SOP yang melibatkan ibadat di masjid. Saya mendapat banyak aduan
daripada rakyat yang meminta supaya kalau boleh, saya minta Menteri Agama lah,
walaupun saya tidak harapkan dia akan membawa RUU 355, tetapi sekurang-kurangnya
saya harap setelah jadi Menteri Agama ini, dia mesti cuba mencari jalan macam manakah
masjid-masjid ini kita boleh buat satu pindaan terhadap SOP.

Ramai rakyat yang mengatakan mereka nak sembahyang dan mereka sering
diugut. Malahan apabila berlaku pula insiden di mana seorang VIP dibenarkan
sembahyang, ada tempat reserved pula. Ini sebenarnya memang menunjukkan satu
