DR.21.09.2021 91

Ketiga, saya ingin mendapat maklumat untuk memastikan Kementerian
Kesihatan membenarkan syarikat-syarikat memberikan vaksin kepada pekerja-pekerja
mereka supaya mempermudah melengkapkan sasaran kita pada Oktober ini 100 peratus
untuk kita melebar luaskan pada rakyat kita untuk mendapat peluang vaksin dengan
secara yang lebih mudah. Saya ingin juga menyertakan perkara yang saya bimbangi
bilamana saya dimaklumkan di sekolah-sekolah, PIBG diminta menanggung kos vaksin
sedangkan kita telah meluluskan bajet vaksin ini puluhan juta.

Jadi, saya minta Kementerian Kesihatan untuk tidak membebankan PIBG yang
deskripsinya berbeza dengan apa yang sepatutnya mereka lakukan. Saya tidak boleh
terima kalau Kementerian Kesihatan mendesak kalau benar— PIBG untuk membiayai,
saya rasa itu keterlaluan dan saya harap Kementerian Kesihatan dan Kementerian
Pendidikan supaya bercermat dan lebih bersifat adil ketika menyarankan atau
menegaskan kepada PIBG untuk membayarnya.

Saya dimaklumkan di Klang, Tuan Yang di-Pertua, PIBG diminta untuk
mengeluarkan wang RM1,600 di setiap sekolah. Ini nampaknya begitu meruncingkan
tetapi saya berbalik kepada Kementerian Pendidikan supaya jangan membebankan pihak
PIBG yang sekarang ini sudah susah untuk collect duit yuran pun susah Tuan Yang di-
Pertua. Sekarang ini banyak mak ayah yang tidak bekerja. Jadi, faham-fahamlah
Kementerian Pendidikan, jangan membebankan.

Keempat, saya ingin menegaskan bahawa Kementerian Sumber Manusia
supaya memastikan kemahiran pekerja yang terlibat, pemberhentian pekerja dan lepasan
pelajar peringkat menengah serta menyediakan pekerjaan terhadap pengangguran yang
hampir satu juta itu. Apa kerangkanya Tuan Yang di-Pertua? Kita hendak lihat apa yang
dilakukan supaya mereka ini melepas fasa kedua.

Ini fasa pertama, kita tengok pembuangan kerja begitu luar biasa berlaku dan
sekarang ini fasa kedua pemulihan dan fasa ketiga persiapan untuk kita hendak
menyediakan ruang-ruang pekerjaan kepada mereka yang memerlukan. Di sini saya ingin
menyinggung satu Syarikat United Industries di Meru tempat saya, Tuan Yang di-Pertua.

01820

Dia paksa orang cuti. Kemudian kalau tidak ambil cuti, dia potong gaji. Kemudian
apabila saya bagi makanan, dia bagi warning letter kepada pekerja-pekerja di sana. Saya
rasa bilamana gaji tidak dibayar, bila pergi kepada Jabatan Buruh dia bayar. Kemudian—
tetapi tindakan itu tidak cukup lengkap kerana penganiayaan mereka lakukan begitu
berterusan terutama sekali kepada pekerja tempatan.

Untuk pengetahuan Tuan Yang di-Pertua, syarikat ini hampir 80 peratus pekerja
asing dan ini juga membuat saya keliru dengan keadaan-keadaan yang berlaku dalam
syarikat-syarikat yang ditegaskan oleh kerajaan tetapi tidak dilaksanakan. Apa yang saya
lebih berasa keperluan itu ada ialah kementerian-kementerian terlibat mesti
melaksanakan tugas membuat pemantauan, membuat siasatan sama ada benar atau
tidak laporan-laporan ini. Kemudian mengambil tindakan kerana mereka ini sebenarnya
pengkhianatan terhadap kezaliman pekerja-pekerja. Jadi saya minta kementerian supaya
menyudahkan kerja mereka dengan cara yang baik.

Ruang kepada kos sara hidup Tuan Yang di-Pertua, sebenarnya kos sara hidup
ini begitu meruncing. Dahulu sebelum dibicarakan soal harga minyak masak naik begitu
luar biasa sampai 30 peratus Tuan Yang di-Pertua, gaji pekerja-pekerja dipotong, pekerja-
pekerja hilang pekerjaan tetapi kos sara hidup ini terus meningkat. Apabila kita tanya
kepada Menteri pada waktu itu, Menteri kata 30 peratus naik itu kemampuan rakyat
Malaysia untuk menerima ataupun mendapatkan barangan-barangan tersebut. Kenaikan
harga barang, minyak masak, cili, petroleum, dan macam-macam semuanya meningkat
hingga 30 peratus. Jadi, lebih 30 peratus.

Saya minta Menteri supaya— Menteri Perdagangan Dalam Negeri dan Hal Ehwal
Pengguna ini, dia jadi berguna betullah. Jaga kerja elok-elok sikit supaya rakyat tidak
terkesan dan terbeban dalam suasana ataupun keadaan sekarang ini. Saya harap ia
memberikan kesan baik kepada barangan untuk dikawal selia supaya_ tidak
membebankan rakyat.
