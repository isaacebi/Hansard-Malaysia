10 DR.21.09.2021

Timbalan Yang di-Pertua [Dato’ Mohd Rashid Hasnon]: Saya ingin teruskan.
Pertanyaan jawapan lisan seterusnya...

Tuan Khoo Poay Tiong [Kota Melaka]: Sebelum soalan kedua Timbalan Yang
di-Pertua...

Timbalan Yang di-Pertua [Dato’ Mohd Rashid Hasnon]: Saya menjemput Yang
Berhormat Puchong.

Tuan Khoo Poay Tiong [Kota Melaka]: Timbalan Yang di-Pertua, sebelum
soalan yang kedua, saya ingin tahu- Timbalan Yang di-Pertua, saya minta penjelasan.
Siapakah Menteri Kanan yang telah masuk campur salah guna kuasa di mana mengikut
satu laporan, ada seorang Menteri Kanan telah sekat Speaker daripada mengundang
Yang Berhormat Teluk Intan sebagai Speaker semalam? Jadi saya hendak tahu, adakah
Menteri Kanan tersebut ada dalam Dewan pagi ini?

Timbalan Yang di-Pertua [Dato’ Mohd Rashid Hasnon]: Saya minta maaf Yang
Berhormat Kota Melaka.

Tuan Khoo Poay Tiong [Kota Melaka]: Hari ini saya ada lihat dua Menteri Kanan
di sini. Adakah mereka salah satu daripada Menteri Kanan tersebut?

Tuan M. Kulasegaran [Ipoh Barat]: Yang Berhormat Gombak lah.

Tuan Khoo Poay Tiong [Kota Melaka]: Kita perlu tahu. Sebagai Ahli Parlimen,
kita ada hak untuk tahu. Siapakah Menteri Kanan yang begitu memalukan, salah guna
kuasa, tidak jaga kementerian dia... [Pembesar suara dimatikan]

Timbalan Yang di-Pertua [Dato’ Mohd Rashid Hasnon]: Minta maaf Yang
Berhormat Kota Melaka. Kita dalam sesi Pertanyaan-pertanyaan Jawab Lisan.

Tuan Khoo Poay Tiong [Kota Melaka]: Ya. Kita hendak tahu sama ada Menteri
Kanan tersebut ada dalam Dewan ini atau tidak. Ya atau tidak? [Pembesar suara
dimatikan]

Timbalan Yang di-Pertua [Dato’ Mohd Rashid Hasnon]: Minta Yang Berhormat
Kota Melaka duduk dahulu. [Dewan riuh] Saya minta Yang Berhormat Puchong untuk
bertanya. Sila on kan mic.

Tuan Khoo Poay Tiong [Kota Melaka]: Kita mesti ada maruah Timbalan Yang
di-Pertua.

Dato’ Haji Che Abdullah bin Mat Nawi [Tumpat]: Mabuk kah?

Tuan Khoo Poay Tiong [Kota Melaka]: Kita mesti ada maruah Timbalan Yang
di-Pertua.

Timbalan Yang di-Pertua [Dato’ Mohd Rashid Hasnon]: Saya minta Yang
Berhormat Kota Melaka duduk dahulu.

Tuan Khoo Poay Tiong [Kota Melaka]: Saya tidak mahu pakai perkataan
“memalukan” tetapi saya kata, kita mesti jaga maruah kita.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kota Melaka. Terima kasih.

Tuan Khoo Poay Tiong [Kota Melaka]: Jadi boleh bagi jawapan atau tidak siapa
Menteri Kanan tersebut? Adakah dia ada dalam Dewan sekarang?

Timbalan Yang di-Pertua [Dato’ Mohd Rashid Hasnon]: Saya tidak boleh bagi
jawapan ini.

Tuan Khoo Poay Tiong [Kota Melaka]: Dalam Dewan ini ada dua Menteri Kanan
sekarang. Adakah mereka antara satu daripadanya?

Timbalan Yang di-Pertua [Dato’ Mohd Rashid Hasnon]: Yang Berhormat Kota
Melaka, jangan ganggu sesi sekarang.

Tuan Abdul Latiff bin Abdul Rahman [Kuala Krai]: Timbalan Yang di-Pertua,
ini tiada kaitan dengan soal jawab pagi ini. /Pembesar suara dimatikan]
