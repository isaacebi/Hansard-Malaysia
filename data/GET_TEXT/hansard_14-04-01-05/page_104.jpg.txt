96 DR.21.09.2021

dan mengubah suasana kehidupan dan kos hidup kita. Jadi, saya harap kerajaan
mengambil serius perkara ini.

Seterusnya ialah mengenai kos pendidikan. Kita dah bertanya di dalam Parlimen
beberapa hari lepas bahawa norma baharu ini juga membolehkan kita mengurangkan kos
pendidikan. Hasil kajian awal oleh Kementerian Pengajian Tinggi menunjukkan ada unsur-
unsur penjimatan tersebut dan lebih ramai para pelajar baharu boleh diambil dalam
keadaan kita mengamalkan online education ini.

Jadi, untuk menjadikan negara kita ini negara yang berpendidikan tinggi,
rakyatnya yang ramai dapat peluang untuk pendidikan tinggi, maka ini juga harus diambil
secara serius supaya kita dapat meneruskan cara kaedah pendidikan online ini,
menyediakan prasarananya, dari segi high-speed telecommunicationnya supaya mudah
menjalankan perkara ini apabila kita sudah mengambil sikap yang sedemikian. Ini juga
memerlukan kajian yang teliti daripada kerajaan.

Seterusnya Tuan Yang di-Pertua, ekonomi kita terjejas. Saya nak memandang
dari sudut industri pelancongan yang banyak diperkatakan dalam Dewan ini. Kawasan
saya ada Pulau Pangkor, Pulau bebas cukai. Walaupun barangan bebas cukai yang tak
banyak itu, coklat — siapa nak datang ke Pulau Pangkor nak dapat coklat yang bebas
cukai? Itu sahaja ya. Tidak menarik. Jadi, minta MoTAC memikirkan, dan kerajaan atau
Kementerian Kewangan memikirkan apa lagi yang boleh menarik perhatian masyarakat
untuk datang ke Pulau Pangkor yang bebas cukai ini di samping kita menyediakan
prasarana pelancongan yang baik.

Taxi drivers kita mengalami masalah. Beach boys kita mengalami masalah.
Penyelenggara chalet dan hotel mengalami masalah besar. Pulau Pangkor bukan ada
pertanian. Bukan ada benda lain. Perikanan pun terjejas kerana pekerja asing tidak dapat
membantu, kata nelayan-nelayan kita. Jadi, saya memohon kerajaan mengambil
perhatian ya untuk menyegerakan Pulau Pangkor ini dibuka semula mengikut apa yang
telah dibuat di Pulau Langkawi supaya penduduk Pulau Pangkor dapat menjalani
kehidupan yang lebih baik ya. Ini perlu disegerakan.

Seterusnya, Tuan Yang di-Pertua, di kawasan saya juga, banyak tempat
dikenakan PKPD. MCO secara intensif ini. Sekarang ini pun ada satu taman dengan 2,000
lebih buah rumah, 10,000 lebih orang penduduk dikenakan PKPD. Memang menimbulkan
masalah yang besar apabila di awal penggunaan PKPD itu, SOP itu lambat. Bayangkan
2,000 buah rumah mengharapkan bantuan makanan daripada pihak kerajaan. Mana bisa
kita menyediakan sejumlah itu.

Jadi, kita mengharapkan supaya kalau nak melakukan PKPD ini biar berstruktur
dan kalau boleh, di-limit-kan kawasannya supaya hanya kawasan-kawasan sekarang ini,
kita boleh buat mapping di mana kes-kes itu berlaku ya. Tidak semestinya nama taman
itu, seluruh taman dikenakan. Mungkin PKPD yang khusus kepada lorong-lorong atau
jalan-jalan tertentu di dalam kawasan tersebut. Kalau dikenakan keseluruhan kawasan,
sampai timbul khabar angin kata “Taman sebelah, 2,000 lagi rumah”. Kalau ini yang
berlaku Tuan Yang di-Pertua, ertinya kita tidak memikirkan kepentingan maslahat kepada
penduduk-penduduk di situ yang mengalami masalah. Tidak boleh pergi kedai, tidak boleh
keluar kawasan.

Ada setengah PKPD dibenarkan seorang keluar. Hanya setelah beberapa hari
mengalami masalah ini, setelah diminta oleh penduduk, barulah dibenarkan membeli
makanan secara order, COD. Bukan online, COD. Telefon dan dihantar ke rumah. Ini
mungkin menjejaskan kehidupan mereka. Tambah lagi mereka yang bekerja harian,
sebulan tak bekerja, Tuan Yang di-Pertua. Memang menimbulkan masalah besar
daripada segi pendapatan mereka. Jadi diharapkan kalau masih lagi PKPD ini akan
dilaksanakan di mana-mana, ambil semua sudut difikirkan dahulu untuk tidak
menyusahkan lagi selepas mereka dilanggar atau dilanda oleh bencana pandemik ini.

Tuan Yang di-Pertua, akhir sekali kita berharap suasana yang diminta oleh Seri
Paduka Baginda Yang di-Pertuan Agong dalam ucapannya. Baginda mengatakan dalam
tempoh baginda, dah dua kali tukar kerajaan ya. Dua kah tiga? Dua kali ya. Sudah tiga
Perdana Menteri. Jadi apa yang kita buat, apa yang Pakatan Harapan masuki, satu
