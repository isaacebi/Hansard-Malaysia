78 DR.21.09.2021

perancangan ini, saya berharap ia dapat meningkatkan kredibiliti dan keyakinan rakyat
supaya boleh kembali menjalankan aktiviti ekonomi, sosial.

Selain itu daripada segi ekonomi, pengumuman kerajaan dalam menangani
pandemik secara berfasa ini, diharap dapat memberi signal positif kepada peniaga dan
syarikat yang terjejas akibat pandemik serta memulihkan keyakinan pelabur. Sehubungan
itu, Pelan Pemulihan Negara ini diharap dapat memberi satu penjelasan terus kepada
rakyat mengenai perancangan kerajaan dalam menangani pandemik khususnya melalui
program vaksinasi dan pemulihan ekonomi.

Tuan Yang di-Pertua, oleh kerana masa tidak mencukupi, dalam kesempatan ini
saya selaku Ahli Parlimen Parit ingin mengucapkan jutaan terima kasih kepada pihak
kerajaan kerana hospital baharu Seri Iskandar, Parlimen Perak Tengah dan juga Jalan
Parit-Siputih telah pun diluluskan dan akan dilaksanakan insya-Allah pada tahun ini.

Namun sebagai wakil rakyat, sudah pasti saya juga ingin menyuarakan
permohonan kepada kerajaan iaitu mengenai status kawasan padi di bawah seliaan
Kawasan Pembangunan Pertanian Bersepadu (IADA) yang masih lagi belum ada
statusnya. Saya mohon pertimbangkan permohonan ini agar diletakkan di bawah seliaan
IADA Seberang Perak ataupun Perak Tengah.

Kedua, saya juga ingin membangkitkan mengenai kompleks sukan di Parlimen
Parit Perak Tengah di mana tapak telah pun sedia ada. /nsya-Allah, dengan adanya
kompleks sukan ini akan memberikan kemudahan khususnya kepada generasi muda kita
untuk memanfaatkan kompleks sukan, khususnya di Parlimen Parit.

Ketiga, saya juga memohon sekali lagi untuk pihak kerajaan khususnya
Kementerian Pendidikan dapat meluluskan sekolah rendah dan sekolah menengah di Seri
Iskandar yang sering saya utarakan.

Terakhir iaitu Pejabat Pendidikan Daerah Perak Tengah yang memerlukan
kepada bangunan yang baharu.

Jadi itulah perkara yang ingin saya sampaikan. Sebelum saya mengakhiri ucapan
ini, saya hendak berpantun,

Anak Melayu berdagang lada,

Singgah berehat di tepian sumur,
Raja dan rakyat berpisah tiada,

Negara maju, aman dan makmur.

Dengan itu, Yang Berhormat Parit menyokong.

Dato’ Sri Azalina Othman Said [Pengerang]: Terima kasih Yang Berhormat
Parit. Yang Berhormat Tangga Batu.

5.15 ptg.

Puan Rusnah binti Aluai [Tangga Batu]: Assalamualaikum dan salam
sejahtera. Tuan Yang di-Pertua Dewan, terima kasih kepada peluang yang diberikan untuk
membahaskan Menjunjung Titah Duli Yang Maha Mulia Seri Paduka Baginda Yang di-
Pertuan Agong.

Konsep baharu yang diperkenalkan di dalam titah baginda ialah demokrasi
bermusyawarah. Apakah sebenarnya maksud istilah ini? Kita faham maksud demokrasi
adalah daripada rakyat kepada rakyat, untuk rakyat, memperjuangkan nasib rakyat
mengikut suara rakyat terbanyak. Hala tuju negara perlu dibawa musyawarah. Bermakna,
kita perlu bincang atas kepentingan-kepentingan rakyat dan mengetepikan perasaan
marah kerana kita ditipu dengan permainan kotor kawan-kawan yang dahulu sama
berjuang kononnya atas idealisme yang sama. la menjadi sejarah hitam yang akan
tercatat dalam sejarah negara. Namun, sejarah ditulis oleh orang yang berkuasa.

Tuan Yang di-Pertua, anak-anak dan generasi muda jangan diajar dengan prinsip
tujuan menghalalkan cara kerana mereka yang akan mewarisi kepimpinan ini daripada
kita. Amat sukar kita menerangkan kepada mereka dari sudut mana dalam Rukun Negara
