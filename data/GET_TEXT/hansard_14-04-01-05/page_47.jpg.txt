DR.21.09.2021 39

sahaja. Tengok juga Sabah itu. Timbalan Menteri Sabah kalau ada, buat perkara ini,
jangan tidak buat.

Demikian juga Tuan Yang di-Pertua kenapa Sabah ini selalu dilanda bencana
alam. Sebab jalan rayanya tidak teratur, tidak tersusun. Sebab itu waktu Barisan Nasional
memberi Projek Pan Borneo dan peruntukan ada, Pakatan Harapan naik— potong. Ini
masalah. Di Sarawak dia tidak potong pula.

[Beberapa Ahli berucap tanpa pembesar suara]

Dato’ Sri Bung Moktar bin Raden [Kinabatangan]: Orang bodoh sahaja tak
tahu buktinya. Kalau Yang Berhormat bodoh, Yang Berhormat bodoh lah. Tanya bukti. Itu
makanya mereka bodoh Tuan Yang di-Pertua. Jadi, kalau jadi Yang Berhormat di sini
jangan jadi bodoh, jadi orang bijaksana. Be a wise man. Saya marah Tuan Yang di-Pertua.

Tuan Khalid bin Abd Samad [Shah Alam]: Cakap tanpa bukti pun bodoh.

Dato’ Sri Bung Moktar bin Raden [Kinabatangan]: Sebab Pan Borneo di Sabah
sudah tidak ada peruntukan. Jadi sekarang apa yang kita cadang sebab ini janji kita
kepada rakyat negeri Sabah melalui perjanjian MA63. Maka Kerajaan Negeri Sabah
cadangkan Pan Borneo Fasa 1, Fasa 2, Fasa 3 supaya dibuat secara PFI. Cepat. Sebab
rakyat Sabah sudah tidak tahan lagi menunggu. 50 tahun merdeka seolah-olah belum
merdeka. Saya harap Perdana Menteri, Menteri Kerja Raya, Menteri Kewangan ambil
tindakan segera. Kita sudah buat proposal, laksanakan. Kita tidak boleh tunggu lama-lama
lagi. Sebab makin ditunggu lama makin menderita rakyat negeri Sabah.

Salah satu lagi Tuan Yang di-Pertua, iaitu saya nampak Kerajaan Persekutuan
macam tidak ada ambil tahu tentang kemunculan bahawa Indonesia akan memindah ibu
negaranya ke Kalimantan. Sudah tentu bordemya border negeri Sabah di Kalabakan dan
di Sarawak. Kalau di Sabah, antara ibu negara ini dengan Kalabakan hanya 460 kilometer
dan Indonesia telah membuka jalan lebuh raya mereka. Kita belum ada apa-apa tindakan.

Kalau Kerajaan Federal rasa ini adalah hubungan antara Sabah dan negara
Indonesia, maka empowerkan kita. Bagi kita kuasa berunding. Sebab macam tidak ada
movement daripada Kerajaan Persekutuan. Kita minta— ini pun satu. Ini pun projek yang
telah diputus oleh kerajaan. Datang PH— Yang Berhormat Bagan potong. Ini masalah.
Yang Berhormat Bagan ketika itu buta matanya, dia tidak nampak kebaikan. Semua projek
kebaikan pun dia potong. Dendam kesumat dalam jiwanya— hai! Sakit hati saya. Mahu
bukti lagi?

Tuan Khalid bin Abd Samad [Shah Alam]: 50 tahun bawah BN, berapa tahun
sangatlah bawah PH. Janganlah merapu.

Dato’ Sri Bung Moktar bin Raden [Kinabatangan]: Jadi kami mahu peruntukan
untuk CIQ dan untuk jalan menuju ke Indonesia ini dapat disegerakan sebab kita tidak
mahu pendatang berduyun-duyun datang tanpa ada hala tujunya. Saya mintalah supaya
dapat dilaksanakan. Boleh tambah sedikit Tuan Yang di-Pertua? Masa. [Ketawa]

Tuan Yang di-Pertua, COVID-19 ini sudah tentu menjadi halangan besar kepada
pertumbuhan ekonomi dan pergerakan manusia. Akan tetapi kita diminta berikhtiar,
berusaha dan bekerja keras. Kita lihat beberapa negara Eropah, Australia dan sebagainya
mengisytiharkan Oktober ini mereka membuka seluruh border mereka kepada seluruh
rakyat di dunia ini tanpa kuarantin. Jadi, saya ingin bertanya dengan Kerajaan Malaysia,
apakah kita akan terus berkurung, “seperti katak di bawah tempurung” ataupun kita juga
akan mengikuti langkah-langkah negara yang mengisytiharkan bahawa kena membuka
border mereka untuk memastikan ekonomi negara ini meningkat.

01240

Kalau tidak dibuka, ekonomi kita teruk. Rakyat ramai menderita, yang ada kerja
sudah hilang pekerjaan. Oleh sebab itu pengangguran meningkat. Peluang pekerjaan
tidak ada. Macam mana ada peluang pekerjaan? Semua tidak boleh. Kita terlampau
ketakutan dengan serangan COVID-19. Sebetulnya kita harus berikhtiar dan SOP kena
keras sedikit. Tidak perlulah kita kunci diri kita dalam satu sangkar yang boleh
memisahkan kita daripada hubungan dunia luar.
