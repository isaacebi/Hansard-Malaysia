DR.21.09.2021 25

1.5 darjah celsius berbanding tahap era praindustri. Pandemik COVID-19 yang melanda
negara dan seluruh dunia sejak tahun 2020 memberi cabaran kepada proses mengemas
kini NDC pertama Malaysia.

Walau bagaimanapun kerajaan telah pun berjaya melengkapkan proses
tersebut dan telah mengemukakan pengemaskinian NDC pertama negara pada 30 Julai
2021. Malaysia telah meletakkan sasaran yang lebih bercita-cita tinggi bagi mencerminkan
komitmen negara yang lebih progresif. Sasaran NDC negara ini adalah untuk
mengurangkan intensiti pelepasan GHG berdasarkan keluaran dalam negara kasar
sebanyak 45 peratus pada tahun 2030 berbanding intensiti pelepasan GHG pada tahun
2005.

Penetapan sasaran ini adalah tanpa syarat iaitu 10 peratus lebih tinggi daripada
sasaran NDC sebelum ini. Dengan kata lain, ini bermakna Malaysia akan melaksanakan
tindakan mitigasi pelepasan GHG bagi mencapai keseluruhan sasaran tersebut dengan
keupayaan dan kemampuan negara tanpa bantuan luar. Ini penting untuk kita jelaskan di
sini komitmen negara kepada perjanjian yang telah kita meterai.

Selain daripada itu, pencapaian sasaran NDC negara juga akan dilaksanakan
melalui tindakan-tindakan mitigasi perubahan iklim dalam negara dan tidak melibatkan
pembelian kredit karbon dari luar negara. Di samping itu, skop GHG juga kita lebarkan
kepada 3 sebelum ini kepada 7 jenis GHG berbanding 3 sebelumnya dalam NDC yang
telah kita laporkan sebelum ini.

Bagi menjawab bahagian kedua soalan yang dibangkitkan oleh Yang Berhormat
yang berkaitan dengan sasaran untuk mencapai net zero karbon. Sebagaimana yang
telah pun kita maklum bahawa negara mempunyai komitmen terhadap usaha-usaha
tersebut dan insya-Allah oleh kerana beberapa kementerian terlibat sama dalam perkara
ini, ia akan diumumkan Perdana Menteri dalam Belanjawan dalam RMKe-12 nanti dan
insya-Allah juga dalam Persidangan COP26 yang akan diadakan di Glasgow pada awal
November 2021 ini. Terima kasih.

Puan Yeo Bee Yin [Bakri]: Terima kasih. Ini adalah berita baik di mana
Malaysia akan ada net zero carbon target. Tetapi saya hendak ambil satu soalan
tambahan yang berkaitan dengan soalan ini dan juga MQT sebelum ini kerana pasaran
perdagangan karbon adalah salah satu strategi yang baik untuk melangkah ke hadapan
net zero carbon. Tetapi saya ada beberapa soalan.

(i) bilakah pasaran karbon ini akan bermula untuk transaksi?; dan

(ii) | berapakah anggaran harga karbon per tan?

Sekarang kalau kita tengok China emissions trading scheme, anggaran mereka
yang baru-baru lancar ini adalah USD4 per tan. Apakah anggaran karbon dalam
Malaysia? Dan yang paling penting ialah apakah mekanisme yang akan diambil oleh
kerajaan untuk memastikan ofset karbon di pasaran kita adalah diiktiraf antarabangsa
kerana kalau kita hendak demand pasaran kita, kita perlu memastikan bahawa ofset
karbon ini diiktiraf antarabangsa, di mana NDC di Malaysia boleh beli ofset karbon di
pasaran karbon di Malaysia dan mengambil kira ofset karbon ini dalam kiraan net zero
carbon antarabangsa mereka. So, apakah mekanisme yang akan diambil oleh kerajaan?

Dato’ Sri Tuan Ibrahim bin Tuan Man: Terima kasih. Untuk pasaran karbon
sebagaimana yang telah saya umumkan tadi sebenarnya dalam usaha mencapai net zero
daripada 197 negara yang telah meratifikasi. Kita setakat ini ada lima puluh sembilan
negara telah meletakkan sasaran net zero dan ini, insya-Allah akan diumumkan oleh
Perdana Menteri sepertimana yang saya maklumkan tadi.

Dalam soal pasaran karbon, kita sebagaimana yang kita maklum jawapan
soalan awal tadi bahawa kita memerlukan satu panduan sasaran karbon sukarela yang
perlu kita bina dan pada waktu yang sama kita juga perlu meletakkan satu garis panduan
dan akta yang melibatkan pasaran karbon ini. Usaha di peringkat kementerian kita sedang
membangunkan karbon tersebut dan insya-Allah pada hujung tahun ini kita akan
membentuk rangka kerja ke arah pasaran karbon domestik dan antarabangsa.
