28 DR.21.09.2021

pertengahan tahun hadapan bagi mendapatkan hala tuju pelaksanaan projek ini. Sekian
dan terima kasih.

Tuan Yang di-Pertua: Terima kasih. Ada soalan tambahan nombor dua? Kalau
tidak ada, saya ingin menjemput Yang Berhormat Jerai.

[Soalan No. 10 — YB. Datuk Christina Liew Chin Jin (Tawau) tidak hadir]

11. Tuan Sabri bin Azit [Jerai] minta Perdana Menteri menyatakan apakah status
terkini guru KAFA yang berkhidmat secara kontrak ke jawatan tetap seperti yang dijanjikan
sebelum ini.

Timbalan Menteri di Jabatan Perdana Menteri (Hal Enwal Agama) [Datuk Haji
Ahmad Marzuk bin Shaary]: Tuan Yang di-Pertua, terima kasih kepada Yang Berhormat
Jerai yang bertanya. Dengan izin, saya memohon untuk menjawab soalan ini bersekali
dengan soalan Nombor 33 yang telah ditetapkan untuk dijawab pada 30 September
memandangkan kedua-dua soalan ini menjurus kepada isu dan perkara yang sama.

Untuk makluman Ahli Yang Berhormat, kerajaan pada hari ini amat prihatin bagi
menambah baik status perjawatan guru-guru di bawah program Kelas Al-Quran dan Fardu
Ain (KAFA). Namun beberapa proses penting perlu diteliti dan dilaksanakan terlebih
dahulu secara terancang dan holistik bagi menjamin kebolehlaksanaan penambahbaikan
status perjawatan tersebut. Penambahbaikan ini melibatkan aspek deskripsi tugas,
penetapan jam mengajar, kelayakan guru dan keperluan ikhtisas bagi guru KAFA serta
kesesuaian premis.

Pada masa yang sama, kerajaan sentiasa melaksanakan_ inisiatif bagi
pemerkasaan guru-guru KAFA daripada aspek meningkatkan kompetensi melalui
pelaksanaan Kursus Pemetaan Guru KAFA Sebagai Jurulatih Daerah bagi melahirkan
guru yang kompeten dalam profesion keguruan. Sehingga tahun 2021, seramai 591 orang
guru KAFA telah dilatih di bawah program ini bagi memantapkan ilmu kemahiran,
pengajaran dan kemahiran teknologi serta berupaya menjadi pembimbing kepada rakan
sekerja guru KAFA yang lain.

Selain itu, guru-guru KAFA juga perlu memenuhi kelayakan ikhtisas yang
merupakan elemen terpenting bagi memenuhi syarat dan kelayakan yang ditentukan
Jabatan Perkhidmatan Awam (JPA). Kerajaan juga komited dalam membela kebajikan
guru-guru KAFA. Mulai tahun 2020, kerajaan melalui JAKIM telah memperuntukkan
sebanyak RM6,993,000 bagi caruman Pertubuhan Keselamatan Sosial (PERKESO)
kepada seramai 35,000 orang guru KAFA. Selain itu, melalui peraturan-peraturan
pelaksanaan Program KAFA Tahun 2021, JAKIM memberikan kemudahan cuti bersalin
berelaun kepada guru KAFA wanita yang akan berkuat kuasa pada 1 Januari 2022.

Justeru, bagi merealisasikan kesungguhan kerajaan terhadap usaha tersebut,
maka sesi libat urus bersama agensi kementerian yang berkaitan sebelum melaksanakan
projek rintis pemerkasaan KAFA sedang giat dilaksanakan. Kerajaan berharap agar usaha
murni untuk menaik taraf perkhidmatan guru KAFA dapat direalisasikan dengan sokongan
padu daripada semua pihak yang berkaitan termasuk Ahli Yang Berhormat di Dewan yang
mulia ini dan kita doakan supaya ia akan menjadi realiti. Sekian, terima kasih.

Tuan Yang di-Pertua: Terima kasih. Soalan tambahan.

Tuan Sabri bin Azit [Jerai]: Terima kasih Yang Berhormat Timbalan Menteri atas
jawapan yang diberikan.

Soalan tambahan saya ialah sejauh manakah keberkesanan pengajaran guru
KAFA dapat dimaksimumkan ke arah memartabatkan Islam yang syumul dalam kalangan
anak-anak sekiranya amalan pemberian one-off tahunan diteruskan dengan mengabaikan
amanah imbuhan tetap seperti yang diperoleh oleh rakan guru terlatih anjuran KPLB iaitu
tabika?
