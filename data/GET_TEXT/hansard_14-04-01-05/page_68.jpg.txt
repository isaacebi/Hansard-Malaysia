60 DR.21.09.2021

aktiviti penerokaan hutan untuk mengambil kayu balak kerana ia berada dalam Hutan
Simpan Gunung Jerai.

Terima kasih kepada kerajaan kerana meluluskan RM75 juta. Saya mohon
bersungguh-sungguh agar kelulusan ini dipercepatkan kerana rakyat yang terkesan
sentiasa dirundung kerisauan akibat hujan yang masih lagi turun dengan lebatnya pada
waktu ini.

01540

Tuan Yang di-Pertua, beralih kepada Kementerian Pendidikan. Pendidikan era
COVID-19 amat penting. Dasar kerajaan mewujudkan biasiswa Hadiah Latihan
Persekutuan (HLP) telah berjaya membangunkan ilmuwan di negara kita untuk
memberikan perkhidmatan terbaik kepada negara. Dalam hal ini, Bahagian Tajaan dan
Pembiayaan Kementerian Pendidikan Malaysia sedang giat melaksanakan operasi
penguatkuasaan perjanjian terhadap penerima biasiswa HLP.

Pertanyaan saya kepada Yang Berhormat Menteri Pendidikan, berapakah
bilangan penerima Hadiah Latihan Persekutuan peringkat kedoktoran yang telah tamat
pengajian dan memperoleh ljazah Doktor Falsafah melebihi enam tahun daripada
permulaan cuti belajar sehingga 31 Disember 2018.

Saya menggesa Kementerian Pendidikan mengekalkan keputusan Mesyuarat
Lembaga Biasiswa pada tahun 2018 yang memutuskan pengecualian tindakan
penguatkuasaan kepada penerima HLP peringkat kedoktoran yang telah menamatkan
pengajian dan mengemukakan dokumen pengesahan tamat pengajian sehingga 31
Disember 2018.

Pegawai-pegawai pendidikan ini telah berusaha menamatkan pengajian selepas
tamat tempoh cuti belajar. Membayar sendiri yuran pengajian dan menyempurnakan
pengajian dalam tempoh yang dibenarkan oleh universiti dalam penuh kekangan telah
berkhidmat secara terbaik memberikan kepakaran dalam bidang pendidikan di negara kita
dengan amat bermakna. Kini Tuan Yang di-Pertua, mereka diburu dan dipaksa membayar
sebanyak RM120,000 hingga RM160,000 walaupun telah memperoleh lIjazah Doktor
Falsafah disebabkan telah melepasi enam tahun bermula daripada tarikh cuti belajar. Kita
perlu hargai warga pendidik kita yang telah membangunkan modal insan negara.
Peneroka FELDA pun pihak kerajaan boleh melupuskan hutang mereka dengan sebab
menghargai sumbangan dalam bidang pertanian. Apatah lagi sepatutnya warga pendidik
yang amat berjasa pun diberikan hak yang sama.

Dari segi hal ehwal agama pula Tuan Yang di-Pertua, pendidikan agama dan
tahfiz dalam kategori Sekolah Agama Rakyat perlu diambil berat dan distrukturkan
semula. Kita perlu memandang jauh untuk membangunkan sekolah agama rakyat dan
pendidikan tahfiz ini. Saya mencadangkan agar Yayasan Wakaf Malaysia dibesarkan
peranan dan objektifnya dengan tambahan untuk menangani masalah pendidikan agama
rakyat dalam kalangan umat Islam secara progresif dan produktif. Khususnya bagi
memperkasakan Sekolah Agama Rakyat di Malaysia. Dalam hal ini, saya menggesa agar
diusahakan;

(i) menubuhkan Majlis Jemaah Pengelola Sekolah Agama
Malaysia;
(ii) menubuhkan Dana Wakaf Sekolah Agama Malaysia; dan

(iii) menyediakan latihan kepimpinan pengurusan sekolah dan
latihan perguruan kepada sekolah tahfiz dan Sekolah Agama
Rakyat.

Pendidikan agama Islam untuk murid berkeperluan khas (MBk). Ini juga agak
ketinggalan. Kelompok ini tidak mengikuti kelas KAFA seperti murid tipikal yang lain. Saya
difahamkan, terdapat sebuah sekolah kebangsaan yang mengendalikan Program
Pendidikan Khas Integrasi (PPKI) di Sekolah Kebangsaan Putrajaya, Presint 8 (1) atas
inisiatif awal ibu bapa. Saya juga difahamkan JAKIM telah melatih seramai 40 orang guru
KAFA untuk mengajar murid berkeperluan khas atau dengan kata lain murid OKU dan
telah bersedia dengan sukatan pelajaran KAFA Murid Berkeperluan Khas (MBk).
Sehubungan dengan itu, saya menggesa agar JAKIM mengadakan kerjasama dengan
