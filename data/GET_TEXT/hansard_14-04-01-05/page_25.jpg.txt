DR.21.09.2021 17

Dato’ Saifuddin Abdullah: Terima kasih Yang Berhormat Pontian. Saya katakan
tadi kita harus ada kefahaman sendiri tentang apa yang berlaku di sana, termasuklah soal
wanita yang rata-ratanya tentu kita tidak berpuas hati dengan perkembangan yang berlaku
sekarang.

01110

Tetapi begitu juga dengan label pengganas. Kita harus ingat apa definisi
pengganas, siapa yang memberi definisi, ada yang bukan pengganas tapi dilabel sebagai
pengganas. Ada yang melabel orang lain sebagai pengganas, tapi sebenarnya dia lagi
besar sebagai satu pengganas. Ada kumpulan yang dilabel secara blanket sebagai
pengganas, tapi kita tahu tidak semua dalam kumpulan itu adalah pengganas.

Jadi, kita tidak mahu terperangkap. Begitu juga kita melihat soal wanita dari sudut
pandangan kita dan dari sudut pandangan kepentingan Afghanistan. Kita tidak boleh lihat
kedudukan wanita di Afghanistan dari sudut pandangan orang luar yang mungkin nilai
budayanya berbeza dengan apa yang berada di Afghanistan. Jadi itu kita harus perhatian.

Ringkas saja Yang Berhormat Tuan Yang di-Pertua. Daripada segi kemanusiaan,
pertama kita telah pledge sebanyak USD100 ribu melalui organisasi kemanusiaan PBB
dan yang kedua kita juga telah berjanji akan membantu dari segi penghak upayaan wanita,
pendidikan dan capacity building dengan izin. Ini kita buat melalui Malaysia Technical
Corporation Programme (MTCP), bersama dengan negara ketiga yang lain seperti yang
pernah kita lakukan dengan Australia untuk melatih guru-guru di Afghanistan dan juga
melalui NGO kita.

Sebagai contohnya Mercy Malaysia pernah berada di Afghanistan. Mereka juga
berhasrat untuk kembali berkhidmat di Afghanistan dan juga contohnya Global Peace
Mission yang sekarang ini sudah pun menghantar sebilangan aktivis mereka ke
Afghanistan. Terima kasih.

Timbalan Yang di-Pertua [Dato' Mohd Rashid Hasnon]: Terima_ kasih,
pertanyaan jawab lisan seterusnya, saya ingin menjemput Yang Berhormat Puan Rubiah
binti Haji Wang, Kota Samarahan.

Puan Rubiah binti Haji Wang [Kota Samarahan]: Assalamualaikum
warahmatullahi wabarakatuh dan salam sejahtera. Terima kasih Tuan Yang di-Pertua,
soalan Yang Berhormat Kota Samarahan nombor lima.

5. Puan Rubiah binti Haji Wang [Kota Samarahan] minta Perdana Menteri
menyatakan persediaan terkini kerajaan untuk urusan rakyat Malaysia menunaikan fardu
haji dan umrah di Tanah Suci Mekah setelah hampir dua tahun negara tidak berpeluang
menghantar jemaah ekoran pandemik COVID-19.

Timbalan Menteri di Jabatan Perdana Menteri (Hal Enwal Agama) [Ustaz Haji
Ahmad Marzuk bin Shaary]: Terima kasih Tuan Yang di-Pertua dan terima kasih kepada
Yang Berhormat Kota Samarahan. Untuk makluman Ahli Yang Berhormat, kerajaan
melalui Lembaga Tabung Haji telah memutuskan untuk membuat persediaan yang
sebaiknya bagi operasi Haji pada tahun 1442 Hijrah, sebelum Kerajaan Saudi membuat
keputusan untuk mengehadkan jemaah Haji kepada warganegara dan warga asing yang
bermastautin di Arab Saudi sahaja.

Persiapan ini termasuk menganjurkan 14 siri kursus haji secara dalam talian,
melengkapkan suntikan wajib dengan kerjasama Kementerian Kesihatan Malaysia
melibatkan bakal Haji dalam Program Imunisasi COVID-19 Kebangsaan, menyediakan
bekalan ubat dan Personal Protective Equipment (PPE) bagi penjagaan kesihatan jemaah
haji serta rombongan petugas haji yang bersiap siaga untuk beroperasi di Tanah Suci
dalam situasi pandemik COVID-19.

Bagi musim haji 1443 Hijrah, Tabung Haji telah memulakan persediaan sebaik
sahaja tamat ibadah haji pada tahun ini. Perancangan utama Tabung Haji adalah
pemilihan bakal haji di mana ianya tertakluk kepada kuota rasmi daripada Arab Saudi
kepada Malaysia dan lain-lain kriteria pemilihan yang akan diumumkan oleh Kerajaan
