88 DR.21.09.2021

memimpin supaya penduduk di Kampung Baru tidak menjadi ‘lauk’ kepada pemaju-
pemaju sepertimana yang telah berlaku setelah sekian lama.

Jikalau ia dilakukan dengan baik, maka hasil DBKL akan bertambah kerana dari
5,000 buah rumah akhirnya boleh dapat sebanyak 50,000 buah rumah kerana plot ratio
one is to 10 dengan izin. Boleh dapat sebanyak 50,000 buah rumah, bererti pendapatan
DBKL juga akan bertambah. Dengan cukai pintunya, dengan cukai stratanya dan
sebagainya. Akan tetapi malangnya, kerajaan yang ada katanya Melayu Islam tetapi tak
nak tolong orang Melayu dalam perkampungan yang terakhir di tengah-tengah Bandar
Kuala Lumpur.

Terakhir, yang terakhir, last one Tuan Yang di-Pertua. Banyak minta maaf ya,
saya kagum dengan dasar Kementerian Wilayah Persekutuan yang dahulu saya menjadi
Menteri Wilayah Tuan Yang di-Pertua. Saya tidak tahu ada dasar prosper-thy-neighbour
(kayakan jiran kamu). Sepertimana yang kita sudah dengarlah video, di mana jiran mantan
Yang Berhormat Menteri Wilayah telah mendapat tanah sebanyak 2.9 ekar di Jalan Peel.
Sedangkan syarikatnya hanya paid-up capital sebanyak RM100 sahaja. Akan tetapi, dia
ada dasar prosper-thy-neighbour (kayakan jiran kamu). Maka dia berikan projek itu
kepada jiran dia di Kelantan. Ini sepertimana yang dilaporkan oleh UMNO Wilayah
Persekutuan Tuan Yang di-Pertua.

Selain daripada itu, saya hendak cerita pula, saya Presiden KLFA. Stadium Bola
Sepak Kuala Lumpur dipajakkan kepada seorang lagi jirannya yang duduk di Damansara
Height. Inilah prosper-thy-neighbor Kementerian Wilayah Persekutuan yang dipimpin oleh
mantan Menteri. Bukan mantan Menteri itu saya, tetapi di antara saya dengan yang ada
sekarang ini. Kalau saya tahulah Tuan Yang di-Pertua, ada dasar prosper-thy-neighbor,
saya pun ramai jiran-jiran Tuan Yang di-Pertua. Akan tetapi, saya tidak tahu. Akan tetapi,
inilah kelebihan UMNO. Saya harap Menteri Wilayah akan jawab tentang isu-isu ini.
Sekian, terima kasih.

Tuan Yang di-Pertua: Terima kasih Yang Berhormat Shah Alam. Seterusnya
Yang Berhormat Bachok, silakan.

6.06 ptg.

Tuan Nik Mohamad Abduh bin Nik Abdul Aziz [Bachok]: Assalamualaikum
warahmatullahi wabarakatuh. Bismillahi Rahmani Rahim, Alhamdulillahi rabbil ‘alamin.
[Berselawat]

Tuan Yang di-Pertua, saya ingin mengucapkan terima kasih kerana diberi peluang
untuk membahaskan Usul Menjunjung Kasih Titah Seri Paduka Baginda Yang di-Pertuan
Agong bagi Penggal Keempat. Pelbagai perkara telah diangkat oleh baginda demi
memastikan negara kita Malaysia yang sejahtera makmur dan maju, insya-Allah.

Tuan Yang di-Pertua, kejayaan Program Vaksinasi di negara kita sememangnya
sesuatu yang wajar diberikan perhatian. Meskipun berhadapan dengan masalah bekalan
vaksin pada bulan April dan Mei tahun lalu, namun dalam beberapa bulan sahaja kita telah
berjaya meningkatkan kapasiti bekalan dan pusat pemberian sekali gus menyaksikan
populasi dewasa yang telah menerima satu dos hampir mencecah sebanyak 100 peratus.
Manakala, dos lengkap pula semakin hampir mencecah sebanyak 80 peratus.

Kita perlu sedar bahawa aspek ketidakseimbangan perolehan vaksin sangat jelas
berlaku di peringkat global dengan kadar vaksinasi di negara-negara kurang membangun
kebanyakannya masih rendah. Malaysia juga hampir terperangkap dalam senario
ketidakseimbangan tersebut. Walaupun kemudiannya berjaya mengatasi kemelut dan
menjadi antara negara tertinggi kadar vaksinasi di peringkat global. Oleh sebab itu,
kejayaan vaksinasi di Malaysia bukan sekadar cerita pemberian vaksin dalam kapasiti
yang optimum, tetapi ia juga kejayaan melawan ketidakseimbangan global terhadap
Program Vaksinasi itu sendiri.

Tuan Yang di-Pertua, para saintis mengingatkan masyarakat dunia tentang
mutasi virus COVID-19 dan sejauh mana vaksinasi pada hari ini masih ampuh untuk
bertahan. Kajian-kajian klinikal sedang menumpukan kepada pelaksanaan dos ketiga dan
tidak mustahil akan dilaksanakan kelak. Saya mengucapkan penghargaan kepada
