90 DR.21.09.2021

tertentu untuk turut mengiktiraf golongan LGBT di negara ini. Pada Jun yang lalu,
SUHAKAM telah membuka tawaran pencarian penyelidik bagi sebuah penyelidikan
bertajuk, “the Feasibility of Having Legislation on the Recognition of a Third Gender in
Malaysia”. Dengan menyasarkan output kajian iaitu cadangan untuk memberikan hak
kepada golongan transgender dari sudut perundangan dan dasar kerajaan.

lroninya, kajian tersebut dikelolakan oleh pihak SUHAKAM yang merupakan
badan penting dalam menjaga hak asasi manusia di negara ini. Adakah orientasi seksual
dan identiti gender yang diperjuangkan dalam kerangka fikir golongan LGBT ini adalah
tertakluk daripada sebahagian hak asasi manusia.

Sejak bila negara kita perlu tunduk sepenuhnya kepada piagam Pertubuhan
Bangsa-Bangsa Bersatu dan peruntukan di bawah Pengisytiharan Hak Asasi Manusia
Sejagat 1946? Sejak bila pula piagam ini benar-benar mengikat pengamalan dan
perundangan di negara ini supaya menuruti keseluruhan kehendak antarabangsa tanpa
mengambil kira pengamalan agama dan juga budaya masyarakat Timur di sebelah negara
kita. Inilah yang kita bimbangkan terhadap pembentukan generasi pelapis negara pada
masa akan datang.

Sedikit demi sedikit normalisasi berlaku dalam masyarakat meskipun undang-
undang tidak membenarkannya. Munculnya golongan mak nyah yang berleluasa di media
sosial tanpa ada rasa bersalah berpakaian seperti seorang perempuan. Adakah
perundangan dalam negara hari ini terlalu longgar untuk mengekang aktiviti sedemikian
rupa? Oleh sebab itu, saya berpandangan program-program di bawah JAKIM seperti
Mukhayyam serta pendidikan agama perlu terus diperkasakan bagi membimbing mereka
pulang ke pangkal jalan. Bukan mengambil jalan sebaliknya iaitu untuk mengiktiraf
golongan ini. la wajar terus mendapat perhatian daripada pihak kerajaan hari ini.

Tuan Yang di-Pertua, akhir sekali, kita masih berada pada fasa-fasa akhir
sebelum menjengah ke fasa endemik. Pelbagai perkara memerlukan kepada
pembangunan semula penstrukturan dan pemulihan pasca pandemik. Kesemua ini tidak
akan berjaya direalisasikan jika kita masih berpecah belah. Semoga usaha pemupukan
semangat kerjasama di antara pihak kerajaan dan pihak pembangkang di Dewan yang
mulia ini akan memberikan kekuatan kepada pembangunan negara kita. Insya-Allah.
Sekian, terima kasih.

Tuan Yang di-Pertua: Terima kasih Yang Berhormat Bachok. Selepas ini ialah
Yang Berhormat Kapar. Saya ingin umumkan selepas Yang Berhormat Kapar ialah Yang
Berhormat berikut, Yang Berhormat Setampin, Yang Berhormat Kubang Pasu, Yang
Berhormat Lumut, mengikut giliran ya. Yang Berhormat Ipoh Barat, Yang Berhormat Sibu,
Yang Berhormat Bandar Kuching, Yang Berhormat Mas Gading, Yang Berhormat Jelutong
kalau beliau sempat sampai dan yang akhir sekali Yang Berhormat Ipoh Timur. Sekarang
Yang Berhormat Kapar, silakan.

6.16 ptg.

Dato’ Abdullah Sani bin Abdul Hamid [Kapar]: Terima kasih Tuan Yang di-
Pertua kerana memberi ruang kepada saya bersama-sama Menjunjung Kasih Titah Seri
Paduka Baginda Yang di-Pertuan Agong. Menyinggung kepada perkara-perkara yang
telah dibangkitkan oleh baginda. Pertama ialah apakah perancangan untuk kita
menghadapi COVID-19?

Pertama, saya ingin menyinggung tentang dana SIP atau Skim Insurans Pekerja
dan ini adalah satu langkah untuk kita memperlihatkan untuk membantu mereka-mereka
yang telah dibuang kerja yang telah hampir pada setakat ini sudah mencecah satu juta,
Tuan Yang di-Pertua. Ini betul membimbangkan. Amat membimbangkan dan saya tidak
nampak Kementerian Sumber Manusia melakar satu cadangan, kerangka yang
membolehkan kita yakini bahawa pembelaan pada satu juta lebih pekerja ini dapat dibela.

Kedua, saya ingin mendapat makluman tentang langkah-langkah untuk
menghidupkan kembali syarikat-syarikat IKS ini kerana bila hidup syarikat IKS ini maka
pekerja-pekerja itu dapat diselamatkan dan satu dana besar perlu diwujudkan untuk
membantu syarikat-syarikat ini.
