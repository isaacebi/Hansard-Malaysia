DR.21.09.2021 35

dilaksanakan dengan sempurna dan telah memberi impak yang positif kepada
pembangunan mental, spiritual dan fizikal anak-anak murid?

Apakah sistem pengajaran dan pembelajaran kepada anak-anak tidak lagi
berhadapan dengan persoalan yang remeh-temeh, yang dibangkitkan setahun yang
lepas, masih dibangkitkan oleh pemegang taruh pendidikan? Apakah kajian yang
dilakukan oleh Kementerian Pendidikan Malaysia (KPM) pada 18 April 2020 yang data
menunjukkan bahawa 36 peratus bersamaan 1.85 juta orang murid, tidak mempunyai
peranti langsung di seluruh negara telah dapat diselesaikan? Manakala 90 peratus orang
murid-murid tidak mempunyai peranti peribadi. Mereka terpaksa berkongsi dengan ibu
bapa, atau dikongsi bersama adik-beradik yang lain yang telah dirungkai dengan
semaksimum mungkin.

Kalau kita masih tercari-cari jalan penyelesaian, ini bermakna pada ketika itu,
sekali gus akan menyukarkan mereka untuk mengikuti kelas dalam talian. Saya ingin
bertanya kepada kerajaan, bagaimana perkara ini telah dapat diselesaikan setelah
setahun ia berlaku. Apakah janji-janji pemberian peranti kepada mereka yang amat
memerlukan telah dapat diselesaikan sedangkan pandemik COVID-19 belum
menampakkan pengurangan malahan bertahan ataupun bertambah daripada semasa ke
semasa.

Demikian juga dengan kuasa capaian internet, kita harus menyelesaikan
masalah ini secara serentak dan menyeluruh. Bagaimana murid-murid hendak belajar
dengan baik dan tenang, dan harmoni sekiranya dua aspek ini tidak dapat diselesaikan
dengan baik? Kita tidak tahu bagaimana murid-murid hendak belajar sekiranya capaian
internet laju tetapi murid tidak mempunyai peranti. Begitulah sebaliknya. Sekiranya murid
mempunyai peranti yang lengkap tetapi tidak ada capaian internet ataupun kelajuan
capaian yang lemah.

01220

Semuanya itu memberi kesan kepada pembelajaran mereka, khususnya murid-
murid luar bandar yang jauh ketinggalan. Bagaimanakah kementerian memastikan
capaian internet seluruh negara di negara ini dapat diselesaikan secepat mungkin?
Sekiranya tidak dapat diselesaikan, ia akan memberi kesan kepada keseimbangan
pembelajaran antara satu wilayah, dengan wilayah yang lain. Jangan kita hanya bercakap
sekadar dalam perancangan, dalam perancangan, dalam perancangan. Tidak ada jalan
penyelesaian sampai ke penghujung.

Kajian yang dilakukan oleh KPM, NUTP dan pasukan pengkaji daripada Fakulti
Pendidikan UKM pada April 2020, membuktikan majoriti ibu bapa dan guru-guru tidak
bersedia untuk melaksanakan PdPR. Banyak faktor yang mempengaruhi ketidaksediaan
pemegang taruh ini dengan PdPR. Antaranya perkara yang berkait dengan interaksi sosial
dalam kalangan murid-murid terbantut. Tekanan emosi bukan sahaja kepada anak-anak
tetapi juga kepada guru dan ibu bapa yang berkerjaya terhadap pembelajaran anak-anak.
Di samping para pelajar mengalami ketagihan kepada gajet disebabkan tempoh belajar
yang panjang.

Saya ingin bertanya kepada kementerian, adakah tindakan yang telah dilakukan
dalam menyelesaikan masalah ini kepada guru, ibu bapa dan bagaimana ia dapat diatasi?
Saya merasa risau pada bulan Oktober ini sekolah akan dibuka. Apakah kerisauan ibu
bapa juga tentang keselamatan anak-anak mereka terjamin daripada dijangkiti COVID-
19? Mungkin kah terdapat ibu bapa yang enggan menghantar anak-anak mereka pergi
ke sekolah secara fizikal atas alasan keselamatan?

Bagaimanakah kementerian menangani masalah_ tersebut? Bagaimana
kementerian hendak menyelesaikan masalah emosi, psikologi anak-anak yang telah
selesa tidak hadir secara fizikal di sekolah? Apakah kementerian telah bersedia untuk
mendepani fasa endemik ketika sekolah dibuka? Apakah kementerian telah merangka
metode pembelajaran yang hendak dilaksanakan pasca COVID-19 dan endemik?

Tuan Cha Kee Chin [Rasah]: Yang Berhormat Tampin?

Datuk Dr. Hasan bin Bahrom [Tampin]: Oleh sebab pandemik COVID-19 ini
telah memberi kesan kepada psikologi dan emosi para pelajar, apakah tindakan kerajaan
