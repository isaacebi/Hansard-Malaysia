8 DR.21.09.2021

Antara manfaat yang dapat dinikmati sekiranya Malaysia meratifikasi perjanjian ini
adalah:

(i) pengurangan tarif ke atas barangan eksport;

(ii) akses pasaran perdagangan perkhidmatan;

(iii) pergerakan pekerja profesional dan berkemahiran tinggi; serta
(i

iv) peluang meningkatkan aktiviti pelaburan di kalangan negara-
negara anggota RCEP.

Setelah perjanjian ini berkuat kuasa, antara kerjasama yang dirancang
termasuklah peningkatan kapasiti bagi pelaksanaan penurunan atau penghapusan kadar
tarif import, pengurangan halangan-halangan berbentuk bukan tarif seperti melalui
penerimaan pakai standard dan piawaian industri setiap negara. Seiring dengan matlamat
utama perjanjian untuk mengukuhkan aktiviti rantaian nilai serantau, di samping
menjadikannya lebih mesra pengguna serta lebih mudah digunakan.

Selain daripada pengurangan tarif ke atas barangan eksport, negara anggota
RCEP juga komited untuk mengurangkan halangan-halangan bukan tarif atau dengan
izin, non-tariff measures melalui penyelarasan tatacara import dan eksport bagi memudah
cara pergerakan barangan rentas sempadan termasuklah menyesuaikan serta menerima
pakai standard atau piawaian industri setiap negara anggota atau harmonization of rules
and standards.

Akhirnya Tuan Yang di-Pertua, RCEP melalui bab Standards, Technical
Regulations and Conformity Assessment Procedures telah menekankan keperluan
mengadakan kerjasama antara badan-badan piawaian negara anggota serta
perbincangan di peringkat teknikal untuk memastikan piawaian dan standard industri
negara masing-masing tidak menjadi penghalang atau meningkatkan kos barangan yang
dieksport. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Soalan tambahan
pertama, sila Yang Berhormat Bintulu 30 saat.

Dato’ Seri Tiong King Sing [Bintulu]: Terima kasih Yang Berhormat Menteri
Kanan atas jawapan yang diberi. Soalan tambahan, RCEP dan CPTPP merupakan
plurilateral trade agreement yang dilihat sebagai saling lengkap-melengkapi antara kedua-
duanya. Baru-baru ini, negara China yang juga anggota RCEP telah memohon secara
rasmi untuk menyertai CPTPP. Apakah pandangan Malaysia terhadap penyertaan negara
China dan apakah kesan terhadap industri tempatan? Sekian, terima kasih.

Timbalan Yang di-Pertua [Dato' Mohd Rashid Hasnon]: Sila Yang Berhormat
Menteri Kanan, satu minit.

Dato’ Seri Mohamed Azmin bin Ali: Terima kasih Yang Berhormat Bintulu.
Memang benar Tuan Yang di-Pertua, negara China telah pun mengumumkan secara
rasmi untuk menyertai CPTPP pada 16 September yang lalu. Pada pandangan saya,
penyertaan China dalam CPTPP akan memberikan dampak pengaruh ekonomi yang kuat
dalam perjanjian perdagangan. Ini adalah negara yang kedua selepas United Kingdom
memohon untuk menyertai CPTPP pada awal tahun ini dan kita menjangkakan China
akan memulakan accession negotiations bersama negara-negara anggota RCEP pada
awal tahun hadapan.

Untuk makluman Dewan yang mulia ini, walaupun Malaysia mempunyai FTA
bersama China iaitu ASEAN-China FTA, namun di bawah CPTPP, China perlu
menawarkan akses pasaran tanpa sebarang pengecualian awal, di mana China perlu
membuat tawaran akses pasaran yang lebih menyeluruh, berkualiti tinggi dan juga
menepati piawaian perjanjian CPTPP. Oleh yang demikian, akses pasaran yang bakal kita
nikmati dengan penglibatan China dalam CPTPP kelak, dijangka lebih luas, komprehensif
dan menguntungkan Malaysia berbanding dengan ASEAN-China FTA.

Di bawah peraturan Rules of Origin sebagai contoh Tuan Yang di-Pertua, setiap
produk yang diiktiraf sebagai berasal ataupun originating dari Malaysia atau negara
anggota CPTPP akan mendapat layanan duti berkeutamaan (preferential duty). Sebagai
