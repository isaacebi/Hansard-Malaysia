76 DR.21.09.2021

bahawa Seksyen 309 yang outlaw attempted suicide masih dikuatkuasakan. Seperti di
dalam satu kes di Mahkamah Kuala Lumpur tahun lepas di mana seorang unemployed
person telah pun dihukum satu bulan untuk attempted suicide, juga di Terengganu dalam
bulan Februari 2020 di mana seorang...

Puan Kasthuriraani a/p Patto [Batu Kawan]: Yang Berhormat Bukit Gelugor,
sedikit?

Tuan Ramkarpal Singh a/l Karpal Singh [Bukit Gelugor]: Very well.

Puan Kasthuriraani a/p Patto [Batu Kawan]: Terima kasih Tuan Yang di-Pertua
dan terima kasih Yang Berhormat Bukit Gelugor. Saya ingin rujuk kepada jawapan yang
saya terima daripada pihak kerajaan mengenai isu yang sama, isu untuk dengan izin
decriminalize suicide. Akan tetapi isu yang saya ingin timbulkan ialah isu moratorium
terhadap pendakwaan.

Jawapan yang saya terima adalah bilangan kes cubaan membunuh diri yang
didakwa daripada tahun 2018 sehingga Jun tahun ini adalah 902 kes. Daripada jumlah
keseluruhan tersebut, sebanyak 261 kes telah didakwa pada tahun 2018, 243 kes telah
didakwa pada tahun 2019, 223 kes telah didakwa pada tahun 2020 dan sebanyak 175 kes
telah didakwa dalam tempoh Januari hingga Jun.

Apa pandangan Yang Berhormat Bukit Gelugor memandangkan orang yang
mahu membunuh diri itu sebenarnya tidak ada niat pun hendak mati, dia mahu kesakitan
itu, dia mahu dugaan itu, dia mahu cabaran itu berakhir, they want the pain to end, not to
end their lives but to charge them, 902 kes, | think this is a crime. This is something that
should never happen, not at this time particularly. Apa pandangan Yang Berhormat Bukit
Gelugor?

Tuan Ramkarpal Singh a/l Karpal Singh [Bukit Gelugor]: Terima kasih Yang
Berhormat Batu Kawan. Saya bersetuju bahawa mangsa-mangsa di dalam kes ini
sebenarnya memerlukan bantuan. Mereka memerlukan pertolongan daripada segi
perubatan, psikiatri dan sebagainya. Mereka sepatutnya tidak dihukum. Saya menggesa
kerajaan agar mengambil tindakan untuk menangani masalah ini.

Seperti yang dikatakan oleh Yang Berhormat Batu Kawan tadi, kita boleh lihat
statistik nombor-nombornya telah pun meningkat dan kami perlu mengelakkan masalah
ini dan caranya bukanlah adalah untuk menghukum mereka di bawah Seksyen 309
tersebut. Saya berharap ini akan dipinda dan dikeluarkan daripada Penal Code. Saya tidak
ada masa lagi Tuan Yang di-Pertua. Saya mengucapkan terima kasih kepada Tuan Yang
di-Pertua sekali lagi.

Dato' Sri Azalina Othman Said [Pengerang]: Terima kasih. Yang Berhormat
Parit. Selepas itu Yang Berhormat Tangga Batu, Yang Berhormat Bukit Gantang dan Yang
Berhormat Kota Kinabalu. Silakan.

5.06 ptg.

Dato' Mohd Nizar bin Haji Zakaria [Parit]: Bismillahi Rahmani Rahim.
Assalamualaikum warahmatullahi wabarakatuh dan salam sejahtera. Terima kasih Tuan
Yang di-Pertua.

Pertama, saya juga ingin mengucapkan ribuan terima kasih kepada Tuan Yang
di-Pertua di atas mengambil bahagian dalam perbahasan Menjunjung Kasih Titah
Kebawah Duli Yang Maha Mulia Seri Paduka Baginda Yang di-Pertuan Agong sempena
istiadat pembukaan Penggal Keempat Parlimen Ke-14. Di kesempatan ini juga saya ingin
merafak sembah dan menjunjung kasih Kebawah Duli Yang Maha Mulia Seri Paduka
Baginda Yang di-Pertuan Agong di atas keprihatinan baginda terhadap nasib rakyat di
Malaysia sepanjang wabak COVID-19 melanda negara.

Tuan Yang di-Pertua, terlebih dahulu izinkan saya juga merakamkan
penghargaan terima kasih kepada para pejuang barisan hadapan yang telah bertungkus
lumus bekerjasama menghadapi pandemik wabak COVID-19 sejak pertama kali ia
melanda negara. Saya juga ingin menyatakan penghargaan kepada kerajaan di atas
