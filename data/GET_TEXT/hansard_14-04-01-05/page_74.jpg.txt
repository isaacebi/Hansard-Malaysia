66 DR.21.09.2021

Tengku Razaleigh Hamzah [Gua Musang]: Dengan tujuan mengembalikan hak
undang-undang dan perlembagaan UMNO dan membuat apa juga apa yang patut bagi
mengembalikan kedudukan di bidang politik nasional dan dalam kepentingan nasional.
Persoalan yang mungkin timbul ialah apakah pentingnya atau relevan kah UMNO?
Pertubuhan yang diasaskan 74 tahun dahulu dan kemudiannya diharamkan pada 30
tahun yang lepas, dihidupkan kembali. Soalan ini penting dan harus dijawab.

UMNO yang tertubuh pada tahun 1946 adalah sebuah pergerakan dan bukan
hanya sekadar nama sebuah parti politik. Sebenarnya UMNO lebih besar daripada parti
itu sendiri. la adalah pertubuhan yang mendukung parti. UMNO merupakan simbol politik
lebih besar daripada parti atau keahliannya. Dalam tanggapan orang Melayu, UMNO itu
masih lagi sebuah pergerakan yang terdapat di setiap kampung, pekan dan bandar raya.
Jika ikon ini diketepikan, akan timbul kekosongan berbahaya yang boleh disalah guna oleh
para populis dan oportunis. Oleh itu, UMNO seharusnya mempertahankan kekukuhan
politik yang dibina.

Saya telah memberi penjelasan politik dan undang-undang secara menyeluruh
mengenai tuntutan UMNO berkaitan hak pewujudannya dari segi politik dan undang-
undang. Dalam memberi penjelasan itu, saya telah merujuk kepada prinsip tidak ada
kuasa di sisi undang-undang ataupun nullity untuk mencabar keputusan mahkamah dan
pendaftar pertubuhan. Mahkamah Persekutuan telah menerangkan undang-undang
berkaitan nullity ini dalam kes Eu Finance Berhad lawan Lim Yoke Foo pada tahun 1982,
2 MLJ 37.

Petikan berkaitan mengenai keputusan mahkamah dalam kes _ tersebut
menyatakan secara am, sekiranya sesuatu perintah itu merupakan nullity rayuan
terhadapnya tidak berguna. Oleh sebab apa pun keputusan terhadapnya, perintah
tersebut boleh ditangkis dengan jayanya oleh tindakan undang-undang berdampingan
daripada mana-mana mahkamah atau tribunal berkenaan. Ini bermakna, ia tertakluk
kepada _ kritikan berdampingan mengikut tindakan undang-undang berdampingan
mahkamah boleh mengisytiharkan tidak wujud sesuatu tindakan yang kononnya
diwajibkan daripada segi undang-undang. Prinsip nullity ini berdasarkan kepada prinsip
undang-undang bahawa sesuatu keputusan itu tiada kuasa untuk dipatuhi sekiranya
mahkamah atau kuasa yang memulakannya tidak mempunyai kuasa di sisi undang-
undang.

Kita kini berada dalam kesukaran dari segi perpaduan nasional, perhubungan
kaum, toleransi keagamaan, visi bersama ekonomi nasional, keyakinan terhadap sistem
institusi, kestabilan sistem politik dan parti politik untuk menyokong demokrasi
berperlembagaan. Kejayaan demokrasi bergantung kepada sebahagian besar daripada
warganegara bertanggungjawab dan berpengetahuan luas, mengambil bahagian dalam
politik demi menegakkan kesejahteraan nasional.

Masalah yang kita hadapi sekarang ialah sistem politik kita merosot dan mutu
biasa-biasa sahaja dan tidak begitu baik semakin menonjol. Mereka yang terbaik ini
kehilangan harapan dan yang paling teruk dan tidak berguna amat ghairah dengan lagak
mereka untuk mendapat kuasa. Keadaan ini menyebabkan terdapatnya sedikit sebanyak
krisis kepimpinan. Dengan secara tidak langsung, keadaan ini telah menimbulkan
kecemasan di kalangan rakyat. Dalam pada itu, visi perkauman dan agama merupakan
suatu khayalan berbahaya sekiranya ia ditonjolkan ke hadapan.

Barang diingat bahawa politik bertanggungjawab adalah prasyarat dalam
menegakkan pemerintahan dan demokrasi berperlembagaan. Sekiranya terdapat krisis
dalam politik, ia bermakna pemerintahan juga mengalami krisis. Maka itu, sekiranya
kerajaan tidak berfungsi ini bermakna tiada sesuatu pun dapat berfungsi. Pokoknya,
sistem politik berparti memerlukan transformasi dengan segera tetapi kita kesuntukan
masa. Dengan kekuatan UMNO di serata pelosok termasuk luar bandar, pekan dan
bandar raya, kita mungkin dapat mengamalkan politik baharu sekiranya kita mampu
mengatur kepimpinan di semua peringkat untuk menyatukan negara tersayang ini.

Barang diingat, UMNO yang dimaksudkan itu ialah UMNO yang hilang tetapi kita
berkemampuan mengembalikannya. Ini bukanlah persoalan undang-undang. la tidak
pernah merupakan persoalan tersebut. Sebenarnya ia adalah persoalan politik walaupun
ada yang cuba menyifatkannya sebagai persoalan undang-undang.
