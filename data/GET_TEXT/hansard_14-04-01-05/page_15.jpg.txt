DR.21.09.2021 7

Kesemua fest kit ujian kendiri ini adalah mesti diluluskan oleh Medical Device
Authority (MDA), ia tak boleh sebarang kerana perkakas ini ataupun alat ini adalah amat
penting dan ia mesti diiktiraf oleh MDA di bawah Kementerian Kesihatan Malaysia. Sekian,
terima kasih.

01030

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri.

Tuan Haji Yusuf bin Abd Wahab [Tanjong Manis]: Soalan tambahan Tuan
Yang di-Pertua.

Timbalan Yang di-Pertua [Dato' Mohd Rashid Hasnon]: la tidak ada soalan
tambahan, ia cuma dua saja.

Tuan Haji Ahmad bin Hassan [Papar]: Soalan tambahan satu.

Timbalan Yang di-Pertua [Dato' Mohd Rashid Hasnon]: Ahli-ahli Yang
Berhormat, sekarang tamatlah sesi untuk Waktu Pertanyaan-pertanyaan Menteri pada
hari ini. Terima kasih Ahli-ahli Yang Berhormat.

[Sesi Waktu Pertanyaan-pertanyaan Menteri tamat]

JAWAPAN-JAWAPAN LISAN BAGI PERTANYAAN-PERTANYAAN

1. Dato’ Seri Tiong King Sing [Bintulu] minta Menteri Kanan Perdagangan
Antarabangsa dan Industri menyatakan status terkini Perkongsian Ekonomi Menyeluruh
Serantau (RCEP) dan apakah rancangan bagi meningkatkan kerjasama antara negara-
negara perjanjian RCEP.

Menteri Kanan Perdagangan Antarabangsa dan Industri [Dato' Seri
Mohamed Azmin bin Ali]: Tuan Yang di-Pertua, Regional Comprehensive Economic
Partnership (RCEP) telah ditandatangani oleh 15 buah negara iaitu 10 negara anggota
ASEAN dan lima buah negara rakan FTA ASEAN sewaktu Sidang Kemuncak RCEP Ke-
4 pada 15 November 2020. Lanjutan daripada itu, negara-negara anggota RCEP
mengambil langkah-langkah domestik bagi meratifikasi perjanjian tersebut mengikut
lunas-lunas perundangan negara masing-masing.

Berdasarkan peruntukan yang terkandung dalam perjanjian RCEP, ia akan
berkuat kuasa 60 hari setelah sekurang-kurang enam negara anggota ASEAN dan tiga
negara rakan FTA ASEAN menyerahkan Surat Cara Ratifikasi (/nstrument of Ratification)
kepada Sekretariat ASEAN. Sehingga kini, negara-negara yang telah meratifikasi
perjanjian adalah Singapura, China dan Jepun. Thailand telah melengkapkan proses
ratifikasi domestik dan akan menghantar Surat Cara Ratifikasi kepada Sekretariat ASEAN
pada hujung tahun ini. Manakala, Myanmar telah pun menghantar Surat Cara Ratifikasi
kepada Sekretariat ASEAN.

Semasa mesyuarat Menteri-menteri Ekonomi ASEAN ke-53 pada 9 September
2021, negara-negara anggota ASEAN telah mensasarkan tarikh kuat kuasa perjanjian
RCEP pada 1 Januari 2022. Negara-negara seperti Brunei, Filipina, Indonesia, Kemboja
dan Vietnam telah memaklumkan hasrat untuk melengkapkan proses ratifikasi domestik
menjelang November 2021. Malaysia pula memberikan komitmen untuk melengkapkan
proses ratifikasi pada pertengahan Disember tahun ini.

Proses ratifikasi RCEP bagi Malaysia memerlukan pindaan dibuat ke atas tiga
akta di bawah bidang kuasa KPDNHEP. Ini adalah bagi memastikan akta-akta tersebut
sejajar dengan obligasi negara di bawah perjanjian tersebut. Dalam hal ini, MITI telah
dimaklumkan oleh pihak KPDNHEP bahawa draf pindaan akta-akta tersebut sedang
diperhalusi oleh Jabatan Peguam Negara. Sekiranya Malaysia tidak meratifikasi perjanjian
ini, negara akan tidak menikmati faedah dan layanan keutamaan (preferential treatment)
seperti yang terkandung dalam RCEP.
