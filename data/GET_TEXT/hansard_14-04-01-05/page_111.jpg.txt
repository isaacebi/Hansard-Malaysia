DR.21.09.2021 103

yang sedia ada yang dikatakan oleh SPR, baik penjarakan sosial, pengambilan suhu,
semuanya baik. Akan tetapi kita linat dengan jelas ia tidak cukup dan satu contoh yang
baik Pilihan raya Negeri Sabah. Jadi bagi saya, saya menyarankan SPR berani
mengambil pembaharuan dan adaptasi untuk musim pandemik ini. Jika boleh, lakukan
sekarang.

Nombor satu, mereka haruslah membenarkan kaedah undian pos ataupun undi
secara advanced atau absentee voting, supaya pengundi contohnya rakyat Sabah dan
Sarawak yang tinggal di Semenanjung tak perlu merentas negeri untuk balik mengundi.
Ini bukan sahaja baik untuk menjimatkan kos terutamanya mereka yang mengundi di
kawasan pedalaman tetapi kita tahu di Sabah, contoh paling baik apabila kita merentas
negeri, merentas daerah, kita mungkin ada risiko membawa virus itu masuk dan mungkin
ada satu lagi outbreak berlaku.

Ini, SPR hanya perlu gazet, dengan izin, off region voters as advance voters
eligible for postal voting di bawah Peraturan 3.1(E) Peraturan Pilihanraya (Undi Pos)
Peraturan 2003. Saya ada tulis satu soalan kepada Parlimen dan SPR telah menjawab
saya. Apakah yang SPR jawab? Dia kata mereka tidak bercadang untuk melakukan
pembaharuan ini, malah mereka menasihati pengundi-pengundi untuk menukar alamat
mereka ke tempat mereka bermastautin. Bagi saya, ini alasan. Kita haruslah mencari jalan
supaya jika saya rakyat Sarawak, saya nak undi di Sarawak, bagilah peluang untuk saya
mengundi di Sarawak. Carilah jalan supaya saya dapat undi dengan selamat. /f not, this
is a form of voters’ suppression, dengan izin.

Cadangan kedua saya, SPR haruslah memanjangkan masa mengundi. Mungkin
sehingga satu minggu dan kita buat pengundian secara scheduled voting, mengundi
secara berjadual. Mungkin saluran satu dan dua untuk hari ini, saluran ketiga dan keempat
untuk hari yang lain dan sebagainya. Ini dapat memanjangkan masa dan mengurangkan
kesesakan di tempat mengundi. Inilah cadangan saya.

Tuan Yang di-Pertua, saya dengar banyak Ahli Parlimen terutamanya Sabah dan
Sarawak yang membincangkan tentang MA63 malah satu MoU telah ditandatangani oleh
pihak kerajaan dan pihak pembangkang dan satu klausa yang sangat penting adalah
tentang MA63. Memang saya mengalu-alukan fokus terhadap MA63 tetapi sebagai
seorang rakyat Sarawak, saya ingin tahu, apakah yang akan dilakukan oleh kerajaan
sekarang? Dan apa yang telah dilakukan oleh Kerajaan Perikatan Nasional untuk
memulihkan hak kita dalam masa lebih satu tahun setengah.

Malah, kita ada kementerian yang khusus untuk Hal Ehwal Sabah Dan Sarawak.
Dapat gaji Yang Berhormat Menteri, Yang Berhormat Timbalan Menteri, pegawai-
pegawai, driver. Ada yang kita lihat ada dapat peruntukan untuk renovate pejabat mereka.
Akan tetapi, apakah telah dilakukan sehingga kini? Jangan gunakan COVID-19 sebagai
alasan kerana kementerian lain, mereka bertanggungjawab untuk jaga COVID-19. Malah
di bawah PH dahulu, ada 17 perkara daripada 21 perkara telah dipersetujui dan hendak
diimplementasikan.

Akan tetapi di bawah Perikatan Nasional, laporan pula dimasukkan ke dalam
OSA. Bagi saya, ini tidak masuk akal. Jadi, saya cadangkan langkah pertama, kalau kita
hendak menghormati MoU yang telah ditandatangani dan ikhlas untuk melihat sama ada
kerajaan benar-benar hendak implementasi MA63, saya tahu Yang Berhormat Kota
Kinabalu, beliau telah berbahas kata langkah pertama haruslah pindaan Artikel 1(2).

Saya setuju tetapi bagi saya, langkah pertama paling senang boleh lakukan ialah
Laporan MA63 tersebut dikeluarkan daripada OSA. Declassify that laporan, biar kita lihat.
Dengan izin, it can be done today, it can be done tomorrow. Itulah langkah pertama dan
bagi saya, kerajaan haruslah ikhlas, declassify. Saya tahu ada Ahli Parlimen dari Sabah
dan Sarawak di sini. Saya rasa mereka juga bersetuju. Saya juga minta Yang Berhormat
Menteri Hal Ehwal Sabah dan Sarawak untuk bukan sahaja tunjukkan KPI untuk 100 hari,
kita nak tengok kad laporan untuk satu tahun lebih yang telah dilakukan.

Tuan Yang di-Pertua, kita tahu sekarang ada satu keperluan untuk memohon
MyTravelPass untuk mendapatkan kebenaran untuk masuk atau keluar dari negara bagi
warganegara dan juga warga asing. Malah tahun ini kita melihat peningkatan mendadak
dalam kebenaran yang diberikan dan ini memang berkaitan dengan keputusan kerajaan
