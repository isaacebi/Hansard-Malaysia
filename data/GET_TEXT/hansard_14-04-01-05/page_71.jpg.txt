DR.21.09.2021 63

keutuhan industri kayu dan perabot, saya sarankan total ban on sawn timber exports
immediately.

Tuan Yang di-Pertua, kebelakangan ini, kita melihat insiden pencemaran sungai
sering berlaku. Di kawasan saya Bentong, hampir semua sungai sudah jadi seperti teh
tarik disebabkan aktiviti pembalakan, perlombongan, pasir, batu, timah. Tidak tahulah apa
lagi. Pembangunan khasnya di kawasan curam seperti di kawasan Gohtong Jaya.

Baru-baru ini juga, EIA untuk sebuah kilang kertas telah diluluskan, walaupun ia
terletak di kawasan tadahan air yang membekalkan dua juta liter air mentah setiap hari ke
loji rawatan air Langat 2 di Selangor. Sekiranya situasi begini dibiarkan berterusan, negara
kita pasti akan menghadapi krisis air pada satu hari nanti. Maka, adalah amat penting kita
mengambil langkah-langkah untuk memastikan sekuriti air negara kita dijamin. Pertama,
KASA mesti memantapkan lagi pengurusan lembangan sungai serta ‘menjaran’ analisis
river basin yang komprehensif. Kedua, kita perlu wartakan kawasan tadahan air tanpa
sebarang bentuk pembangunan bagi mengelakkan berlakunya pencemaran.

Tuan Yang di-Pertua, melihat kepada bencana alam yang telah berlaku di Yan...

Timbalan Yang di-Pertua [Dato’ Mohd Rashid Hasnon]: Habiskan Yang
Berhormat. Masa sudah habis.

Tuan Wong Tack [Bentong]: Sedikit ya. Di Sabah baru-baru ini, kita tidak boleh
lagi elak daripada memberi perhatian serius kepada isu perubahan iklim. More disasters
will come and it will be more intense. Impact perubahan iklim akan merampas apa yang
telah kita bina selama ini. Sama seperti pandemik COVID-19, semua akan terkesan tidak
kira kaya atau miskin. Tuan Yang di-Pertua, sampai hari ini, kita tidak ada select committee
untuk alam sekitar dan perubahan iklim. Ini menunjukkan how little we care for an issue
that will greatly impact on the survival of humanity. Walaupun kita selalu dengar pemimpin
kita kata betapa mereka cinta kan tanah air, sayang anak cucu. Memang, kita sudah
lambat sedikit tetapi ini masanya untuk kita sedar dan ambil tindakan yang serius dan
tegas. We cannot go on business as usual.

Sekian, terima kasih. Yang Berhormat Bentong mohon menyokong.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bentong. Seterusnya saya ingin menjemput Yang Berhormat Gua Musang. Sila
Yang Berhormat.

= 1600
4.00 ptg

Tengku Razaleigh Hamzah [Gua Musang]: Tuan Yang di-Pertua, kita kini
sedang menghadapi krisis di mana rakyat menganggap Dewan Rakyat gagal menjalankan
tugasnya. Keadaan ini seolah-olah seperti sudah jatuh ditimpa tangga, oleh kerana orang
ramai berada di dalam keadaan terdesak di mana mereka menghadapi penderitaan amat
sangat yang tidak pernah berlaku dalam sejarah negara.

Dalam keadaan sebegini, percaturan politik Malaysia seharusnya berjalan lancar
sekiranya politik yang didendangkan di Dewan Rakyat dan oleh parti-parti politik itu
sumbang, maka tidak mungkin kita boleh menyelesaikan masalah dihadapi rakyat. Lebih
dari itu, orang ramai tidak akan ada tempat untuk bergantung dan tiada badan di mana
mereka boleh berteduh untuk merayu, meminta pertolongan dalam usaha mereka mencari
penyelesaian. Pada pandangan orang ramai, Dewan Rakyat tidak lagi dihormati dan
disanjungi seperti suatu ketika dahulu. Orang ramai sering merasakan bahawa Dewan
Rakyat kini dipengaruhi dan di manipulasi melalui korupsi politik. Mereka juga merasakan
bahawa ia adalah cara memperkaya beberapa orang sahaja, sementara orang ramai
keciciran.

Orang ramai percaya bahawa Dewan Rakyat kini dilanda kekotoran korupsi
politik. Korupsi politik ini tidak mudah ditakrif. Ini berlaku dalam pelbagai bentuk. Bukti
berlakunya korupsi politik ini ada kalanya kelihatan dan ada kalanya tertutup. Seorang
hakim ternama menyifatkan korupsi politik dengan izin sebagai worm in the bud, yang
boleh merosakkan demokrasi kita. Oleh itu, kita haruslah mencari jalan untuk
