104 DR.21.09.2021

untuk memberi kelonggaran kepada golongan peniaga, pelabur, urusan kerajaan, latihan
ketenteraan, pelajar pergi belajar dan sebagainya. Akan tetapi sekarang Tuan Yang di-
Pertua, saya memahami keperluan mungkin untuk mereka mohon masuk ke Malaysia
tetapi adakah kita perlu untuk memohon MTP ini untuk mereka yang keluar dari negara
kita?

Bagi saya, ini menambahkan birokrasi dan jika kita nak rekod, rekod keluar
imigresen itu dah cukup. Kenapa nak tambah lagi satu lapisan birokrasi yang
menyusahkan banyak pemohon. Saya dah lakukan beberapa kes seperti ini. Saya tahu
Yang Berhormat Menteri Kanan, Dato’ Seri Hishammuddin Tun Hussein telah menyeru
bahawa imigresen untuk mengkaji semula kategori-kategori pemohon supaya ada yang
diberikan kelonggaran tetapi bagi saya, terus sahaja memansuhkan keperluan
MyTravelPass ini untuk mereka yang keluar negara. Yang masuk itu, kita mudahkan
proses permohonan.

Tuan Yang di-Pertua, banyak yang dah bahaskan tentang decriminalize
attempted suicide. Maka saya tak akan huraikan dengan panjang. Akan tetapi bagi saya,
kita kena pastikan satu moratorium untuk pendakwaan kes ini sehingga undang-undang
dipinda. Saya cadangkan mereka yang telah cuba membunuh diri, sebelum mereka
dilepaskan dari hospital, mereka haruslah menandatangani satu perjanjian yang mana
mereka sanggup mendapatkan terapi ataupun sokongan yang diperlukan. Dengan
perjanjian tersebut, maka pihak pendakwa raya dan pihak polis tidak akan membuat
pendakwaan. Bagi saya, ini sangat penting.

01920

Tuan Yang di-Pertua, saya hendak rumuskan perbahasan saya dengan satu
perkara yang sangat penting iaitu bagaimana kita hendak transisi negara ke fasa COVID-
19 endemik. Salah satu- parameter yang sangat penting, satu Pelan Saringan
Kebangsaan atau, dengan izin, National Testing Plan yang sangat komprehensif. Ini
termasuk bagaimana kita boleh memberikan insentif kepada rakyat untuk melaporkan
keputusan test RTK kendiri mahupun air liur dan sebagainya di MySejahtera. Kita tahu
sekarang ramai orang beli, mereka gunakan, tetapi bila negatif mereka tidak lapor. Ini satu
isu yang sangat serius kerana bermaksud data dan kadar positif tidak dapat direkodkan
dengan betul.

Maka, saya cadangkan kerajaan bukan sahaja haruslah memberikan subsidi
kepada test kit ini. Sejak lama saya kata kita kena kurangkan harga test kit ini mungkin ke
RM10 tetapi untuk memberikan insentif untuk mereka laporkan, mungkin kerajaan akan
memberikan satu cashback apabila rakyat melaporkan keputusan mereka di MySejahtera.
How does that work? Supaya mechanism tidak disalahgunakan. Mungkin seperti saya
katakan tadi, harga satu test kit disubsidi ke RM10 tetapi ia dijual dengan harga yang
mungkin sedikit lebih tinggi, mungkin RM12 atau RM15.

Akan tetapi, bila digunakan dan kita laporkan, RM2 atau RM5 tersebut akan
dikreditkan semula- cashback. Ini akan memberikan insentif kepada mereka untuk
melaporkan supaya kita merekodkan data mereka dan kadar positif kita lebih tepat.

Saya akhiri dengan ini, isu yang saya katakan tadi sangat penting untuk kejar
contact tracing. Saya hendak minta penjelasan daripada Yang Berhormat Menteri
Kesihatan. Bagi saya, ada lima parameter yang sangat penting untuk kita buat sebelum
kita bersedia untuk transisi ke endemik iaitu:

(i) kita kena menambah baik sistem kesihatan awam- public health
capacity — FTTS, banyak kali dibahas;

(ii) kita perlu ada satu Pelan Saringan Kebangsaan yang sangat
komprehensif;

(iii) kita haruslah mengintegrasikan imunisasi COVID-19 ini kepada

Program Imunisasi Kebangsaan yang mainstream, bermaksud
setiap tahun kita ada vaksin tersebut;

(iv) haruslah ada keeratan kerjasama dalam sistem kesihatan awam
dan swasta; dan
