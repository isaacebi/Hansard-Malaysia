DR.21.09.2021 59

Jadi, saya juga minta jawapan daripada Kementerian Pendidikan, apakah mereka
sedia untuk mengubah dasar ini yang perlu dikaji semula?

Timbalan Yang di-Pertua [Dato' Mohd Rashid Hasnon]: Masa sudah tamat,
baik.

Tuan Sivarasa Rasiah [Sungai Buloh]: Akhir sekali just ringkas sahaja. Ini
berkaitan dengan Mahkamah Tinggi yang dibawa oleh Family Frontiers iaitu kumpulan
ibu-ibu yang telah menuntut di mahkamah hak untuk memberi kewarganegaraan kepada
anak-anak mereka bila anak ini dilahirkan di luar negara tetapi mereka berkahwin dengan-
mereka ialah warga Malaysia, ibu-ibu ini. Suami warga asing dan mereka dinafikan hak
itu dan mereka pergi ke mahkamah dan menang, sekarang kerajaan hendak buat rayuan.

Saya mintalah ya, kerajaan harus menghentikan rayuan ini dan melaksanakan
dasar dalam keputusan kes ini yang cukup jelas ya dan perlu diselaraskan dengan hak
sama rata ibu dan ayah. Jadi, itulah isu yang terakhir Tuan Yang di-Pertua, saya minta
kerajaan menjawab ini secara terang-terang. Tarik balik rayuan dan melaksanakan
keputusan dalam kes itu secara- satu dasar bagi pihak kerajaan dan bagi membenarkan
semua ibu-ibu Malaysia ini, yang berwarganegara Malaysia untuk memberi hak
kewargaan Malaysia kepada anak-anak mereka.

Jangan menafikan hak mereka itu. Mereka hendak jadikan anak mereka anak
Malaysia kenapa kita hendak halang itu? Jadikan itu sebagai dasar supaya ratusan ibu ini
tidak perlu menunggu kes-kes, keputusan ini dari mahkamah dan boleh puas hatilah, hak
mereka akan diiktiraf oleh kerajaan.

Dengan itu, saya ucap terima kasih kepada Tuan Yang di-Pertua atas masa yang
diberikan. Saya pohon menyokong. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Sungai Buloh. Sekarang saya jemput Yang Berhormat Jerai, diikuti oleh Yang
Berhormat Bentong, Yang Berhormat Gua Musang dan kemudian Yang Berhormat
Sepang.

Sila Yang Berhormat Jerai.

3.36 ptg.

Tuan Sabri bin Azit [Jerai]: Assalamualaikum warahmatullahi wabarakatuh.
Terima kasih Tuan Yang di-Pertua. Saya mulakan dengan sepotong ayat dari Surah Al-
Ankabut... [Membaca sepotong ayat Al-Quran] Maksudnya, “Adakah manusia menyangka
bahawa mereka akan dibiarkan dengan berkata kami beriman sedangkan mereka tidak
diuji?”

Menjunjung kasih atas Titah Seri Paduka Baginda Yang di-Pertuan Agong
semasa pembukaan Dewan Rakyat yang menyentuh berbagai-bagai isu dan tahniah
kepada Yang Amat Berhormat Perdana Menteri Dato’ Sri Ismail Sabri bin Yaakob atas
pelantikan. Dengan ayat yang saya bacakan tadi, hujan musibah limpahan air dari Gunung
Jerai yang meragut enam nyawa akibat banjir kilat.

Terima kasih kepada Yang Amat Berhormat Perdana Menteri, Yang Berhormat
Menteri-menteri, parti-parti politik, NGO dan semua yang terlibat, yang turun melihat
sendiri kesan-kesan banjir lumpur yang mengambil masa dua hingga tiga minggu untuk
dibersihkan.

Seramai lebih 1,300 orang terlibat bencana melibatkan dua Parlimen, Jerai dan
Merbok. Di Jerai melibatkan dua DUN, di DUN Guar Cempedak berlaku di Yan, manakala
di DUN Gurun, sepanjang persisiran sungai di Kampung Baru, Sungai Kunyit dan Sungai
Badak. Bantuan-bantuan yang diberikan dari seluruh negara meringankan beban keluarga
yang terlibat.

Tuan Yang di-Pertua, isu kepala air berskala tsunami yang di kategori bencana
tahap satu berpunca di puncak gunung akibat hujan lebat yang mengakibatkan 69
runtuhan di puncak gunung yang mengubah warna air kemerahan akibat runtuhan tanah
yang membawa bersama-sama pokok kecil dan besar. Saya dimaklumkan oleh pihak
Jabatan Perhutanan Negeri bahawa tidak ada satu lesen pun diberi kepada sebarang
