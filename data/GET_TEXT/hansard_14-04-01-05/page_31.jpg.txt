DR.21.09.2021 23

Tuan Syed Ibrahim bin Syed Noh [Ledang]: Terima kasih. Saya mendengar
jawapan tadi dan juga soalan daripada Yang Berhormat Sik dan juga daripada Yang
Berhormat Timbalan Menteri. Saya percaya pendirian Malaysia sangat kukuh apabila
berkenaan dengan Palestin.

Saya cuma ingin bertanya soalan tambahan berkenaan dengan sokongan politik.
Saya tahu daripada segi bantuan kemanusiaan kita amat ke hadapan. Cuma daripada
segi sokongan politik, pendirian politik ini juga penting untuk kita memberikan tekanan
kepada pihak yang berkenaan khususnya Pertubuhan Bangsa-Bangsa Bersatu, OIC dan
lain-lain.

Jadi dalam hal ini, apakah langkah-langkah kerajaan untuk menentukan pendirian
apabila berkenaan dengan isu-isu semasa di Palestin. Contohnya, berkaitan dengan
banduan Palestin yang telah pun melarikan diri dari Penjara Gilbao kemudiannya telah
ditangkap semula. Namun, terdapat tekanan yang amat berat ke atas banduan-banduan
Palestin yang sebenarnya adalah tahanan politik yang dikenakan ke atas mereka. Jadi,
apakah tindakan kita untuk memberikan hak-hak kepada banduan Palestin yang
sebenarnya adalah merupakan tahanan politik di Palestin?

Selain itu juga, satu lagi Tuan Yang di-Pertua, apakah juga pendirian Malaysia
terhadap pencerobohan Masjid Ibrahim di Hebron, Tebing Barat yang baru-baru ini telah
diceroboh dan jemaah telah diusir keluar daripada masjid, dipukul dan akhirnya
menyebabkan berlakunya kekacauan di sana. Jadi, apakah pendirian dan langkah
Kerajaan Malaysia terhadap isu-isu semasa juga? Terima kasih.

Tuan Yang di-Pertua: Terima kasih.

Dato’ Haji Kamarudin Jaffar: Terima kasih Tuan Yang di-Pertua, terima kasih
Yang Berhormat Ledang yang sentiasa juga ke hadapan dalam memperjuangkan hak dan
kedudukan rakyat di Palestin.

Sebagaimana jawapan awal saya tadi, memang kerajaan daripada dahulu lagi
senantiasa menganggap isu Palestin ini sebagai isu yang kita berikan keutamaan dalam
pelbagai hal yang berkaitan dengan negara dan rakyat tersebut. Oleh itu, kes-kes yang
dibangkitkan seperti kes banduan seramai enam orang yang lari dan tidak dapat
meninggalkan atau melepasi negara haram Israel itu dan ditangkap sekarang ini dan juga
kes pencerobohan masjid di Hebron itu, sudah tentu dalam perhatian kita.

Kita sudah tentu sentiasa dengan sokongan NGO-NGO dan Abhli-ahli Parlimen
yang hadir seperti hari ini untuk menekankan kepada Israel tentang hak untuk mereka
berikan kepada rakyat Palestin dan juga kepada mewujudkan negara Palestin yang bebas
dan merdeka pada satu masa yang terdekat. /nsya-Allah.

Tuan Yang di-Pertua: Isu Palestin ini isu yang dekat di hati kita, Yang Berhormat
Baling.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua.

Tuan Yang di-Pertua: Selama 30 saat.

Datuk Seri Panglima Abdul Azeez bin Abdul Rahim [Baling]: Yang Berhormat
Timbalan Menteri, saya tahu Yang Berhormat Timbalan Menteri pun sedar yang saya telah
pun ke sana kali keempat baru-baru ini, sejak tahun 2010 saya masuk ke Gaza. Akan
tetapi pada kali ini kami tidak dapat masuk dan untuk makluman Yang Berhormat
Timbalan Menteri, kami telah memberi sumbangan sebanyak USD200,000 di Masjid Al-
Aqsa. Ini adalah sumbangan UMNO Malaysia. Saya bawa ke sana, telah membina balik
semula iaitu masjid yang dirobohkan dan tempat wuduk, klinik dan juga tempat siar raya
dan saya telah pastikan ia telah tukar dan diubahsuai.

Selepas itu saya ke Rafah untuk masuk ke Gaza, saya duduk di sana hampir 25
hari. Sedar atau tidak Yang Berhormat Timbalan Menteri bahawa di sana bahawa
kekangan utama yang semua NGO tidak boleh hendak masuk adalah kerana kita tidak
mempunyai military attache di sana, dahulu kita ada. Bilamana sudah tidak ada, jadi
kerajaan itu yang dikelolakan oleh tentera, itulah antara sebabnya kita tidak ada
networking yang rapat. Jadi, saya sedar baru-baru ini Yang Berhormat...
