92 DR.21.09.2021

Kedua, saya hendak beritahu tentang— saya ingin menyinggung juga tentang
elaun peruntukan Ahli Parlimen ini bila kita telah pun bersetuju untuk diberikan
kesaksamaan untuk kita reform Parlimen. Saya minta semua Ahli Parlimen terlibat secara
langsung, jangan dianaktirikan atau diketepikan beberapa Ahli Parlimen untuk mereka
mendapat hak mereka dalam reform Parlimen ini. Termasuklah peruntukan-peruntukan
yang begitu dituntut oleh Ahli-ahli Parlimen.

Saya hendak pergi pada kawasan saya Tuan Yang di-Pertua. Saya berterima
kasih kepada Kementerian Kerja Raya kerana telah pun menurap ataupun
penambahbaikan jalan-jalan raya di 52 kilometer di seluruh Kapar menuju ke Meru tetapi
saya hendak beritahu, tidak sepenuhnya. Saya minta supaya bajet yang telah diluluskan
pada tahun 2019 diberikan kembali ataupun disudahkan kerja itu supaya selesakan
penduduk-penduduk Kapar. Ini telah pun dilakukan tetapi separuh jalan. Saya mohon
supaya dilaksanakan secara total dengan jumlah RM460 juta itu yang telah pun diluluskan
sebelum ini.

Hospital sudah pun dikenal pasti tempatnya tetapi masih lagi belum ada langkah
untuk menyediakan apa yang dipanggil hospital untuk diberikan kepada kawasan Kapar.
Begitu juga dengan IPD Klang Utara. Jadi tidak nampak— kenampakan perjanjian itu ada
tetapi langkah untuk penyegeraan itu perlu diproaktifkan supaya ia cepat disiapkan.

Keempat, sekolah di Kapar ini Tuan Yang di-Pertua, pelajar satu-satu sekolah
sampai 3,000 lebih, 4,000 lebih. Kapar ini Tuan Yang di-Pertua punyalah padat dan saya
tidak nampak melengahkan waktu untuk menyediakan persekolahan yang pada keadaan
pandemik waktu ini amat meruncingkan. Saya cukup takut ia akan memberikan kesan
beban baru kepada pelajar-pelajar dan juga kepada guru-guru yang menjadi pengajar
kepada sekolah-sekolah demikian. Saya minta Kementerian Pendidikan supaya buat satu
perancangan yang lebih teratur di mana langkah-langkah untuk menambahkan—
terutama sekali bagi sekolah-sekolah yang mempunyai kepadatan pelajar-pelajar.

Terakhir untuk pekerjaan—saya ada satu minit lagi, insya-Allah akan habis ini.
Akta Kerja 1955 saya hendak tanya, Akta Kerja 1955 bila hendak dilaksanakan? Bila
hendak dilaksanakan itu Yang Berhormat Menteri kena jawab. Ini kerana kita percaya
mantan Menteri Sumber Manusia telah pun memaklumkan sebelum ini untuk di-submit-
kan, untuk dibahaskan atau diluluskan dalam pindaan Akta Kerja 1955.

Terakhir sekali ialah hospital COVID-19 ini, saya berpandangan bahawa ia perlu
diwujudkan di semua daerah ataupun sekurang-kurangnya negeri untuk kita asingkan
pesakit dengan pesakit-pesakit selain daripada COVID-19 diberikan perhatian dan tidak
didedahkan dengan jangkitan yang berganda. Oleh sebab itu kalau kita tengok kalau
pesakit dari hospital itu disumbatkan semua dalam satu hospital Tuan Yang di-Pertua,
daripada sakit jantung sakit COVID-19 datang.

Daripada perubatan kencing manis datang kencing tawar dengan COVID-19 pun
datang. Jadi itulah yang saya sarankan supaya kita tengok negara-negara luar terutama
sekali negara China yang mengadakan satu hospital khusus untuk COVID-19. Saya minta
kalau boleh seluruh negeri ada empat belas ini dimulakan dahulu, setiap satu negeri
kemudian daerah-daerah 159 itu. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Kapar. Yang Berhormat
Stampin. Tidak ada? Yang Berhormat Stampin? Tidak ada.

Tuan M. Kulasegaran [Ipoh Barat]: Boleh saya mengambil alih? Dia
sebenarnya dalam mesyuarat...

Tuan Yang di-Pertua: Yang Berhormat Kupang Pasu dahulu ya? Yang
Berhormat. Silakan.

8.26 ptg.

Dato’ Wira Haji Amiruddin bin Haji Hamzah [Kubang Pasu]: Terima kasih
Tuan Yang di-Pertua kerana memberikan peluang untuk saya turut berbahas dalam Usul
Menjunjung Kasih atas Titah Seri Paduka Baginda Yang di-Pertuan Seri Paduka Baginda
Yang di-Pertuan Agong.
