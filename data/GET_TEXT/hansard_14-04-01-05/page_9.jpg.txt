DR.21.09.2021 1

MALAYSIA
DEWAN RAKYAT
PARLIMEN KEEMPAT BELAS
PENGGAL KEEMPAT
MESYUARAT PERTAMA
Selasa, 21 September 2021
Mesyuarat dimulakan pada pukul 10.00 pagi
DOA

[Timbalan Yang di-Pertua (Dato’ Mohd Rashid Hasnon)
mempengerusikan Mesyuarat]

JAWAPAN-JAWAPAN MENTERI BAGI PERTANYAAN-PERTANYAAN

1. Tuan Sivakumar Varatharaju Naidu [Batu Gajah] minta Menteri Pengajian
Tinggi menyatakan, mengenai peluang pendidikan tinggi yang disediakan terutamanya ke
universiti-universiti avam bagi lepasan diploma daripada politeknik-politeknik tempatan.
Didapati ramai yang memperoleh keputusan yang cemerlang dari politeknik tidak
mendapat tempat melanjutkan pelajaran di menara gading tahun ini. Mohon penjelasan.

Menteri Pengajian Tinggi [Datuk Seri Dr. Noraini binti Ahmad]: Terima kasih
Tuan Yang di-Pertua, terima kasih saya ucapkan kepada Yang Berhormat Batu Gajah.
Secara umumnya pelajar-pelajar politeknik disediakan untuk memenuhi keperluan
industri. Namun pihak kementerian juga menggalakkan mereka melanjutkan pelajaran ke
peringkat yang lebih tinggi. Antara inisiatif KPT adalah dengan membuat kerjasama
artikulasi program diploma politeknik ke program ljazah Sarjana Muda Malaysian
Technical University Network (MTUN).

Untuk makluman Yang Berhormat, Bahagian Kemasukan Pelajar IPTA
menyelaras permohonan kemasukan pelajar ke universiti awam melalui sistem UPU
Online. Penyelarasan ini merangkumi permohonan, pemilihan, penawaran, hebahan dan
rayuan bagi program pengajian lepasan STPM, asasi, matrikulasi dan diploma untuk
melanjutkan pengajian ke peringkat ijazah sarjana muda di universiti avam. Kejayaan
mendapat tempat pengajian bergantung sepenuhnya kepada markah merit, bilangan
tempat yang disediakan serta kelayakan calon selain kecemerlangan dalam proses temu
duga yang dilaksanakan di universiti awam bagi sesetengah program pengajian yang
memerlukan kompetensi.

Pada sesi akademi 2021/2022, KPT telah menerima sebanyak 7,652 orang calon
lepasan politeknik yang memohon dan layak untuk melanjutkan pengajian ke universiti
awam. Daripada jumlah tersebut, sebanyak 5,103 ataupun 67 peratus telah ditawarkan
tempat pengajian. Bilangan ini menunjukkan peningkatan sebanyak lima peratus
berbanding 4,445 daripada 7,175 orang calon yang memohon pada sesi akademi
2020/2021. Daripada analisa KPT, calon tidak ditawarkan tempat berkemungkinan
disebabkan oleh beberapa faktor. Di antaranya:

(i) persaingan yang sengit di antara pelajar diploma, asasi,
matrikulasi dan STPM untuk mendapatkan tempat di IPTA;

(ii) tidak berjaya semasa sesi temu duga yang dijalankan secara
bersemuka atau secara dalam talian;

(iii) memilih program yang sangat kompetitif dengan permintaan
yang tinggi akan mengehadkan peluang calon untuk mendapat
tempat; dan
