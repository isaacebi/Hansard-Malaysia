24 DR.21.09.2021

Tuan Yang di-Pertua: Rumuskan, rumuskan.

Datuk Seri Panglima Abdul Azeez bin Abdul Rahim [Baling]: Yang Berhormat
Menteri Pelancongan iaitu Yang Berhormat Sembrong telah pergi ke sana baru-baru ini
atas nama Menteri Luar. Saya yakin dan percaya dan amat bertepatan sekiranya Yang
Berhormat Sembrong sekarang selaku Menteri Pertahanan, yang paling layak untuk
berbincang dengan Kerajaan Mesir untuk meletakkan balik military attache kita...

Tuan Yang di-Pertua: Pendekkan Yang Berhormat.

Datuk Seri Panglima Abdul Azeez bin Abdul Rahim [Baling]: Untuk kita dapat
laksanakan perkara itu, untuk masuk ke sana kita mesti ada networking dengan tentera.
Tanpa tentera kita tidak mungkin dapat masuk. Itulah antara sebab Ustaz Ebit Liew dapat
masuk, tentera bantu dia untuk masuk. Apabila kami sampai, kami tidak dapat bantu dan
lebih ramai lagi tidak dapat. Jadi, saya harap kalau kita hendak selesaikan bantuan...

Tuan Yang di-Pertua: Yang Berhormat, tamatkan.

Datuk Seri Panglima Abdul Azeez bin Abdul Rahim [Baling]: Yang penting —
last. Apa yang penting UMNO tidak bermain politik. Kita tidak kira Fatah, kita tidak kira
Hamas. Kita hendak bantu dalam humanitarian, benar-benar atas nama kemanusiaan ini
iaitu kita hendak bantu bantuan kemanusiaan kepada rakyat kita di sana khususnya rakyat
di Gaza. Itulah yang saya rasa Yang Berhormat Timbalan Menteri harus laksanakan pada
waktu dan ketika ini. Terima kasih.

Dato’ Haji Kamarudin Jaffar: Terima kasih Tuan Yang di-Pertua dan terima
kasih Yang Berhormat Baling. Saya fikir kita tidak ada apa-apa pun perasaan ragu dan
tanpa apa-apa pun syarat kita mengiktiraf peranan penting yang dimainkan oleh Yang
Berhormat Baling dan badan kebajikan UMNO untuk memberikan sumbangan sebanyak
USD200,000 dalam lawatan mereka ke Gaza dan ke Tebing Barat Palestin baru-baru ini.

01140

Ini adalah suatu usaha dan contoh kepada NGO-NGO malah badan-badan
politik untuk memberi sumbangan kepada kes yang amat memerlukan sumbangan di
Palestin ini. Berkaitan dengan peranan yang dimainkan oleh kerajaan, saya dapat
memaklumkan bahawa kedutaan kita sama ada di Amman, Jordan ataupun di Kaherah
Mesir cuba sedaya upaya. Saya fikir Yang Berhormat Baling pun mengakui bahawa duta
dan kedutaan kita di Mesir, duta dan kedutaan kita di Amman telah memberikan kerjasama
dan pengiktirafan sokongan yang sepenuhnya pada rombongan-rombongan yang pergi
ini.

Tetapi tentang perlunya military attache diwujudkan kedutaan kita di Mesir ini,
insya-Allah saya yakin Yang Berhormat Menteri Kanan Pertahanan kita, Yang Berhormat
Semberong akan memberi perhatian yang secukup-cukupnya akan keperluan jika ianya
dapat kita memberikan justifikasi yang baik untuk jawatan itu diwujudkan di kedutaan kita
di Mesir. Insya-Allah. Terima kasih Tuan Yang di-Pertua.

8. Puan Yeo Bee Yin [Bakri] minta Menteri Alam Sekitar dan Air menyatakan
National Determined Contributions (NDC) baru Malaysia untuk Paris Agreement. Adakah
kerajaan akan mengenal pasti sasaran untuk mencapai Net Zero Carbon pada tahun
tertentu seperti US, European Union (EU) dan China.

Menteri Alam Sekitar [Dato’ Sri Tuan Ibrahim bin Tuan Man]: Terima kasih
Yang Berhormat Bakri, Tuan Yang di-Pertua. Untuk makluman Ahli Yang Berhormat
sekalian bahawa NDC merupakan suatu komitmen sebuah negara, termasuk dalam
meletakkan sasaran pengurangan pelepasan gas rumah kaca atau green house gas
dengan izin GHG menyumbang kepada matlamat Perjanjian Iklim Paris 2015 di bawah
Konvensyen Rangka Kerja Perubahan Iklim Pertubuhan Bangsa-Bangsa Bersatu
(UNFCCC).

Matlamat utama Perjanjian Iklim Paris ialah mengehadkan purata peningkatan
suhu global abad ini supaya tidak melebihi 2 darjah celsius dalam merangka jangka
panjang serta meningkatkan usaha untuk mengehadkan peningkatan suhu tidak melebihi
