64 DR.21.09.2021

menghapuskan ulat-ulat yang mengerumuni Dewan Rakyat. Tugas ini bukan senang
dilaksanakan. Kita perlu memulakannya dengan memastikan kita mengamali politik betul
dan lurus. Cara ini akan membantu kita dalam menentukan amalan dasar-dasar betul,
baik dasar ekonomi mahupun dasar kesihatan ataupun pendidikan. Politiklah akan
menentukan apakah dasar-dasar ini dan bagaimana ia harus dilaksanakan. Sekiranya
politik terjebak di jaringan korupsi, segala kenyataan mulut-mulut di Dewan Rakyat, tiada
gunanya kepada rakyat. Aktiviti politik kita dengan parti-partinya hendaklah bergerak
dengan betul, oleh kerana inilah asas kewujudan negara kita.

Saya merujuk kepada makalah nukilan Profesor Shamsul Amri Baharuddin, siaran
Sinar Harian pada 13 Januari 2021 mengenai kemerosotan UMNO dan
ketidakupayaannya membetulkan kesilapan serta kesukaran untuk terus-menerus
menjadi relevan kepada orang Melayu. Kini katanya UMNO berpecah belah dan tidak
mempunyai kepimpinan yang mampu menyelesaikan krisis seperti diperlukan negara.
Saya tidak cadang bertentangan pendapat dengan beliau tetapi saya kira ia memerlukan
pencerahan. UMNO yang beliau maksudkan itu bukannya UMNO tertubuh pada tahun
1946, UMNO tersebut merentasi beberapa peringkat perkembangan termasuklah
perubahan asas terhadap visinya untuk orang Melayu, ia merangkumi segala-galanya dan
ia juga komited terhadap demokrasi berperlembagaan serta pemerintahan berlandaskan
undang-undang.

Rentetan sejarah menunjukkan bahawa nasionalisme Melayu memainkan
peranan progresif dan UMNO banyak dipengaruhi oleh idea sejagat. Ahli-ahli UMNO pada
waktu itu faham bahawa mutu kepimpinan merupakan asas dalam mencapai matlamat
parti untuk berkhidmat kepada negara dan tugas kepimpinannya. Pemimpin yang dipilih
sama ada di peringkat cawangan mahupun bahagian atau peringkat nasional adalah
berdasarkan integriti dan keluhuran, kebolehan, pengetahuan serta keupayaan memikul
tanggungjawab kepimpinan tersebut di samping menonjolkan wawasan masa hadapan
orang Melayu dan kedudukan mereka di kalangan masyarakat Malaysia. Barang diingat
bahawa wawasan tidak beku jauh sekali bersandarkan kepada keperibadian seseorang.

Pengharaman Parti Kebangsaan Melayu Malaya (PKMM) pada tahun 1948
membawa titik perubahan terhadap politik negara ini. Dengan penghijrahan beramai-
ramai ahli PKMM ke UMNO. Perubahan terhadap keahlian ini menghasilkan kesan
penting kepada parti dengan kemasukan nilai-nilai ideal. Bagaimanapun para sejarawan
masih belum mengkaji kesan perubahan ini. Hanya UMNO menjadi semakin nasionalistik
dengan perwujudan rancangan ekonomi dan sosial untuk memajukan kaum Melayu. la
berjaya menarik yang terbaik dan paling cerdik untuk menerajui UMNO. Dengan
perkembangannya ke setiap pelosok ia merupakan bermulanya persejarahan hebat parti.
UMNO juga mula mengembang sebagai badan mewakili orang Melayu dengan visi
sejagat. Para ahli dan pemimpin memperkukuh kedudukannya dengan sumbangan
kewangan.

Di samping itu, ahli-ahli amat menghormati para pemimpin dengan sifat ketulusan
dan integriti mereka. UMNO juga menerima pakai visi untuk bekerjasama dengan rakyat
bukan Melayu. Dalam usaha membangunkan negara, Perlembagaan Persekutuan hasil
rundingan UMNO memperuntukkan kewarganegaraan kepada semua penduduk serta
mewujudkan persetujuan bersama dengan tujuan membetulkan kemunduran ekonomi
Melayu serta mempertingkatkan kemajuan mereka untuk berdikari.

Sayangnya, pada tahun 1988, 42 tahun selepas tertubuhnya parti kesayangan
Melayu itu, UMNO diharamkan. la merupakan satu keputusan aneh dan tidak masuk akal.
Ketika itu UMNO adalah parti pemerintah dengan tiga juta ahli. Parti berkuasa yang dipilih
menurut Peraturan Perlembagaan, UMNO lah kerajaan dan ia tidak sekali-kali boleh
waima atas apa sebab sekalipun di isytihar menyalahi undang-undang dan dibatalkan
pendaftarannya. Keputusan mahkamah dan Pendaftar Pertubuhan Malaysia itu tidak
berasaskan undang-undang tetapi berlandaskan politik demi menyokong kepimpinan
semasa. Apa yang berlaku ini telah menjadikan orang Melayu kaku.

Dalam pada itu, sebuah parti baharu dengan nama sama telah dibentuk oleh
mereka yang bertanggungjawab terhadap pembatalan UMNO. Jelaslah sekarang UMNO
di isytihar menyalahi undang-undang dan dibatalkan pendaftarannya demi tujuan tersirat
untuk mendapatkan kepimpinannya secara tidak demokratik dan bercanggah dengan
undang-undang. Keputusan ini tidak sah. la sebenarnya penyalahgunaan kuasa politik.
