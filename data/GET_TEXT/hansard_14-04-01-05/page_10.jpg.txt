2 DR.21.09.2021

(iv) tempat yang ditawarkan bagi tiap bidang pengajian adalah
terhad.

Tuan Sivakumar Varatharaju Naidu [Batu Gajah]: Terima kasih Tuan Yang di-
Pertua. Terima kasih juga diucapkan kepada Yang Berhormat Menteri. Saya juga ingin
tahu, adakah rancangan kerajaan dalam mengembangkan pendidikan politeknik di negara
kita. Adakah kursus-kursus peringkat ijazah dan ijazah tinggi akan diperluaskan lagi di
institusi politeknik? Sejauh manakah kebolehpasaran lepasan daripada politeknik dalam
pasaran buruh hari ini berbanding dengan institusi-institusi yang lain? Mohon Menteri
jawab, terima kasih.

Datuk Seri Dr. Noraini binti Anmad: Terima kasih banyak atas soalan tambahan
dan atas keprihatinan daripada Yang Berhormat Batu Gajah. Tuan Yang di-Pertua, dalam
kita hendak mengembangkan pendidikan politeknik negara ini, kolaborasi merentas
kementerian bersama pihak industri telah diperkukuhkan melalui penubuhan Majlis TVET
Negara. Urus setia Majlis TVET Negara ini KPT sendiri.

Bagi memastikan kurikulum pendidikan politeknik sentiasa relevan dengan
perkembangan teknologi terkini, Majlis Penasihat Industri juga telah ditubuhkan bagi
memberi input dan berkongsi maklumat-maklumat terkini berkaitan dengan keperluan
industri. Memang betul KPT akan memperluaskan penawaran program ijazah sarjana
muda di politeknik melalui work-based learning (WBL) di politeknik premier Yang
Berhormat.

Manakala untuk tadi soalan mengenai kebolehpasaran pula, kebolehpasaran
graduan politeknik bagi tempoh lima tahun adalah melebihi 90 peratus. Saya hendak bagi
contoh, pada tahun 2018, kebolehpasaran ialah 96.1 peratus. Pada tahun 2019 pula,
kebolehpasaran 96.7 peratus. Ada sedikit pengurangan pada tahun 2020 disebabkan
cabaran kita menghadapi pandemik COVID-19 iaitu 91.4 peratus.

01010

Ini menunjukkan bahawa kebolehpasaran graduan daripada politeknik ini
memang sangat tinggi kalau kita bandingkan dengan institusi-institusi lain, Yang
Berhormat. Terima kasih.

Tuan Sabri bin Azit [Jerai]: Yang Berhormat Jerai.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Saya jemput di sebelah sini. [Merujuk kepada blok kerajaan] Saya
jemput Yang Berhormat Sibuti, sila.

Tuan Lukanisman bin Awang Sauni [Sibuti]: Terima kasih Tuan Yang di-
Pertua. Ketika ini negara kita sedang menuju ke arah pemulihan selepas pandemik
COVID-19. Saya melihat TVET adalah merupakan salah satu cabang ataupun bidang
yang akan menjadi pilihan pengusaha-pengusaha dan juga menyediakan peluang
pekerjaan kepada masyarakat.

Saya ingin mengetahui pandangan dan juga jawapan daripada pihak kerajaan,
apakah usaha-usaha kerajaan untuk menjadikan TVET ini sebagai pilihan perdana
pelajar-pelajar dan juga apakah langkah untuk memberi pengiktirafan kepada pelatih-
pelatih TIVT di bawah Malaysia Qualification Agency (MQA). Terima kasih.

Datuk Seri Dr. Noraini binti Ahmad: Terima kasih Yang Berhormat Sibuti di atas
soalan yang telah diberikan. Memang kementerian sentiasa bekerjasama seperti dalam
jawapan asal saya— sentiasa bekerjasama dgn industri dalam memperkasakan TVET
terutamanya dari segi sudut kurikulum supaya ia dapat memenuhi kehendak industri
tersebut.

Untuk makluman Yang Berhormat, graduan daripada program aliran TVET yang
melalui penilaian jaminan kualiti sama ada daripada MQA ataupun daripada KSM iaitu
daripada Jabatan Pembangunan Kemahiran (JPK) dan disenaraikan dalam Daftar
Kelayakan Malaysia (MQR) adalah diiktiraf untuk bekerja di dalam mana-mana GLC dan
sektor awam, tidak tertakluk kepada syarat yang ditetapkan oleh pihak berkuasa yang
melantik. Jadinya, kelayakan aliran TVET ini juga boleh digunakan untuk melanjutkan
