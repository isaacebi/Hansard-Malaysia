DR.21.09.2021 61

Kementerian Pendidikan untuk membuka kelas KAFA di semua 28 buah Sekolah
Kebangsaan Pendidikan Khas (SKPK) dan diprogramkan Pendidikan Khas Integrasi
(PPKI) di seluruh Malaysia.

Kedua, membuat penempatan semula seramai 40 orang guru KAFA yang telah
dilatih untuk mengajar murid berkeperluan khas di SKPK atau PPKI yang berdekatan
dengan mereka. Ketiga, membuat tambahan pelantikan guru KAFA bagi mengisi
keperluan Murid Berkeperluan Khas di seluruh negara.

Golongan orang kurang upaya perlu diberi tumpuan tentang agama mereka,
sesungguhnya dengan sistem yang ada, sikap dan persekitaran yang menghalang OKU
untuk belajar dan memahami agama ini adalah tanggungjawab kita untuk membina OKU
beragama.

Seterusnya, cadangan yang pertama memberi ruang yang lebih panjang kepada
— seperti mana yang saya sebutkan tadi golongan HLP untuk menyelesaikan pengajian.
Walaupun melebihi tempoh enam tahun berdasar tempoh sah pencalonan di universiti.
Saya ulang balik yang tadi, tempoh yang dicadangkan ialah lapan hingga 10 tahun.
Memandangkan terdapat universiti yang boleh memberi ruang rayuan pencalonan
pengajian sehingga 10 tahun.

Cadangan yang kedua untuk golongan Hadiah Latihan Persekutuan ini,
perlanjutan ini merupakan peluang kedua kepada warga pendidik untuk meneruskan
pengajian dengan tenang tanpa tekanan. Ketiga, perlanjutan tempoh ini adalah sebagai
penghargaan kepada pemegang HLP.

Terakhir, Tuan Yang di-Pertua, saya mohon KPM menyatakan apakah bentuk
inovasi dalam sistem pendidikan kita agar pembangunan modal insan anak-anak murid
kita yang digelar sebagai generasi yang hilang. Generasi ini terbentuk akibat daripada
pelbagai sekatan yang terpaksa dilalui manusia pada ketika ini demi menghentikan
penularan wabak COVID-19. la adalah fenomena yang berlaku di seluruh dunia.

Justeru, kajian terperinci perlu dilaksanakan bagi menghasilkan formula terbaik
dalam merangka pelan sistem pendidikan pasca COVID-19. Tidak dapat tidak inovasi perlu
kita laksanakan bagi menyesuaikan kembali dengan realiti semasa. Strategi-strategi baru
perlu diguna pakai bagi menangani anak-anak murid yang tercicir daripada sistem
pendidikan khususnya mereka yang berada di kawasan pedalaman yang tidak mempunyai
internet berkelajuan untuk PdPR.

Begitu juga dengan nasib anak-anak murid yang berada dalam kelompok keluarga
B40 dan M40 yang perlu diberikan perhatian sewajarnya kerana mereka ini tidak mampu
untuk memiliki gajet dan /aptop yang secukupnya untuk PdPR. Akhirnya, saya
mengucapkan terima kasih kepada barisan hadapan dalam kawasan Jerai yang begitu
bersungguh-sungguh untuk melaksanakan suntikan vaksin dalam kawasan saya.

Sekian, saya mencadangkan agar Titah ini disokong.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Jerai. Seterusnya saya menjemput Yang Berhormat Bentong selama 10 minit.

3.48 ptg.

Tuan Wong Tack [Bentong]: Terima kasih Tuan Yang di-Pertua. Sejak COVID-
19 melanda kita, fokus seluruh dunia termasuk negara kita adalah selamatkan nyawa dan
ekonomi. Selalunya dalam situasi seperti ini, isu alam sekitar akan dipinggirkan. Oleh itu
ucapan saya pada hari ini hanya akan tertumpu kepada isu alam sekitar. Satu isu yang
telah saya lawan sejak kerajaan BN ke PH hingga kerajaan kini, satu isu yang rakyat tidak
akan lupa dan tidak akan lupa dan tidak akan putus asa iaitu Lynas.

Pada 10 tahun lalu, seramai empat orang menteri Dato' Sri Liow Tiong Lai mantan
Menteri Kesihatan, Dato' Sri Mustapa Mohamed mantan Menteri MITI, Datuk Seri
Panglima Dr. Maximus Johnity Ongkili mantan Menteri MOSTI dan Datuk Amar Douglas
Uggah Embas mantan Menteri Sumber Asli dan Alam Sekitar dengan jelas mengatakan
sebanyak tiga kali sisa Lynas mesti dihantar balik ke Australia. Jika gagal, lesen Lynas
akan ditarik balik. Pada 10 tahun yang lalu, empat orang menteri yang sama juga
