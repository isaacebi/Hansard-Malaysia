58 DR.21.09.2021

berkaitan tuduhan penyelewengan kontrak besar di Sarawak. Akan tetapi, rakyat tidak
tahu, Dewan ini pun tidak tahu, Ahli-ahli Parlimen di sini tidak tahu.

So, pemerincian inilah. Ini yang kita mesti tukar dan ikut amalan biasa di dunia di
mana semua jawatankuasa berjalan secara terbuka dan telus. Cadangan lagi ialah dari
hari-hari yang diperuntukkan untuk sidang Dewan ini, kita perlu ada hari-hari yang
diperuntukkan khususnya untuk urusan pembangkang juga. Macam di United Kingdom
ya, mereka bersidang 160 hari setahun dan di antara itu 13 hari Jumaat, mereka sidang
hari Jumaat juga- 13 hari Jumaat diperuntukkan kepada urusan Pembangkang.

Sejumlah 20 hari daripada 160 hari itu dikhususkan untuk urusan Pembangkang
di mana Ahli Parlimen Pembangkang boleh kemukakan Rang Undang-undang
Persendirian, usul-usul untuk membawa isu-isu penting dan menunjukkan pendirian
pembangkang dan perbahasan akan dibenarkan. Sekarang kita hanya benarkan
perbahasan ataupun perbincangan urusan kerajaan saja, dan ini pun satu amalan yang
mesti diubah untuk masa hadapan.

01530

Jadi, sekarang saya beralih daripada ini, semua saya sebut di bawah topik
reformasi Parlimen yang saya harap akan dibincangkan oleh kerajaan. Sekarang saya
beralih kepada soalan serta isu-isu yang berkaitan dengan pendidikan dan minta jawapan
daripada Kementerian Pendidikan.

Pertama, isu sekolah berasrama penuh di mana kerajaan masih melaksanakan
dasar yang melanggar semangat kononnya dasar Keluarga Malaysia ini, yang mana
studen atau pelajar-pelajar daripada sekolah aliran agama, aliran Cina dan aliran Tamil
tidak dibenarkan memohon untuk mendapat tempat di sekolah berasrama penuh. Ini
sangat tidak adil dan perlu diubah serta-merta. Kita ada 69 buah sekolah macam ini, SBP
dan yang menampung 50 ribu orang pelajar.

Kenapa pelajar-pelajar daripada aliran ini tidak dibenarkan memohon dan dapat
tempat padahal MRSM ada sistem yang lebih kurang serupa sudah- dibuka pada masa
Pakatan Harapan dan sehingga sekarang pun buka pada semua aliran- sekolah Tamil,
sekolah Cina, sekolah agama. Semua pelajar yang layak, ada pencapaian yang bagus,
ada apa-apa kemahiran, mereka dipertimbangkan untuk tempat di sekolah-sekolah ini.
Saya minta jawapan daripada kementerian sama ada sanggup tukar dan pastikan
kononnya slogan semangat Keluarga Malaysia ini betul-betul Keluarga Malaysia lah ya,
bukan anak yatim kan pelajar-pelajar dari sekolah aliran-aliran lain.

Saya juga hendak membangkitkan isu tentang outsourcing perkhidmatan
keselamatan di sekolah dan juga perkhidmatan pembersihan. Saya hendak tumpu pada
kontrak-kontrak untuk keselamatan yang mana semua di outsource kepada dekat syarikat
swasta. Saya difahamkan kementerian sekarang membayar lebih kurang RM1.5 bilion
kepada syarikat-syarikat swasta untuk membiayai perkhidmatan lebih kurang 40 ribu
orang pengawal keselamatan atau security guard ya. Mereka dibayar hanya gaji minimum,
paling rendah dibayar oleh syarikat swasta ini.

Akan tetapi, jumlah gaji, kita bayar kepada- kerajaan bayar RM1.5 bilion tetapi bila
kita jumlahkan gaji-gaji yang diberi oleh syarikat swasta ini kepada pengawal ini hanya
RM1 bilion. Sebanyak RM500 juta merupakan potensi untuk untung lumayan syarikat-
syarikat ini. Jadi, kenapakah dasar ini terus dilaksanakan? Sepatutnya kerajaan harus
pertimbangkan kita mengajikan mereka direct, secara langsung, supaya kita boleh bagi
mereka gaji yang lebih bagus, syarat perkhidmatan yang lebih bagus. Bukan macam just,
hanya bagi mereka peluang untuk bekerja di bawah syarikat-syarikat swasta ini ya, yang
tidak berminat sangat atas kebajikan pekerja-pekerja ini.

Jadi, saya minta kerajaan mesti lebih bertanggungjawablah dengan beribu-ribu
pekerja ini dan kita mesti pertimbangkan macam mana kita balik kepada sistem lama
dahulu yang mana pengawal keselamatan, pembersih sekolah, semua digaji secara
langsung. Employed directly, dengan izin, oleh kerajaan dengan syarat, dengan terma
kerja yang baik dan mereka ada peluang untuk gaji ditambahkan dan bukan sahaja gaji
minimum. Mereka boleh dapat hidup yang dengan lebih baik daripada apa yang kita
melihat sekarang.
