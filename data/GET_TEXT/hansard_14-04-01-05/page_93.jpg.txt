DR.21.09.2021 85

dengan pihak pembangkang. Minggu lalu satu Memorandum Persefahaman (MoU)
Transformasi dan Kestabilan Politik antara Kerajaan Persekutuan dan Pakatan Harapan
telah dimeterai. Ini Tuan Yang di-Pertua adalah detik bersejarah kerana buat julung
kalinya MoU di antara kerajaan dan pembangkang dapat dimeterai. MoU berpartisan ini
harus dipuji dan harus disanjung tinggi kerana melalui MoU ini kerajaan dan pembangkang
boleh sama-sama menggembeleng tenaga untuk mencari jalan bagaimana kita hendak
menyelamatkan negara.

Bagi rakyat di kawasan Parlimen Serian, saya merakamkan setinggi-tinggi
penghargaan. Saya yakin MoU ini disenangi oleh kebanyakan rakyat yang sudah cemuh
dengan persengketaan politik sejak Mac 2020.

Tuan Yang di-Pertua, jurang pembangunan. Jurang pembangunan dan isu
kemiskinan di Sabah dan di Sarawak masih jauh ketinggalan berbanding dengan di
Semenanjung. Sabah dan Sarawak masih merekodkan jumlah golongan yang miskin
yang paling ramai. Sabah dan Sarawak masih tertinggal dalam pelbagai aspek. Masih
banyak yang perlu dilakukan untuk meletakkan Sabah dan Sarawak setara dengan
Semenanjung Malaysia. Kerajaan perlu mencari jalan untuk mengurangkan jurang
perbezaan ini.

Tuan Yang di-Pertua, dasar Keluarga Malaysia yang disarankan oleh Baginda
Tuanku dan menjadi teras pentadbiran kerajaan di bawah kepimpinan Yang Amat
Berhormat Perdana Menteri Kesembilan, saya percaya dan saya yakin akan dapat
mengurangkan jurang perbezaan ini kerana Keluarga Malaysia bermatlamat untuk
mewujudkan Malaysia makmur, inklusif serta mampan. Isu Sabah dan Sarawak yang jauh
ketinggalan dalam pelbagai aspek, hampir semua aspek hendaklah menjadi isu yang perlu
dibendung, yang perlu ditangani oleh kerajaan. Dalam perkara ini Tuan Yang di-Pertua,
saya berterima kasih kepada kerajaan kerana mengekalkan jawatan Menteri di Jabatan
Perdana Menteri bagi Hal Enwal Sabah dan juga Sarawak.

Bagi kami di Sarawak dan di Sabah, jawatan ini amat penting. Portfolio Menteri di
Jabatan Perdana Menteri bagi Hal Ehwal Sabah dan Sarawak bukanlah calang-calang
portfolio. Portfolio ini hendaklah berfungsi bukan saja sebagai Biro Pengaduan Awam
akan tetapi lebih-lebih lagi sebagai penyelesai masalah. Tumpuan hendaklah ditumpukan
untuk memastikan semangat Perjanjian Malaysia 1963 (MA63) diterjemah. Dalam pada
ini, saya juga mengucapkan setinggi-tinggi syabas dan tahniah atas usaha yang
dimainkan oleh Majlis Khas Malaysia Agreement (MKNA63). Saya juga penuh yakin Majlis
ini akan dapat menyelesaikan perkara-perkara yang terkandung dalam MA63.

Tuan Yang di-Pertua, saya pergi ke politik. Isu atau istilah katak lompat adalah
istilah yang diberikan kepada wakil rakyat dan yang berpaling tadah, iaitu melompat parti.
Sejak bulan Mac 2020, istilah ini menjadi buah mulut, menjadi buah mulut rakyat. Tuan
Yang di-Pertua, ada istilah lompat parti. Oleh yang demikian, perkataan berpaling tadah
dari seorang wakil rakyat melompat parti yang dipanggil sebagai katak lompat. Tetapi
kalau parti itu, seluruh wakil rakyat dalam parti itu melompat parti, apakah istilah yang
boleh digunakan untuk mereka ini? Parti lompat, Bossku lompat atau kita semua lompat?
Inilah yang saya ingin tahu.

Saya menyatakan demikian Tuan Yang di-Pertua kerana saya percaya bila mana
PRU15 diadakan, mungkin tujuh bulan dari sekarang, mungkin sehingga berakhirnya
riwayat Parlimen Keempat Belas ini pada tahun 2023, saya percaya perkataan katak
lompat, perkataan parti lompat akan kembali.

01750

Maka dengan yang demikian Tuan Yang di-Pertua, saya cadangkan dan saya
setuju ada ura-ura untuk kerajaan membentangkan Rang Undang-undang Anti-Lompat.
Saya percaya bila rang undang-undang ini dibentangkan dan diluluskan oleh Dewan yang
mulia ini, ia akan menjadi akta dan dengan terlulusnya akta nanti, maka saya percaya
perkataan katak lompat dan lompat parti tidak akan timbul.

Tuan Yang di-Pertua, saya pergi sedikit kepada liputan jalur lebar dan juga talian
telefon. Tuan Yang di-Pertua, dengan nada sedih, saya ingin memaklumkan di Dewan
yang mulia ini bahawa liputan jalur lebar di kawasan luar bandar negeri Sarawak, saya
tidak tahu di Sabah, saya fikir Sabah pun begitu, amat-amat mengecewakan.
