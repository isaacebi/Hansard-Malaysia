DR.17.11.2021 17

Apakah kementerian bercadang untuk menyediakan peruntukan bagi melatih
pekerja yang diberhentikan kerja termasuk golongan belia yang belum mempunyai
pekerjaan di Sabah supaya mereka boleh bekerja sendiri? Terima kasih.

Tuan Yang di-Pertua: Terima kasih.

Datuk Haji Awang bin Hashim: Terima kasih kepada Yang Berhormat
Sepanggar. Berkenaan dengan rentas kerja, usaha-usaha kerajaan- oleh sebab itulah
sekarang ini-terima kasih. Sekarang ini, kita seterusnya melancarkan satu program Sistem
Latihan Dual Nasional yang menerapkan kaedah 70 peratus dalam latihan industri dan 30
peratus dalam pusat latihan dengan penglibatan 21 buah pusat latihan dan juga 109 buah
syarikat di Sabah.

Pusat latihan yang melaksanakan program ini termasuklah program-program kita
sebagai perantis iaitu pelaksanaan TVET yang lebih kompeten dalam pasaran supaya
menjadi pilihan kepada anak-anak muda kita yang menganggur, termasuk juga pelajar-
pelajar yang kita sedang membuat satu draf- satu kertas.

Kita akan mengisi mereka yang tidak boleh, mungkin tidak ada kemajuan di dalam
bidang akademik sikit tetapi mereka ada talent, dan ada bakat dalam bidang skil yang kita
akan buat pengisian. Itulah sebab kita sebutkan Sistem Latihan Dual Nasional ini yang
kita akan- Paper ini kita akan tablekan, kita akan bentangkan kepada Yang Amat
Berhormat Perdana Menteri untuk diluluskan supaya kita akan menyediakan pekerja-
pekerja seperti yang disebutkan oleh Yang Berhormat Sepanggar tadi untuk rentas bagi
mereka, diumumkan oleh Yang Amat Berhormat Perdana Menteri pada bajet lalu bahawa,
Malaysia akan menuju ke arah negara industri.

Inilah premis yang kita sediakan bagi mengisi peluang-peluang pekerjaan untuk
belia-belia yang menganggur, dan juga anak-anak kita yang boleh pergi ke channel TVET
ini. Insya-Allah. Sekian, terima kasih.

Tuan Cha Kee Chin [Rasah]: [Bangun]

Tuan Yang di-Pertua: Terima kasih. Yang Berhormat Sibuti. Maaf Yang
Berhormat Rasah. Kena sebelah sini.

Tuan Lukanisman bin Awang Sauni [Sibuti]: Okey Sibuti. Terima kasih Tuan
Yang di-Pertua. Selain daripada golongan belia, saya melihat salah satu- golongan yang
juga terpinggir di dalam sumber manusia ini adalah golongan banduan dan juga bekas-
bekas penagih yang keluar daripada pusat serenti. Adakah terdapat rancangan khusus
daripada Kementerian Sumber Manusia berkenaan tentang peningkatan kemahiran
upskilling dan juga reskilling untuk golongan banduan ini? Terima kasih.

Datuk Haji Awang bin Hashim: Terima kasih. Kebetulan soalan yang
dibangkitkan ini soalan yang bagus kerana prihatin kepada golongan banduan. Kita baru
saja memberi latihan kepada golongan banduan ini, dan mereka ini telah ditempatkan di
beberapa buah syarikat sehingga 500 orang di Petaling Jaya saja, sebuah syarikat ini
telah mengambil banduan-banduan ini untuk bekerja dengannya. Mereka ini sangat
produktif dan karakter mereka sekarang ini lebih baik daripada apa yang ada masa ketika
sebelum mereka menjadi banduan.

Alhamdulillah. Saya hendak sebut nama-nama syarikat itu pun boleh dan
sekarang kita memberi perhatian dan kita ada latihan khusus, Kementerian Sumber
Manusia ada latihan khusus bersama Jabatan Tenaga Kerja yang memberi penumpuan
kepada banduan-banduan yang ada dalam negara ini, yang mereka akan keluar sebagai
manusia biasa dan diberikan peluang pekerjaan kepada mereka dengan di dalam industri
manufacturing khususnya. Sekian, terima kasih.

Tuan Cha Kee Chin [Rasah]: Tuan Yang di-Pertua, minta soalan sikit?
Tuan Yang di-Pertua: Yang Berhormat Rasah, ringkas saja.

Tuan Cha Kee Chin [Rasah]: Ya, terima kasih Tuan Yang di-Pertua. Tahniah
kepada Tuan Yang di-Pertua ke atas pengurniaan pingat tersebut.

Tuan Yang di-Pertua: Terima kasih.
