50 DR.17.11.2021

dengan usaha daripada Kementerian Kesihatan Malaysia untuk mendapatkan perjawatan
tetap yang lebih secara keseluruhannya untuk doktor-doktor kita.

Tuan Yang di-Pertua, Yang Berhormat Sabak Bernam telah membangkitkan
persoalan mengenai langkah kerajaan untuk menyediakan lebih banyak pusat
hemodialisis knususnya di luar bandar. Saya ingin memaklumkan bahawa semua hospital
Kementerian Kesihatan kecuali Rajah Charles Brooke Memorial yang mana perkhidmatan
disediakan di Hospital Umum Sarawak dan 18 klinik kesihatan di seluruh negara
dilengkapi dengan unit hemodialisis.

Selain itu, Kementerian Kesihatan juga memberikan subsidi kos rawatan kepada
pusat-pusat hemodialisis yang dikendalikan oleh NGO bagi memperluaskan perkhidmatan
hemodialisis kepada pesakit di seluruh negara termasuk di kawasan luar bandar. Bagi
tahun 2021, sebanyak RM35.5 juta telah diperuntukkan kepada 125 pusat dialisis yang
memberikan rawatan kepada 2,615 pesakit di mana pusat-pusat hemodialisis ini
diuruskan oleh 61 NGO yang diiktiraf oleh Kementerian Kesihatan.

Berkenaan permohonan yang Yang Berhormat Hulu Rajang agar penambahan
mesin dialisis disediakan di klinik Sungai Asap, klinik Belaga dan klinik Tubau. Ingin
dimaklumkan buat masa ini terdapat seramai tujuh orang pesakit Sungai Asap, lima orang
pesakit di Belaga, tiga orang pesakit di Tubau yang sedang menjalani rawatan dialisis.
Namun, semua pesakit tersebut telah pun berpindah ke bandar Bintulu bagi menjalani
rawatan dialisis di Hospital Bintulu.

Oleh yang demikian, Kementerian Kesihatan akan sentiasa pantau dan melihat
supaya mewujudkan perkhidmatan unit hemodialisis di Sungai Asap, Belaga dan Tubau
dari semasa ke semasa mengikut keperluan yang akan datang.

Mengenai permohonan Yang Berhormat Hulu Selangor untuk menaik taraf unit
hemodialisis di Hospital Kuala Kubu Bharu. Saya ingin memaklumkan bahawa unit ini
telah menerima peruntukkan sebanyak RM25,000 pada tahun 2019 bagi perolehan
sebuah reverse osmosis pump yang berfungsi bagi meningkatkan kapasiti untuk
menjalankan rawatan hemodialisis pada satu-satu masa yang sama.

Pada tahun 2021 dan tahun ini, unit ini juga telah menerima kelulusan
peruntukkan bagi perolehan tiga buah mesin hemodialisis yang baru iaitu sebuah pada
tahun lepas dan dua buah pada tahun ini. Dengan peningkatan pesakit yang memerlukan
rawatan dialisis di seluruh negara Kementerian Kesihatan Malaysia (KKM) juga sedang
berusaha memperluaskan kaedah rawatan peritoneal dialysis di kalangan pesakit
kegagalan ginjal peringkat akhir ataupun end-stage renal failure.

01450

Kaedah rawatan ini adalah berbeza daripada rawatan hemodialisis kerana
rawatan PD ini dapat dilakukan di rumah oleh pesakit sendiri. Kaedah ini akan dapat
mengurangkan keperluan kemudahan hemodialisis untuk pesakit baharu kegagalan ginjal
peringkat akhir yang memerlukan rawatan dialisis dan memberi kemudahan kepada
pesakit khususnya di luar bandar kerana tidak perlu berulang alik ke fasiliti kesihatan untuk
mendapatkan rawatan.

Seterusnya Yang Berhormat Rasah dan Yang Berhormat Batu Gajah telah
membangkitkan mengenai peruntukan penyakit jarang jumpa bagi tahun 2022. Untuk
makluman Ahli Yang Berhormat, buat masa ini kementerian menampung rawatan penyakit
jarang jumpa seperti /ysosomal storage disease, cradle willie syndrome, cystinosis dan
sebagainya.

Walau bagaimanapun, antara cabaran utama dihadapi oleh pihak kementerian
adalah kos rawatan yang sangat tinggi. Sebagai contoh kos rawatan seorang pesakit bagi
penyakit jarang jumpa yang memerlukan ubat seperti enzyme replacement therapy
memerlukan kos antara RM500,000 hingga RM1 juta setahun. Kos ini juga akan semakin
meningkat seiring dengan peningkatan usia seseorang pesakit. Sebagai komitmen
berterusan, kerajaan dalam membolehkan pesakit diberi pembelaan sewajarnya,
kementerian telah memperuntukkan sebanyak RM20 juta pada tahun 2022 untuk
memastikan perkhidmatan untuk pesakit-pesakit ini dapat diteruskan.
