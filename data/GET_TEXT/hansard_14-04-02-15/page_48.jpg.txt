40 DR.17.11.2021

inisiatif-inisiatif yang lain agar pelepasan karbon habitat serta konflik hidupan liar dan
manusia dapat dikawal. Adakah Ahli Yang Berhormat ada di sini? Okey, thank you.

Tuan Yang di-Pertua, Kerajaan Persekutuan telah menyediakan_insentif
kewangan tambahan melalui instrumen Ecological Fiscal Transfer for Biodiversity
Conservation (EFT) mulai tahun 2019 kepada kerajaan-kerajaan negeri untuk
melaksanakan program dan projek bagi menjamin kelestarian biodiversiti. Peruntukan
yang disalurkan dikhususkan bagi tujuan pelaksanaan projek pemeliharaan kawasan
perlindungan hutan dan marin ekologi.

Sebanyak RM60 juta telah diperuntukkan pada tahun 2019 dan RM70 juta
diperuntukkan bagi tahun 2021 kepada semua kerajaan negeri dan penyaluran
dilaksanakan melalui pemberian berdasarkan tahap pembangunan ekononii, infrastruktur
dan kesejahteraan hidup (TAHAP).

Peruntukan EFT berjumlah RM70 juta akan disediakan setiap tahun untuk
diagihkan kepada negeri-negeri sebagai satu bentuk pemberian khusus di bawah
perbelanjaan mengurus KETSA mulai tahun 2022. Mekanisme pelaksanaannya akan
diperkukuhkan melalui kriteria ekologi berasaskan keberhasilan.

Pelaksanaan EFT menunjukkan komitmen Kerajaan Persekutuan dalam
konservasi_ biodiversiti serta menggalakkan kerajaan negeri mewartakan kawasan
perlindungan yang merupakan kawasan penting bagi perkhidmatan ekosistem termasuk
sebagai kawasan tadahan air dan perlindungan hidupan liar. Pelaksanaan EFT juga
adalah selari dengan matlamat Dasar Kepelbagaian Biologi Kebangsaan 2016-2025 yang
menyasarkan penyediaan insentif kewangan yang telus dan berasaskan keberhasilan
kepada negeri-negeri bagi melaksanakan program konservasi biodiversiti.

Di samping itu, mekanisme Reducing Emissions from Deforestation and Forest
Degradation (REDD+) telah dibangunkan di bawah Konvensyen Rangka Kerja Perubahan
Iklim Pertubuhan Bangsa-bangsa Bersatu atau United Nations Framework Convention on
Climate Change (UNFCCC) yang bertujuan untuk memberikan nilai kewangan terhadap
penyerapan karbon oleh hutan serta menawarkan insentif kepada negara-negara
membangun bagi mengekalkan hutan dan mengurangkan pelepasan gas rumah kaca
(GHG) daripada aktiviti perhutanan. KeTSA pada masa ini sedang membangunkan
kerangka kewangan REDD+ atau REDD+ Final Framework (RFF) yang merupakan satu
inisiatif kewangan kepada kerajaan negeri bagi mengekalkan, memulihara serta menjamin
ekosistem hutan yang berterusan.

Di samping itu, KeTSA juga telah menubuhkan sebuah Syarikat Berhad Menurut
Jaminan (CLBG) iaitu Malaysia Forest Fund (MFF) yang akan melaksanakan kerangka
kewangan REDD+ di Malaysia. MFF turut berperanan membangun dan melaksanakan
model RFF yang efektif dan mampan serta menjana sumber kewangan melalui transaksi
pasaran karbon hutan (forest carbon market) bagi membiayai usaha pengekalan,
pengurusan, perlindungan dan pemuliharaan hutan oleh kerajaan-kerajaan negeri.

Yang Berhormat Klang memohon kerajaan menjelaskan...
Dato’ Seri Utama Haji Mukhriz Tun Dr. Mahathir [Jerlun]: [Bangun]

Tengku Zulpuri Shah bin Raja Puji [Raub]: Yang Berhormat Timbalan Menteri,
boleh mencelah sedikit? Tadi ada menyatakan kerangkaan REDD+. Boleh saya dapat
sedikit informasi berapa lama dia punya time frame itu, masa?

Datuk Ali anak Biju: MFF telah diperbadankan DSSM pada 30 Jun 2021
bermaknanya lebih kurang beberapa bulan yang lepas dan ia masih di peringkat awal
pengoperasian. Maknanya kita baru bermula lagi dan pada masa ini MFF diketuai oleh
Dr. Elizabeth Philip sebagai Ketua Eksekutif dan Puan Suhaini binti Harun sebagai
Pengarah Kanan.

Antara objektif penubuhan MFF adalah bagi membangunkan dan melaksanakan
model operasi RFF yang efektif dan mampan. Jadi ini adalah satu— baru permulaan. Jadi,
ia sudah pun diperbadankan pada 30 Jun 2021 yang lepas.
