DR.17.11.2021 49

kepada masyarakat di peringkat daerah, hospital, klinik kesihatan dan juga di komuniti.
Tindakan ini dilaksanakan melalui strategi yang telah digariskan dalam Pelan Strategik
Kesihatan Mental Kebangsaan tahun 2020 hingga 2025. Antaranya adalah:

(i) melaksanakan kempen kesedaran kesihatan mental, Let’s
TALK Minda Sihat merentas agensi;

(ii) memperluaskan khidmat kaunseling di peringkat daerah dan
klinik kesihatan;

(iii) mewujudkan pasukan kesihatan mental dan sokongan bagi
memberi perkhidmatan kepada komuniti dan petugas barisan
hadapan;

(iv) melaksanakan latihan kemahiran bantuan awal_psikologi
ataupun psychological first aid kepada pemberi khidmat
kesihatan dan sukarelawan; dan

(v) bekerjasama dengan badan bukan_ kerajaan dengan
memperkasakan mereka bagi melaksanakan program promosi
kesihatan mental di peringkat akar umbi.

Saya juga ingin maklumkan bahawa berkenaan dengan usaha ‘dekriminalisasi’
cubaan membunuh diri, Bahagian Kawalan Penyakit Kementerian Kesihatan Malaysia
bersama input daripada Pejabat Penasihat Undang-undang dan Bahagian Perkembangan
Perubatan telah menyediakan memorandum Jemaah Menteri berhubung moratorium
terhadap kesalahan percubaan bunuh diri di bawah seksyen 309 Kanun Keseksaan [Akta
574].

Memorandum ini, memohon Jemaah Menteri untuk meluluskan tempoh
moratorium segera di mana tiada sebarang dakwaan sabitan di bawah seksyen 309
Kanun Keseksaan bagi kes percubaan bunuh diri sehingga pemansuhan atau pindaan
seksyen 309 telah dilaksanakan di Parlimen. Kertas cadangan memorandum ini telah
dipersetujui oleh pihak pengurusan KKM dan dalam semakan Unit Kabinet KKM untuk
dikemukakan kepada Jemaah Menteri. Tuan Yang di-Pertua...

Dr. Kelvin Yii Lee Wuen [Bandar Kuching]: Boleh minta penjelasan? Sorry,
Yang Berhormat. Terima kasih, saya meneliti jawapan Yang Berhormat Menteri dan saya
mengalu-alukan kertas cadangan atau memorandum tersebut. Akan tetapi saya ingin
tanya lebih terperinci bilakah ini akan dibentangkan di Jemaah Menteri? Apakah target
masa atau timeline untuk memastikan ini dilakukan secepat mungkin? Itu soalan pertama.

Soalan kedua, saya memang mengalu-alukan peruntukkan lebih kepada NGO-
NGO ataupun agensi-agensi untuk memperkasakan kesihatan mental terutamanya di
komuniti. Akan tetapi, isu pokok adalah primary care. Kita masih tidak cukup perjawatan
terutamanya dari segi medical specialist psychiatry dan juga clinical psychologist.

Adakah belanjawan ini, apabila saya melihat butiran, tidak menambahkan
perjawatan terutamanya contohnya psychiatry ataupun clinical psychologist? Adakah
Kementerian Kesihatan akan melihat untuk meningkatkan juga status clinical
psychologist, sekarang mereka dianggap sebagai staf sokongan. Mereka sebenarnya ada
master. Jadi, adakah mereka akan diberikan gred yang lebih tinggi untuk memupuk lebih
banyak clinical psychologist untuk masuk ke sektor kerajaan? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kuching. Sila Menteri teruskan.

Tuan Khairy Jamaluddin Abu Bakar: Ya, terima kasih. Berkenaan dengan
memorandum ini sudah pasti Kementerian Kesihatan akan bawa secepat mungkin ke
Jemaah Menteri untuk kelulusan setelah kita perhalusi di Unit Jemaah Menteri KKM dan
seterusnya akan dihantar untuk ulasan daripada kementerian-kementerian lain.

Saya juga mengalu-alukan pandangan daripada Yang Berhormat. Sudah pasti
dalam agenda Pelan Strategik Kesihatan Mental Kebangsaan, memang ada perancangan
untuk kita meningkatkan lagi perjawatan terutamanya bagi clinical psychologist dan
psychiatry specialist di hospital dan juga klinik-klinik kesihatan awam. Ini juga berkait
