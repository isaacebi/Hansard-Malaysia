98 DR.17.11.2021

Kementerian ini memohon keterlibatan semua agensi yang berkenaan di peringkat negeri
untuk memainkan peranan masing-masing bagi mengimarahkan lagi kemudahan-
kemudahan sukan ini dengan pengisian program atau aktiviti yang boleh dimanfaatkan
oleh komuniti setempat dalam usaha membudayakan sukan dalam kalangan Keluarga
Malaysia.

Walau bagaimanapun, kementerian menerusi Majlis Sukan Negara mengambil
inisiatif untuk melaksanakan program latihan atlet dan program pembangunan di peringkat
negeri dengan menggunakan kemudahan-kemudahan sedia ada termasuk infrastruktur-
infrastruktur yang telah dibangunkan semasa SUKMA dengan kerjasama Majlis Sukan
Negeri.

Tuan Karupaiya a/l Mutusami [Padang Serai]: Yang Berhormat Menteri,
Padang Serai lagi. Padang Serai.

Dato’ Seri Ahmad Faizal bin Azumu: Ya sila.

Timbalan Yang di-Pertua [Dato’ Mohd Rashid Hasnon]: Teruskan Yang
Berhormat Padang Serai.

Tuan Karupaiya a/l Mutusami [Padang Serai]: Okey terima kasih Tuan Yang
di-Pertua, terima kasih Yang Berhormat Menteri. Di Mini Stadium Keladi di kawasan saya
mengikut janji Rancangan Malaysia Kedua Belas akan diperbaiki. Saya minta disegerakan
sebab tapak semua sudah kopak habis dan juga keadaan stadium sudah seasoned,
sudah...

Dato’ Seri Ahmad Faizal bin Azumu: Terima kasih.

Tuan Karupaiya a/l Mutusami [Padang Serai]: Kalau boleh dicepatkan dan
menaikkan dia punya standard sikit. Terima kasih Yang Berhormat Menteri.

Dato’ Seri Ahmad Faizal bin Azumu: Terima kasih Yang Berhormat kami akan
bagi perhatian.

Datuk Wilson Ugak anak Kumbong [Hulu Rajang]: Yang Berhormat Menteri, ini
Hulu Rajang Yang Berhormat Menteri.

Dato’ Seri Ahmad Faizal bin Azumu: Yang Berhormat Batu, Yang Berhormat
Batu.

Datuk Wilson Ugak anak Kumbong [Hulu Rajang]: Yang Berhormat Menteri
adalah...

Timbalan Yang di-Pertua [Dato’ Mohd Rashid Hasnon]: Yang Berhormat Batu
dulu.

Datuk Wilson Ugak anak Kumbong [Hulu Rajang]: Yang Berhormat Batu.

Tuan P. Prabakaran [Batu]: Terima kasih Tuan Yang di-Pertua. Saya terima
kasih Yang Berhormat Menteri untuk jawapan. Saya ingin memohon senarai- list stadium
ataupun fasiliti sukan yang telah pun dinaik taraf dari tahun 2018 hingga kini. Boleh
jawapan bertulis pun boleh.

Dato’ Seri Ahmad Faizal bin Azumu: Okey kalau hendak bertulis lebih baik
sebab saya hendak sebut selepas ini. Silakan Yang Berhormat.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Hulu Rajang.

Datuk Wilson Ugak anak Kumbong [Hulu Rajang]: Terima kasih, Hulu Rajang
ya. Jonathan Nyepa ialah raja pecut dari negeri Sarawak. Dari kawasan saya Yang
Berhormat di stadium kawasan saya di Sungai Asap, trek-trek itu sudah tak akan apa
nama tidak akan dipakai lagi. Saya mohonlah sebagai Wakil Rakyat- jarang-jarang minta
trek itu dinaik taraf jadi saya minta peruntukan pada tahun 2022 berilah kemudahan
supaya atlet-atlet kita daripada suku kaum Orang Ulu, Orang Iban di kalangan mereka di
Sungai Asap itu dapat memberi sumbangan kepada negara kita. Mohon Yang Berhormat
Menteri.
