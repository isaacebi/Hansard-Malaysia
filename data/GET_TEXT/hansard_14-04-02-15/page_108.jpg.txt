100 DR.17.11.2021

mengurangkan jurang generasi dalam kalangan belia dan mempercepatkan proses
kematangan belia.

Sehingga bulan Disember 2020, statistik yang merangkumi Majlis Belia Malaysia,
pertubuhan-pertubuhan belia di peringkat kebangsaan, Majlis Belia Negeri (MBN) dan
Majlis Belia Daerah (MBD) termasuk ahli-ahli gabungan di setiap peringkat serta
pertubuhan tunggal mendapati kepimpinan pertubuhan belia didominasi oleh belia di
bawah umur 30 tahun iaitu sebanyak 41.3 peratus. Belia yang berumur 31 hingga 35
tahun sebanyak 30.8 peratus. Belia yang berumur 36 hingga 40 tahun sebanyak 27.9
peratus.

Sehubungan dengan itu Tuan Yang di-Pertua, mengambil kira kepentingan
negara dan bagi meneruskan hasrat mantan-mantan Menteri Belia dan Sukan sebelum
ini berkenan dengan pindaan umur.

Kementerian ingin memaklumkan bahawa tarikh pelaksanaan umur 30 tahun ke
bawah bagi pemegang jawatan pertubuhan belia akan berkuat kuasa bermula 1 Januari
2022. Bagi memastikan proses peralihan ini berjalan dengan lancar, kementerian akan
terus mengadakan libat urus dengan pemimpin-pemimpin belia yang berumur melebihi 30
tahun untuk mengenal pasti platform yang bersesuaian supaya mereka dapat terus
menyumbang kepada pembangunan pertubuhan belia.

Tuan Yang di-Pertua, saya berharap agar kesemua jawapan yang telah saya
berikan tadi dapat menjawab ke semua persoalan yang dikemukakan oleh Ahli Yang
Berhormat berkaitan dengan KBS...

Beberapa Ahli: [Bangun]
Dato’ Haji Che Abdullah bin Mat Nawi [Tumpat]: Tumpat minta laluan.
Dato’ Seri Ahmad Faizal bin Azumu: Silakan.

Dato’ Haji Che Abdullah bin Mat Nawi [Tumpat]: Tumpat tidak disentuh
langsung.

Dato’ Seri Ahmad Faizal bin Azumu: Yang Berhormat Tumpat...
Dato’ Haji Che Abdullah bin Mat Nawi [Tumpat]: Kalau ada...

Timbalan Yang di-Pertua [Dato’ Mohd Rashid Hasnon]: Ya, Yang Berhormat
Tumpat. Silakan.

Puan June Leow Hsiad Hui [Hulu Selangor]: Yang Berhormat Menteri, Hulu
Selangor.

Timbalan Yang di-Pertua [Dato’ Mohd Rashid Hasnon]: Yang Berhormat Hulu
Selangor.

Dato’ Seri Ahmad Faizal bin Azumu: Yang Berhormat Hulu Selangor ada.
Sekejap ya. Oh, Yang Berhormat Hulu Selangor ada, sorry.

Tuan Lukanisman bin Awang Sauni [Sibuti]: Yang Berhormat Menteri, boleh
Sibuti bertanya sedikit?

Dato’ Seri Ahmad Faizal bin Azumu: Sebelum itu saya hendak jawab dulu.

Timbalan Yang di-Pertua [Dato’ Mohd Rashid Hasnon]: Yang Berhormat
Tumpat dan Yang Berhormat Hulu Selangor.

Dato’ Seri Ahmad Faizal bin Azumu: Yang Berhormat Tumpat dan juga Yang
Berhormat Hulu Selangor. Boleh tolong saya tengok mana. [Merujuk kepada pegawai di
belakang] Apa soalannya?

Timbalan Yang di-Pertua [Dato’ Mohd Rashid Hasnon]: Mungkin Yang
Berhormat Tumpat boleh sebutkan dulu.

Dato’ Haji Che Abdullah bin Mat Nawi [Tumpat]: Terima kasih, Tuan Yang di-
Pertua. Saya menyentuh dalam perbahasan saya mengenai peruntukan kerajaan yang
menyediakan sebanyak RM159 juta bagi membina, menaik taraf serta menyelenggarakan
