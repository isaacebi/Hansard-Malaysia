DR.17.11.2021 57

dikeluarkan oleh Kementerian Kesihatan, kanak-kanak berumur 18 tahun dan ke bawah
layak diberikan perkhidmatan kesihatan di fasiliti Kementerian Kesihatan pada kadar caj
warganegara sekiranya bapa atau ibunya adalah seorang warganegara atau pemastautin
tetap di Malaysia.

Berdasarkan garis panduan ini buat masa ini, kelayakan adalah tertakluk kepada
pembuktian dokumen status taraf kewarganegaraan Malaysia kanak-kanak tersebut,
seperti dokumen sijil kelahiran atau kad pengenalan MyKid yang dikeluarkan oleh Jabatan
Pendaftaran Negara. Oleh yang demikian, kementerian akan menilai semula garis
panduan ini dalam masa terdekat termasuklah dengan mengambil kira kos yang perlu
ditanggung sekiranya akses kesihatan ini turut diperluaskan kepada kanak-kanak bukan
warganegara. Maknanya kanak-kanak itu bukan warganegara Malaysia tetapi salah
seorang ibu atau bapa adalah warganegara Malaysia.

Tuan Yang di-Pertua, seterusnya saya ingin beralih kepada isu pembinaan dan
naik taraf fasiliti kesihatan yang telah dibangkitkan oleh Ahli-ahli Yang Berhormat. Kalau
tidak ada, boleh saya bagi jawapan bertulis Tuan Yang di-Pertua?

Timbalan Yang di-Pertua [Dato’ Mohd Rashid Hasnon]: Boleh, yang mana
tidak ada, bertulis sahaja bagi.

Datuk Seri Dr. Haji Dzulkefly bin Ahmad [Kuala Selangor]: Kalau...

Tuan Sanisvara Nethaji Rayer a/l Rajaji [Jelutong]: Jelutong ada, Hospital
Pulau Pinang.

Timbalan Yang di-Pertua [Dato’ Mohd Rashid Hasnon]: Bagi Yang Berhormat
Menteri jawab dulu.

Tuan Khairy Jamaluddin Abu Bakar: Yang Berhormat Bintulu.

Timbalan Yang di-Pertua [Dato’ Mohd Rashid Hasnon]: Yang Berhormat
Bintulu tidak ada.

Tuan Khairy Jamaluddin Abu Bakar: Yang Berhormat Lanang?

Timbalan Yang di-Pertua [Dato’ Mohd Rashid Hasnon]: Yang Berhormat
Lanang, ada.

Tuan Khairy Jamaluddin Abu Bakar: Yang Berhormat Lanang telah
membangkitkan tentang masalah kesesakan tempat letak kereta di Hospital Sibu. Pada
awalnya, terdapat 686 lot tempat kereta di hospital ini. Namun jumlah ini telah berkurangan
bagi memberi laluan kepada pengoperasian Hospital Medan ATM sebanyak 30 katil dan
Hospital Medan ATM 50 katil bagi pesakit non COVID-19.

Bagi mengurangkan kesesakan tempat letak kereta di hospital sewaktu
pandemik, pihak pengurusan hospital melalui Jawatankuasa Pengurusan COVID-19 telah
mewujudkan polisi khusus di mana pelawat adalah tidak dibenarkan masuk ke dalam wad
melainkan penjaga yang telah didaftarkan sahaja. Langkah ini telah dapat mengurangkan
jumlah orang awam yang memasuki kawasan hospital dan secara tidak langsung dapat
mengurangkan risiko penularan COVID-19.

Selain itu, penjadualan semula temu janji bagi pesakit luar juga perlu dilakukan
bagi mengurangkan kehadiran pesakit dan kenderaan ke hospital. Namun_ begitu,
Kementerian Kesihatan bersedia menilai keperluan penambahan tempat letak kereta di
Hospital Sibu pada masa hadapan, sekiranya keadaan ini masih berterusan dan tidak ada
apa-apa penyelesaian untuk mengelak kesesakan berlaku.

01520
Berhubung dengan status Hospital Tangkak, Yang Berhormat Ledang.

Timbalan Yang di-Pertua [Dato' Mohd Rashid Hasnon]: Yang Berhormat
Ledang tidak ada.

Tuan Khairy Jamaluddin Abu Bakar: Yang Berhormat Padang Serai.
Timbalan Yang di-Pertua [Dato' Mohd Rashid Hasnon]: Ada.
