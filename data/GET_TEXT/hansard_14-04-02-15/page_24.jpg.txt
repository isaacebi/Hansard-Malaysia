16 DR.17.11.2021

Timbalan Menteri Sumber Manusia [Tuan Haji Awang bin Hashim:]
Assalamualaikum warahmatullahi wabarakatuh. Tuan Yang di-Pertua, terima kasih
kepada sahabat yang bertanya daripada Sepanggar.

Berdasarkan statistik Jabatan Perangkaan Malaysia, kadar pengangguran di
Sabah, golongan belia sehingga 24 tahun bagi tahun 2020 ialah sebanyak 17.3 peratus.
Jadi, dalam inisiatif ini untuk program-program yang dijalankan oleh kerajaan seperti
Program Karnival Kerjaya, Program Insentif Pengambilan Pekerja dan Program Latihan
Kemahiran Semula dan Peningkatan Kemahiran melalui penyedia latihan yang dilantik
untuk belia-belia terutamanya di Sabah khususnya. Jadi dibangkitkan berkenaan dengan
bagi peningkatan kemahiran (upskilling) dan juga latihan semula iaitu reskilling dan silang
kemahiran ataupun cross-skilling) termasuk kepada golongan belia di Sabah.

01100

Kerajaan telah menyediakan platform, peluang pekerjaan dalam _ portal
MYFutureJobs yang perlu dimanfaatkan oleh setiap pencari kerja terutamanya golongan
belia. Jadi, kes kehilangan pekerjaan bagi negeri Sabah dari 1 Januari sehingga 5
November 2021 adalah sebanyak 2,667 orang.

Jadi, jumlah penempatan semula bagi negeri Sabah dari 1 Januari sehingga 5
November 2021 sebanyak 5,071 orang. Kita sangat prihatin dan serius terutamanya bukan
sahaja masyarakat Sabah dan juga golongan belia di seluruh Malaysia. Jadi, selain
daripada itu, inisiatif kerajaan, inisiatif Penjana Kerjaya diperkenalkan bagi menggalakkan
majikan membuat pengambilan pekerja baharu dan ditawarkan elaun mobiliti secara one-
off sebagai persediaan untuk bekerja.

Di samping itu, program perantisan juga ditawarkan bertujuan menggalakkan
majikan memberi peluang kerjaya untuk lepasan sekolah dan graduan berumur 18 hingga
30 tahun berjumlah 44,843 orang graduan. Manakala bagi perantis yang telah mendapat
peluang menjalani perantisan di Sabah pula seramai 1,228 orang graduan. Jadi, saya
kerap menyebut Sabah sebab soalan ini khusus yang dibangkitkan oleh Yang Berhormat
Sepanggar, berkenaan dengan graduan penganggur belia di Sabah.

Jadi, selain daripada itu, sistem insurans pekerjaan juga menyediakan program
bagi meningkatkan modal insan dan kebolehpasaran pekerja untuk kita latih belia-belia di
Sabah supaya mereka boleh bersaing ataupun kompeten dalam pasaran seperti khidmat
kerja kaunseling, pemprofailan kemahiran, penulisan dan juga cara-cara menulis resume
yang kita telah meningkatkan mereka supaya didedahkan dengan kaedah-kaedah baharu.
Termasuk juga latihan persediaan untuk ditemu duga, latihan kemahiran bercakap dalam
Bahasa Malaysia dan bahasa Inggeris, dan penyampaian, serta seminar pekerjaan bagi
mereka yang mencari pekerjaan.

Jadi, inilah inisiatif-inisiatif yang kita jalankan seperti mana juga sedikit Analitis
Penilaian Psikometrik Bersepadu, Nurturing Expert Talent (NEXT), program latihan
industri berstruktur Young Employable Student (YES), Kolaborasi Industri Akademia-
Industry Academia Collaboration, program pengekalan bakat tajaan kerajaan. Inilah
inisiatif-inisiatif kerajaan telah menubuhkan badan-badan ini bagi kita memberi
perkhidmatan kepada belia-belia yang sedang menganggur ketika kita menghadapi
pandemik COVID-19 khususnya juga di Sabah. Sekian, terima kasih.

Tuan Yang di-Pertua: Terima kasih. Soalan tambahan pertama.

Datuk Mohd Azis bin Jamman [Sepanggar]: Okey. Terima kasih sahabat saya
Yang Berhormat Timbalan Menteri atas jawapan yang telah diberikan.

Tadi Yang Berhormat Timbalan Menteri nyatakan bahawa kadar pengangguran
di Sabah ini adalah tertinggi iaitu 17.3 peratus berbanding purata nasional 12 peratus.
Jadi, soalan saya Tuan Yang di-Pertua, apakah strategi rentas kementerian yang dirangka
bagi mewujudkan program membangunkan set kemahiran baharu khususnya berkenaan
dengan teknologi dalam mempersiapkan belia di Sabah mendapatkan pekerjaan-
pekerjaan mahir yang baharu?
