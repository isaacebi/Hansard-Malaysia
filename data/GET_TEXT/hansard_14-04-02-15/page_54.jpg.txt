46 DR.17.11.2021

Kedudukan tanah yang tidak sesuai untuk dibuat pembangunan seperti tanah saku-
pocket land, bercerun, kawasan berpaya dan sering dilanda banjir, lokasi kurang strategik
disebabkan tiada kemudahan asas dan tiada akses jalan raya.

Kerajaan Persekutuan seperti yang saya cakap tadi juga telah mengadakan
beberapa program projek pertanian bagi tujuan sekuriti makanan dan perniagaan dengan
objektif untuk mengoptimumkan penggunaan tanah dan meningkatkan pengeluaran
tanaman makanan negara.

Tanah-tanah yang Yang Berhormat membangkitkan juga boleh dicadangkan
untuk disewakan bagi projek pertanian atau perniagaan bagi usaha untuk meningkatkan
kawasan pertanian dan memberi peluang kepada golongan berpendapatan rendah dan
belia termasuk graduan menjana pendapatan mereka.

Dato’ Sri Azalina Othman Said [Pengerang]: Yang Berhormat, saya tahu tinggal
lapan minit lebih tetapi disebabkan adanya sambutan Hari Kanak-kanak, saya terpaksa
berhenti jam 1.

Jadi Ahli-ahli Yang Berhormat, sebelum saya menangguhkan mesyuarat untuk
berhenti rehat, Ahli-ahli Yang Berhormat dijemput untuk bersama-sama menghadiri Majlis
Sambutan Hari Kanak-kanak Sedunia di Dewan Bankuet, Parlimen Malaysia, yang mana
Yang Amat Berhormat Perdana Menteri akan menghadiri bersama Tuan Yang di-Pertua.

Saya akan menjemput Yang Berhormat Timbalan Menteri untuk menyambung
selepas ini pada jam 2.30 petang. Kemudian, Kementerian Kesihatan dan Kementerian
Perpaduan Negara, terima kasih.

[Mesyuarat ditempohkan pada pukul 1.01 tengah hari]
01430
[Mesyuarat disambung semula pada pukul 2.32 petang]

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Timbalan Yang di-Pertua [Dato’ Mohd Rashid Hasnon]: Ahli Yang Berhormat,
kita sambung jawapan daripada Yang Berhormat Timbalan Menteri Kementerian Tenaga
dan Sumber Asli. Lapan minit 15 saat.

2.32 ptg.

Timbalan Menteri Tenaga dan Sumber Asli [Datuk Ali anak Biju]: Terima kasih
Tuan Yang di-Pertua. Saya akan menyambung penggulungan saya dan sekarang saya
hendak menyentuh isu yang dikemukakan oleh Yang Berhormat Kampar. Yang Berhormat
Kampar memohon supaya...

Timbalan Yang di-Pertua [Dato’ Mohd Rashid Hasnon]: Yang Berhormat
Timbalan Menteri kalau saya cadang kalau Ahli Yang Berhormat tidak ada, boleh skip dan
boleh jawapan bertulis.

Datuk Ali anak Biju: Yang Berhormat Kampar ada?

Timbalan Yang di-Pertua [Dato’ Mohd Rashid Hasnon]: Tidak ada.
Datuk Ali anak Biju: Yang Berhormat Bakri?

Timbalan Yang di-Pertua [Dato’ Mohd Rashid Hasnon]: Pun tidak ada.
Datuk Ali anak Biju: Yang Berhormat Raub? Pun tidak ada.

Timbalan Yang di-Pertua [Dato’ Mohd Rashid Hasnon]: Belum.

Datuk Ali anak Biju: Yang Berhormat Kuala Nerus?

Timbalan Yang di-Pertua [Dato’ Mohd Rashid Hasnon]: Belum ada.
