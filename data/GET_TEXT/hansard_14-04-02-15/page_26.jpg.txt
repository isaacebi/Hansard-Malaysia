18 DR.17.11.2021

Tuan Cha Kee Chin [Rasah]: Saya meneliti jawapan daripada Yang Berhormat
Timbalan Menteri ketika menjawab soalan asal daripada Yang Berhormat Sepanggar tadi
yang mengatakan inisiatif daripada kementerian. Saya menyambut baik kesemua inisiatif
tersebut untuk membantu mengurangkan kadar pengangguran. Cuma satu, Yang
Berhormat Timbalan Menteri ada mengatakan bahawa ada inisiatif untuk membantu
mereka menyediakan CV dan juga untuk mereka ditemu duga dalam bahasa Malaysia
dan bahasa Inggeris.

Saya hendak tanya, apakah pandangan peribadi Yang Berhormat Timbalan
Menteri kalau temu duga dijalankan oleh korporat dalam bahasa Inggeris? Ini disebabkan
satu Malaysia ataupun satu dunia tahu apa yang telah dilakukan oleh Yang Berhormat
Timbalan Menteri terhadap seorang wartawan beberapa hari yang lepas. Saya mohon
pandangan daripada Yang Berhormat Timbalan Menteri. Terima kasih.

Datuk Haji Awang bin Hashim: Terima kasih. Memang baguslah saya boleh
menjawab soalan ini. Akan tetapi, sebenarnya out of topic, keluar daripada kementerian
ini.

Tuan Yang di-Pertua: Saya rasa tidak perlu dijawablah Yang Berhormat Menteri.
Ya.

Datuk Haji Awang bin Hashim: Jadi, Bahasa Malaysia merupakan Bahasa
Kebangsaan. Jadi, kita perlu menggunakanlah dalam semua sektor kecuali dengan
mereka yang tidak daripada pelabur- investor yang dari luar, yang tidak faham bahasa
Inggeris, jadi kita boleh berbahasa Inggeris. Kalau kita as a Malaysian, kita adalah setia.
Kalau kita rakyat Malaysia, kita setia pada Malaysia. Kita menggunakan bahasa Malaysia
sebagai bahasa kebangsaan- adalah termaktub bersamaan dengan Perlembagaan
Malaysia. Jadi, sekian, terima kasih.

Tuan Yang di-Pertua: Terima kasih. Seterusnya, Yang Berhormat Cameron
Highlands.

7. Tuan Ramli bin Dato’ Mohd Nor [Cameron Highlands] minta Yang Berhormat
Menteri Pembangunan Luar Bandar menyatakan, apakah langkah yang akan dilakukan
oleh pihak kementerian berikutan isu jalan yang teruk di kampung pedalaman Pos Terisu,
Pos Lemoi, Pos Sinderut, Pos Lenjang dan Pos Titom?

Timbalan Menteri Pembangunan Luar Bandar II [Datuk Haji Hasbi bin
Habibollah]: Bismillahi Rahmani Rahim. Assalamualaikum warahmatullahi wabarakatuh.

Saya juga mengambil kesempatan mengucapkan tahniah kepada Tuan Yang di-
Pertua atas penganugerahan yang diberikan. Alhamdulillah.

Tuan Yang di-Pertua: Terima kasih.

Datuk Haji Hasbi bin Habibollah: Kerajaan mengambil maklum tentang
kepentingan akses jalan perhubungan di kawasan pedalaman terutamanya di kampung
Orang Asli. Sehubungan itu peruntukan berjumlah RM250 juta telah diluluskan sepanjang
Rancangan Malaysia Kedua Belas, bagi tujuan membina, menaiktarafkan, membaik pulih,
menyelenggarakan jalan-jalan di perkampungan Orang Asli.

Di dalam Rolling Plan Pertama RMKe-12, kementerian melalui Jabatan Kemajuan
Orang Asli (JAKOA) sedang melaksanakan projek membina jalan perhubungan desa dari
Kampung Semoi Lama ke Pos Lenjang dengan kos berjumlah RM30 juta. Jabatan Kerja
Raya (JKR) telah dilantik sebagai agensi pelaksana projek ini. Projek ini dijangka akan
siap pembinaannya pada tahun 2025 dan sekarang physical progressnya sebanyak 35
peratus ya iaitu sepanjang 11.5 kilometer.

01110

Pada tahun 2021 ini, JAKOA telah melaksanakan kerja-kerja menaik taraf dan
menyelenggara jalan sedia ada di perkampungan Orang Asli termasuk di Pos Sinderut
dengan kos sebanyak RM1.05 juta.
