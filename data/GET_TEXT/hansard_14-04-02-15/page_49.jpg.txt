DR.17.11.2021 41

Dato’ Seri Utama Haji Mukhriz Tun Dr. Mahathir [Jerlun]: Yang Berhormat
Timbalan Menteri, boleh saya tanya? Boleh, Tuan Yang di-Pertua?

Dato’ Sri Azalina Othman Said [Pengerang]: Silakan, Yang Berhormat Jerlun.

Dato’ Seri Utama Haji Mukhriz Tun Dr. Mahathir [Jerlun]: Terima kasih Tuan
Yang di-Pertua. Saya ingin bertanya Yang Berhormat Timbalan Menteri mengenai REDD+
ini. Sudahkah perbincangan dimulakan dengan kerajaan-kerajaan negeri? Bagaimana
mereka boleh menyertai program REDD+? Apa yang dikehendaki daripada pihak kerajaan
negeri?

Selain itu sepertimana yang saya maklum mengenai REDD+, syarikat-syarikat
multinasional perlu dibawa runding untuk menyertai program ini kerana kebanyakan
daripada dana akan disumbang oleh mereka supaya kerajaan negeri tidak lagi
menjalankan aktiviti pembalakan. Jadi saya ingin bertanya, adakah syarikat-syarikat
multinasional sudah pun dibawa runding untuk tujuan tersebut.

Datuk Ali anak Biju: Memandangkan REDD+ ini baru bermula— sebenarnya kita
pun sudah ada permulaan untuk berbincang dengan kerajaan negeri dan pelaburan yang
diterima adalah daripada sektor swasta memang betul seperti Yang Berhormat sebutkan
akan disalurkan kepada kerajaan negeri secara direct bagi melaksanakan inisiatif
mengekalkan hutan simpanan tersebut. Kita baru bermula dan ada beberapa inisiatif yang
saya akan umumkan pada masa yang akan datang. Terima kasih.

Puan Yeo Bee Yin [Bakri]: Tuan Yang di-Pertua, soalan?
Dato’ Sri Azalina Othman Said [Pengerang]: Yang Berhormat Bakri.

Puan Yeo Bee Yin [Bakri]: Yang Berhormat Timbalan Menteri, saya hendak
dapatkan pandangan daripada Yang Berhormat Timbalan Menteri. Apakah ada
perbincangan telah pun dibuat dengan KASA— di antara KASA dengan KeTSA isu ini.
Oleh sebab apa yang kita dapat daripada KASA dan juga kerajaan ialah di mana kerajaan
telah pun mengumumkan National Determined Commitment (NDC) kepada pelepasan
karbon intensiti kurang menurunkan 45 peratus dan semua ini adalah tanpa syarat.

Sebelum ini 35 peratus tanpa syarat, 10 peratus adalah bersyarat dan bergantung
kepada bantuan pembangunan kapasiti dan juga financial support daripada negara-
negara maju. Inilah di mana yang bersyarat ini yang kita boleh menggunakan NDC
bersyarat ini untuk mendapatkan dana daripada Green Climate Fund under UNFCCC
tetapi sekarang mereka telah tukar NDC di mana 45 peratus semua tanpa syarat.

Adakah ini akan menurunkan peluang kita untuk mendapatkan dana REDD+ ini
dan adakah perbincangan telah diadakan di antara KeTSA dan KASA di mana kita
menetapkan satu NDC yang telah pun tiada bersyarat. Kita sepatutnya ada NDC 45
peratus dan tambahkan lagi dengan 10 peratus yang bersyarat supaya kita boleh
dapatkan dana daripada Green Climate Fund.

Datuk Ali anak Biju: Sebenarnya REDD+ ini dibuat oleh kerangka ini adalah
berdasarkan konsultasi dengan KASA. Perbincangan dibuat daripada semasa ke semasa
dan untuk informasi yang lebih terperinci, saya kena bagi soalan yang bertulis fasal
perbincangan dengan KASA ini fasal data-data yang disebutkan oleh Yang Berhormat
tadi.

Yang Berhormat Klang, memohon kerajaan menjelaskan kerjasama di antara
Kerajaan Persekutuan dan Kerajaan negeri dalam memelihara alam sekitar misalnya bagi
aktiviti penebangan.

01240

Tuan Yang di-Pertua, Perkara 74(2) Perlembagaan Persekutuan telah
memperuntukkan bahawa perkara-perkara berkaitan tanah dan hutan adalah di bawah
bidang kuasa kerajaan negeri. Bidang kuasa Kerajaan Persekutuan melalui KeTSA,
Jabatan Perhutanan Semenanjung Malaysia (JPSM) dan Institut Penyelidikan Perhutanan
Malaysia (FRIM) adalah dalam memberikan nasihat teknikal mengenai pengurusan dan
pembangunan hutan serta menjalankan penyelidikan dan khidmat latihan.
