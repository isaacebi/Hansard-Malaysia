36 DR.17.11.2021

Menteri, dia ada kaitan dengan menara, tiang lampu, bumbung, bangunan dan lain-lain
peralatan.

Pasaran menara sahaja di Malaysia ialah sekarang dalam 25 ribu buah menara.
Dengan tambahan 5G ini iaitu mungkin dalam sehingga 23 ribu lagi menara, pasaran ini
amat besar. Jadi, saya ingin dapatkan kepastian, pengesahan daripada Yang Berhormat
Menteri bahawa perolehan ini diberi kepada bumiputera dan syarikat-syarikat Malaysia.
Ini kerana saya ada kebimbangan dalam waktu sekarang ini, ada kemungkinan ada
syarikat ini bukan sebenarnya syarikat ekuiti Malaysia, tetapi dari luar negara. Terima
kasih.

Tuan Lim Lip Eng [Kepong]: Yang Berhormat Menteri, saya ada bahas...

Tuan Khalid bin Abd Samad [Shah Alam]: Ya. Saya nak bertanya penjelasan
daripada Yang Berhormat Menteri...

Tuan Lim Lip Eng [Kepong]: Kepong, Kepong.

Tuan Khalid bin Abd Samad [Shah Alam]: Sekejap ya. Mengenai perbelanjaan
yang disebutkan tadi RM11 bilion, RM15 bilion. Dengan pendekatan yang dipilih oleh
pihak kerajaan, ini akan merupakan satu risiko yang akan ditanggung oleh kerajaan
sefaham sayalah. Ini kerana kita serahkan projek ini kepada DNB.

Maka, ini jauh berbeza dengan pendekatan di mana kita serahkan kepada pihak
swasta ataupun telcos yang mana dalam keadaan itu, risiko sekiranya gagal yang mana
sepertimana yang kita sebut tadi pendekatan single wholesale network itu gagal, maka
risiko yang akan ditanggung adalah agak besar. Maka, apakah sebab mengapa kerajaan
cenderung dan condong kepada pilihan ini?

Tuan Lim Lip Eng [Kepong]: Ya, Yang Berhormat Menteri. Yang Berhormat
Menteri. Ya, ya, saya ada bahas.

Tan Sri Datuk Seri Panglima Haji Annuar bin Haji Musa: Dah tiga ini, saya ada,
saya lupa nanti apa yang dibangkitkan.

Tuan Lim Lip Eng [Kepong]: Saya ada bahas 5G juga.

Tan Sri Datuk Seri Panglima Haji Annuar bin Haji Musa: Okey. Sila, sila Yang
Berhormat. Mungkin satu lagi okey.

Tuan Lim Lip Eng [Kepong]: Ya. Yang Berhormat Menteri belum jawab soalan
saya tentang tiada syarikat telco yang sanggup menggunakan perkhidmatan 5G daripada
Digital Nasional Berhad kerana kos yang tinggi. Ya, terima kasih.

Dato’ Sri Azalina Othman Said [Pengerang]: Yang Berhormat Menteri, saya
ada lagi. Jadi kalau tak sempat, mungkin boleh bagi jawapan bertulis dalam masa lima
hari.

Tan Sri Datuk Seri Panglima Haji Annuar bin Haji Musa: Ya. Saya ingat saya
jawab yang ini sahaja. Lepas itu saya tamatkan dan yang lain saya terpaksa bagi secara
bertulis. To be fair kepada rakan-rakan yang lain.

Datuk Seri Panglima Haji Mohd Shafie bin Haji Apdal [Semporna]: Yang
Berhormat, sebelum nak jawab itu, boleh tak mencelah sedikit? Sedikit sahaja because
saya bimbang nanti sebelah petang nanti tak dan nak... [Ketawa]

Tan Sri Datuk Seri Panglima Haji Annuar bin Haji Musa: Okey, sila.

Datuk Seri Panglima Haji Mohd Shafie bin Haji Apdal [Semporna]: Pertama,
saya — Terima kasih banyak atas apa yang telah dijelaskan oleh Yang Berhormat Menteri
berhubung kait dengan pelaksanaan 5G. Ini satu perkara yang amat membolehkan negara
kita di landasan yang sepatutnya boleh bersaing, berhubung lebih rapat dengan pasaran
dan pelbagai pihak. Akan tetapi, bilamana kah kita nak belajar sebagai pemerintah di
negara ini, ini untuk membolehkan supaya keseimbangan kemudahan seumpama ini
dapat kita selaraskan sebaik mungkin. Contohnya di kawasan, jangan cerita di kawasan
saya. Terkadang itu kita ada pelancong. Very difficult to reach dengan izin, di pulau-pulau.
