22 DR.17.11.2021

telah menerima pingat emas. Malah saudara Abdul Latif bin Romly ini merupakan pingat
emas kali kedua. Cheah Liek Hou pula memecah rekod sejarah sebagai pemegang pingat
emas paralimpik acara badminton yang pertama di dunia.

Jadi saya hendak minta kita bagi anugerah, pingat kebesaran Datuk dan
sebagainya, Tan Sri termasuk kepada ahli politik yang sebenarnya kita menerima gaji
untuk menjalankan tugas kita. Bagaimanakah pula dengan atlet-atlet ini? Terutamanya
atlet paralimpik yang telah mencapai kecemerlangan yang begitu hebat iaitu mendapat
emas, membanggakan negara di persada dunia. Terima kasih.

Tuan Yang di-Pertua: Terima kasih. Yang Berhormat Timbalan Menteri.

Dato’ Sri Ti Lian Ker: Kementerian selama ini memang memberi pengiktirafan
yang secukup-cukupnya kepada atlet-atlet yang membawa keharuman nama kepada
negara. Namun begitu, kementerian akan terus mengadakan rancangan-rancangan dan
juga mencari ikhtiar-ikhtiar untuk menambah baik lagi penganugerahan dan pengiktirafan
ini. Sekian, terima kasih.

Tuan Sim Chee Keong [Bukit Mertajam]: Mohon pertimbangkan pingat
kebesaran Datuk kepada para atlet yang telah berjaya mendapatkan emas pada Tokyo
2020.

Datuk Wilson Ugak anak Kumbong [Hulu Rajang]: Hulu Rajang.

Tuan Yang di-Pertua: Cukup Yang Berhormat. Sudah dijawab Yang Berhormat.
Yang Berhormat Hulu Rajang.

Datuk Wilson Ugak anak Kumbong [Hulu Rajang]: Terima kasih Tuan Yang di-
Pertua. Timbalan Menteri, saya berpendapat ini merupakan unacceptable reason. Rakyat
Malaysia kehilangan satu emas yang sangat berharga untuk negara kita yang tercinta ini.

So soalan saya, adakah kementerian juga mempunyai sebarang perancangan
pembangunan sukan OKU di kawasan luar bandar? Kita jangan pinggirkan luar bandar.
Seperti di Parlimen Hulu Rajang, di Daerah Bukit Mabong, di bahagian Kapit, Belaga dan
Sungai Asap kerana ramai orang OKU di sana mempunyai minat ataupun bergiat aktif
dalam atlet sukan OKU. Terima kasih.

Tuan Yang di-Pertua: Terima kasih. Yang Berhormat Timbalan Menteri.

Dato’ Sri Ti Lian Ker: Kementerian mengucapkan terima kasih atas keprihatinan
yang diberi kepada OKU. Sememangnya kementerian telah banyak memberi penumpuan
dan penambahan tenaga dan sasaran kepada atlet paralimpik. Jadi, kita sama-sama lah
bekerjasama untuk memudahkan paralimpik ini terus bergiat dalam sukan paralimpik.
Sekian, terima kasih.

Tuan Karupaiya a/l Mutusami [Padang Serai]: Soalan tambahan Padang Serai.

Tuan Yang di-Pertua: Cukuplah. Ada lagi satu soalan. Maaf Yang Berhormat.
Yang Berhormat Jerai.

9. Tuan Sabri bin Azit [Jerai] minta Menteri Pembangunan Luar Bandar
menyatakan adakah kerajaan bercadang menambah peruntukan bagi baik pulih rumah
eKasih daripada RM14,000 kepada RM20,000 memandangkan kenaikan kos harga
barang yang semakin tinggi dan kenaikan harga yang terakhir adalah pada tahun 2016.

Timbalan Menteri Pembangunan Luar Bandar | [Dato’ Sri Haji Abdul Rahman
bin Mohamad]: Terima kasih Tuan Yang di-Pertua. Terima kasih Yang Berhormat Jerai.
Untuk makluman Yang Berhormat, Kementerian Pembangunan Luar Bandar sentiasa
berusaha menambah baik pelaksanaan dan penyampaian PPRT dari semasa ke semasa
agar bantuan di bawah Program Bantuan Rumah PPRT yang meliputi projek baik pulih
dan bina baharu rumah dapat dinikmati oleh kumpulan sasar khususnya golongan miskin
dan miskin tegar di luar bandar.
