8 DR.17.11.2021

Jadi, adakah kementerian merasakan bahawa p-hailing ini tidak menyumbang
kepada perkara yang mungkinnya ia terdedah kepada perkara-perkara yang boleh
membawa kemalangan jalan raya dan sebagainya.

01030

Jadi soalan saya, apakah asas kementerian membuat ketetapan untuk tidak
mewajibkan individu terlibat dengan bidang p-hailing untuk mencarum PERKESO?
Apakah kementerian bercadang untuk memperkenalkan satu akta atau garis panduan
bagi golongan penghantar industri p-hailing supaya dapat menjamin kebajikan dan
keselamatan mereka? Mohon Yang Berhormat Menteri untuk menjawab. Terima kasih.

Datuk Haji Awang bin Hashim: Terima kasih sahabat saya Yang Berhormat
Jempol. Soalan yang sangat baik, satu marketing, satu pemasaran bagi pihak PERKESO
untuk kita turun ke bawah supaya maklumat ini diberi perhatian dan merasa ini adalah hak
mereka. Jadi, saya ucapkan terima kasih sekali lagi kepada sahabat saya yang jack saya
tadi ini, dia jack saya. Tidak apalah, kita tengok macam mana ke hadapan. [Ketawa]

Tuan Yang di-Pertua, sebenarnya untuk makluman Dewan yang mulia ini, individu
yang bekerja sendiri yang terlibat dalam bidang p-hailing telah pun diwajibkan supaya
berdaftar dengan mencarum dalam PERKESO di bawah Skim Keselamatan Sosial
Pekerjaan Sendiri. Perkataan wajib, yang itu mesti. Jadi, saya menjawab soalan apabila
saya kata wajib.

Bagi orang-orang yang menjalankan perkhidmatan termasuk juga yang selaras
dengan pewartaan caruman Peraturan-peraturan Keselamatan Sosial Pekerjaan Sendiri.
Kadar caruman bagi orang yang menjalankan perkhidmatan pengangkutan dan
penghantaran barangan atau makanan 2021 melalui akta. Ini juga saya menjawab soalan.
Tanya akta tadi, iaitu pindaan undang-undang (a) 372 bertarikh 21 September 2021
baharu ini, mula berkuat kuasa pada 1 Oktober 2021. Saya jawab soalan daripada segi
pindaan akta-akta bagi melindungi mereka yang disebut, dibangkitkan oleh soalan
tambahan tadi.

Jadi, orang yang bekerja sendiri ini di bawah Akta 789 bermula dengan caruman
yang sangat rendah iaitu bermula kita ada empat kategori segmentasi bagi mereka- yang
akan mencarum iaitu bermula dengan satu tahun, RM157.20. Satu tahun, RM232.80 yang
mana kerajaan memberi insentif ataupun subsidi sebanyak 70 peratus pada tahun ini dan
kami dikhabarkan telah diputuskan bahawa tahun hadapan, 2022 kerajaan memberi
insentif 80 peratus. Daripada RM232.80 ini, kerajaan memberi insentif 80 peratus. Hanya
lebih kurang RM20, RM29 ke RM30 lebih, akan dibayar oleh pencarum dalam masa
setahun.

Seterusnya, kita ada lagi, skim kita RM442.80 yang memberi perlindungan
sehingga ke isteri apabila berlaku kemalangan jiwa dan sebagainya, dia melindung anak-
anak, melindung isteri, sehingga dia meninggal. Pencen ilat, dipanggil pencen penakat
dan seterusnya anak-anaknya diberi juga pencen sehingga umur 18 dan belajar ke
universiti juga diberi perlindungan oleh mereka yang mencarum dalam caruman ini.

Tuan Yang di-Pertua: Tolong ringkaskan Yang Berhormat.
Datuk Haji Awang bin Hashim: Nanti, tidak habis lagi.
Tuan Yang di-Pertua: Cepat sedikit.

Datuk Haji Awang bin Hashim: Saya hendak jawab soalan Yang Berhormat
Jempol, sedikit lagi.

Tuan Yang di-Pertua: Ya, ya, ya.

Datuk Haji Awang bin Hashim: Sedikit lagi. Dengan cara kaedah pelaksanaan
mandatori ini jaminan keselamatan sosial terhadap orang yang menjalankan

perkhidmatan pengangkutan dan penghantaran barangan atau makanan ini akan lebih
terpelihara dan terjamin. Sekian, terima kasih.

Tuan Yang di-Pertua: Terima kasih. Yang Berhormat Lembah Pantai.
