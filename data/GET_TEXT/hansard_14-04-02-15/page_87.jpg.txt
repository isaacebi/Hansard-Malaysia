DR.17.11.2021 79

keadaan. Yang Berhormat cadangkan supaya peruntukan KRT itu dapat ditingkatkan.
Saya sangat setuju dengan cadangan Yang Berhormat itu.

Tahun ini kita dapat RM50 juta dan kita dapat agihkan kepada 8,330 KRT. Tahun
depan, kita ada 8,430 KRT. Jadi, kalau RM50 juta, maknanya setiap KRT akan dapat
RM6,000. Memang tidak cukuplah itu. Itu memang tidak cukup. Sebenarnya pihak
kementerian mohon lebih daripada itu tetapi dengan kadar yang diberikan oleh
Kementerian Kewangan ini Yang Berhormat, kita akan tentukanlah supaya KRT dapat
menerima peruntukan itu walaupun pada kadar yang sebegitu. Kita ada perancangan-
perancangan lain yang akan kita laksanakan bersama dengan pihak KRT.

Tuan Sanisvara Nethaji Rayer a/l Rajaji [Jelutong]: Yang Berhormat, ini adalah
perkara yang merupakan tumpuan semua pihak.

Datuk Halimah binti Mohamed Sadique: Ya, ya.

Tuan Sanisvara Nethaji Rayer a/I Rajaji [Jelutong]: Kalau dibandingkan di luar
sana, RM38 juta dibelanjakan untuk ubahsuai rumah Perdana Menteri, RM6,000 untuk
satu KRT memang tidak mencukupilah. Jadi, saya merayulah kalau boleh Yang Berhormat
teruskan perjuangan untuk tambahkan.

Datuk Halimah binti Mohamed Sadique: Okey, terima kasih Yang Berhormat.
RM50 juta— kita ada lagi peruntukan-peruntukan lain yang telah pun diluluskan oleh pihak
Kementerian Kewangan untuk kita laksanakan agenda perpaduan nasional bersama
dengan pihak KRT ini.

Yang Berhormat Padang Serai, you bukan sahaja dapat tekanan, tertekan dan
ditekan. Samalah dengan saya. Jadi sekarang, bukan saya tidak hendak bagi jawapan
tetapi tunggulah sampai selesai siasatan daripada SPRM. Okey Yang Berhormat Padang
Serai? Saya jarang pakai bunga malai Yang Berhormat Padang Serai. Saya jarang.

Tuan Karupaiya a/l Mutusami [Padang Serai]: Ya, tadi sebab apa itu bunga lagi
berat, lagi kita tunduk kepada MIC. Itu sahaja. Terima kasih. Terima kasih.

Datuk Halimah binti Mohamed Sadique: Ya, tidak ada, tidak ada. Saya tidak
ada pakai bunga malai. Lagi berat lagi tunduk, tidak ada. Minta maaf banyak-banyak.

Tuan Karupaiya a/l Mutusami [Padang Serai]: Terima kasih, terima kasih Yang
Berhormat Menteri.

01620

Datuk Halimah binti Mohamed Sadique: Tuan Yang di-Pertua, saya tinggal
beberapa minit sahaja lagi, Tuan Yang di-Pertua. Saya tidak tahu saya boleh habis atau
tidak.

Tuan Yang di-Pertua: Teruskan.

Datuk Halimah binti Mohamed Sadique: Yang Berhormat Ipoh Barat ada
menyarankan kementerian ambil perhatian untuk fokus kepada 38 buah daerah, 95
peratus yang dihuni oleh masyarakat kita, kaum India and then website MITRA untuk
dikemas kini.

Saya ucapkan terima kasih kepada Yang Berhormat Ipoh Barat dan
pembangunan sosioekonomi masyarakat India ini merupakan antara perkara yang
diberikan penekanan utama oleh kerajaan, Yang Berhormat. Maka kerana itu, dahulu
MITRA di bawah JPM dan sekarang diletakkan di bawah kementerian.

Jadi, tumpuan pelaksanaan program di bawah MITRA untuk masyarakat kategori
B40 kita ini sebenarnya kita tidak kira di mana daerah dan negeri. Akan tetapi, kita akan
beri tumpuan kerana negeri yang paling banyak masyarakat India kita ini Yang Berhormat;
Selangor, Kedah, ada sebahagian di Johor, ada sebahagian di Pulau Pinang dan ada
sebahagian di Negeri Sembilan.

Jadi, cadangan Yang Berhormat itu saya ambil berat. Yang Berhormat juga
bangkitkan tentang pengemaskinian laman web MITRA. Kita sedang dalam proses naik
