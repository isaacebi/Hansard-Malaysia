DR.17.11.2021 73

Tuan M. Kulasegaran [Ipoh Barat]: Yang Berhormat Menteri.

Datuk Halimah binti Mohamed Sadique: Pertama, yes, you want to ask me a
question?

Tuan M. Kulasegaran [Ipoh Barat]: Yes.
Datuk Halimah binti Mohamed Sadique: Minta maaf saya tidak berapa dengar.
Tuan M. Kulasegaran [Ipoh Barat]: Jangan marah.

Datuk Halimah binti Mohamed Sadique: Saya tidak marah. Memang suara saya
begitu, habis apa hendak buat. Sila Yang Berhormat.

Tuan M. Kulasegaran [Ipoh Barat]: Yang Berhormat selalu jawab kepada
perkara yang dibangkitkan, terima kasih.

Datuk Halimah binti Mohamed Sadique: Ya, sila.

Tuan M. Kulasegaran [Ipoh Barat]: Yang Berhormat, lima asas yang dinamakan
di sana sebelum ini, yang wujudnya dari Malaysian Indian Blueprint. Akan tetapi, saya
hendak tanya, apakah pencapaian dalam lima asas tersebut? Dalam-— lebih kurang lapan
hingga sembilan tahun Tuan Yang di-Pertua, lebih kurang 40 hingga 50 peratus wang
yang diagihkan kepada masyarakat India telah dipulangkan kepada kerajaan.

Saya telah cadangkan bahawa Yang Berhormat Menteri membuat permohonan
melalui Kabinet untuk mengambil balik wang tersebut. Adakah usaha itu sedang dibuat
dan apakah yang dibuat yang terkini mengenai perkara tersebut? Terima kasih.

Datuk Halimah binti Mohamed Sadique: Terima kasih Yang Berhormat. Ada di
antara— termasuk dari tahun 2019, ada peruntukan kewangan kita yang terpaksa kita
pulangkan kerana akaun telah ditutup awal.

Akan tetapi dalam pada itu Yang Berhormat, kebanyakan program telah pun-
dicommitted programs yang telah sudah ada perjanjian untuk kelangsungan. Jadi ada yang
kita bayar pada tahun yang berikut. Maka kerana itu, kalau kita perhatikan bagi tahun
2019, ada yang menggunakan peruntukan. Pada tahun 2020, ada yang lagi menggunakan
peruntukan pada tahun 2021. Ini kerana program komited dan ada yang tidak dapat
dilangsungkan pada tahun semasa tetapi kita perlu membuat pembayaran kerana program
telah ada perjanjian untuk dilaksanakan.

01600

Bagi peruntukan yang telah diambil balik, seperti biasa kalau bila akaun ditutup
dan peruntukan itu dipulangkan. Bila dipulangkan, peruntukan yang sama macam tahun
depan kita dapat RM100 juta lagi. Akan tetapi dalam pada itu Yang Berhormat, ada juga
peruntukan kalau Yang Berhormat dengar ucapan belanjawan, saya yakin Yang
Berhormat dengar itu. Kerajaan peruntukkan sebanyak RM145 juta untuk masyarakat
India.

RM100 juta itu ialah untuk MITRA, yang RM45 juta itu lagi duduk di kementerian-
kementerian yang lain. Jadi walaupun mungkin kepada MITRA di atas perbelanjaan yang
telah diambil balik kerana tutup akaun dan sebagainya tetapi pembayaran itu diteruskan,
maknanya program itu masih dilangsungkan dan pembayaran itu diteruskan bila kita minta
NOC kepada Kementerian Kewangan. Sila Yang Berhormat.

Tuan Charles Anthony Santiago [Klang]: Yang Berhormat Menteri, soalan.

Tuan M. Kulasegaran [Ipoh Barat]: Yang saya hendak khususkan adalah wang
yang telah dipulangkan. Wang yang diguna pakai carry forward saya faham. Yang saya
maksudkan adalah yang telah dipulangkan semasa dalam kita menerajui Pakatan
Harapan, kita ada kes-kes yang special cases OKU dan sebagainya, kita memohon balik
melalui Kabinet dan kerajaan memberi balik. Jadi, adakah usaha sedemikian dibuat sebab
saya difahamkan ada lebih kurang RM300 ke RM400 juta yang boleh dipulangkan. Itu
pertama.

Kedua Yang Berhormat, sebenarnya saya telah berjumpa dengan Yang
Berhormat Menteri Kewangan sebelum ini dalam discuss di antara parti-parti politik. Kita
