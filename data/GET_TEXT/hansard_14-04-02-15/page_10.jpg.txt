2 DR.17.11.2021

cahaya yang akan menjadi pelita untuk memandu mereka ke arah memenuhi tugas-tugas
dan tanggungjawab-tanggungjawab terhadap negara dan bangsa. Sekian, terima kasih.

JAWAPAN-JAWAPAN LISAN BAGI PERTANYAAN-PERTANYAAN

1. Datuk Robert Lawson Chuat [Betong] minta Menteri Perdagangan Dalam
Negeri dan Hal Ehwal Pengguna menyatakan langkah-langkah yang akan diambil pada
masa hadapan supaya subsidi minyak masak serta subsidi bawah kawal selia
Kementerian dapat dioptimumkan dan agihan subsidi tersebut sampai ke golongan
sasaran.

Menteri Perdagangan Dalam Negeri dan Hal Ehwal Pengguna [Dato Sri
Alexander Nanta Linggi]: Terima kasih Tuan Yang di-Pertua dan terima kasih Yang
Berhormat yang bertanya. Tuan Yang di-Pertua, bagi memastikan subsidi minyak masak
serta subsidi di bawah kawalan kementerian dapat dioptimumkan dan agihan subsidi
tersebut sampai ke golongan sasaran, KPDNHEP akan melaksanakannya kajian bagi
mengoptimumkan subsidi di bawah KPDNHEP.

Kajian ini dimulakan pada tahun 2021, bulan Oktober sebenarnya dan dijangka
selesai pada tahun 2022. Melalui kajian ini, aspek keberkesanan pelaksanaan program
subsidi sedia ada akan dinilai meliputi keberkesanan penyampaian, mekanisme
pelaksanaan, darjah ketirisan dan kos yang terlibat akan dikaji, diperhalusi dan seterusnya
cadangan mekanisme baharu untuk dilaksanakan sebagai langkah untuk meningkatkan
keberkesanan penyampaian subsidi kepada golongan sasar.

Kajian ini akan meliputi program subsidi utama di KPDNHEP termasuk:
(i) Program Skim Penstabilan Harga Minyak Masak;

(ii) Program Subsidi Tepung Gandum Kegunaan Am;

(iii) Program Pengedaran Barang Perlu; dan

(iv) Program Penyeragaman Harga Sabah, Sarawak dan Labuan.

Kerajaan prihatin dengan kebajikan masyarakat di luar bandar, khususnya untuk
mendapatkan barang keperluan asas. Kerajaan akan terus komited untuk meneruskan
Program Pengedaran Barang Perlu, LPG dan community drumming serta Program
Penyeragaman Harga Sabah, Sarawak dan Labuan. Untuk memastikan masyarakat di
luar bandar akan dapat menikmati harga yang sama di bandar tanpa perlu menanggung
kos-kos pengangkutan dan pengedaran. Sekian, terima kasih.

Tuan Yang di-Pertua: Terima kasih. Soalan tambahan pertama.

Datuk Robert Lawson Chuat [Betong]: Terima kasih Yang Berhormat Menteri.
Soalan tambahan saya adalah apakah kesan kepada Program Skim Penstabilan Harga
Minyak Masak (COSS), sekiranya harga minyak sawit mentah crude palm oil terus
melambung naik. Terima kasih.

01010
Tuan Yang di-Pertua: Terima kasih. Dipersilakan Yang Berhormat Menteri.

Dato Sri Alexander Nanta Linggi: Tuan Yang di-Pertua, Yang Berhormat
Betong, sebenarnya keadaan sekarang harga crude palm oil (CPO) satu tan metrik di
peringkat global telah melambung naik. Apabila kita meletakkan threshold subsidi
beberapa tahun sebelum ini. Ini terletak di tahap 2,500 metrik tan CPO tetapi sekarang
sudah berlipat kali ganda lebih RM5,000 satu metrik tan CPO.

Jadi, sekiranya harga minyak sawit mentah terus melambung, ia sudah tentu akan
memberi kesan kepada perbelanjaan kerajaan bagi pelaksanaan Program Skim
