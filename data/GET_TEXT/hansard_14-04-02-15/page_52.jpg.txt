44 DR.17.11.2021

01250

Sekarang ini, proses ini masih berjalan dalam pengetahuan saya, dan saya kena
bagi perincian dalam jawapan bertulis. Bolehkah, Yang Berhormat Muar?

Tuan Syed Saddiq bin Syed Abdul Rahman [Muar]: Sedikit sahaja kalau saya
boleh tambah. Terima kasih atas pengesahan tersebut. Kalau saya boleh cadangkan juga
Yang Berhormat Timbalan Menteri untuk juga duduk bersama dengan Yang Berhormat
Dr. Xavier, bekas Menteri Air, Tanah dan Sumber Asli. Saya tahu beliau kawan akrab
Yang Berhormat Timbalan Menteri- untuk mendapatkan maklumat lanjut, dan supaya kita
dapat turbocharge proses ini knususnya apabila Yang Berhormat Menteri Kesihatan pun
telah memberikan maklum balas yang agak positif baru-baru ini. Terima kasih.

Datuk Ali anak Biju: Ya, sebenarnya ini telah dijawab tetapi ini di bawah bidang
kuasa KKM. Jadi, banyak kementerian yang bekerjasama dalam industri hem ini
sebenarnya. Bukan hanya KeTSA ataupun KKM- banyak. KDN pun ada. Memang banyak.

Jadi, Yang Berhormat Bentong juga seterusnya memohon supaya kerajaan
menjelaskan kajian daripada National University of Singapore yang menyatakan bahawa
litupan hutan di Malaysia telah turun daripada angka 50 peratus selepas tahun 2000 dan
menjelang tahun 2010 hanya tinggal 45.4 peratus sahaja.

Tuan Yang di-Pertua, pada masa kini KeTSA menggunakan data hutan bagi tahun
2018 yang telah disahkan melalui proses verifikasi dan pengesanan berdasarkan data
hutan yang dikumpulkan dan diselaraskan daripada ketiga-tiga wilayah iaitu Semenanjung
Malaysia, Sabah dan Sarawak. Proses verifikasi dan pengesanan ini dilakukan bagi
membolehkan data tersebut diguna sebagai data rasmi negara di peringkat kebangsaan
dan antarabangsa.

Proses ini melibatkan pengesahan dari Jabatan Perhutanan Semenanjung
Malaysia, Jabatan Perhutanan Sabah dan Jabatan Perhutanan Sarawak selaku pemilik
kepada data hutan tersebut. Data hutan merupakan data yang sensitif dan dinamik di
mana elemen-elemen seperti perubahan status guna tanah, proses pewartaan keluar dan
masuk HSK, kawasan perlindungan dan kawasan perlindungan sepenuhnya, peningkatan
keupayaan teknologi dan aplikasi kini, perubahan ketetapan data rujukan dan data
penyelidikan termasuk penetapan dasar baharu yang berlaku di ketiga-tiga wilayah akan
memberi kesan kepada peningkatan dan pengurangan data tahunan yang dilaporkan.

Selain daripada inventori kawasan berhutan secara konvensional di Malaysia,
penggunaan teknologi terkini dalam penganalisisan kawasan  berhutan seperti
Geographical Information System (GIS), data-data geospatial dan imej satelit turut
membantu mengukuhkan cerapan data dan memberi gambaran maklumat yang
terperinci.

Oleh itu, kajian tersebut yang bergantung kepada satelit ialah tidak berapa tepat
di mana penghasilan data dalam hutan memerlukan penggabungan kaedah konvensional
dan penggunaan teknologi terkini untuk membantu menyediakan data dan maklumat yang
lebih tepat dan digunakan dalam membantu penambahbaikan pelaksanaan pengurusan
hutan secara berkekalan di Malaysia.

Malaysia mengamalkan prinsip transparency and accuracy dalam laporan data
hutan dan perincian dalam hutan. Maklumat tersebut juga boleh diakses melalui laman
web KeTSA melalui pautan www.ketsa.gov.my.

Sekarang, saya pergi kepada isu yang kedua iaitu tanah. Yang Berhormat Pontian
dan Yang Berhormat Sik, mencadangkan supaya tanah-tanah terbiar kira-kira 120 ribu
hektar misalnya Tanah Rizab Melayu, Tanah Adat, tanah pegangan Melayu dan tanah
wakaf diusahakan oleh kerajaan. Yang Berhormat Sik pula mencadangkan supaya
diwujudkan satu program atau polisi mengenai pembangunan tanah-tanah terbiar yang
melibatkan golongan B40 bagi tujuan menjana ekonomi negara.

Tuan Yang di-Pertua, kerajaan menyambut baik sekiranya terdapat cadangan
memajukan tanah-tanah yang terbiar atau belum dibangunkan oleh mana-mana pihak
sama ada agensi kerajaan, pihak swasta mahupun perseorangan bagi tujuan
mengoptimumkan penggunaan tanah kepada aktiviti yang lebih menguntungkan. Tanah-
