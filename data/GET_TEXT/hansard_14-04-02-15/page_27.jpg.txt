DR.17.11.2021 19

Sehingga kini, projek ini telah mencapai 70 peratus kemajuan fizikal dan akan siap
pada tahun ini juga iaitu sepanjang lima kilometer. Manakala bagi jalan-jalan di Pos Terisu
sepanjang 12 kilometer, Pos Lemoi sepanjang 23 kilometer dan Pos Titom sepanjang 48
kilometer pula akan dipertimbangkan dilaksanakan pada tahun 2022 menggunakan
peruntukan di bawah projek menaik taraf, membaik pulih dan menyelenggara jalan di
perkampungan Orang Asli. Terima kasih.

Tuan Ramli bin Dato’ Mohd Nor [Cameron Highlands]: Yang Berhormat
Menteri, pohon penjelasan sama ada jalan-jalan yang telah dinyatakan ini di dalam Pos-
pos Orang Asli ini bolehkah diletak di bawah MARRIS supaya penyelenggaraannya lebih
senang.

Lagi satu, apakah tindakan yang akan dilakukan oleh kementerian untuk
memastikan jalan-jalan ini mengikut standard yang telah ditetapkan dan tidak enam bulan
sudah rosak, setahun sudah rosak. Terima kasih.

Datuk Haji Hasbi bin Habibollah: Terima kasih Yang Berhormat Cameron
Highlands. Saya memang maklum tentang kerosakan ini sebagai mana telah diinform
kepada kita.

Jadi, sebelum menyebut tentang MARRIS itu, saya hendak maklumkan secara
keseluruhannya jumlah peruntukan bagi menaik taraf pada tahun ini ialah RM5 juta.
Berdasarkan kos semasa iaitu RM27,000 per 100 meter.

JAKOA menerima permohonan baik pulih dan turap semula jalan daripada Tok
Batin, Pengerusi KP JAKOA seluruh negara dan menyalurkan peruntukan bagi kerja-kerja
baik pulih tersebut menggunakan pendekatan turap semula, tampal, meratakan dan
grading. Keseluruhan kerja naik taraf berjaya dilaksana setakat ini adalah dianggarkan 80
kilometer.

Jadi, tentang MARRIS ini saya memang bersetuju Yang Berhormat Cameron
Highlands bahawa pada masa ini adalah eloknya Yang Berhormat sendiri dan mungkin
pegawai-pegawai, ADUN, Exco-exco di negeri masing-masing ya di mana jalan-jalan ini
yang dibina. Kita sentiasa membina jalan baharu dan menaik taraf jalan.

Jadi, adalah eloknya standard jalan ini mengikut jalan apabila kita membinanya
mengikut standard yang ada pada JKR supaya ia dapat dimasukkan ke dalam MARRIS
dan bila dalam MARRIS nanti, insya-Allah tiap-tiap tahun kita akan mendapat peruntukan
tetap yang disalurkan daripada Kementerian Kewangan kepada negeri-negeri untuk
merepair jalan-jalan ini.

Mungkin kalau dapat dihantar kepada daripada Kementerian Kewangan kepada
JAKOA untuk peruntukan menyelenggara jalan-jalan yang dibina ini. Penyelenggaraan ini
mestilah apabila dibuat, mengikut kawasan-kawasan dan mengikut standard dan
mengikut tahap jalan itu.

Keduanya, tentang kualiti jalan ini. Saya tidak menafikan enam bulan rosak.
Kadang-kadang, tiap-tiap tahun peruntukan yang sama diberikan kepada jalan yang sama
untuk direpair. Ini berlaku rasanya bukan di Semenanjung sahaja, di banyak tempat.
Adalah eloknya barangkali kita supaya apabila membina jalan asal tersebut, walaupun
kadang-kadang kita pentingkan connectivity sahaja tetapi kualitinya kurang, dan the
maintenance cost is very high dengan izin Tuan Yang di-Pertua. Ini memang kita akui.

Jadi, adalah eloknya kita semua pihak di peringkat negeri, di pihak Jabatan Kerja
Raya dan juga kementerian kami sendiri melihat kaedah pembinaan asal jalan tersebut.
Pembinaan asal itulah menentukan berapa umur jalan itu, berapa panjang jalan itu dan
kekuatannya dan melihat kenderaan apa yang akan lalu di situ.

To be honest, tidak dinafikan ini akan membabitkan kos. Kita tidak buat standard
R3 untuk jalan di hulu, di mana macam-macam jenis kenderaan berat yang akan gunakan,
it won't last long. Kini, satu kaedah yang kita harus buat bukan hanya di perkampungan
Orang Asli tetapi di semua tempat.

Akan tetapi ini mestilah ada kerjasama semua pihak dan terpaksa menerima
hakikat it’s going to be expensive. Insya-Allah Yang Berhormat, mungkin kita masing-
