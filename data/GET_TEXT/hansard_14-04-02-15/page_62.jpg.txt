54 DR.17.11.2021

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Sandakan. Minta Yang Berhormat Penampang tadi. Sila.

Datuk Ignatius Darell Leiking [Penampang]: Yang Berhormat Menteri, just—
Terima kasih Tuan Yang di-Pertua. Terima kasih Yang Berhormat Menteri. Ini berkaitan
dengan kanser. Di Sabah, saya faham bahawa— Kita tak ada PET scan and dengan izin,
most of the cancer patients or possible cancer patient terpaksa pergi ke Kuala Lumpur
untuk menjalani PET scan dan ini membawa kos yang tinggi bagi keluarga yang
menghadapi kanser. Mungkin Yang Berhormat Menteri tiada data pada sekarang ini, tetapi
boleh jawab bertulis dan juga, dengan type three hospital yang telah diumumkan sejak
tahun 2012 di Penampang, daerah saya. Terima kasih.

Timbalan Yang di-Pertua [Dato’ Mohd Rashid Hasnon]: Yang Berhormat
Gopeng, sila.

Dr. Lee Boon Chye [Gopeng]: Gopeng. Terima kasih Tuan Yang di-Pertua dan
Yang Berhormat Menteri. Berkenaan dengan pembedahan yang tertunda, memang saya
telah bangkitkan dalam perbahasan. Mengikut kenyataan Ketua Pengarah Kesihatan,
seramai 150,000 kes sehingga 200,000 kes pembedahan tertunda di seluruh negara. Jadi,
apakah perancangan Yang Berhormat Menteri daripada segi kementerian untuk
outsource ataupun membereskan kes-kes yang tertunda ini dan berapakah peruntukan
yang selebihnya untuk menyelesaikan masalah ini? Sekian.

Timbalan Yang di-Pertua [Dato’ Mohd Rashid Hasnon]: Ya Yang Berhormat
Menteri, teruskan.

Tuan Khairy Jamaluddin Abu Bakar: Terima kasih Ahli-ahli Yang Berhormat.
Bagi soalan daripada Ahli Yang Berhormat dari Sandakan tadi, saya sangat-sangat
prihatin kepada kadar pertumbuhan populasi di Sandakan. Hospital Duchess of Kent
semakin sesak dan semakin memerlukan kemudahan pakar di sana. Perkara ini adalah
dalam perhatian dan juga keutamaan kita dalam Rancangan Malaysia Ke-12. Sama juga
dengan Yang Berhormat Penampang tadi, saya tahu tentang isu PET scan ini, yang mana
kita akan pastikan dalam Rancangan Malaysia Ke-12 ini diselesaikan untuk kemudahan
di Sabah dan juga di Sarawak.

Untuk soalan daripada Yang Berhormat Gopeng, saya telah minta Ketua
Pengarah Kesihatan untuk senaraikan semua pembedahan elektif dan juga pembedahan
kritikal yang terpaksa ditangguhkan. Sebahagian besar dapat pun diselesaikan melalui
penyumberluaran dan kita pun telah menerima peruntukan tambahan daripada
Perbendaharaan untuk tujuan tersebut bagi tahun yang akan datang.

Namun demikian, saya telah minta supaya satu big operation to clear the backlog
dilaksanakan pada tahun depan. Bukan hanya dengan menggunakan penyumberluaran,
tetapi dengan kita maksimumkan, mengoptimumkan kapasiti yang ada di Kementerian
Kesihatan dan juga menggunakan kementerian-kementerian lain seperti teaching hospital
di bawah KPT, military hospital di bawah Kementerian Pertahanan dan sebagainya. /nsya-
Allah dalam masa yang terdekat, saya akan dapat memberi update berkenaan dengan
perancangan kita untuk mengurangkan backlog yang sedia ada disebabkan pandemik.

Dr. Kelvin Yii Lee Wuen [Bandar Kuching]: Okey.

Dr. Lee Boon Chye [Gopeng]: Terima Yang Berhormat Menteri atas jawapan
tersebut. Memang kalau kita lihat, permintaan memang berterusan. Jadi bila backlog itu
dibereskan, ada kes-kes yang baharu yang muncul yang perlu rawatan berterusan. Jadi,
saya cadangkan supaya Kementerian Kesihatan meneliti dan menetapkan KPI dari segi
waiting time. Misalannya kalau nak bypass surgery, apakah waiting time yang munasabah
untuk bypass surgery supaya ada satu ketetapan dibuat, satu KPI dibuat dan boleh buat
outsourcing atau jika perlu, ataupun kerja semasa Jumaatkah— / mean Sabtu atau Ahad
dan sebagainya untuk bereskan backlog sedikit...

Timbalan Yang di-Pertua [Dato’ Mohd Rashid Hasnon]: Terima kasih. Terima
kasih.

Dr. Kelvin Yii Lee Wuen [Bandar Kuching]: Boleh tambah sikit...
