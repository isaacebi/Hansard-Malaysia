DR.17.11.2021 9

Tuan Ahmad Fahmi bin Mohamed Fadzil [Lembah Pantai]: Terima kasih Tuan
Yang di-Pertua dan terima kasih Yang Berhormat Timbalan Menteri. Saya dapat aduan
kadang-kadang daripada pemandu p-hailing dan e-hailing ini, kadang-kadang mereka
mempunyai akaun, yang mereka gunakan adalah akaun abang ataupun adik. Jadi,
mereka membawa parce/ ataupun bawa makanan itu dan mereka terlibat dalam
kemalangan, kemudian apabila berlaku kemalangan, mereka tidak terjamin walaupun
syarikat tersebut mendapat manfaat apabila mereka menghantar. Seperti tidak ada
perlindungan.

Adakah Yang Berhormat Timbalan Menteri mempunyai statistik berapa ramai
pemandu e-hailing dan p-hailing yang menggunakan akaun bukan mereka punya.
Maksudnya adik-beradik dan apakah dasar kerajaan untuk memastikan walaupun
seseorang itu membawa bukan atas nama akaun tetapi mereka tetap dijaga daripada segi
keselamatan pekerja. Terima kasih.

Datuk Haji Awang bin Hashim: Terima kasih kepada saudara yang bertanya dari
Lembah Pantai. Alhamdulillah, setiap undang-undang yang kita buat mesti masih ada lagi
loophole ataupun kelonggaran-kelonggaran yang ada. Kami di pihak kementerian
sentiasa mengalu-alukan cadangan untuk penambahbaikan yang memanglah apabila kita
membuat peraturan kita menetapkan nama kepada mereka dan juga mereka yang terlibat
dalam industri tersebut. Jadi, kalau pendaftaran berlaku atas nama lain daripada mereka
yang menjalankan tugas itu, jadi kita nampak ini, kita perlu tambah baik lagi.

Saya tidak ada data lagi berkenaan dengan yang dibangkitkan oleh Yang
Berhormat Lembah Pantai. Mereka yang menggunakan nama-nama kedua dan ketiga,
insya-Allah kita akan dapatkan, kita akan jawab nanti, insya-Allah. Ini baguslah. Saya
ucapkan terima kasih sebab benda-benda macam ini kita perlu beri perhatian yang serius
kerana mereka yang menggunakan nama kedua dan ketiga ini sebab mungkin ada
sesuatu menyebabkan mereka tidak boleh mendaftar sebagai GrabFood dan sebagainya
dalam e-hailing dan p-hailing ini. Jadi, kita prihatinlah kepada mereka. Terima kasihlah
Yang Berhormat Lembah Pantai yang membangkitkan perkara ini.

Tuan Yang di-Pertua: Terima kasih.
Dato’ Mahfuz bin Haji Omar [Pokok Sena]: [Bangun]
Dato’ Abdullah Sani bin Abdul Hamid [Kapar]: [Bangun]

Tuan Yang di-Pertua: Yang Berhormat Kapar, Yang Berhormat Kapar sudah
lama.

Dato’ Mahfuz bin Haji Omar [Pokok Sena]: Yang Berhormat Kapar dahulu?

Dato’ Abdullah Sani bin Abdul Hamid [Kapar]: Terima kasih Tuan Yang di-
Pertua.

Tuan Yang di-Pertua: Ringkas, ringkas ya.

Dato’ Abdullah Sani bin Abdul Hamid [Kapar]: Meneliti daripada jawapan Yang
Berhormat Timbalan Menteri melalui pengalaman kita berhadapan COVID-19, merasai
keperluan untuk mengkaji semula SIP dengan lebih proaktif, dengan meneliti sumbangan
pencarum dan syarikat di samping menambah faedah-faedah keperluan daripada mereka
yang mencarum, menggalakkan mereka dalam perlindungan Pertubuhan Keselamatan
Sosial iaitu PERKESO.

Soalan saya ialah adakah keperluan-keperluan untuk mengkaji semula dan
memberikan tumpuan untuk faedah-faedah tambahan supaya menarik minat mereka
untuk mencarum? Terima kasih Tuan Yang di-Pertua.

Tuan Yang di-Pertua: Terima kasih.

Datuk Haji Awang bin Hashim: Tuan Yang di-Pertua, saya ingat dia hendak
marah dekat saya, rupanya hendak tanya soalan. Itu baharu tanya soalan, belum marah
lagi. Kalau marah tidak tahu tara mana. [Ketawa]

Terima kasih, soalan yang dibangkit ini adalah satu- apabila kita menghadapi
ketika pandemik COVID-19, benda yang dengan izin, unpredictable iaitu benda yang kita
