84 DR.17.11.2021

untuk membuat pertimbangan itu begitu lambat sehinggakan mereka terpaksa mencari
sumber-sumber lain untuk mendapat dana. Terima kasih.

Dato’ Seri Dr. Adham bin Baba: Terima kasih Yang Berhormat. Perkara yang
dibangkitkan memang ada kewajaran bahawa kita perlu melihat semula ke arah
bagaimana kita boleh menyelaraskan semua perkara yang dibangkitkan untuk
permohonan dapat diberi dan kerenah-kerenah birokrasi yang terlibat telah pun
dibentangkan dalam Startup Ecosystem Roadmap (SUPER) yang saya sebut tadi tahun
2021-2030.

Untuk sumber-sumber yang telah pun kita lihat dan tumpukan sektor-sektor
kepada yang tertentu yang boleh yang memberi manfaat yang lebih. Melalui Dasar Sains,
Teknologi dan Inovasi Negara (DSTIN 2021-2030) telah pun merangka satu dipanggil
RTEDM iaitu Rangka Kerja Tindakan Ekonomi Digital ataupun Rangka Kerja 10-10 Sains,
Teknologi Inovasi dan Ekonomi (MySTIE) 10-10. Kita telah pun gariskan 10 technology
drivers bertentangan dengan 10 economic drivers. Jadi dalam pembentangan 10-10
MySTIE itu saya telah mengenal pasti 30 sektor tumpuan. Antaranya Al, IOT ataupun
intelligent technology yang berkaitan dengan autonomous vehicle, hydrogen technology
yang berkaitan dengan smart cities and transportation, dan pelbagai.

Jadi untuk itu bukan sahaja kita berhenti di situ, tetapi kita juga menyelaras
dengan memastikan bahawa syarikat milik MOSTI seperti Technology Park Malaysia
(TPM) bergabung dengan MaGIC sebuah syarikat di bawah Kementerian Kewangan
untuk menubuhkan Technology Accelerator Program (TCA) di Technology Park Malaysia.
Ini supaya perkara-perkara yang berkaitan dengan commercialization dapat diangkat di
samping NTIS yang telah dibangunkan sejak 2020 Ogos di mana Sandbox Inovasi dan
Teknologi Nasional ini telah membangkitkan banyak teknologi baharu seperti emerging
technology Yang Berhormat fikir bahawa perlu untuk kita angkat.

Jadi untuk itu Yang Berhormat daripada Akademi Sains Malaysia yang telah pun
membentangkan The Science Outlook 2020 (SO2020) beberapa minggu lepas telah pun
menjangkakan bahawa emerging technology yang akan kita tumpukan ialah berkisar
kepada bagaimana kerangka teknologi driver dan teknologi baharu muncul itu akan kita
selaraskan.

Tuan Yang di-Pertua, saya juga ingin menarik perhatian untuk mengulas
cadangan daripada Yang Berhormat Sik berkenaan dengan teknologi moden dan baharu
yang digunakan dalam bidang pertanian. Senarai yang boleh kita berikan di sini panjang
Yang Berhormat. Jadi saya cuba maklumkan beberapa buah agensi yang telah pun di
bawah MOSTI melaksanakan apa yang telah Yang Berhormat Sik inginkan untuk dijawab.

Pertama ialah Agensi Nuklear Malaysia. Kita ingat agensi nuklear ini berkaitan
dengan nuklear sahaja. Akan tetapi, ia boleh dikaitkan dengan industri pertanian di mana
menggunakan teknologi nuklear ini kita boleh menghasilkan biak baka mutasi tanaman
sebenarnya dengan menggunakan kaedah mutagenesis jenis sinaran- mutation breeding.

Teknik ini sebenarnya menghasilkan benih baharu tanaman yang mempunyai
tahap toleran yang tinggi terhadap penyakit, mampu bertahan dalam keadaan cuaca yang
tidak menentu dan boleh menghasilkan hasil yang tinggi dalam tempoh yang singkat.
Sebagai contoh kita akan memperkenalkan dua variety baharu padi yang telah dihasilkan
oleh Agensi Nuklear Malaysia yang telah didaftarkan di bawah Jabatan Pertanian
Malaysia.

Bagi makluman pelancaran benih padi ini akan disempurnakan oleh Yang Amat
Berhormat Perdana Menteri pada 20 November ini. Seterusnya agensi ini juga, Agensi
Nuklear Malaysia ini juga mengemukakan peranan dan kaedah analisis radio-isotop yang
mana boleh mengenal pasti tahap kesuburan tanah, kualiti air permukaan dan bawah
tanah, pemantauan kesuburan tanaman. Analisis yang digunakan ini penting untuk
mengetahui elemen yang bermanfaat serta elemen yang merosakkan kualiti tanah dengan
terperinci.

Selain itu Agensi Nuklear Malaysia juga telah membangunkan produk seperti
biobaja yang mengandungi beberapa jenis mikroorganisma yang berfungsi sebagai
