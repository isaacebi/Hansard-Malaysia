28 DR.17.11.2021

di seluruh negara telah dapat disediakan dengan akses gentian
optik;

(ii) dari sudut kelajuan jalur lebar mudah alih telah meningkat,
daripada 25Mbps kepada 31.34Mbps dan dijangka akan
mencecah 35Mbps; dan

(iii) perluasan liputan jalur lebar mudah alih 4G telah meningkat
daripada 91.8 peratus kepada 94.39 peratus di kawasan
berpenduduk sehingga suku tahun yang ketiga.

Seterusnya bagi menjawab pertanyaan yang dikemukakan oleh Yang Berhormat
Pasir Mas, yang menyentuh tentang status penganugerahan tender-tender di bawah
Program JENDELA, Suruhanjaya Komunikasi dan Multimedia Malaysia sepertimana yang
telah saya berikan jaminan dalam persidangan yang lalu, telah pun menyerahkan surat
pelantikan pemberi khidmat sejagat ataupun daripada USP, surat-surat niat bagi
JENDELA fasa | kepada pemegang-pemegang lesen yang telah berjaya pada 27 Oktober
2021 yang lepas. Kerja-kerja pembinaan menara-menara yang terlibat sedang giat
dilaksanakan dan dijangka siap secara berperingkat bermula pada suku keempat tahun
2022.

Kepantasan serta kemampuan pelaksanaan menara-menara ini amatlah
bergantung kepada beberapa perkara tertentu, termasuklah kelulusan yang dikeluarkan
pihak tertentu seperti pihak berkuasa negeri dan juga pihak-pihak berkuasa kerajaan
tempatan. Suruhanjaya Komunikasi dan Multimedia akan bekerjasama rapat dengan
pihak berkepentingan di peringkat negeri bagi mempermudah urusan pelaksanaan dan
pembinaan menara-menara tersebut.

Seterusnya bagi menjawab pertanyaan yang dibangkitkan oleh Yang Berhormat
Tenom mengenai status pembinaan menara baru di Daerah Tenom, sehingga kini
sebanyak 23 menara yang telah siap dinaiktaraf, manakala baki sebanyak 43 lagi sedang
dalam perancangan untuk terus dinaiktarafkan. Saya menerima banyak permohonan dari
kawasan-kawasan lain yang turut meminta perincian dan saya akan memberi jawapannya
secara bertulis.

Point of presence. Tuan Yang di-Pertua, selain daripada pembinaan menara-
menara telekomunikasi dan penyediaan akses internet melalui satelit, pihak kerajaan juga
turut melaksanakan penyediaan infrastruktur jalur lebar menggunakan kaedah point of
presence hab gentian optik yang merupakan salah satu alternatif, dalam memastikan
jaringan liputan infrastruktur jalur lebar dapat diperluaskan ke kawasan-kawasan
berpenduduk di sekitar sekolah-sekolah dengan lebih baik.

Untuk makluman Yang Berhormat, sebanyak RM700 juta yang diumumkan
menerusi Belanjawan 2022, sebenarnya peruntukan bagi projek PoP yang merangkumi
630 kawasan berhampiran sekolah luar bandar dan pedalaman dan 47 kawasan
perindustrian di Semenanjung Malaysia, Sabah dan Sarawak. Untuk makluman, pada hari
ini tiga syarikat yang telah berjaya dipilih akan menerima surat-surat arahan kerja
berdasarkan kepada persetujuan dan kelulusan yang telah diberikan oleh Kementerian
Kewangan.

Untuk makluman Yang Berhormat Tuaran, yang menyentuh mengenai perluasan
liputan telekomunikasi di Sabah dan Sarawak, peruntukan PoP bagi negeri Sabah dan
Sarawak adalah berjumlah RM157 juta untuk tahun hadapan dan perbelanjaan ini
merangkumi liputan bagi kawasan-kawasan berpenduduk berhampiran 119 buah sekolah
yang terbabit.

Secara keseluruhan, Sabah dan Sarawak akan menerima peruntukan hampir
RM2 bilion untuk pelaksanaan projek PoP, tidak termasuk projek-projek JENDELA fasa 1
dan fasa 2 yang sedang dilaksanakan. Ini akan meliputi lebih 1,436 kawasan sekolah dan
sekitarnya yang akan dilaksanakan dalam fasa 1 bermula tahun hadapan, tahun 2022 dan
fasa 2 akan bermula pada tahun 2023 sehingga tahun 2025.

Manakala khusus bagi Parlimen Tuaran, pihak kerajaan akan menyediakan
infrastruktur jalur lebar kepada 45 kawasan sekolah dan sekitarnya bermula pada tahun
