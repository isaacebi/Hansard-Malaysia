DR.17.11.2021 53

pembedahan elektif in-house secara berfasa bermula 1 November 2021 yang lalu di mana
kes pembedahan yang tertunda telah dijadualkan semula.

Sehingga 15 November, sebanyak 31 kes pembedahan elektif major telah
dilaksanakan dengan purata tiga kes pembedahan elektif major sehari, menjadikan baki
kes pembedahan elektif tertunda berkurangan kepada 375 kes.

Kementerian Kesihatan menjangkakan bilangan pembedahan elektif major
secara in-house akan dapat ditingkatkan kepada purata enam kes pembedahan elektif
major sehari selaras dengan trend penurunan kemasukan pesakit COVID-19 yang
memerlukan rawatan di Hospital Duchess of Kent, Sandakan. Pihak kementerian juga
telah memperluaskan serta memanjangkan waktu operasi pelaksanaan perkhidmatan
pembedahan elektif...

Datuk Ignatius Darell Leiking [Penampang]: Yang Berhormat Menteri, minta
maaf. Just...

Tuan Khairy Jamaluddin Abu Bakar: Boleh saya habiskan ayat saya ini Yang
Berhormat?

Datuk Ignatius Darell Leiking [Penampang]: Okey, terima kasih Yang
Berhormat.

Timbalan Yang di-Pertua [Dato’ Mohd Rashid Hasnon]: Biar habiskan sekejap.

Tuan Khairy Jamaluddin Abu Bakar: Dengan program pembedahan elektif hari
Sabtu ataupun Saturday elective OT kepada hospital berpakar yang dikenal pasti di
seluruh Malaysia termasuk Hospital Duchess of Kent, Sandakan agar fasiliti dewan bedah
sedia ada dapat dipertingkatkan penggunaannya dan seterusnya mempercepatkan lagi
pengurangan kes pembedahan elektif yang tertunda ini.

Puan Vivian Wong Shir Yee [Sandakan]: Yang Berhormat Menteri.

Tuan Khairy Jamaluddin Abu Bakar: Sekejap. Boleh saya habiskan? Then,
saya akan buka. Sekejap.

Selain itu, pihak Kementerian Kesihatan Malaysia turut mengambil inisiatif untuk
menyumberluarkan (outsourcing) perkhidmatan atau prosedur yang melibatkan kes-kes
pembedahan pediatrik, urologi, ortopedik, ginekologi atau yang melibatkan pesakit kanser
untuk dilaksanakan di fasiliti-fasiliti perubatan swasta yang sesuai di daerah Sandakan
dan Kota Bharu.

Penyumberluaran perkhidmatan tersebut telah pun dilaksanakan sejak tahun
lepas dan masih berlangsung sehingga ini. Bagi tahun 2020, sebanyak 19 kes
pembedahan elektif major telah dilaksanakan secara penyumberluaran. Manakala bagi
tahun ini, sebanyak 16 kes pembedahan elektif major telah berjaya dilaksanakan dan 11
kes lagi sedang dalam proses rujukan ke fasiliti perubatan swasta. Sila.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Sandakan dulu saya ingat.

Puan Vivian Wong Shir Yee [Sandakan]: Ya. Terima kasih Yang Berhormat
Menteri. Salah satu good news about Hospital Duchess of Kent adalah kami sudah ada
MRI scan yang sudah lama ditunggu. Terima kasih team kesihatan. Akan tetapi, saya ingin
feedback mengenai jawapan yang diberi oleh Yang Berhormat Menteri mengenai
specialist swasta, where they can tolong kami macam arrange the operation theater sebab
kami punya Sandakan hospital, we are catering for 500,000 patients kami punya
citizenship.

Akan tetapi, kami juga perlu menolong kawasan-kawasan yang lain macam di
Beluran sebab mereka tiada hospital umum yang besar. Hospital Duchess of Kent
merupakan hanya satu-satu hospital di Sandakan. Jadi, kami tidak ada any partnership
dengan macam hospital swasta sebab kami tiada langsung.

Jadi Yang Berhormat Menteri, bolehkah kamu memberitahu kami, adakah niat
untuk memperbesarkan Hospital Duchess of Kent dengan lebih banyak fasiliti?
Nampaknya Sandakan akan dijadikan bandar raya pada tahun depan. Terima kasih.
