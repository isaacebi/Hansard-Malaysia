94 DR.17.11.2021

Kerajaan tetap meneruskan bantuan untuk pelaksanaan program latihan atlet
khususnya ke arah penyertaan temasya sukan utama dan akan dianjurkan sepanjang
tahun 2022 iaitu Sukan SEA, Para Asean Hanoi, Sukan Komanwel Birmingham dan Sukan
Para Asia Hangzhou. Ini merupakan usaha murni kerajaan untuk mengukuhkan program
latihan atlet bagi memastikan lebih ramai atlet layak ke temasya Sukan Olimpik dan
Paralimpik Paris 2024. Selain itu, sukan eSukan juga menjadi tumpuan ke arah
penyertaan ke temasya Sukan Asia dan Sukan SEA pada tahun 2022.

Untuk makluman sidang Dewan, kadar minimum skim elaun latihan atlet Majlis
Sukan Negara adalah sebanyak RM800 dan kadar maksimum pula adalah sebanyak
RM7500. Skim elaun ini dinilai melalui prestasi atlet di empat temasya utama iaitu Sukan
Olimpik dan Paralimpik, Sukan Asia dan Paralimpik Asia, Sukan Komanwel dan Sukan
SEA serta Sukan Paralimpik Asia.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Selain itu, pencapaian atlet di kejohanan individu utama juga diberi skim elaun
latihan yang sama. Skim elaun latihan ini telah ditambah baik pada tahun 2019 bagi
meningkatkan motivasi, dorongan dan memberikan cabaran kepada atlet agar sentiasa
berusaha untuk berada pada tahap prestasi yang terbaik dan seterusnya mengharumkan
nama negara di kejohanan serta temasya sukan dunia yang disertai.

01720

Tuan Yang di-Pertua, semasa perbahasan Bajet 2022, ada yang mengusulkan
agar KBS turut serta dalam menggerakkan institusi wakaf untuk belia knususnya dalam
pembangunan kemudahan sukan seperti padang bola dan kompleks sukan. Kementerian
mengalu-alukan serta menyambut baik saranan kepada kementerian ini menggerakkan
institusi wakaf untuk kemaslahatan belia dalam aspek kemudahan sukan di peringkat akar
umbi.

Selain itu, Kementerian Belia dan Sukan di bawah kendalian Jabatan Belia dan
Sukan Negara mempunyai prasarana belia dan sukan yang terdiri dari Kompleks Belia
dan Sukan (KOMBES), Kompleks Rakan Muda (KRM), Kompleks Sukan Komuniti (KSK)
dan juga Kompleks Sukan (KS). Walaupun ia bukan dalam bentuk kemudahan yang
diwakafkan, namun, prasarana-prasarana ini sememangnya adalah terbuka kepada
penggunaan orang awam secara percuma.

Manakala sebilangan kemudahan hanya mengenakan sewaan pada kadar yang
minimum seperti mana yang telah ditetapkan oleh Jabatan Perkhidmatan dan Penilaian
Harta (JPPH) untuk digunakan dalam usaha ke arah menjadikan Malaysia sebagai negara
bersukan di samping mempromosikan gaya hidup aktif serta menggalakkan belia
menjalankan aktiviti berfaedah di prasarana yang disediakan oleh kerajaan.

Tuan Yang di-Pertua, untuk makluman, antara isu yang diketengahkan
merupakan perancangan kerajaan bagi merancakkan pembangunan industri sukan serta
hala tuju industri sukan. Pertama sekali, saya ingin menyebutkan bahawa perihal industri
sukan ini merupakan perkara yang menjadi keutamaan bagi kami di Kementerian Belia
dan Sukan. Industri sukan merupakan industri yang baharu bagi negara kita berbanding
dengan negara maju seperti Amerika Syarikat, dan United Kingdom.

Industri sukan merupakan industri utama dan menyumbang kepada ekonomi
negara tersebut. Dalam laporan the Sports Global Market Opportunities and Strategies to
2030 yang diterbitkan oleh researchandmarkets.com melaporkan bahawa industri sukan
global akan mencecah USD600 bilion dalam tahun 2025. Alangkah ruginya jika negara
kita tidak mengambil kesempatan dan peluang untuk membangunkan industri sukan yang
lebih komprehensif memandangkan begitu besar nilainya industri sukan dunia.

Industri sukan yang dilaksanakan secara berstruktur dan sistematik akan
membentuk ripple effect ataupun spillover effect dengan izin, kepada industri-industri lain
yang mana akan menjadi catalyst kepada pendapatan negara secara keseluruhannya.
