76 DR.17.11.2021

based on new initiative yang kita hendak buat untuk masyarakat India B40 kita. Ada di
antara ini yang telah dilaksanakan dan ada di antaranya yang boleh dilaksanakan dengan
lebih baik lagi. Jadi maka kerana itu kita buat penilaian semula ke atas MIB ini dan kita
hasilkan sedang dalam tindakan penghasilan peringkat terakhir Pelan Tindakan
Masyarakat India.

Saya dah sebut tadi Yang Berhormat, berteraskan kepada pengalaman yang ada
di sini dan berbangkit kepada penambahbaikan Yang Berhormat tanyakan kepada saya
tadi, penambahbaikan daripada MIB kepada PTMI dan adakah ada terdapat isu-isu
baharu yang kita kesan pada masa kini?

Apakah impaknya, kesan kepada masyarakat India hasil daripada pelaksanaan
MIB ini berteraskan kepada tiga kluster iaitu modal insan, keusahawanan dan
kesejahteraan. Jadi maka kerana itu penilaian semula telah dibuat dan kita sedang dalam
peringkat penghasilan Pelan Tindakan Masyarakat India.

Saya dah janji yang kita akan berikan taklimat kepada Ahli-ahli Yang Berhormat
untuk kita dapat respons, pandangan, teguran atau apa lagi yang boleh dicadangkan
untuk kita mantapkan lagi Pelan Tindakan Masyarakat India ini untuk kita laksanakan. Tadi
saya sebut tentang lima tunjang. Pertama, memperkasakan keperluan asas, ini
merangkumilah, membasmi kemiskinan, perumahan dan sebagainya.

Kedua, meningkatkan kemenjadian kepada setiap kanak-kanak termasuk di
sekolah— kita ada lima persatuan konsortium pendidikan awal kanak-kanak dan kita juga
ada sekolah-sekolah rendah jenis kebangsaan dan selain itu bekerjasama dengan
Kementerian Pendidikan Malaysia kepada anak-anak kita yang berada di sekolah-sekolah
kebangsaan dan sebagainya.

01610

Juga turut dibangkitkan oleh Yang Berhormat Klang tadi tentang menaik taraf
ekonomi dan juga keusahawanan. Ini merangkumi kemahiran, keusahawanan,
peningkatan kepada penyertaan masyarakat India.

Keempat, memperkasakan keterangkuman sosial. Ini berkaitan dengan isu-isu
keagamaan, rumah-rumah ibadat kita dan sumbangan-sumbangan sosial yang
sepatutnya dilakukan.

Empat perkara ini Yang Berhormat yang saya sebutkan, ada di dalam ini.
[Memegang sebuah buku] Akan tetapi kita tambah baikkan. Kita buat value-added
kepadanya.

Kelima, kita tambah satu lagi tunjang iaitu memperkasakan wanita. So, kita letak
agenda wanita, termasuk yang berkaitan dengan kesejahteraan wanita, terutama wanita-
wanita kita, termasuk wanita yang terpinggir.

Tuan Sanisvara Nethaji Rayer a/l Rajaji [Jelutong]: [Bangun]

Datuk Halimah binti Mohamed Sadique: Ini adalah satu tunjang baharu
berbanding dengan empat sedia ada yang kita tambah baikkan melalui pelan Malaysian
Indian Blueprint ini. Sila Yang Berhormat.

Tuan Sanisvara Nethaji Rayer a/l Rajaji [Jelutong]: Yang Berhormat,
PERKASA.

Tuan Sivarasa Rasiah [Sungai Buloh]: [Bangun]

Tuan Charles Anthony Santiago [Klang]: One follow-up question Tuan Yang
di-Pertua. Follow-up question ialah ada beberapa pandangan ....

Tuan Sivarasa Rasiah [Sungai Buloh]: Selepas Yang Berhormat Klang, Sungai
Buloh minta juga. Terima kasih.

Tuan Charles Anthony Santiago [Klang]: Ada beberapa pandangan
mengatakan bahawa penilaian yang telah dijalankan dan juga pencapaian-pencapaian ini
hanya diketahui oleh beberapa orang, segelintir yang kecil. Kalau saya buat cadangan
kepada Menteri, supaya untuk meluaskan konsultasi ini kepada semua NGO, termasuk
