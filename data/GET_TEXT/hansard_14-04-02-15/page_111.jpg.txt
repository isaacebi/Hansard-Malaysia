DR.17.11.2021 103

memberi mereka lebih pendedahan kepada kepentingan pelajaran dan sebagainya
melebihi daripada untuk terlalu cepat berkahwin. Tentunya saya akan cari jalan untuk
melawat kawasan-kawasan pedalaman dan memastikan fasiliti dan juga kemudahan
sukan dapat kita bangunkan di kawasan-kawasan luar bandar juga termasuk juga di
Sibuti. Tuan Yang di-Pertua, saya harap saya dapat menjawab semua pertanyaan..

Puan June Leow Hsiad Hui [Hulu Selangor]: Yang Berhormat.

Dato’ Seri Ahmad Faizal bin Azumu: ...Masa dah habis.

Puan June Leow Hsiad Hui [Hulu Selangor]: Satu minit, satu minit.
Timbalan Yang di-Pertua [Dato’ Mohd Rashid Hasnon]: Ringkas. All right.

Puan June Leow Hsiad Hui [Hulu Selangor]: Terima kasih Tuan Yang di-
Pertua. Terima kasih Yang Berhormat Menteri Cuma satu jemputan kepada Yang
Berhormat Menteri buat satu lawatan tapak di kawasan untuk mengadakan...

Dato’ Seri Ahmad Faizal bin Azumu:...extreme sport tadi.

Puan June Leow Hsiad Hui [Hulu Selangor]: Extreme sport. Hulu Selangor
mengalu-alukan supaya hasrat belia-belia dapat didukung, dan disokong dengan
sepenuhnya. Terima kasih.

Dato’ Seri Ahmad Faizal bin Azumu: Terima kasih Yang Berhormat. Jika saya
lakukan lawatan itu tentunya saya akan menjemput Yang Berhormat bersama dengan
saya untuk ke sana.

Terima kasih Tuan Yang di-Pertua. Saya harap saya telah menjawab. Jika tiada
di dalam Dewan akan saya sampaikan melalui jawapan bertulis. Terima_kasih.
Wabillahitaufik walhidayah. Wassalamualaikum warahmatullahi wabarakatuh.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri Belia dan Sukan.

Ahli-ahli Yang Berhormat, saya hendak berpantun dua kerat.

Buah limau buah betik,
Esok jangan lupa pakai batik.
Ahli-ahli Yang Berhormat, Mesyuarat hari ini ditangguhkan sehingga jam 10 pagi
esok, Khamis, 18 November 2021. Terima kasih Ahli-ahli Yang Berhormat.

[Dewan ditangguhkan pada pukul 5.54 petang]
