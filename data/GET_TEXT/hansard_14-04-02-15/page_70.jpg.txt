62 DR.17.11.2021

yang telah menawarkan gaji yang lumayan 10 kali ganda apa yang ditawar oleh kita. Oleh
sebab itu, sangat penting untuk kita secara segera juga kalau dapat Yang Berhormat
Menteri pertimbangkan langkah wajar immediately before we go for the longer term
solution yang agak lebih tuntas iaitu penambahan bukan empat tahun Yang Berhormat
Menteri tetapi at least eight to 10 years. Terima kasih Yang Berhormat Menteri.

Dato’ Dr. Xavier Jayakumar a/l Arulanandam [Kuala Langat]: Yang Berhormat
Menteri, boleh saya...

Timbalan Yang di-Pertua [Dato’ Mohd Rashid Hasnon]: Sila Kuala Langat, sila.

Dato’ Dr. Xavier Jayakumar a/l Arulanandam [Kuala Langat]: Saya sukacita
dengar bahawa ada satu jawatankuasa tetap yang telah disediakan untuk doktor-doktor
kontrak, syabas. Akan tetapi, bila saya bangkitkan perkara ini juga di dalam perbahasan
saya ini bukan sahaja doktor-doktor kontrak tetapi keseluruhan kakitangan di dalam
Kementerian Kesihatan Malaysia kena dilihat sekali di atas belanjawan dan juga gaji
mereka. This has not been done for a long time Minister which you are well aware of.
Begitu juga ada banyak permintaan di sini tentang isu kesihatan, backlog, selective
procedures, operational procedures dan sebagainya.

Saya hendak tanya Yang Berhormat Menteri macam mana kita hendak dapatkan
satu jawapan kalau kita pastikan bahawa kita belanja dua percent sahaja daripada
perbelanjaan kita untuk Kementerian Kesihatan Malaysia. Bilakah kita akan adakan
perbelanjaan yang lebih sesuai dan lebih besar dan lepas itu di dalam Dewan ini tidak
timbul soalan-soalan yang telah diminta dan ditanya oleh semua Ahli Parlimen di sini. /
can tell you for sure Minister, next year the same question will be appearing if we are going
to still be spending only two percent of our budget as far as Health Ministry is concerned.
Thank you.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat.

Dato’ Haji Salim Sharif [Jempol]: Jempol sikit. Sikit sahaja.
Timbalan Yang di-Pertua [Dato’ Mohd Rashid Hasnon]: Jempol, sila.

Dato’ Haji Salim Sharif [Jempol]: Last Jempol ya? Terima kasih Tuan Yang di-
Pertua. Saya ingin bangkitkan yang dulunya masa RMKe-12 saya bangkit tetapi Yang
Berhormat Menteri masa itu tidak menjawab. Timbalan Menteri yang menjawab. Saya
cuma bangkit, tidak jawab hari ini pun tidak apa tentang Hospital Jempol yang mana pakar-
pakar yang ada hanya datang seminggu sekali.

Kita tahu bahawa kawasan kepadatan penduduk 130,000 orang ia tidak dapat
pakar yang cukup kerana terpaksa ke Seremban. Kita tahu jarak dari Jempol ke Seremban
ambil masa dua jam. Jadi, saya harap ia ambil maklum pada Yang Berhormat Menteri
agar dapat disediakan pakar setiap hari di kawasan Hospital Jempol. Terima kasih Yang
Berhormat.

Timbalan Yang di-Pertua [Dato’ Mohd Rashid Hasnon]: Minta Yang Berhormat
Menteri menjawab, ulas dan masa pun telah habis.

Tuan Khairy Jamaluddin Abu Bakar: Terima kasih Tuan Yang di-Pertua. Ini
adalah perkara-perkara yang sangat penting yang dibangkitkan oleh Ahli-ahli Yang
Berhormat terutamanya dan semuanya sebenarnya terkait antara satu sama lain. Contoh
Jempol kalau boleh kita hendak letakkan perjawatan pakar secara tetap di Hospital Jempol
dan tidak perlu kita mengamalkan konsep hospital kluster yang diamalkan sekarang di
mana pakar-pakar akan pergi ke hospital-hospital tertentu pada hari-hari tertentu. Itu yang
terbaik yang dapat kita buat pada masa ini untuk memberi rawatan pakar kepada rakyat
kita. Akan tetapi, yang lebih baiknya ialah kita ada pakar-pakar di hospital-hospital seperti
Hospital Jempol.

Salah satu sebab adalah mungkin disebabkan pelaburan kita dalam kesihatan
sejak banyak tahun yang lepas adalah di bawah paras yang disarankan oleh Pertubuhan
Kesihatan Sedunia. Adalah penting bukan Ahli-ahli Yang Berhormat, lebih-lebih lagi saya
sendiri sebagai Menteri Kesihatan untuk meyakinkan kerajaan terutamanya Jabatan
