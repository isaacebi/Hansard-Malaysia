DR.17.11.2021 97

dan sebagainya mereka gunakan tempat itu dan juga kita boleh cari atlet-atlet yang
berwibawa untuk masa depan. Terima kasih Yang Berhormat Menteri.

Dato’ Seri Ahmad Faizal bin Azumu: Terima kasih Yang Berhormat, tentunya
perkara sedemikian akan jadi idaman bagi setiap negara. Namun, kita perlu mengadakan
fasiliti sedemikian mengikut kemampuan yang kita ada. Setakat ini di setiap negeri kita
telah pun adakan kolam renang ini tetapi tidak sampai tahap ke peringkat setiap kawasan
Parlimen. Insya-Allah kalau satu hari nanti kita doakan negara kita membangun dan maju
serta apabila kita berkemampuan dapat kita lakukan perkara tersebut Yang Berhormat.
Saya...

Tuan Karupaiya a/l Mutusami [Padang Serai]: Yang Berhormat Menteri,
sekarang ada kolam semuanya ada kelab tetapi bagi golongan yang miskin mereka tak
mampu hendak pergi ke sana.

Dato’ Seri Ahmad Faizal bin Azumu: Betul. Akan tetapi, bukan ada kelab di
setiap kawasan Parlimen Yang Berhormat.

Tuan Karupaiya a/l Mutusami [Padang Serai]: Macam saya punya tempat
Parlimen Padang Serai ada kelabnya. Akan tetapi, semuanya kena bayar RM3,000,
RM4,000 hendak jadi ahli dan sebagainya. Keluarga miskin yang B40 dan bawahan itu
tidak mampu. Kalau sekiranya kita ada sebuah kolam khas untuk orang-orang miskin ini,
kita boleh develop lagi dia punya skill dalam berenang dan sebagainya. Terima kasih Yang
Berhormat Menteri.

Dato’ Seri Ahmad Faizal bin Azumu: Terima kasih Yang Berhormat, terima
kasih. Bercakap tentang kes gangguan seksual di kalangan atlet negara. Yang Berhormat
dari Batu bertanya tentang langkah yang diambil oleh KBS bagi mengatasi masalah ini
dan agar hak atlet untuk bersuara tidak disekat oleh mana-mana pihak.

Untuk makluman Yang Berhormat, kementerian tidak akan berkompromi dengan
mana-mana pihak yang terlibat dengan gangguan seksual terutama dalam ekosistem
sukan negara. Pihak kementerian juga sedang mengkaji untuk memasukkan elemen safe
sports di dalam Akta Pembangunan Sukan 1997 sebagai komitmen kerajaan di dalam
menyediakan persekitaran sukan yang selamat.

Selain itu, kementerian melalui Majlis Sukan Negara telah menubuhkan
Jawatankuasa Salah Laku dan Gangguan Dalam Sukan ditubuhkan pada tahun 2020 bagi
memastikan pengurusan aduan berkaitan sukan berprestasi tinggi negara dikendalikan
dengan cekap, teratur dan berkesan. Dengan kewujudan jawatankuasa ini, kementerian
memberi ruang kepada semua individu untuk tampil ke hadapan bagi menyuarakan
aduan, masalah dan pandangan pada bila-bila masa.

Promosi berkaitan ini juga telah dilaksanakan menerusi pelbagai platform seperti
Careline iaitu talian telefon yang berfungsi 24 jam, peti aduan di tempat-tempat latihan
dan penginapan atlet serta media sosial. Pihak kementerian juga mengalu-alukan
kerjasama pelbagai pihak yang berkaitan dalam usaha menangani gangguan seksual.

Seterusnya Tuan Yang di-Pertua, daripada Yang Berhormat Kepong...

Timbalan Yang di-Pertua [Dato’ Mohd Rashid Hasnon]: Yang Berhormat
Menteri, kalau MP itu tak ada boleh skip.

Dato’ Seri Ahmad Faizal bin Azumu: Ya, itulah daripada Yang Berhormat
Kepong tidak ada. Daripada Yang Berhormat Sekijang, Yang Berhormat Parit juga tiada.
Yang Berhormat Batu menyebut berkenaan pembaziran daripada aspek pengurusan
peruntukan yang diterima bagi tujuan menaik taraf kKemudahan sukan kerana dilihat
selepas temasya berlangsung kemudahan sukan tersebut terbiar dan tidak digunakan
lagi. Kementerian Belia dan Sukan sentiasa menyokong pembangunan sukan di negeri
menerusi penyediaan infrastruktur dan kemudahan sukan yang membolehkan atlet negeri
menjalani latihan.

Penganjuran SUKMA dan Para SUKMA merupakan platform yang terbaik bagi
membantu negeri tuan rumah menaik taraf dan membina kemudahan baharu bagi
memastikan pembangunan sukan di negeri dapat dilaksanakan secara menyeluruh.
