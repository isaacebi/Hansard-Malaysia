92 DR.17.11.2021

Saya hendak cerita sedikit. Dalam negara kita ada 154 buah projek PPR.
Daripada 154, jumlah unit dibina adalah 97 ribu. Jumlah 97 ribu ini pula, sebanyak 15 ribu
untuk dimiliki manakala sekitar 82 ribu untuk disewakan. Daripada jumlah tersebut, hampir
sebagaimana yang saya sebut sebanyak 23 ribu adalah dibina di dalam kawasan negeri
Sabah. Di Kalabakan, terdapat 470 unit PPR yang telah dibina manakala di Tawau
terdapat 2872 unit PPR yang telah pun siap dibina.

Tuan Ma’mun bin Sulaiman [Kalabakan]: Maka itu, Tawau dan Kalabakan ia
berbeza. Tawau terlampau banyak dapat, Kalabakan kurang dapat sebab setinggan kami
banyak di Kalabakan.

Dato’ Sri Reezal Merican bin Naina Merican: Ya.

Tuan Ma’mun bin Sulaiman [Kalabakan]: Boleh dapat laporan dari Majlis
Perbandaran Tawau. Memang banyak permintaan untuk PPR di Kalabakan. Kalau
boleh...

Dato’ Sri Reezal Merican bin Naina Merican: Saya hendak maklumkan juga
daripada jumlah yang saya sebut 23 ribu tadi Yang Berhormat, terdapat 3,897... dengar
ya? Daripada 23 ribu sebanyak 3,800 yang belum diisi...

Tuan Ma’mun bin Sulaiman [Kalabakan]: Di Kalabakan?
Dato’ Sri Reezal Merican bin Naina Merican: Di Sabah.
Tuan Ma’mun bin Sulaiman [Kalabakan]: Di Sabah?

Dato’ Sri Reezal Merican bin Naina Merican: Ada- terdapat di Sandakan,
terdapat di Semporna. Akan tetapi di Kalabakan yang saya sebut tadi sebanyak 470 unit.

Tuan Ma’mun bin Sulaiman [Kalabakan]: Ya terlampau sedikit, 470 unit. Ada
10 ribu permohonan di Kalabakan. Satu lagi, saya ingin utarakan di sini. Kalau boleh, biar
berbentuk sewa beli. Kalau dia sewa sahaja, dia tidak akan memiliki rumah selama-
lamanya. Kalau boleh...

Dato’ Sri Reezal Merican bin Naina Merican: la ada dua konsep. Jika berada di
bandar memang dikekalkan supaya ia disewa. Akan tetapi ada PPR yang dibina di
kawasan-kawasan-kawasan luar bandar, salah satu  daripada kaedah untuk
memungkinkan rakyat akhirnya dapat memiliki kediaman adalah dengan melakukan
secara Rent to Own (RTO) kerana rent-to-own modul yang hanya boleh berjaya kalau ia
dilakukan pada heavily subsidized social housing.

Tuan Ma’mun bin Sulaiman [Kalabakan]: Ya.

Dato’ Sri Reezal Merican bin Naina Merican: Pada waktu ini banyak yang telah
pun dilakukan. /nsya-Allah, kalau ada permintaan daripada kerajaan negeri. Selalunya ia
datang daripada kerajaan negeri Insya-Allah KPKT akan mempertimbangkannya.

Tuan Ma’mun bin Sulaiman [Kalabakan]: /nsya-Allah. Terima kasih.

Dato’ Sri Reezal Merican bin Naina Merican: Baik. Terima kasih Tuan Yang di-
Pertua dan terima kasih kepada semua yang mengambil bahagian. Insya-Allah kita
berjumpa lagi di peringkat Jawatankuasa. Assalamualaikum warahmatullahi wabarakatuh.

Tuan Yang di-Pertua: Walaikumsalam warahmatullahi wabarakatuh. Terima
kasih Yang Berhormat Menteri Perumahan dan Kerajaan Tempatan. Akhir sekali, untuk
hari ini, saya ingin menjemput Yang Berhormat Menteri Belia dan Sukan. Silakan. 40 minit.

5.12 ptg.

Menteri Belia dan Sukan [Dato’ Seri Ahmad Faizal bin Azumu]:
Assalamualaikum warahmatullahi wabarakatuh. Salam sejahtera, salam Keluarga
Malaysia. Yang Berhormat Tuan Yang di-Pertua, Kementerian Belia dan Sukan amat
menghargai serta mengalu-alukan segala persoalan, pertanyaan, pandangan serta usul
yang telah dibangkitkan kepada kementerian ini.
