4 DR.17.11.2021

Sebenarnya Yang Berhormat Port Dickson, buat masa sekarang ada 19 kes yang
kita kesan dan ambil siasatan sekarang dan ada juga daripada 19 kes ini kita hadapkan
kepada mahkamah. Maknanya Yang Berhormat Port Dickson, KPDNHEP dalam
penguatkuasaan kita memang menjalankan tugas dengan sebaik-baiknya. Sebab itu kita
dapat kesan 19 kes ini daripada aduan dan juga kita dapat kesan daripada siasatan
penguat kuasa.

Jadi, untuk ke hadapan memang kita akan sebaik dapat mana kita boleh buat
penambahbaikan dalam kaedah-kaedah supaya kita dapat memastikan mereka yang
sepatutnya mengendalikan perniagaan ini mendapat dan mungkin mereka yang tidak
sepatutnya mendapat, kita boleh lah tolak permohonan mereka. Jadi that is going forward,
sir. Thank you very much.

Tuan Yang di-Pertua: Terima kasih Yang Berhormat Menteri. Seterusnya saya
memanggil Yang Berhormat Tuan Chang Lih Kang.

2. Tuan Chang Lih Kang [Tanjong Malim] minta Menteri Dalam Negeri
menyatakan gaji anggota polis yang paling rendah dan tahun bila kenaikan gaji anggota
polis yang terakhir.

Timbalan Menteri Dalam Negeri | [Dato’ Sri Dr. Haji Ismail bin Haji Mohamed
Said]: Terima kasih Tan Sri Speaker. Sedap sebutan Tan Sri Speaker, tahniah Tan Sri.
Lancar, saya hendak sebut pagi ini.

Tuan Yang di-Pertua, kerajaan pada tahun 2016 telah menambah baik struktur
gaji dan skim perkhidmatan Polis Diraja Malaysia (PDRM) selaras dengan Pekeliling
Perkhidmatan Bilangan 2 Tahun 2016 di bawah rasionalisasi Skim Perkhidmatan PDRM
bagi Sistem Saraan Malaysia (SSM).

Perubahan ini melibatkan semua peringkat skim di PDRM iaitu:
(i) Skim Perkhidmatan Pegawai Kanan Polis;
(ii) Skim Perkhidmatan Pegawai Rendah Polis dan Konstabel;

(iii) Skim Perkhidmatan Pegawai Rendah Polis dan Konstabel
Orang Asli; dan

(iv) Skim Perkhidmatan Pegawai Rendah Polis dan Konstabel
Sokongan.

Menerusi perubahan ini, struktur gaji anggota PDRM ditambah baik berdasarkan
pariti dengan skim-skim perkhidmatan lain yang berkaitan. Pada masa ini, gaji terendah
bagi anggota polis adalah sebanyak RM1,220 iaitu gaji permulaan minimum bagi pegawai
rendah polis dan konstabel sokongan.

Kemasukan dengan menggunakan kelayakan akademik peringkat pentaksiran
Tingkatan 3 atau penilaian menengah rendah atau kelayakan yang setaraf dengannya.
Jumlah tersebut adalah merujuk pada gaji pokok tanpa mengambil kira elaun dan insentif
lain yang dibayar mengikut penugasan anggota. Terima kasih Tuan Yang di-Pertua.

Tuan Yang di-Pertua: Terima kasih. Soalan tambahan pertama.

Tuan Chang Lih Kang [Tanjong Malim]: Terima kasih Tuan Yang di-Pertua.
Terima kasih Timbalan Menteri. Saya difahamkan bahawa /ast kenaikan gaji pada 2016
itu adalah lima tahun yang lepas dan saya rasa RM1,220 itu tidak mencukupi, terutamanya
untuk anggota polis yang berkeluarga.

Maka, saya ingin bertanya adakah Kementerian Dalam Negeri (KDN) bersedia
untuk menambah sekurang-kurangnya gaji anggota bawahan polis untuk tahun depan
Belanjawan 2022? Terima kasih.

Tuan Yang di-Pertua: Terima kasih. Dipersilakan Yang Berhormat Timbalan
Menteri.
