DR.17.11.2021 61

Berhormat Kuala Krai dan Yang Berhormat Ipoh Timur, dengan izin Yang Berhormat, saya
sampaikan melalui jawapan bertulis secara detil dalam tempoh lima hari nanti. Insya-Allah.

Yang Berhormat Gopeng ada? Dia tidak ada.

Yang Berhormat Kuala Selangor telah menyarankan pemberian kontrak kepada
pegawai perubatan kontrak dilanjutkan dari empat tahun ke 10 tahun bagi membolehkan
nisbah sasaran pegawai perubatan kepada pesakit dapat dicapai.

Bagi menangani isu pegawai perubatan kontrak ini, kerajaan pada 14 Julai telah
bersetuju supaya pegawai perubatan lantikan kontrak yang telah melengkapkan khidmat
wajib dilanjutkan tempoh kontrak bagi memastikan kesinambungan perkhidmatan dan
membolehkan pegawai membuat persediaan bagi menyambung pengajian kepakaran.

01530

Kerajaan juga bersetuju agar Kementerian Kesihatan Malaysia dan agensi-agensi
berkaitan menyediakan satu pelan komprehensif yang merangkumi tindakan jangka
pendek, sederhana dan panjang bagi menangani isu doktor kontrak ini. Sehubungan itu,
satu jawatankuasa telah ditubuhkan dan pelan komprehensif melibatkan JPA,
Kementerian Kewangan, Unit Perancang Ekonomi, Jabatan Perdana Menteri dan
Kementerian Pengajian Tinggi serta Kementerian Kesihatan Malaysia sedang disediakan.
Saya harap saya dapat umumkan satu perkara yang baik dalam tempoh masa yang
terdekat.

Datuk Seri Dr. Haji Dzulkefly bin Ahmad [Kuala Selangor]: Sikit. Terima kasih
Menteri kalau boleh...

Timbalan Yang di-Pertua [Dato’ Mohd Rashid Hasnon]: Yang Berhormat
Gopeng dulu.

Datuk Seri Dr. Haji Dzulkefly bin Ahmad [Kuala Selangor]: Ya, sila, sila.
Dato’ Haji Salim Sharif [Jempol]: Lepas itu Jempol.

Dr. Lee Boon Chye [Gopeng]: Terima kasih Tuan Yang di-Pertua dan terima
kasih Yang Berhormat Menteri atas respons yang agak positif. Saya harap perkara ini
boleh dilaksanakan secepat mungkin. Cuma saya telah bangkitkan dalam perbahasan
saya iaitu daripada segi perjawatan tidak ada sebarang penambahan keseluruhan
277,000 kekal sejak beberapa tahun yang lalu dan hingga tahun depan.

Jadi, walaupun mantan Menteri Kementerian Kesihatan Malaysia sekarang
Menteri MOSTI pernah berkata ada kelulusan 10,000 lebih jawatan telah diluluskan tetapi
tidak ada dalam dokumen bajet yang berkenaan. Jadi, di manakah penambahan jawatan
tersebut yang dijanjikan ada untuk Kementerian Kesihatan Malaysia. Sekian.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Gopeng.

Dato’ Haji Salim Sharif [Jempol]: Sikit sahaja.

Dato’ Dr. Xavier Jayakumar a/l Arulanandam [Kuala Langat]: Yang Berhormat
Menteri...

Datuk Seri Dr. Haji Dzulkefly bin Ahmad [Kuala Selangor]: Boleh saya
lanjutkan Tuan Yang di-Pertua...

Timbalan Yang di-Pertua [Dato’ Mohd Rashid Hasnon]: Kuala Selangor.
Dato’ Haji Salim Sharif [Jempol]: Jempol sekejap.

Datuk Seri Dr. Haji Dzulkefly bin Ahmad [Kuala Selangor]: Terima kasih.
Memang ketika pentadbiran Pakatan Harapan telah diperuntukkan 10,675 jawatan yang
tidak diisi sepenuhnya. Itu pun masih lagi tanda tanya bagaimana akhirnya diisi oleh
antara lain bukan semuanya doctors tetapi boleh juga diisi.

Yang Berhormat Menteri cuma sedikit untuk saya mohon benar-benar kerana hari
ini mereka sudah ditarik. There is a brain drain, knususnya negeri yang terdekat kita ini
