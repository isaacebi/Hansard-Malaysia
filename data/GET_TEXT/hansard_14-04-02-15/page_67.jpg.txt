DR.17.11.2021 59

sebagai tempat untuk membina Hospital Besar Pulau Pinang yang baharu. Kalau boleh,
perkara itu diberi perhatian.

Pada masa yang sama, saya juga ingin tanya kepada Yang Berhormat Menteri
kita mengikut saranan Yang Berhormat Menteri berkenaan cara berkempen di Melaka.
Saya ingin menyimpang sedikit.

Hari ini saya lihat ada satu video yang tular tentang Yang Berhormat Pekan yang
telah pergi ke satu lokasi menurunkan tandatangan pada motosikal. Saya minta Yang
Berhormat Menteri untuk memberikan perhatian kepada perkara itu. Kalau boleh,
dikeluarkan kompaun terus kepada Yang Berhormat Pekan kerana beliau tidak mematuhi
arahan Kementerian Kesihatan. Sudah selalu pergi ke Melaka dan tidak mematuhi arahan
Yang Berhormat Menteri dan kes-kes di Melaka sudah pun meningkat.

Saya baca hari ini laporan MalaysiaKini bahawa di Negeri Sembilan dan Melaka
sudah meningkat. Kemasukan ke hospital pun sudah meningkat. Terima kasih, Yang
Berhormat Menteri.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Jelutong. Sila Yang Berhormat Menteri.

Tuan Khairy Jamaluddin Abu Bakar: Terima kasih, Yang Berhormat. Untuk
makluman Ahli Yang Berhormat, saya pun telah pun melawat Hospital Besar Pulau Pinang
baru-baru ini dengan Yang Amat Berhormat Ketua Menteri. Saya juga telah pantau
persiapan pembinaan blok wanita dan kanak-kanak yang baharu, yang akan dibina untuk
menggantikan maternity block yang lama dan... [Disampuk]

Tuan Sanisvara Nethaji Rayer a/l Rajaji [Jelutong]: Terima kasih, Yang
Berhormat Menteri.

Tuan Khairy Jamaluddin Abu Bakar: Ini telah dilaksanakan melalui tender dan
akan siap dalam empat tahun lagi. Saya juga telah dipohon untuk memberi perhatian
kepada tempat letak kereta sebab memang sesak. Sekarang ini ada field hospital yang
telah pun diletakkan di situ.

Kita akan cari tapak yang sesuai. Sepertimana Yang Berhormat tahu, tapak di
Hospital Besar Pulau Pinang itu sangat terhad dan mungkin kita kena melihat kepada
tempat alternatif.

Berkenaan dengan pematuhan SOP di PRN Melaka. Yang Berhormat, terima
kasih atas perkara yang dibangkitkan. Sudah pasti Ahli Yang Berhormat Pekan ada dalam
perhatian saya sentiasa setiap hari dan saya akan maklumkan kepada pihak penguat
kuasa.

Tuan Sanisvara Nethaji Rayer a/l Rajaji [Jelutong]: Saya akan hantarkan video
rakaman itu kepada Yang Berhormat Menteri. Minta tindakan diambil; kompaun
maksimum RM50,000 diberikan kepada Yang Berhormat Pekan, terima kasih.

Tuan Khairy Jamaluddin Abu Bakar: Ya, ma/u apa bossku. Tuan Yang di-
Pertua,...

Dr. Kelvin Yii Lee Wuen [Bandar Kuching]: Sangat malu.

Tuan Khairy Jamaluddin Abu Bakar: ...beberapa Ahli Yang Berhormat telah
membangkitkan persoalan berkaitan sumber manusia_ termasuklah mengenai
perjawatan... [Disampuk]

Beberapa Ahli: [Bangun]

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Menteri. Dengan izin, Yang Berhormat Menteri. Kuala Selangor.

Tuan Abdul Latiff bin Abdul Rahman [Kuala Krai]: Kuala Krai.

Datuk Seri Dr. Haji Dzulkefly bin Ahmad [Kuala Selangor]: Maaf, saya tidak
membangkitkan perkara ini Yang Berhormat Menteri. Dengan izin, Tuan Yang di-Pertua.
[Disampuk]
