DR.17.11.2021 39

Tan Sri Datuk Seri Panglima Haji Annuar bin Haji Musa: Tuan Yang di-Pertua,
oleh sebab masa sudah panjang berlebihan saya ambil, saya mengucapkan terima kasih
kepada semua Ahli Yang Berhormat yang telah menunjukkan enthusiasm dan concern.

Tentang Yang Berhormat Semporna tadi, insya-Allah sebenarnya untuk Sabah
memang kita ada satu program khusus termasuk untuk kawasan-kawasan remote. Kalau
Yang Berhormat mahukan perincian kita boleh bagikan maklumat detail.

Tuan Lim Lip Eng [Kepong]: Soalan saya, soalan saya belum jawab.

Tan Sri Datuk Seri Panglima Haji Annuar bin Haji Musa: Jaminan kerajaan
ialah kesemua kawasan di Sabah dan Sarawak akan diberikan connectivity dengan satu
jumlah yang besar...

Tuan Lim Lip Eng [Kepong]: Mengapa dia ada syarikat telco...

Tan Sri Datuk Seri Panglima Haji Annuar bin Haji Musa: ...Termasuk di
kawasan Parlimen Semporna.

Tuan Lim Lip Eng [Kepong]: ...Hendak menggunakan perkhidmatan...

Tan Sri Datuk Seri Panglima Haji Annuar bin Haji Musa: Tuan Yang di-Pertua,
saya mohon untuk menamatkan ucapan saya...

Tuan Lim Lip Eng [Kepong]: Belum jawab Yang Berhormat Menteri.

Tan Sri Datuk Seri Panglima Haji Annuar bin Haji Musa: ...Dengan
merakamkan ucapan penghargaan dan terima kasih kepada semua Ahli Yang Berhormat.
Saya faham ada beberapa tajuk tidak sempat saya...

Tuan Lim Lip Eng [Kepong]: Beri jawapan bertulis.

Tan Sri Datuk Seri Panglima Haji Annuar bin Haji Musa: ...Sampaikan di sini,
dan saya akan sampaikan secara bertulis dalam masa 48 jam.

Tuan Lim Lip Eng [Kepong]: Terima kasih..

Tan Sri Datuk Seri Panglima Haji Annuar bin Haji Musa: ...Teks ucapan yang
tidak dapat saya sampaikan, saya akan edarkan kepada Ahli-ahli Yang Berhormat
sekalian. Terima kasih. Assalamualaikum warahmatullahi wabarakatuh.

Dato’ Sri Azalina Othman Said [Pengerang]: Terima kasih Yang Berhormat.

Sekarang saya menjemput Yang Berhormat Timbalan Menteri Tenaga dan
Sumber Asli. 40 minit.

12.28 tgh.

Timbalan Menteri Tenaga dan Sumber Asli [Datuk Ali anak Biju]: Salam
Sejahtera dan Salam Keluarga Malaysia. Tuan Yang di-Pertua, terlebih dahulu izinkan
saya untuk merakamkan ucapan setinggi-tinggi terima kasih kepada kerajaan yang telah
memperuntukkan sejumlah RM1.8 bilion kepada Kementerian Tenaga dan Sumber Asti
(KeTSA). Jumlah ini merangkumi peruntukan perbelanjaan mengurus sebanyak RM1.12
billion dan peruntukan pembangunan sejumlah RM739.2 juta. Kementerian juga
merakamkan ucapan terima kasih atas keprihatinan 14 orang Ahli Yang Berhormat yang
telah membahaskan isu-isu di bawah KeTSA sepanjang perbahasan Rang Undang-
undang Perbekalan 2020.

Saya akan menjawab ke atas perbahasan perbelanjaan ini di Peringkat Dasar
mengikut tiga isu seperti berikut, perhutanan, tanah dan tenaga elektrik. Saya mulakan
dengan isu perhutanan.

01230

Yang Berhormat Raub, Yang Berhormat Kulim-Bandar Baharu dan Yang
Berhormat Jerantut mencadangkan supaya kerajaan-kerajaan negeri yang bergantung
hasil daripada pembalakan dan perlombongan di kawasan hutan simpan dibantu melalui
