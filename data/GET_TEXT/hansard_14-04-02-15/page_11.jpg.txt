DR.17.11.2021 3

Penstabilan Harga Minyak Masak ini. Sepertimana semua sedia maklum, purata harga
minyak sawit mentah dilaporkan telah mencecah seperti yang telah saya sebut tadi
RM5,000 bagi setiap tan metrik.

Jadi, sebagai kerajaan yang prihatin, kerajaan seharusnya akan melihat kepada
kaedah lain bagi memastikan bekalan minyak masak sawit mencukupi di pasaran dan juga
memastikan minyak masak selalunya dapat dijual secara runcit pada harga yang tidak
membebankan pengguna, khususnya kumpulan B40 ini. Jadi, pertamanya tumpuan harus
diberikan kepada— untuk memastikan kumpulan sasar ini dijamin bekalan minyak masak
dengan memastikan bekalan sedia ada mencukupi untuk kumpulan ini. Ini yang amat
penting.

Tuan Yang di-Pertua, sebenarnya kementerian ini sedang melihat beberapa idea
dan kita mendengar semasa perbahasan kita juga mendapat idea daripada Yang
Berhormat Kulim-Bandar Baharu, di mana Yang Berhormat mencadangkan two-tier, dua
peringkat harga kita boleh laksanakan tetapi ini juga kita kaji. Mungkin idea itu bagus juga
ya. Sekian, terima kasih.

Tuan Yang di-Pertua: Yang Berhormat Ketua Pembangkang.
Puan Nor Azrina binti Surip [Merbok]: [Berdiri]

Dato’ Seri Anwar bin Ibrahim [Port Dickson]: Terima kasih Tuan Yang di-
Pertua dan tahniah atas pengiktirafan dan penganugerahan.

Tuan Yang di-Pertua: Okey, terima kasih.

Dato’ Seri Anwar bin Ibrahim [Port Dickson]: Dalam tradisi kebudayaan
budaya khusus Tanah Melayu Melaka, itu satu pengiktirafan dan juga pengharapan
kerana dia ada kaitan dengan tanggungjawab seterusnya dan soal integriti.

Tuan Yang di-Pertua: Terima kasih.

Dato’ Seri Anwar bin Ibrahim [Port Dickson]: Saya tertarik dengan jawapan
Yang Berhormat Menteri kerana mengambil langkah mengadakan _ kajian
mengoptimumkan keberkesanan dan mekanisme. Kalau kita lihat kajian Laporan Ketua
Audit Negara setiap tahun, ketirisan subsidi minyak ini besar sekali dan tindakan-tindakan
diambil itu tidak sangat berkesan.

Dua masalah Yang Berhormat Menteri sedia maklum, pertama cara pengagihan
kontrak kepada syarikat-syarikat yang mengagihkan yang mengambil keuntungan dan
membocorkan. Keduanya menyerahkan kepada subsidi itu kepada kalangan yang tidak
berhak sepertimana juga yang berlaku di Sabah dan Sarawak dan subsidi keperluan
minyak kepada nelayan di sini.

Jadi, saya ingin mendapat jaminan kepada Yang Berhormat Menteri sebelum
mekanisme ini ditetapkan dalam kajian, jaminan bahawa pengagihan ini harus lebih telus
dan Dewan harus dimaklum bagaimanakah kaedahnya? Apakah kaedahnya? Siapakah
yang peroleh? Memaklumkan setiap tahun Laporan Ketua Audit Negara ini yang
menyebut secara khusus kebocoran itu supaya dapat dielakkan.

Tuan Yang di-Pertua: Terima kasih Yang Berhormat. Dipersilakan Yang
Berhormat Menteri.

Dato Sri Alexander Nanta Linggi: Terima kasih Yang Berhormat Port Dickson.
Sebenarnya Tuan Yang di-Pertua, apa yang telah dinyatakan oleh Yang Berhormat tadi
sudah dalam pertimbangan kami dalam untuk melaksanakan kajian ya. Jadi, itu sebagai
maklum balas dan itu pun saya pada hari ini terima dengan ikhlas dan saya menganggap
sebagai Yang Berhormat boleh dikatakan sebagai konstruktif. Terima kasih Yang
Berhormat Port Dickson.

Sebenarnya Tuan Yang di-Pertua, kalau kita katakan ketirisan dia pelbagailah kita
akui mungkin dalam pelaksanaan, pengagihan kontrak-kontrak yang terdahululah sebab
maksud saya belum ada kita mengagihkan sebab kuota sudah habis pun. Jadi, kita tengok
kepada itu juga dan ketirisan di mana apabila bekalan satu poli beg 1 kilogram untuk B40
ini di pasar ada yang dikatakan repack it, dia tidak jujurlah. Kita telah tangkap.
