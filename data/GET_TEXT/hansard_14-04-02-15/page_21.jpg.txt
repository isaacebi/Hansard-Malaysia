DR.17.11.2021 13

Tuan Yang di-Pertua: Ya.

Tuan Syed Saddiq bin Syed Abdul Rahman [Muar]: Adakah Yang Berhormat
Timbalan Menteri dan kerajaan berniat untuk menghidupkan semula Biro Tatanegara
(BTN)? Terima kasih.

Tuan Yang di-Pertua: Tidak ada kena-mengena dengan soalan induk itu, Yang
Berhormat.

Tuan Wan Ahmad Fayhsal bin Wan Ahmad Kamal: Ringkas sahaja, Tuan
Yang di-Pertua. Yang Berhormat Muar pun maklum selepas Kerajaan Pakatan Harapan
mentadbir, Biro Tatanegara telah dibawa masuk ke dalam Kementerian Belia dan Sukan
dan telah dimansuhkan daripada segi namanya. Kita sudah tambah baik daripada segi
patriotisme yang lebih menyeluruh melalui sekolah. Rukun Negara dan pelbagai aktiviti-
aktiviti Kepimpinan yang sebenarnya Yang Berhormat Muar sendiri telah menerajuinya
sebelum ini. Jadi, sebenarnya tidak ada sebarang cadangan di peringkat kerajaan buat
masa ini.

5. Tuan Steven Choong Shiau Yoon [Tebrau] minta Menteri Pembangunan Luar
Bandar menyatakan berapa peruntukan yang telah disalurkan kepada tiga kampung
Orang Asli di bawah kawasan Parlimen Tebrau pada tahun 2020 dan hingga bulan
September, 2021 dan apa sebabnya Kementerian tidak menyediakan rumah berbentuk
prefab untuk Orang Asli di Kampung Pasir Putih dan tidak menyambungkan paip air
kepada Kampung Pasir Salam.

Timbalan Menteri Pembangunan Luar Bandar | [Dato’ Sri Haji Abdul Rahman
bin Mohamad]: Terima kasih Tuan Yang di-Pertua. Kesempatan ini saya seperti rakan-
rakan lain, ingin merakamkan ucapan tahniah di atas anugerah kepada Tuan Yang di-
Pertua.

Dato’ Sri Haji Abdul Rahman bin Mohamad: Terima kasih Yang Berhormat
Tebrau. Terdapat tiga buah perkampungan Orang Asli di Parlimen Tebrau iaitu Pasir
Salam, Pasir Putih dan Teluk Kabung. Peruntukan yang disalurkan bagi tujuan
pelaksanaan pembangunan di tiga kampung Orang Asli di Parlimen Tebrau pada tahun
2020 sehingga September 2021 adalah berjumlah RM286,000.

Antara projek yang dilaksanakan adalah membina dan menyiapkan jalan berturap
dan lain-lain kerja berkaitan di Kampung Orang Asli Pasir Putih dan Teluk Kabung pada
tahun 2020 dan kerja-kerja baik pulih rumah di bawah Program Bantuan Rumah pada
tahun 2021. Sejak tahun 2019, kementerian telah menggalakkan agensi-agensi
pelaksanaan yang terlibat di dalam projek bina baru rumah menggunakan kaedah prefab
iaitu melalui IBS dalam kerja-kerja pembinaan.

01050

Namun begitu, apabila di peringkat pelaksanaan, terdapat kekangan yang
dihadapi disebabkan kekurangan pembekal IBS terutamanya yang melibatkan kawasan
perkampungan Orang Asli, di mana melibatkan juga kos pembinaan yang ekstrem di
kawasan sangat tinggi. Walau bagaimanapun, kementerian melalui Jabatan Kemajuan
Orang Asli, akan melihat kesesuaian penggunaan produk berbentuk IBS dalam projek
pembinaan rumah di perkampungan Orang Asli pada masa akan datang.

Di samping itu, kekangan peruntukan yang menyebabkan jumlah pembinaan
rumah yang rendah dan tidak ekonomik untuk pembekal melaksanakan Projek Bina
Baharu Program Bantuan Rumah Orang Asli ini.

Seterusnya bagi bekalan air di Kampung Orang Asli Pasir Salam, adalah masih
menggunakan sumber air melalui sistem alternatif daripada telaga tiub (tube well) yang
disediakan oleh kementerian. Pada tahun 2008, Syarikat Air Johor (SAJ) telah membuat
kajian dan siasatan serta telah mengenal pasti anggaran kos yang akan terlibat untuk
kerja-kerja pembekalan air retikulasi ke kampung Orang Asli berkenaan adalah berjumlah
RM2.2 juta.
