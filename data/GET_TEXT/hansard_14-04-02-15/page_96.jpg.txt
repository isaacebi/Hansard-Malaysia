88 DR.17.11.2021

Puan Kasthuriraani a/p Patto [Batu Kawan]: Terima kasih Tuan Yang di-Pertua,
terima kasih Yang Berhormat Menteri. Dalam ucapan saya, saya telah bangkitkan jika
Malaysia mempertimbangkan untuk meratifikasi konvensyen-konvensyen antarabangsa
seperti ICCPR dan sebagainya.

So, | believe proses meratifikasi di bawah kementerian Yang Berhormat dan saya
rasa selepas Malaysia telah mendapat tempat di United Nations Human Rights Council
mungkin the next step is to ratify this kind of international convention seperti UNCTAD
juga. Terima kasih.

Dato’ Saifuddin Abdullah: Okey, ini topik yang berbeza sedikit tetapi saya faham
apa yang dimaksudkan oleh Yang Berhormat.

Memanglah bila sampai ke peringkat antarabangsa, tugasan itu ialah tugasan
Wisma Putra tetapi ada banyak kementerian dan agensi yang masing-masing menjadi
guardian dengan izin kepada isu-isu yang berkaitan.

Sebenarnya perkara-perkara ini saya jangka akan kita bicarakan dengan lebih
mendalam sebaik sahaja Dewan ini meluluskan special select committee untuk — dasar
luar itu sudah diluluskan tetapi belum dinamakan pengerusi dan ahli-ahli jawatankuasa.
Saya fikir sebaik sahaja ia dinamakan dan kita boleh duduk berbincang bukan sahaja soal
framework ini tetapi juga isu yang ditanyakan dan juga hubungan misalnya antara Wisma
Putra yang hendak dirapatkan lagi dengan Ahli-ahli Yang Berhormat yang ramai yang aktif
dalam pelbagai platform antarabangsa.

Sahabat saya daripada Klang misalnya beliau di beberapa platform ASEAN
Parliamentarians for Human Rights (APHR) dan sebagainya. Itu kita boleh formalize
hubungan dan kita boleh facilitate suara-suara Ahli-ahli Parlimen di pentas antarabangsa.

Sekali lagi Tuan Yang di-Pertua, terima kasih atas sumbangan dan pandangan
yang diberikan oleh teman-teman. Assalamualaikum.

Timbalan Yang di-Pertua [Dato' Mohd Rashid Hasnon]: Wassalamualaikum.
Terima kasih Yang Berhormat Menteri di Kementerian Luar Negeri. Seterusnya dijemput
Yang Berhormat Menteri di Kementerian Perumahan dan Kerajaan Tempatan, 40 minit.

4.56 ptg.

Menteri Perumahan dan Kerajaan Tempatan [Dato’ Sri Reezal Merican bin
Naina Merican]: Bismillahir Rahmanir Rahim. Assalamualaikum warahmatullahi
wabarakatuh serta salam sejahtera.

Tuan Yang di-Pertua, terlebih dahulu saya ingin mengucapkan terima kasih
kepada 17 Ahli Yang Berhormat yang telah membahaskan perkara yang berkaitan
Belanjawan 2022 yang menyentuh berkaitan dengan Kementerian Perumahan dan
Kerajaan Tempatan khususnya yang telah menyentuh lima perkara dan bidang utama
iaitu:

(i) perumahan;

(ii) kerajaan tempatan;

(iii) kesejahteraan bandar;

(iv) pengurusan sisa pepejal; dan
(v) pengurusan landskap.

Izinkan saya Tuan Yang di-Pertua untuk memberi sedikit perspektif umum
mengenai peruntukan dan bajet yang telah pun diperuntukkan pada Kementerian
Perumahan dan Kerajaan Tempatan untuk tahun hadapan. Secara keseluruhannya
KPKPT menerima peruntukan sebanyak RM5.253 bilion untuk tahun 2022.

Daripada jumlah tersebut, perbelanjaan mengurus OE diperuntukkan sejumlah
RM1.776 bilion manakala perbelanjaan pembangunan ataupun DE sebanyak RM3.477
bilion bagi melaksanakan 311 projek iaitu 268 projek sambungan manakala 43 projek
