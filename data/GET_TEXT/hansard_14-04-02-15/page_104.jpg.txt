96 DR.17.11.2021

Dato’ Seri Ahmad Faizal bin Azumu: la tidak dinyatakan di dalam Belanjawan
2022, tetapi we will find ways untuk mendapatkan sedikit peruntukan- dapat teruskan
Program Podium ini, tetap ia akan diteruskan, mengikut kemampuan kementerian.

Tuan P. Prabakaran [Batu]: Okey.
Dato’ Seri Ahmad Faizal bin Azumu: Terima kasih.

Timbalan Yang di-Pertua [Dato’ Mohd Rashid Hasnon]: Terima kasih, Yang
Berhormat Batu.

Dato’ Seri Ahmad Faizal bin Azumu: Yang Berhormat Batu juga turut
mengusulkan kepada kerajaan agar membina sebuah universiti sukan Malaysia yang
pertama di negara ini bagi membentuk atlet daripada peringkat akar umbi. Kita ucapkan
terima kasih atas cadangan Yang Berhormat mengenai cadangan membina universiti
sukan Malaysia yang pertama di negara ini. Sememangnya kementerian mempunyai
cadangan untuk menubuhkan universiti sukan negara pada masa akan datang bagi
memastikan lebih ramai thinking athletes, dengan izin, dapat dilahirkan.

Walau bagaimanapun, melalui jalinan kerjasama strategik KBS dan Kementerian
Pengajian Tinggi, telah menawarkan kemasukan ke pengajian sama ada di IPTA atau
IPTS kepada atlet negara dengan pelbagai keistimewaan seperti tawaran biasiswa,
modifikasi kursus dan program serta kemudahan latihan. Bagi merealisasikan cadangan
pembinaan universiti sukan Malaysia, kementerian sedang memperhalusi, dan mengkaji
secara menyeluruh serta mengadakan perbincangan dengan pemegang taruh yang lain.

Tuan Yang di-Pertua, mengenai isu yang dikemukakan oleh Yang Berhormat Batu
berkaitan kesukaran atlet Cindy Ong bagi mendapatkan kemudahan kolam renang bagi
persediaannya bagi menghadapi Kejohanan Dunia Masters. Pihak kementerian menerusi
Majlis Sukan Negara telah pun mengadakan perbincangan bersama Cindy Ong bagi
penggunaan kolam renang di Pusat Akuatik Nasional Bukit Jalil bagi tujuan latihan beliau
bersama-sama dengan pasukan kebangsaan. Namun, tiada maklum balas yang diterima
kerana tujuan beliau adalah untuk menjalani latihan sambil mengajar kelas renang.

Timbalan Yang di-Pertua [Dato’ Mohd Rashid Hasnon]: Sila, Yang Berhormat
Batu.

Tuan P. Prabakaran [Batu]: Maksudnya saya mencadangkan untuk Yang
Berhormat Menteri membantu Cindy Ong sebab bakat-bakat anak muda kita ini, kita tidak
bolehlah bagi negara lain untuk menyerap bakat-bakat anak muda kita. Akan tetapi,
apabila kita tidak membantu ataupun memberi kepentingan dalam sukan Masters, kita
hilang banyak bakat. So, sebab itu saya minta pihak KBS bincang balik. Semasa saya
bersama Cindy Ong, beliau tak beritahu KBS dah respons, tetapi tak apa. Itu kita betulkan
balik.

01730

Saya harap pihak KBS bincang balik dengan atlet tersebut untuk pastikan dia
dapat training yang berkualiti supaya dia boleh menang di tahap dunia ini supaya negara
kita banggalah. Terima kasih.

Dato’ Seri Ahmad Faizal bin Azumu: Terima kasih Yang Berhormat. Tuan Yang
di-Pertua, selain itu Yang Berhormat Batu juga telah mengetengahkan isu berkaitan kes
gangguan seksual di kalangan atlet negara. Yang Berhormat...

Tuan Karupaiya a/l Mutusami [Padang Serai]: Yang Berhormat Menteri,
Padang Serai berkaitan kolam renang.

Dato’ Seri Ahmad Faizal bin Azumu: Sila.

Tuan Karupaiya a/l Mutusami [Padang Serai]: Terima kasih Yang Berhormat
Menteri, terima kasih Tuan Yang di-Pertua. Saya bercadang agar setiap kawasan
Parlimen mengadakan sebuah kolam renang untuk mengelakkan anak-anak remaja pergi
ke sungai selalunya hanyut dan meninggal begitu sahaja. Kalau sekiranya ada satu
swimming pool! di setiap lokasi boleh bagi generasi muda, remaja-remaja ini tidak lepak
