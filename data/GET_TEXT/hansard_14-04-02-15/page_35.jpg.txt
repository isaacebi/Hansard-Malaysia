DR.17.11.2021 27

Selaras dengan aspirasi Rang Undang-undang Perbekalan 2022, yang telah
menamakan industri kreatif sebagai salah sebuah industri strategik yang berimpak tinggi,
kementerian akan membuat perancangan yang inklusif dan komprehensif bagi
memastikan agenda pengukuhan ekosistem industri kreatif tercapai dan mampu
memberikan sumbangan yang signifikan kepada pembangunan ekonomi negara.

Daripada seramai 29 orang Ahli Yang Berhormat yang telah membahaskan
perkara-perkara terkait di bawah kementerian, secara umumnya telah menyentuh lima
aspek yang penting.

(i) berkaitan dengan perkhidmatan internet dan jalur lebar
termasuklah JENDELA, Peranti Siswa dan perkhidmatan 5G;

ii) ekonomi digital;

iii) industri kreatif;

iv) penyebaran maklumat; dan
v) penyalahgunaan media sosial dan jenayah siber.

Tuan Yang di-Pertua, Yang Berhormat Muar, Yang Berhormat Port Dickson, Yang
Berhormat Bukit Mertajam, Yang Berhormat Raub, Yang Berhormat Jempol, Yang
Berhormat Sibuti, Yang Berhormat Sibu, Yang Berhormat Libaran, Yang Berhormat
Bachok, Yang Berhormat Rasah, Yang Berhormat Hulu Selangor, Yang Berhormat Batu,
Yang Berhormat Pagoh, Yang Berhormat Batang Lupar, Yang Berhormat Kota Melaka,
Yang Berhormat Tanjong Manis, Yang Berhormat Baram, Yang Berhormat Tuaran, Yang
Berhormat Tenom dan Yang Berhormat Pasir Mas telah membahaskan isu-isu yang
berkaitan dengan perkhidmatan Internet jalur lebar.

01140

Izinkan saya mengambil kesempatan ini untuk membuat penjelasan kepada
Dewan yang mulia ini bahawasanya status pelaksanaan dan penyediaan infrastruktur
telekomunikasi negara berasaskan pelan Jalinan Digital Negara yakni JENDELA telah
dihasilkan untuk menyediakan kesalinghubungan digital yang berkualiti kepada seluruh
rakyat Malaysia.

Selain daripada projek peluasan infrastruktur telekomunikasi di bawah Program
JENDELA dan perancangan komersial, pihak kerajaan turut melaksanakan penyediaan
infrastruktur jalur lebar menggunakan kaedah points of presence (PoP) hab gentian optik
yang merupakan salah satu alternatif dalam memastikan jaringan dan liputan infrastruktur
jalur lebar dapat diperluaskan ke kawasan sekitar sekolah dan berpenduduk dengan lebih
baik.

Untuk penjelasan dan makluman Yang Berhormat, sebenarnya usaha-usaha
meningkatkan prasarana ini bukan hanya menyentuh peruntukan sepertimana yang
terdapat dalam belanjawan iaitu daripada dana consolidated fund tetapi juga sebenarnya
terdapat peruntukan yang besar, off-budget terutama sekali daripada dana USP dan juga
dana syarikat-syarikat komersial.

Untuk makluman, sejumlah RM9.4 bilion akan dibelanjakan daripada peruntukan
daripada dana USP yang dikendalikan oleh MCMC dan RM19.08 bilion dibelanjakan
daripada dana syarikat-syarikat MNO’s ataupun ftelco’s dan RM4.6 bilion daripada
peruntukan PoP daripada pembiayaan langsung kerajaan, termasuk RM700 juta yang
diperuntukkan dalam belanjawan tahun 2022.

Pelan JENDELA fasa satu yang bermula seawal September 2020, memberi fokus
kepada perluasan liputan gentian optik dan pembangunan infrastruktur digital, termasuk
pembinaan tapak-tapak menara 4G yang baru serta menaik taraf stesen pemancar sedia
ada kepada 4G bagi meningkatkan liputan dan kualiti perkhidmatan 4G yang lebih
berkualiti di seluruh negara, di mana sukacita saya memaklumkan kepada Dewan yang
mulia ini, pencapaian terkini sehingga suku ketiga tahun 2021 adalah seperti berikut:

(i) penambahan sebanyak 1.47 juta premis daripada 4.95 juta suku
tahun sebelumnya dan kini menjadi keseluruhan 6.43 juta premis
