32 DR.17.11.2021

akhirnya mengetepikannya. Jadi saya tanya di sini, apakah kita sudah tahu punca
kegagalan mereka itu? Oleh sebab apa ia gagal dan adakah kita bersedia untuk atasi
masalah serupa itu sebelum ia menjadi lebih jauh ke hadapan?

Pada masa yang sama, saya juga telah maklumkan dan bangkitkan dalam sidang
media sebelum ini Yang Berhormat Menteri, berkenaan dengan isu daripada syarikat-
syarikat telekomunikasi yang menimbulkan masalah berkenaan dengan perjanjian di
antara DNB dengan syarikat-syarikat telekomunikasi tersebut iaitu masalah ketelusan dan
juga daripada segi harga borong yang ditawarkan kepada _ syarikat-syarikat
telekomunikasi.

Saya fikir ada masalah di situ. Saya mohon penjelasan daripada Yang Berhormat
Menteri, terima kasih.

Tan Sri Datuk Seri Panglima Haji Annuar bin Haji Musa: Terima kasih Yang
Berhormat, sebenarnya kerajaan sangat menyedari isu ini yang sedang dibangkitkan dan
memang ada dibahaskan, sama ada kita menggunakan multisystem yakni kepelbagaian
syarikat yang mengendalikan rollout 5G atau kita menggunakan single wholesale network
system yang sepertimana yang cuba dipakai sekarang.

Kita juga sedar beberapa buah negara yang menggunakan konsep single provider
yang menemui kegagalan seperti Mexico. Kajian telah dibuat tentang punca-punca
kegagalan dan setakat maklumat yang kita perolehi, asas dan latar belakang masalah
adalah sangat berbeza sekali dan model single wholesale network yang dipakai di negara
tersebut adalah tidak sama dengan apa dirancang untuk digunakan melalui DNB.

Walaupun demikian, Yang Berhormat Menteri Kewangan akan membuat
penghuraian lebih terperinci berhubung DNB kerana DNB adalah sebuah syarikat yang di
bawah tanggungjawab Kementerian Kewangan. Sementara Kementerian Komunikasi dan
Multimedia mengawal selia sudut pembahagian spektrum serta pelaksanaan
perkhidmatan kemudian nanti.

Jadi, hal-hal berkaitan dengan DNB secara terperinci insya-Allah akan dijawab
sewaktu Yang Berhormat Menteri Kewangan membuat penggulungannya pada hari esok.

Tuan Syed Saddiq bin Syed Abdul Rahman [Muar]: Yang Berhormat Menteri,
kalau saya boleh... [Disampuk]

Tuan Syed Ibrahim bin Syed Noh [Ledang]: Sebelum itu Menteri, tadi berkenan
syarikat telekomunikasi belum dijawab.

Tan Sri Datuk Seri Panglima Haji Annuar bin Haji Musa: Ya, minta maaf. Saya
terlupa. Saya juga faham bahawa ada terdapat rungutan dan pandangan yang berbeza
daripada semua felco’s. Saya juga telah menemui setiap daripada syarikat berkenaan dan
saya juga telah mengadakan pertemuan dengan pasukan daripada DNB.

Untuk makluman Yang Berhormat, sebenarnya rundingan antara syarikat-syarikat
dengan DNB sedang dikendalikan oleh MCMC. Ini kerana, rundingan harga dan kawal
selia harga itu akan ditentukan oleh MCMC melalui satu mekanisme yang telah
diperuntukkan di bawah undang-undang.

Sebenarnya perundingan itu sedang berjalan. Belum tercapai lagi apa-apa kata
muktamad terutama sekali tentang penetapan harga. Tanggungjawab kementerian dan
MCMC adalah untuk memastikan satu harga yang munasabah bagi menjamin harga yang
perlu dibayar oleh rakyat semestinya murah.

Tuan Syed Saddiq bin Syed Abdul Rahman [Muar]: Terima kasih Yang
Berhormat Menteri. Rollout 5G ini memberikan impak berskala besar bukan sahaja
kepada generasi pada hari ini tetapi generasi-generasi akan datang khususnya apabila
Kerajaan Malaysia mengambil pendirian yang berbeza dengan international standard and
practices.

la perlukan pencerahan yang lebih mendalam dan memang kritikan adalah
tanggungjawab pembangkang. Cuma kalau boleh saya cadangkan daripada tiga bulan
lepas saya bawa cadangan ini untuk pihak DNB sendiri adakan satu sesi taklimat khas
