DR.17.11.2021 29

2022. Di samping itu, melalui projek ini juga, kerajaan akan menyediakan infrastruktur
gentian optik dengan kelajuan lebih tinggi ke kawasan-kawasan perindustrian terpilih. Di
Sarawak, kawasan-kawasan adalah seperti berikut:

(i) Kota Samarahan Industrial Estate 1 dan 2;
(ii) Kawasan Perindustrian Piasau;
(iii) Kawasan Perindustrian Samalaju;

(iv) Kawasan Sungai Antu Industrial Estate;

Datuk Seri Panglima Wilfred Madius Tangau [Tuaran]: Yang Berhormat
Menteri.

Dato’ Sri Azalina Othman Said [Pengerang]: Yang Berhormat Menteri, Yang
Berhormat Tuaran.

Datuk Seri Panglima Wilfred Madius Tangau [Tuaran]: Minta penjelasan sikit.

Tan Sri Datuk Seri Panglima Haji Annuar bin Haji Musa: Boleh saya habiskan
dulu senarai ya.

(v) Tebedu /ndustrial Park, Serian;
(vi) Sarikei Industrial Park; dan
(vii) Kapit Industrial Park.

Sementara di Sabah:

(i) Sipitang Oil and Gas Industrial Park;

(ii) Kawasan Perindustrian Kastam Baru, Lahad Datu;

(iii) Kawasan Perindustrian Keningau;

(iv) Palm Oil Industry Cluster, Sandakan;

(v) Kota Kinabalu /ndustrial Park Malawa Training & Research and
Development Area;

(vi) Kota Kinabalu /ndustrial Park dan Industrial Zone 5 dan Zone 6
Logistic Hub;

(vii) Kota Kinabalu Industrial Park Automotive Hub dan Industrial
Zone 9;

(viii) | Kota Kinabalu Industrial Park, industrial zon tujuh fasa 3 general
manufacturing.

Silakan Yang Berhormat.
01150

Datuk Seri Panglima Wilfred Madius Tangau [Tuaran]: Terima kasih Yang
Berhormat. Terima kasih juga atas jawapan yang begitu komprehensif, terperinci di mana
tempat-tempat yang akan dipertingkatkan jalur lebarnya. Terutama di kawasan
perindustrian, saya daripada pihak Sabah berbanyak-banyak terima kasih lah ini akan
menjadi satu impak yang tinggilah. Apa yang saya ingin tanya di sini ialah peruntukan
Yang Berhormat telah umumkan tadi itu adakah dalam bentuk pinjaman atau dalam
bentuk geran.

Jika dalam bentuk pinjaman, bagaimanakah dari segi pelaksanaannya, daripada
segi pembayarannya dan sebagainya. Sebab ada trend ini dalam hal-hal kemudahan asas
yang diberi oleh Kerajaan Persekutuan semua dalam bentuk pinjaman, bukan dalam
bentuk geran kepada negeri Sabah. Akan tetapi, bila dikira daripada segi pembangunan
dikatakan sebagai peruntukan untuk pembangunan tetapi berbentuk pinjaman. Jadi dalam
kes ini macam mana Yang Berhormat? Terima kasih.
