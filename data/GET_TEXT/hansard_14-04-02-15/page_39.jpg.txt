DR.17.11.2021 31

diberikan. Daripada tinjauan awal saya, termasuk meninjau secara rawak, secara random
kepada mahasiswa mereka tidak begitu gemar dan ada yang menyatakan
berkemungkinan bagi siswa-siswa di bidang teknikal seperti architecture, engineering dan
sebagainya mereka ada sedikit keraguan sama ada tablet yang sedemikian boleh diguna
pakai ataupun tidak.

Untuk mengelak supaya tidak berlaku sekali lagi pembaziran dan salah spesifikasi
bagi menjamin keutuhan dan juga integriti pemerolehan dan juga pengagihan. Justeru
saya telah mencadangkan kepada Kementerian Kewangan untuk kita bentuk satu
jawatankuasa dan kita perincikan sebelum pelaksanaan kerana mengambil kira setiap
cadangan yang dikemukakan oleh Ahli-ahli Yang Berhormat dalam perbahasan.

Tuan Yang di-Pertua, seterusnya berhubung dengan rollout 5G. Untuk menjawab
pertanyaan yang dibangkitkan oleh Yang Berhormat Kubang Pasu dan Yang Berhormat
Ledang berkaitan pelaksanaan 5G, ingin saya jelaskan di sini bahawa pendekatan yang
diambil oleh syarikat-syarikat telekomunikasi sejak pelaksanaan program-program 2G, 3G
dan 4G adalah berlandaskan kepada pelaburan yang dibuat untuk pelaksanaan
infrastruktur rangkaian serta penggunaan sumber spektrum secara individu ataupun oleh
syarikat secara berasingan.

Hasilnya telah wujud beberapa rangkaian yang memberikan perkhidmatan yang
serupa di kawasan yang hampir sama, duplikasi. Namun, tidak dapat memanfaatkan
kemudahan antara satu sama lain untuk menangani isu-isu kelompangan liputan
mahupun juga untuk meningkatkan isu kualiti perkhidmatan. Isu-isu tersebut kini
memerlukan satu perbelanjaan yang agak besar sepertimana yang sedang dilaksanakan
menerusi Pelan JENDELA dan sekiranya pendekatan yang serupa diambil untuk 5G,
besar kemungkinan perkara yang sama akan berulang.

Justeru kerajaan berpandangan kerajaan mewujudkan SPV dengan nama DNB
untuk mengambil tanggungjawab menyediakan kemudahan dan prasarana dan tidak perlu
syarikat-syarikat perkhidmatan ‘MNOs’ untuk bersaing dalam penyediaan infrastruktur
sebaliknya akan menumpukan kepada memberikan perkhidmatan dengan menggunakan
spektrum yang akan diberikan nanti.

Kerja-kerja pembangunan rangkaian sebenarnya telah pun dimulakan seawal
September baru-baru ini dan ketersediaan rangkaian 5G akan dicapai secara berperingkat
bermula pada penghujung tahun ini dimulakan dengan Putrajaya, Cyberjaya dan Kuala
Lumpur seawal bulan Disember dan akan diperluaskan seterusnya ke kawasan-kawasan
lain di seluruh negara mulai tahun 2022.

Kerajaan menyasarkan untuk melipatgandakan kadar penyediaan liputan 5G
untuk mencapai sekurang-kurangnya 80 peratus kawasan berpenduduk dalam tempoh
tiga tahun iaitu menjelang tahun 2024. Jika dibandingkan dengan pelaksanaan 3G dan
4G dahulu, syarikat telekomunikasi telah mengambil hampir lapan tahun untuk mencapai
liputan 80 peratus. Kali ini kerajaan bertekad untuk mengambil masa hanya tiga tahun
bagi capaian 80 peratus dapat kita capai.

Tuan Syed Ibrahim bin Syed Noh [Ledang]: Yang Berhormat Menteri, boleh
mencelah. Ledang.

Tan Sri Datuk Seri Panglima Haji Annuar bin Haji Musa: Yang Berhormat
Ledang, silakan.

Tuan Syed Ibrahim bin Syed Noh [Ledang]: Terima kasih Tuan Yang di-Pertua,
terima kasih Yang Berhormat Menteri. Saya rasa banyak yang kita sudah sedia maklum
berkenaan dengan model yang digunakan untuk pelaksanaan 5G. Saya telah bangkitkan
dalam perbahasan berkenaan dengan model tersebut iaitu kita menggunakan special
purpose vehicle iaitu di bawah DNB.

#1200

Jadi, saya bangkitkan berkenaan dengan isu bahawa ada model yang sama telah
dilaksanakan di beberapa buah negara yang lain. Ada yang telah laksanakan tetapi
kemudiannya mengalami masalah kesukaran, ada yang bankrap dan sebagainya. Ada
juga yang telah pertimbangkan untuk melaksanakan, cara model yang sama tetapi
