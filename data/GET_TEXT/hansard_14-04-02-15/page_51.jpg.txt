DR.17.11.2021 43

di Rio de Janeiro pada 1992. Malaysia telah menyatakan komitmennya untuk
mengekalkan sekurang-kurangnya 50 peratus daripada keluasan tanah negara supaya
dilitupi pokok-pokok dan kawasan hutan, dengan syarat negara maju mengekalkan 30
peratus daripada keluasan tanah negara mereka sebagai kawasan berhutan.

Sehingga tahun 2018, Malaysia masih mempunyai kawasan berhutan seluas
18.27 juta hektar atau 55.3 peratus daripada keluasan tanah negara. Daripada jumlah
tersebut, keluasan kawasan Hutan Simpanan Kekal (HSK) sebanyak 10.92 juta hektar
atau 33.06 peratus. Keluasan kawasan perlindungan, protected area, dan kawasan
perlindungan sepenuhnya, totally protected area sebanyak 3.31 juta hektar atau 10.1
peratus dan keluasan kawasan berhutan berstatus tanah kerajaan pula adalah 4.04 juta
hektar atau 12.24 peratus.

Yang Berhormat Bentong juga memohon supaya kerajaan menjelaskan sama ada
laporan kerajaan kepada UNFCCC bahawa keluasan tanah negara yang dilitupi hutan
55.3 peratus termasuk ladang hutan, misalnya sawit, durian dan yang lain-lain.

Tuan Yang di-Pertua, Malaysia telah menetapkan definisi hutan nasional sebagai
sesuatu kawasan merangkumi keluasan melebihi 0.5 hektar termasuk hutan semula jadi
atau asli dan ladang hutan tetapi tidak termasuk pokok-pokok yang ditanam bagi tujuan
pertanian atau penggunaan tanah bandar- urban land use. Pokok-pokok yang terdapat di
kawasan tersebut juga hendaklah mampu mencapai ketinggian sekurang-kurangnya lima
meter dan dilitupi oleh silara pokok melebihi 30 peratus. Oleh itu, ladang getah, ladang
kelapa sawit dan durian musang king adalah tidak termasuk dalam kawasan berhutan.

Tuan Wong Tack [Bentong]: /Bangun]

Tuan Syed Saddiq bin Syed Abdul Rahman [Muar]: Terima kasih Yang
Berhormat Timbalan Menteri. Kalau saya boleh dapatkan update kerana pada bulan lepas
saya ada ajukan soalan kepada Yang Berhormat Menteri dan Yang Berhormat Menteri
janjikan jawapan bertulis iaitu berkaitan medical cannabis dan industrial hemp.

Ini kerana, bawah Pakatan Harapan, Yang Berhormat Menteri Dr. Xavier yang
sekarang bersama dengan meja kerajaan, telah pun meluluskan sebidang tanah di negeri
Kedah untuk tujuan kaji selidik- research purposes supaya akhirnya kita dapat data-data
yang mencukupi dan akhirnya dapat diguna pakai untuk tujuan pindaan undang-undang.
Apakah status update? Adakah kerajaan berniat untuk meneruskan program ini? Terima
kasih.

Tuan Wong Tack [Bentong]: Bentong. Yang Berhormat Timbalan Menteri,
Bentong ya. Yang Berhormat Timbalan Menteri, ya.

Datuk Ali anak Biju: Yang Berhormat Bentong, okey, okey.

Tuan Wong Tack [Bentong]: Jika ladang hutan dikira sebagai hutan, saya rasa
tidak betul. Saya sentiasa kata, ladang hutan ini ditanam dengan spesies monoculture.
Kebanyakannya pokok getah, labisia, akasia, dan saya pun tahu sebahagian ladang hutan
ini pun ditanam dengan sawit dan durian- musang king.

Jadi, saya rasa tidaklah betul kalau kita kira ladang hutan ini sebagai ladang balak
ini sebagai hutan. Ini merupakan satu penipuan pada masyarakat antarabangsa. Hutan
merupakan satu ekosistem yang lain dari ladang balak.

Datuk Ali anak Biju: Terima kasih Yang Berhormat Bentong. Sebenarnya data
hutan yang dilaporkan dalam Biennial Update Report, dan National Communication di
bawah Konvensyen Rangka Kerja Perubahan Iklim Pertubuhan Bangsa-Bangsa Bersatu
adalah tidak termasuk ladang getah, kelapa sawit dan durian. Memang kita tidak mengira
kawasan tersebut sebagai ladang hutan tetapi pokok yang ditanam itu mengikut
konvensyen antarabangsa, kita kiranya sebagai hutan. Ini kita ikut konvensyen
antarabangsa.

Untuk pengetahuan Yang Berhormat Muar mengenai penanaman hem,
sememangnya kita ada percubaan, masih lagi di peringkat awal untuk mengkaji
penanaman hem di Malaysia seperti Yang Berhormat katakan di Kedah.
