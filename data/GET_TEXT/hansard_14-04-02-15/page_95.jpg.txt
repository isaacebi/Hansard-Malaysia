DR.17.11.2021 87

Jadi Tuan Yang di-Pertua, kalau dahulu semasa saya Menteri KKMM, saya dan
Menteri MOTAC berkata marilah kita meminta bantuan Kementerian Luar Negeri untuk
mempromosi budaya di pentas antarabangsa.

01650

Kini, Kementerian Luar Negeri mengatakan kami telah bersedia untuk membantu
kedua-dua KKMM dan MOTAC dan juga agensi-agensi yang lain cuma dari segi bajet dan
struktur ini baru kita hendak bina secara berdikit-dikit dan kita belajar dari pengalaman
beberapa negara yang lain Indonesia, Korea Selatan dan sebagainya. Bagi menasihati
kita untuk melaksanakan program ini, kita akan menubuhkan, bukanlah menubuh nanti
timbul soal peruntukan lain. Sebenarnya kita meminta nasihat daripada beberapa orang
yang akan kita lantik sebagai penasihat dan mereka pun national service. Saya boleh
sebut dua nama yang sudah pun bersetuju. Profesor Awang Sariyan dari segi bahasa dan
sahabat baik kita berdua saudari Aden Khoo dari segi persembahan seni tradisional dan
mungkin ada seorang sasterawan negara akan terlibat dan sebagainya lah.

Ini supaya sebab kita baharu hendak mula secara perlahan-lahan tetapi kita tidak
hendaklah seni budaya itu hanya dilihat daripada sudut yang sempit tetapi kita lihat
daripada sudut pandangan yang luas. Terima kasih.

Tuan Noor Amin bin Ahmad [Kangar]: Yang Berhormat Menteri kalau boleh
saya hendak bertanya juga sebab dalam perbahasan saya juga ada menyentuh tentang
bagaimana diplomasi budaya. Sebenarnya memang telah berjalan dan antara produk kita
yang agak berjaya ialah sekurang-kurangnya di peringkat serantau ialah karya-karya
animasi.

Jadi, saya harap ini juga akan diberi perhatian oleh Yang Berhormat Menteri.
Yang Berhormat Menteri dahulu di Kementerian Komunikasi dan Multimedia, ada aduan
ya tentang daripada penggerak animasi. Jadi, saya harap mereka ini dapatlah orang kata
diintegrasikan dari soal budaya kita, bukan hanya tentang aspek seni dan juga sastera
sahaja. Akan tetapi kita dalam dunia moden hari ini, kita kena melihat juga tentang
penglibatan golongan ini.

Dato’ Saifuddin Abdullah: Saya sependapat dengan Yang Berhormat. Oleh
sebab itu dalam kertas kita sebenarnya saya mengutip apa yang diputuskan dalam Majlis
Perundingan Pembangunan Industri Kreatif.

Bila kita melihat — tadi Tuan Yang di-Pertua saya kata bukan hanya seni budaya
tetapi melibatkan falsafah, melibatkan warisan, bahasa, sastera dan kebudayaan. Akan
tetapi, kalaupun dari seni budaya kita menggunakan definisi oleh United Nations
Conference on Trade and Development (UNCTAD) yang melihat industri kreatif dariempat
komponen yang besar yakni tradisional, seni budaya, media dan juga apa yang disebut
functional creation.

Jadi, setiap empat itu ada dia punya sub komponen jadi ini termasuklah Yang
Berhormat sebutkan tadi animasi itu termasuk di bawah media iaitu di bawah new media
dan memang benar kita ada beberapa orang anak-anak muda kita yang sudah menempa
nama di peringkat antarabangsa. Mereka menjadi creator untuk sesetengah permainan
yang mendapat sambutan luas dan kita akan mengambil kira persoalan itu.

Akan tetapi, sekali lagi saya ingin jelaskan bahawa bukan hasrat Wisma Putra
untuk mengambil alih kerana dua kementerian yang utama tentang soal budaya ini tetap
KKMM dan MOTAC kecuali tetapi kami menyediakan dari segi fasilitasi untuk di peringkat
antarabangsa, terima kasih Tuan Yang di-Pertua.

Saya rasa kalau tidak ada yang lain saya hendak ucapkan terima kasih kepada
semua yang mengambil bahagian dan insya-Allah.

Puan Kasthuriraani a/p Patto [Batu Kawan]: Yang Berhormat Menteri sedikit
Batu Kawan.

Dato’ Saifuddin Abdullah: Yang Berhormat Batu Kawan tidak sempat itu tetapi
sebab kawan bolehlah.
