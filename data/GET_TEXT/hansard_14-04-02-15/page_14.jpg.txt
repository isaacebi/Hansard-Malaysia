6 DR.17.11.2021

memberi perhatian kepada mereka ini supaya mereka dapat menjalankan tugasan mereka
dengan baik.

Kedua ialah berkenaan dengan kuarters ataupun tempat tinggal atau bangunan,
di mana anggota-anggota ini tinggal. Saya juga melihat ia memerlukan pembaik pulih
supaya mereka ini akan dapat tidur dan tinggal dengan hati senang. Terima kasih.

Tuan Yang di-Pertua: Terima kasih.

Dato’ Sri Dr. Haji Ismail bin Haji Mohamed Said: Terima kasih Tuan Yang di-
Pertua, terima kasih Yang Berhormat Papar. Memang kita sentiasa mengambil berat
tentang:

i) kenaikan pangkat;

ii) perjawatan;

(

(

(iii) kenaikan gaji;

(iv) elaun;

(v) keselesaan semasa bertugas sama ada di pondok polis, di
balai polis, di IPD, IPK; dan

(vi) kuarters dan perumahan.

Saya akan mengambil tindakan. Sekiranya perlu, Yang Berhormat Papar sila
majukan kepada saya untuk kita sama-sama bincang untuk mengambil tindakan
seterusnya. Terima kasih Tuan Yang di-Pertua.

Tuan Haji Ahmad bin Hassan [Papar]: /nsya-Allah, permohonan akan diajukan
secepat mungkin. Terima kasih.

Tuan Yang di-Pertua: Terima kasih. Seterusnya Yang Berhormat Jempol.
Dato’ Haji Salim Sharif [Jempol]: Terima kasih Tuan Yang di-Pertua.

SIP, PERKESO kita bicara;

Bagi lindungi nasib pekerja;
Soalan tiga Jempol bertanya;

Silakan Menteri jawab segera.

3. Dato’ Haji Mohd. Salim Sharif [Jempol] minta Menteri Sumber Manusia
menyatakan, usaha yang telah dilakukan untuk menggalakkan caruman Skim
Perlindungan Pertubuhan Keselamatan Sosial (PERKESO) dan Sistem Insurans
Pekerjaan (SIP) bagi individu yang terlibat dalam bidang p-hailing dan e-hailing.

Timbalan Menteri Sumber Manusia [Datuk Haji Awang bin Hashim]:
Assalamualaikum warahmatullahi wabarakatuh...

Tuan Yang di-Pertua: Pantun moden itu.

Datuk Haji Awang bin Hashim: Saya juga ingin mengambil kesempatan ini yang
ada untuk mengucapkan tahniah kepada Tan Sri Tuan Yang di-Pertua. Lancar juga saya
menyebut ‘Tan Sri Tuan Yang di-Pertua’.

Tuan Yang di-Pertua: Terima kasih.

Datuk Haji Awang bin Hashim: Alhamdulillah atas pengiktirafan kepada Tan Sri
Tuan Yang di-Pertua. Saya hendak mulakan jawapan ini- dengan izin, saya akan mulakan
dengan pantun.

Orang berjudi sikap haloba;
Sikap tamak mata duitan;
Amalan judi jangan dicuba;
Bimbangnya jadi pengikut syaitan.
