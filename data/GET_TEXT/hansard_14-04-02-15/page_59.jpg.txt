DR.17.11.2021 51

Selain itu saya sendiri akan mengadakan sesi libat urus dengan keluarga-
keluarga yang mana ahli keluarga mereka menghidap penyakit jarang jumpa ini bagi
memikirkan cara lain untuk kita membantu mereka mendapat rawatan seperti mana yang
saya sebutkan tadi.

Yang Berhormat Bandar Kuching telah membangkitkan mengenai asas pemilihan
pneumococcal conjugate vaccine (PCV 10) berbanding PCV13 bagi mencegah penyakit
pneumococcal invasive kerana dilihat PCV13 lebih memberi perlindungan kepada kanak-
kanak.

Dimaklumkan bahawa pada tahun 2020, Jawatankuasa Dasar dan Amalan
Imunisasi Kebangsaan telah menetapkan polisi pemilihan PCV adalah vaksin yang telah
berdaftar dengan pihak berkuasa kawalan dadah dan meliputi sekurang-kurangnya 10
cetrotide pneumococcus.

Keputusan jawatankuasa turut mengambil kira saranan Pertubuhan Kesihatan
Sedunia pada Februari tahun 2019 iaitu kedua-dua produk vaksin PCV10 dan PCV13
adalah berkesan dalam mengurangkan beban penyakit pneumococcal invasive. Pilihan
PCV 10 oleh Jawatankuasa Penilaian Teknikal dan Jawatankuasa Penilaian Harga Tender
adalah kerana produk vaksin ini menepati spesifikasi teknikal yang ditetapkan dan
harganya adalah kompetitif.

Tuan Yang di-Pertua, saya juga ingin maklumkan kepada Yang Berhormat Bandar
Kuching bahawa satu pneumococcal cetrotide surveillance sedang dijalankan oleh Institut
Kajian Perubatan (IMR) untuk melihat prevalence of pneumococcal cetrotide in Malaysia
dan kajian ini sedang dilaksanakan dan keputusan kajian ini akan dibentangkan awal
tahun depan untuk membolehkan Kementerian Kesihatan Malaysia memilih sama ada
sekiranya prevalence cetrotide yang tinggi yang tidak dapat diliputi ataupun tidak dapat
perlindungan daripada PCV10 maka kita akan beralih kepada PCV13.

Tuan Yang di-Pertua, Yang Berhormat Bukit Gelugor telah mencadangkan agar
dasar melibatkan pemilikan produk medical cannabis termasuk yang tidak berdaftar dikaji
dan pindaan akta berkaitan dibuat selari dengan amalan antarabangsa seperti di
Convention Vienna.

Untuk makluman Ahli-ahli Yang Berhormat, akta sedia ada yang mengawal selia
cannabis dan hasilnya di Malaysia iaitu Akta Dadah Berbahaya 1952, Akta Racun 1952
dan Akta Jualan Dadah 1952 kesemuanya 1952 tidak menghalang penggunaan cannabis
bagi tujuan perubatan.

Sekiranya terdapat pihak yang mempunyai bukti saintifik yang mencukupi untuk
menggunakan cannabis bagi tujuan perubatan dengan mengambil kira aspek kualiti,
keselamatan dan keberkesanannya permohonan untuk mendaftarkan keluaran
mengandungi cannabis untuk tujuan pengubatan tersebut boleh dikemukakan kepada
Pihak Berkuasa Kawalan Dadah untuk dinilai dan didaftarkan di bawah Peraturan-
peraturan Kawalan Dadah dan Kosmetik 1984 dan seterusnya untuk dipasarkan di
Malaysia.

Untuk makluman Yang Berhormat juga, buat masa ini tiada produk berasaskan
cannabis untuk kegunaan rawatan perubatan manusia yang berdaftar di Malaysia. Pihak
Berkuasa Kawalan Dadah pernah mendaftarkan satu produk berasaskan cannabis iaitu
Centivax pada tahun 2014. Namun begitu, atas permintaan pihak syarikat sendiri
pendaftaran produk ini telah dibatalkan pada tahun 2017.

Namun demikian, Kementerian Kesihatan Malaysia mengalu-alukan terutamanya
ujian klinikal dalam melihat keberkesanan kualiti dan keselamatan produk medical
cannabis untuk dikaji dan diguna pakai di Malaysia. Saya telah menerima beberapa
cadangan untuk diadakan ujian klinikal untuk mendapat kepastian seperti mana yang saya
sebutkan tadi.

Tuan Yang di-Pertua, Yang Berhormat Lanang.

Tuan Syed Saddiq bin Syed Abdul Rahman [Muar]: Yang Berhormat Menteri,
mohon mencelah. Terima kasih Yang Berhormat Menteri. Perkara sama telah pun
dibangkitkan kepada Yang Berhormat Menteri Dalam Negeri dan juga Menteri yang
