DR.17.11.2021 33

bersama Ahli-ahli Parlimen kerajaan dan pembangkang supaya meticulous details atau
pencirian khusus ini dapat dibangkitkan dan boleh dijawab.

Saya sendiri telah cuba mesej sebelum ini. Beberapa pihak kata akan adakan
taklimat tetapi sampai hari ini tiada. Kalau hendak harapkan seorang, dua Menteri untuk
jawab di Parlimen saya tahu kekangan masa kerana perlu ada pengkhususan dan
penghuraian yang lebih mendalam. Oleh sebab itu, kalau saya boleh cadangkan adakan
sesi ini supaya kita dapat sampaikan kritikan dan cadangan kita. Terima kasih.

Tuan Ahmad Fahmi bin Mohamed Fadzil [Lembah Pantai]: Lembah Pantai.

Tan Sri Datuk Seri Panglima Haji Annuar bin Haji Musa: Mungkin boleh
gabung. Sila Yang Berhormat Lembah Pantai. Sila.

Tuan Khalid bin Abd Samad [Shah Alam]: Yang Berhormat Shah Alam lepas
itu.

Tuan Ahmad Fahmi bin Mohamed Fadzil [Lembah Pantai]: Ringkas sahaja.
Yang Berhormat Menteri, sebelum ini kita ada dengar — Dewan yang mulia ini ada
mendengar jawapan daripada Timbalan Menteri Komunikasi berhubung kenapa spektrum
yang dikhususkan untuk 5G bukan dikendalikan oleh MCMC tetapi akan diberi secara
single wholesale network melalui DNB SPV yang disebutkan ini. Adakah Yang Berhormat
Menteri boleh berikan sedikit penjelasan tentang langkah ini? la
terlibat dengan apa yang disebutkan oleh Yang Berhormat Muar. Kedua, saya ingin
bertanya tentang isu technology neutrality di mana pada 9 Julai yang lalui MCMC telah
mengekang mana-mana spektrum yang lain daripada ditambah baik iaitu daripada 4G ke
5G. Sekarang ini 5G hanya boleh dibangunkan pada spektrum yang hanya akan dijual
oleh atau dijual secara borong oleh DNB. Apakah pandangan Yang Berhormat Menteri?

Terakhir, sekiranya pada waktu ini DNB telah diberikan tugas untuk
melaksanakan 5G- sekiranya ada 6G, 7G dan sebagainya. Adakah DNB juga yang akan
melaksanakan? Terima kasih.

Tan Sri Datuk Seri Panglima Haji Annuar bin Haji Musa: Terima kasih Yang
Berhormat, mengenai apa yang dibangkitkan oleh Yang Berhormat Muar. Saya ucapkan
terima kasih dan suka memaklumkan pada Dewan yang mulia ini dalam pertemuan
mereka dengan saya baru-baru, mungkin seminggu yang lalu, saya telah membuat arahan
yang khusus supaya DNB membuat engagement dengan Ahli-ahli Parlimen.

Saya akan menyusuli perkara ini kerana memang mereka diminta untuk membuat
penjelasan yang terperinci kepada Yang Berhormat Ahli-ahli Parlimen kerajaan
backbenchers dan juga pembangkang juga. Ini kerana, saya merasakan isu ini hendaklah
dilakukan dan diuruskan secara transparent dan DNB bertanggungjawab untuk membuat
penjelasan tentang segala langkah-langkah yang sedang mereka ambil. /nsya-Allah itu
saya akan cuba atur dengan seberapa segera.

Tentang perkara kedua iaitu tentang pendekatan spektrum diberikan secara boleh
dikatakan macam monopoli — diberikan secara langsung untuk dikendalikan oleh DNB dan
daripada DNB akan diadakan rundingan dengan syarikat-syarikat telco yang akan
memberikan perkhidmatan. Setakat ini ia dihadkan kepada tiga jenis spektrum, kalau tidak
silap saya 700 gigahertz.

Tuan Ahmad Fahmi bin Mohamed Fadzil [Lembah Pantai]: Megahertz.

Tan Sri Datuk Seri Panglima Haji Annuar bin Haji Musa: Ya, dan 2,600 dan
3,500. Jadi tiga jenis spektrum ini. Memang diserahkan secara eksklusif untuk
dikendalikan oleh DNB melalui perundingan dengan semua ‘MNOs'’ dan proses itu dikawal
selia oleh MCMC. Jadi, proses itu sepertimana yang saya katakan sedang dilaksanakan
Yang Berhormat. Masih lagi berjalan.

Tuan Ahmad Fahmi bin Mohamed Fadzil [Lembah Pantai]: Berkenaan
removal technology neutrality untuk spektrum yang lain.

Tan Sri Datuk Seri Panglima Haji Annuar bin Haji Musa: Ya, buat masa ini
keputusannya tidak membenarkan spektrum yang lain diconvert untuk diguna pakai untuk
tujuan 5G. Ini kerana, pendekatan dan model yang dibuat bagi syarikat DNB adalah satu
