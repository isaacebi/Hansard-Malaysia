DR.17.11.2021 5

Dato’ Sri Dr. Haji Ismail bin Haji Mohamed Said: Terima kasih Yang Berhormat
atas keprihatinan Yang Berhormat terhadap anggota polis yang menjaga keselamatan
dan ketenteraman awam di dalam negara kita. Terima kasih Yang Berhormat.

Memang Kementerian Dalam Negeri sentiasa memikirkan setiap- sama ada
daripada segi tangga gaji dan juga elaun dan juga kebajikan semua anggota di bawah
Kementerian Dalam Negeri, terutama Polis Diraja Malaysia. Saya hendak sebut Yang
Berhormat, selain daripada kenaikan gaji, kita juga membincangkan tentang taraf
pendidikan semasa memohon konstabel tersebut.

01020

Dahulu saya sebut Tingkatan 3, atau Sijil Rendah Persekolahan. Sekarang kita
ambil daripada SPM. Maka dengan itu kenaikan gaji mestinya berubah. Saya ambil
contoh, walaupun gaji permulaan RM1,220 saya ambil contoh, tentang elaun-elaun yang
didapati atau diperoleh oleh konstabel atau pegawai rendah polis.

Contoh, kalau anggota konstabel baharu memulakan perkhidmatan, ditempatkan
di Briged Tengah PGA Kuala Lumpur. Selain gaji permulaan RM1,441 mengikut taraf
kemasukan pendidikan dan juga akan turut menerima elaun sebanyak RM1,500. Selain
daripada gaji, menerima elaun RM1,500, iaitu Elaun PGA RM400, Elaun Bantuan Insentif
Tugas Am (BITA) RM200, Elaun Perumahan RM300, Elaun Imbuhan Tetap RM300, Elaun
Bantuan Sara Hidup (COLA) RM300 dan juga Elaun Khidmat Awam RM115. Bermakna
gaji dan elaun, anggota tersebut akan memperoleh sebanyak RM2,556 sebulan. Terima
kasih Tuan Yang di-Pertua.

Tuan Yang di-Pertua: Terima kasih. Ya, Yang Berhormat Tumpat? Selepas ini
Yang Berhormat Papar.

Dato’ Haji Che Abdullah bin Mat Nawi [Tumpat]: Terima kasih Tuan Yang di-
Pertua. Saya juga mengambil kesempatan untuk mengucapkan tahniah kepada Tuan
Yang di-Pertua atas anugerah yang membawa gelaran Tan Sri.

Tuan Yang di-Pertua: Terima kasih.

Dato’ Haji Che Abdullah bin Mat Nawi [Tumpat]: Soalan saya, selain perhatian
terhadap soal gaji sepertimana yang dijelaskan oleh Yang Berhormat Timbalan Menteri
tadi, isu sewaan rumah yang tinggi terutamanya di kawasan bandar, serta jauh dari tempat
mereka bertugas juga antara isu yang perlu mendapat perhatian kementerian, khususnya
bagi anggota yang tidak menetap di kuarters dan berpangkat rendah ini.

Soalan saya, apakah langkah kementerian bagi mengatasi perkara ini? Terima
kasih.

Tuan Yang di-Pertua: Terima kasih Yang Berhormat Tumpat. Silakan.

Dato’ Sri Dr. Haji Ismail bin Haji Mohamed Said: Terima kasih sahabat saya
Yang Berhormat Tumpat.

Saya sudah jelaskan tadi ada Elaun Perumahan RM300 dan juga Elaun Bantuan
Sara Hidup (COLA) RM300. Kita juga memikirkan untuk menambah lagi skim perumahan
anggota polis di seluruh negara. Kuarters-kuarters sama ada akan dibaik pulih,
dinaiktarafkan dan juga kita mengadakan kuarters-kuarters yang baharu di seluruh
negara. Terima kasih Tuan Yang di-Pertua.

Tuan Yang di-Pertua: Ya, Yang Berhormat Papar. Yang Berhormat Papar sudah
lama bangun.

Tuan Haji Ahmad bin Hassan [Papar]: Terima kasih Tuan Yang di-Pertua. Saya
menyokong penuh dengan permohonan untuk kenaikan gaji dan elaun para anggota polis.
Selain daripada itu, saya ingin juga mengajukan apa yang saya lihat sendiri dengan mata
kepala saya ialah berkenaan dengan bangunan polis di Daerah Papar ini memerlukan
bantuan untuk pembesaran dan juga pembaik pulih perabot-perabot dan juga air
conditioning.

Ini yang sangat penting kerana apa yang saya lihat ialah mereka ini terlalu sempit,
macam jammed sedikitlah. Jadi, ini yang saya ingin mohon daripada kementerian supaya
