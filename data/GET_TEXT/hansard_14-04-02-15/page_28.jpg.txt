20 DR.17.11.2021

masing dengan negeri kita masing-masing, berunding macam mana kaedah untuk
memastikan jalan-jalan ini dapat dibina asalnya dengan standard yang minimum,
sekurang-kurangnya boleh menerima kenderaan yang five, six, eight tonne and above
supaya ia boleh bertahan lama. Jadi, kita tidak payah ulang-ulang, buat heavy
maintenance. Kalau boleh, ada just the ordinary maintenance bukannya periodical,
bukannya hendak heavy maintenance ke atas jalan ini. Ini memang diakui hakikat
sebenarnya.

Jadi, saya harap semua pihak dapat bersama-samalah kementerian kami, negeri-
negeri, JKR negeri dan juga mana-mana agensi yang berkaitan membina jalan. Kita
jangan buat setakat dapat connectivity sahaja tetapi the quality must be there, barulah
jarak antara satu maintenance dengan maintenance yang satu lagi itu akan berpanjangan
and we will save cost in the long run, dengan izin. Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat Papar.

Tuan Haji Ahmad bin Hassan [Papar]: Ya, Papar. Terima kasih Tuan Yang di-
Pertua. sepertimana yang kita tahu, Kementerian Pembangunan Luar Bandar diberikan
peruntukan sebanyak RM7.01 bilion untuk tahun hadapan.

Jadi, saya dari P.17 ini Papar telah menujukan banyak permohonan untuk
kampung-kampung di DUN Pantai Manis, DUN Kawang dan begitu juga di DUN
Limbahau. Jadi, permohonan saya itu berkitar kepada perparitan-perparitan yang baik,
pemasangan-pemasangan kalbot, jaringan-jaringan jalan-jalan kampung dan juga menaik
taraf jalan-jalan kampung, membuka jalan-jalan baharu dan juga menaik taraf jambatan-
jambatan menyeberangi sungai ataupun membuat lagi jambatan-jambatan untuk
menyeberangi sungai.

Begitu juga jambatan gantung banyak yang telah rosak disebabkan oleh banjir
baru-baru ini dan kalau boleh banyak lagi tempat-tempat yang memerlukan jambatan
gantung. Jadi, terima kasih. Mudah-mudahan apa yang kita pohon itu akan mendapat
perhatian daripada kementerian. Terima kasih banyak-banyak.

Tuan Yang di-Pertua: Terima kasih. Yang Berhormat saya rasa perkara tersebut
telah pun dibincangkan semasa pembentangan Rancangan Malaysia Ke-12. Saya ingat
lagi. Saya rasa tidak perlulah Yang Berhormat...

Datuk Haji Hasbi bin Habibollah: Sedikit sahaja Tuan Yang di-Pertua. Terima
kasih Yang Berhormat Papar. Dia dengan izin hari itu dia cakap Brunei, jadi saya balas
dia cakap Brunei.

Jadi, beginilah Yang Berhormat Papar. Banyak orang yang meminta macam-
macam arah kita ini, sama-sama banyak tempat. Sama ceritanya jalan raya, jambatan
gantung, parit dan sebagai-bagainyalah. Macam-macam, memang banyak.

Jadi, insya-Allah berbahagi-bagilah. Kita lah sama-sama_berbahagi-bahagi.
Memang banyak akan diperlihat sudah, masing-masing sedikit seorang.

Tuan Haji Ahmad bin Hassan [Papar]: Ya, sekurang-kurangnya ‘ampati wa
ampati’ ini Papar itu okey.

Tuan Yang di-Pertua: Yang Berhormat terima kasih ya.

Datuk Haji Hasbi bin Habibollah: Tuan Yang di-Pertua, diampati itu maksudnya
sekurang-kurangnya adalah sikit-sikitlah. Terima kasih bah.

8. Tuan Sim Chee Keong [Bukit Mertajam] minta Menteri Belia dan Sukan
menyatakan laporan terperinci isu "Did Not Start" (DNS) atlet Paralimpik Malaysia
Muhamad Ziyad Zolkefli di Paralimpik Tokyo 2020 dan tindakan yang telah diambil
terhadap pihak yang bertanggungjawab.

Timbalan Menteri Belia dan Sukan [Dato’ Sri Ti Lian Ker]: Tuan Yang di-
Pertua, untuk makluman Ahli Yang Berhormat, atlet Paralimpik negara Muhammad Ziyad
Zolkefli telah kehilangan pingat emas dan catatan rekod dunia 17.94 meter dalam acara
