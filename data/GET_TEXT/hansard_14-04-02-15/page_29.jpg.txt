DR.17.11.2021 21

lontar peluru F20 yang dilakarkan di pentas sukan Paralimpik Tokyo 2020 baru-baru ini
berikutan pembatalan penyertaannya oleh pengadil atau pegawai teknikal sukan pada
olahraga di Tokyo.

Pihak kementerian sependapat dan percaya dengan pendirian Ziyad bahawa
dakwaan mengatakan beliau lewat adalah tidak berasas sama sekali dan keputusan
pengadil atau pegawai teknikal tersebut hasil daripada provokasi pegawai ataupun
jurulatih pasukan Ukraine yang mana atletnya merupakan pesaing utama Ziyad. Walau
bagaimanapun, pihak kementerian tetap menjalankan siasatan dan bagi memastikan
dakwaan dan pendirian kita mempunyai asas yang kukuh.

Berikutan insiden tersebut, kementerian telah menubuhkan satu Jawatankuasa
Siasatan Dalaman yang dipengerusikan oleh Yang Berbahagia Tan Sri Borhan bin Dolah,
mantan Ketua Pengarah Perkhidmatan Awam Malaysia untuk menjalankan siasatan
terperinci mengenai pembatalan penyertaan dan kemenangan Muhammad Ziyad Zolkefli
di Temasya Sukan Paralimpik Tokyo 2020.

Mesyuarat telah diadakan pada 5 Oktober 2021 dan 22 Oktober 2021. Hasil
daripada laporan jawatankuasa tersebut telah diserahkan kepada pihak kementerian pada
28 Oktober 2021. Pihak jawatankuasa mendapati jurulatih dan atlet berkenaan tidak dapat
membuktikan mereka tiba pada waktu yang ditetapkan untuk pendaftaran di bilik
menunggu, biarpun kedua-duanya mereka menganggap mereka tiba tepat pada
waktunya.

01120

Walau bagaimanapun, kedua-dua mereka iaitu jurulatih dan juga atlet telah
mengambil tanggungjawab sepenuhnya atas insiden yang telah berlaku. Kita amat
menyanjung tinggi atas sikap kebertanggungjawaban mereka.

Walau bagaimanapun, kementerian tetap meminta kesemua pihak yang terlibat,
baik di peringkat Majlis Paralimpik Malaysia, Majlis Sukan Negara, Persatuan Olahraga
Para Malaysia dan semua pegawai, jurulatih dan atlet, untuk lebih berhati-hati bagi
memastikan segala peraturan pertandingan sentiasa diberikan keutamaan dan ketepatan.

Kementerian juga telah mengarahkan Majlis Sukan Negara melalui Persatuan
Olahraga Para Malaysia mengambil tindakan bagi mengemukakan pandangan supaya
World Para Athletics membuat penambahan khususnya prosedur Did Not Start atau
penambahbaikan khususnya prosedur Did Not Start atau tidak memulakan saingan yang
menimbulkan kekeliruan semasa acara berlangsung.

Selain itu, Majlis Paralimpik Malaysia juga akan membuat penambahbaikan garis
panduan tugas dan juga tanggungjawab pegawai dan jurulatih semasa menyertai temasya
agar perkara seperti ini tidak berulang lagi. Sekian, terima kasih.

Tuan Yang di-Pertua: Terima kasih. Yang Berhormat.

Tuan Sim Chee Keong [Bukit Mertajam]: Terima kasih Tuan Yang di-Pertua
dan juga terima kasih Timbalan Menteri. Saya meneliti jawapan Timbalan Menteri itu.
Akan tetapi saya hendak di sini mengambil sedikit masa untuk mengiktiraf sumbangan
seorang tokoh sukan yang amat disegani iaitu Allahyarham Datuk Seri Zolkples Embong
yang telah meninggal dunia secara mendadak pada 3 Oktober 2021 yang lalu. Berkaitan
dengan isu ini, beliau sebenarnya antara orang pertama di Malaysia yang telah
memberikan gambaran sebenar termasuk kepada saya dan kepada media tentang apa
yang berlaku kepada saudara Ziyad itu. Saya harap perkara ini tidak akan berlaku lagi.

Soalan saya soalan tambahan, kita perlu. mengiktiraf sumbangan dan
pengorbanan bukan sahaja atlet normal tetapi juga atlet paralimpik dan juga pegawai
sukan. Kita nampak pengorbanan mereka yang amat besar ini. Mereka memang tidak
minta anugerah yang lain selain berdiri di atas podium dengan memandang kepada Jalur
Gemilang yang berkibar dan Lagu Negaraku yang didendangkan.

Saya hendak tanya di sini ya. Selepas Sukan Paralimpik Tokyo 2020, tiga orang
atlet paralimpik kita iaitu Bonnie Bunyau Gustin dalam acara powerlifting, Cheah Liek Hou
dalam acara badminton dan juga saudara Abdul Latif bin Romly dalam acara olahraga
