58 DR.17.11.2021

Tuan Khairy Jamaluddin Abu Bakar: Oh! Sorry. Yang Berhormat Padang Serai
— Tadi Yang Berhormat Kulim-Bandar Baharu tiada. Selepas itu Yang Berhormat Kulim-
Bandar Baharu — Telah menyentuh isu pembinaan multi-storey block bernilai RM20 juta
di Hospital Kulim.

Setelah meneliti keperluan serta perancangan secara holistik, perancangan naik
taraf Unit Rawatan Rapi (ICU), dewan bedah dan naik taraf sistem bekalan elektrik ini
tidak diteruskan sebaliknya Kementerian Kesihatan membuat keputusan untuk
pembinaan satu blok tambahan baharu yang lebih komprehensif merangkumi wad pesakit
dalam dengan 200 buah katil, ruang dan peralatan baru di Jabatan Kecemasan dan
Trauma, empat buah dewan bedah, 16 buah katil ICU, lapan buah katil CCU serta ruang
baharu untuk perkhidmatan sokongan klinikal/bukan klinikal dan sistem kejuruteraan.

Permohonan pembinaan blok baharu ini akan kita kemukakan di bawah Rolling
Plan Ketiga Rancangan Malaysia Ke-12 nanti, Yang Berhormat.

Tuan Karupaiya a/l Mutusami [Padang Serai]: Yang Berhormat Menteri, apa
yang jadi masalah sekarang, perancangan ini diluluskan pada tahun 2017 dengan harga
RM20 juta. Sekiranya diluluskan katakanlah pada tahun 2022, harga ini akan meningkat
lebih RM5 juta ataupun lebih lagi.

Apabila sampai masa itu, mereka kata sudah kena buat permohonan baharu pula.
Ini yang tertangguh sehingga kerja itu tidak dilaksanakan. Ini saya minta, kalau boleh,
dicepatkan untuk elak daripada kos meningkat. Terima kasih Yang Berhormat Menteri.
Terima kasih, Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Padang Serai.

Tuan Khairy Jamaluddin Abu Bakar: Ya, Yang Berhormat. Kita akan usahakan
supaya dikemukakan dalam Rolling Plan Ketiga tahun depan.

Berhubung dengan status naik taraf Klinik Kesihatan Sungai Manila, Sandakan.
Yang Berhormat Libaran ada?

Timbalan Yang di-Pertua [Dato' Mohd Rashid Hasnon]: Yang Berhormat
Libaran tidak ada.

Tuan Khairy Jamaluddin Abu Bakar: Yang Berhormat Hulu Selangor. Bagi
status pembinaan Klinik Kesihatan Bukit Sentosa seperti yang dibangkitkan oleh Yang
Berhormat Hulu Selangor, dimaklumkan bahawa Klinik ini dalam peringkat perancangan
pembinaan dengan menggunakan konsep kerjasama di bawah Projek Kerjasama Awam
Swasta (Public-Private Partnership).

Manakala cadangan bagi menaik taraf Jabatan Kecemasan di Hospital Kuala
Kubu Bharu sedang disemak oleh kementerian untuk dipertimbangkan sebelum diangkat
dalam Rolling Plan Ketiga Rancangan Malaysia Ke-12 tahun depan.

Cuma untuk Klinik Kesihatan Bukit Sentosa ini dilaksanakan secara land swap
dan sedang dibuat perancangan untuk pembinaan.

Tuan Sanisvara Nethaji Rayer a/l Rajaji [Jelutong]: Yang Berhormat, saya
telah juga ketika berbahas pada peringkat dasar membangkitkan isu Hospital Besar Pulau
Pinang. Saya percaya Yang Berhormat telah pun datang ke Pulau Pinang satu atau dua
kali mengadakan program vaksin bersama dengan Yang Amat Berhormat Ketua Menteri
Pulau Pinang. Yang Berhormat Timbalan Yang di-Pertua juga adalah asalnya dari Pulau
Pinang.

Saya cuma ingin bangkitkan di sini tentang isu Hospital Besar Pulau Pinang yang
sudah pun mencapai tahap optimum, nombor satu. Dalam perbahasan, saya telah
bangkitkan perkara ini.

Kedua, memang tempat letak kereta itu juga tidak mencukupi. Cuma permintaan
saya adalah kalau boleh diberikan perhatian oleh pihak kementerian untuk kita melihat
kepada tapak baharu. Pada asalnya rancangan adalah untuk memindahkan Penjara
Pulau Pinang ke Seberang Perai di Jawi dan menggunakan tapak Penjara Pulau Pinang
