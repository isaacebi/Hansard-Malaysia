DR.17.11.2021 101

kemudahan sukan di seluruh negara serta disebut secara khusus pembinaan sebuah
stadium di Bukit Merbau. Jadi persoalan saya, berapa peruntukan yang khusus untuk
pembinaan stadium ini yang mana stadium ini adalah merupakan perjuangan rakyat
Kelantan sejak daripada lebih 10 tahun yang lalu.

Jadi peruntukan RM159 juta ini untuk perbelanjaan seluruh negara seperti mana
yang disebut oleh Yang Berhormat Menteri Kewangan. Kelantan merupakan negeri yang
telah diamanahkan untuk melaksanakan SUKMA 2026. Jadi sudah tentulah memerlukan
kepada peruntukan yang besar bagi membina infrastruktur sepatutnya. Jadi, berapa
sebenarnya peruntukan untuk negeri Kelantan dalam pembinaan stadium ini dan juga
pembinaan infrastruktur lain untuk sukan negeri Kelantan? Terima kasih. Saya berkejar
ini untuk datang.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Tumpat.

Dato’ Seri Ahmad Faizal bin Azumu: Terima kasih, maafkan saya. Yang
Berhormat Tumpat terima kasih. Berkenaan dengan stadium Bukit Merbau serta
beberapa fasiliti lain bagi menjayakan SUKMA 2026.

Untuk makluman, Kementerian Belia dan Sukan akan membangunkan Kompleks
Sukan Bukit Merbau dan beberapa kemudahan sukan lain di seluruh negeri sebagai
persiapan Kelantan sebagai tuan rumah SUKMA 2026.

Proses penyediaan skop projek sedang dilakukan dan projek dijangka akan
bermula pada tahun 2022. Peruntukan yang telah diluluskan bagi tujuan pembangunan
kemudahan sukan sempena penganjuran SUKMA 2026 adalah berjumlah RM276 juta
yang merangkumi pembinaan stadium, arena tertutup, pusat squash dan beberapa
kemudahan lain di Bukit Merbau. Terima kasih Yang Berhormat.

Timbalan Yang di-Pertua [Dato’ Mohd Rashid Hasnon]: Terima kasih Menteri,
Yang Berhormat Hulu Selangor.

Dato’ Haji Che Abdullah bin Mat Nawi [Tumpat]: Terima kasih Menteri.

Dato’ Seri Ahmad Faizal bin Azumu: Yang Berhormat Hulu Selangor, what was
your question again?

Timbalan Yang di-Pertua [Dato’ Mohd Rashid Hasnon]: Boleh sebutkan Yang
Berhormat Hulu Selangor.

Puan June Leow Hsiad Hui [Hulu Selangor]: Yang Berhormat Menteri, Hulu
Selangor membangkitkan isu iaitu Yang Berhormat Menteri sebelum ini ingin menjayakan
aspirasi kompleks sukan di daerah Hulu Selangor. Jadi sekarang status tapak itu dalam
proses pewartaan. Jadi, cuma hendak dapatkan makluman daripada Menteri, adakah ia
akan diangkat dalam RMKe-12? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Hulu Selangor.

Dato’ Seri Ahmad Faizal bin Azumu: Terima kasih, saya percaya kalau ia dalam
senarai saya sebagai Menteri saya tidak lagi menukar mana-mana projek yang telah
tersenarai. Jika ia tersenarai dalam Rancangan Malaysia tentunya ia akan diteruskan.

Yang Berhormat Hulu Selangor ada menyebut tentang pembangunan fasiliti
sukan ekstrem. Is this the one? Serta khidmat bimbingan kepada pengusaha sukan untuk
mengikut garis panduan bagi memastikan aspek teknikal dan keselamatan diutamakan.

KBS menerusi Jabatan Belia dan Sukan Negara mengalu-alukan cadangan anak
muda dalam pembangunan sukan ekstrem di daerah Hulu Selangor dan seluruh negara.
KBS menyokong segala usaha pembangunan sukan di peringkat akar umbi dalam
membantu KBS membudayakan sukan di peringkat masing-masing. Namun KBS
berharap pihak Yang Berhormat dapat mengemukakan cadangan penuh kepada KBS
termasuk cadangan lokasi strategik yang dimaksudkan oleh Yang Berhormat sebentar
tadi. Ini bagi membolehkan tindakan lanjut boleh diambil oleh pihak KBS.
