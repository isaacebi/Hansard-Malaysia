DR.17.11.2021 91

Tanggungjawab berkenaan akan mendorong pengeluar untuk mengasingkan sisa
di punca dan menggalakkan pengeluaran produk mesra alam. KPKT melalui Perbadanan
Pengurusan Sisa Pepejal dan Pembersihan Awam (SWCorp) juga telah melaksanakan
pelbagai kempen kesedaran program pendidikan bagi meningkatkan penglibatan pelbagai
peringkat masyarakat untuk membudayakan amalan kebersihan dan 3R.

Antara yang telah dilakukan adalah Program Inisiatif Komuniti Sifar Sisa
(Zecomm) yang dirintis oleh Yang Berhormat Menteri yang terdahulu, program SAS,
program World Cleanup Day, Pertandingan Waste To Art, Kempen Buang Sampah Dalam
Tong Sampah, Kempen Berani Tegur, Kempen Hargai Makanan dan Elakkan Pembaziran
dan pelbagai lagi program-program yang dilancarkan. Adalah diharapkan dengan adanya
program-program tersebut dari semasa ke semasa, kita dapat meningkatkan peralihan
apa yang disebutkan sebagai ekonomi kitaran bagi memungkinkan kita berada dalam
tahap lebih berdaya mampan (sustainable).

Jadi, Tuan Yang di-Pertua, saya kira itu sajalah yang dapat saya gulung pada hari
ini dan kepada yang tidak ada, saya akan jawab secara bertulis. Insya-Allah, seandainya
ada perkara yang berbangkit, mungkin saya akan maklumkan ketika dalam perbahasan
peringkat jawatankuasa...

Tuan Yang di-Pertua: Yang Berhormat Hulu Selangor hendak.

Dato’ Sri Reezal Merican bin Naina Merican: Oh, Yang Berhormat Hulu
Selangor, okey.

Puan June Leow Hsiad Hui [Hulu Selangor]: Ya. Terima kasih.

Dato’ Sri Reezal Merican bin Naina Merican: Yang Berhormat Hulu Selangor,
tadi tidak ada ini. Yang Berhormat Hulu Selangor bangkitkan berkaitan dengan landskap
ya? Merujuk kepada permohonan Yang Berhormat Hulu Selangor untuk menaikkan taraf
landskap kawasan Perigi Tujuh Serendah, KPKT melalui Jabatan Landskap Negara
mempunyai program pemeliharaan dan pemuliharaan khazanah landskap bagi tujuan
pengekalan aset semula jadi landskap dan khazanah.

Untuk makluman Ahli Yang Berhormat, Jabatan Landskap Negara telah
mengadakan perbincangan dengan Majlis Perbandaran Hulu Selangor dan Jabatan
Pengairan dan Saliran Hulu Selangor dan dalam hal ini, peruntukan bagi cadangan
program pemuliharaan landskap Perigi Tujuh Serendah sedang dipohon dan akan
dimasukkan di bawah Rolling Plan Ketiga dalam Rancangan Malaysia Ke-12 setelah
permohonan keseluruhannya diperoleh. Baik. Jadi, demikianlah...

Tuan Ma’mun bin Sulaiman [Kalabakan]: Yang Berhormat Menteri, sikit.
Kalabakan.

Dato’ Sri Reezal Merican bin Naina Merican: Ya. Yang Berhormat Kalabakan.
Tadi tidak ada.

Tuan Ma’mun bin Sulaiman [Kalabakan]: Saya hendak tanya fasal dalam
perbahasan saya ada bangkitkan permintaan PPR di Tawau dan di Kalabakan.

Dato’ Sri Reezal Merican bin Naina Merican: Ya.

Tuan Ma’mun bin Sulaiman [Kalabakan]: Bolehkah Yang Berhormat Menteri
mengusahakan dengan Kerajaan Negeri Sabah, minta tanah tambah. Ini disebabkan
permintaan terlalu tinggi sampai hari ini, Jadi kita banyak tanah di Sabah. Mungkin projek
akan diberi lebih kepada Tawau dan Kalabakan lah. Terima kasih.

Dato’ Sri Reezal Merican bin Naina Merican: /nsya-Allah, saya hendak
maklumkan untuk makluman Yang Berhormat bahawa sehingga kini, 33 buah projek PPR
telah dibina di Sabah merangkumi 23,009 unit manakala lima buah projek lagi dalam
pembinaan adalah merangkumi 3,000 buah unit. Secara keseluruhan, bilangan PPR yang
siap dibina di Sabah saja merupakan hampir 22 peratus daripada keseluruhan PPR yang
ada di dalam negara.

01710
