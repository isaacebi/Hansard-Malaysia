60 DR.17.11.2021

Tuan Abdul Latiff bin Abdul Rahman [Kuala Krai]: Selepas ini Kuala Krai.

Timbalan Yang di-Pertua [Dato' Mohd Rashid Hasnon]: Ya, bagi Yang
Berhormat Kuala Selangor dahulu.

Datuk Seri Dr. Haji Dzulkefly bin Ahmad [Kuala Selangor]: Hospital Tanjong
Karang yang bakal siap dalam waktu terdekat adalah hospital yang akan diangkat sebagai
hospital pakar minor, Tuan Yang di-Pertua.

Yang Berhormat Menteri, andainya dapat dibekalkan sebuah CT scan untuk
Hospital Tanjong Karang ini kerana hari ini untuk rawatan patient yang memerlukan
kepada head and brain, and cranial CT scan terpaksa dihantar ke Hospital Shah Alam,
terpaksa dihantar ke Hospital Tengku Ampuan Rahimah ataupun Hospital Sungai Buloh,
Yang Berhormat Menteri yang agak jauh.

Andainya dapat diperhitungkan untuk dipertimbangkan sebuah CT scan yang
kurang lebih harganya tidak silap saya adalah RM2.5 juta. Maaf Yang Berhormat Menteri,
saya tidak bangkitkan perkara ini. Perkara ini datang dengan permintaan seorang pakar.
Terima kasih Yang Berhormat Menteri.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kuala Selangor.

Datuk Seri Dr. Haji Dzulkefly bin Ahmad [Kuala Selangor]: Kalau boleh
respons. Kalau tidak pun boleh kemudian.

Tuan Abdul Latiff bin Abdul Rahman [Kuala Krai]: Kuala Krai.

Timbalan Yang di-Pertua [Dato' Mohd Rashid Hasnon]: Yang Berhormat Kuala
Krai.

Tuan Abdul Latiff bin Abdul Rahman [Kuala Krai]: Terima kasih Tuan Yang di-
Pertua. Terima kasih, Yang Berhormat Menteri. Dalam perbahasan saya ada sebutkan
berkaitan dengan isu keperluan kuarters di Hospital Sultan Ismail Petra yang belum lagi
disentuh oleh Yang Berhormat Menteri dalam penggulungan tadi.

Kedua ialah berkaitan dengan isu keperluan kenderaan van dan juga pacuan
empat roda kepada Klinik Kesihatan Bandar Kuala Krai.

Ketiga, ialah berkaitan dengan cadangan untuk membina klinik pakar pergigian di
bangunan yang sedia ada ataupun menaik taraf bangunan kuarters hospital lama di Kuala
Krai. Terima kasih.

Timbalan Yang di-Pertua [Dato' Mohd Rashid Hasnon]: Yang Berhormat Ipoh
Timur.

Tuan Wong Kah Woh [Ipoh Timur]: Terima kasih Tuan Yang di-Pertua. Yang
Berhormat Menteri, saya ingin mengambil kesempatan ini untuk membangkitkan satu isu
yang mana saya telah pun bangkitkan semasa perbahasan RMKe-12 tetapi masih belum
mendapat apa-apa jawapan bertulis atau lisan daripada pihak kementerian, iaitu
penggabungan dua buah klinik iaitu Klinik Kesihatan Stesen 18 dan juga Klinik Ibu dan
Anak Pengkalan Pegoh di Ipoh di kawasan saya.

Permohonan tersebut telah masuk lebih kurang beberapa bulan yang lepas dan
saya telah bangkitkan dalam kamar khas dan diberitahu bahawa peruntukan akan
disampaikan semasa RMKe-12.

Baru-baru ini saya dimaklumkan bahawa pihak Kementerian Kewangan tidak
begitu positif terhadap projek tersebut dan saya meminta supaya pihak Kementerian
Kesihatan boleh mengambil satu tindakan yang lebih agresif dan juga proaktif dalam
projek ini kerana keperluannya adalah amat perlu, terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Ipoh Timur. Sila Menteri, ada lima minit lagi.

Tuan Khairy Jamaluddin Abu Bakar: Terima kasih, Yang Berhormat. Saya
ambil maklum pandangan daripada Yang Berhormat Kuala Selangor. Untuk Yang
