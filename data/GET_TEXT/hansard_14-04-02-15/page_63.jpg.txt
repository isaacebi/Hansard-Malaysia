DR.17.11.2021 55

Dr. Lee Boon Chye [Gopeng]: ...Dan untuk keseluruhan pembedahan. Sekian.

Dr. Kelvin Yii Lee Wuen [Bandar Kuching]: Bandar Kuching sikit. Saya sangat
bersetuju dengan apa yang dikatakan oleh Yang Berhormat dari Gopeng. Saya cuma nak
tambah soalan tambahan kerana kita tahu we are not out of the woods yet, dengan izin.
So, apakah yang akan dilakukan untuk tahun depan jika kita melihat tiba-tiba satu
peningkatan yang mendadak?

Bagaimana kita memastikan bahawa non COVID-19 patients dapat dipelihara?
Adakah Kementerian Kesihatan akan melihat model daripada negara lain seperti China
atau Singapura di mana mereka wujudkan satu wad yang khas untuk COVID-19? Jika ada
pertambahan, mereka akan pergi ke wad tersebut dan wad yang lain tidak akan terkesan
jika ada peningkatan. Apakah pandangan Yang Berhormat Menteri? Terima kasih.

01510

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bandar Kuching. Sila.

Tuan Khairy Jamaluddin Abu Bakar: Terima kasih Yang Berhormat Bandar
Kuching dan Yang Berhormat Gopeng. Sudah pasti dalam exercise untuk kita clear
backlog ini kita akan minta supaya disasarkan beberapa KPI daripada segi waktu
menunggu untuk mendapat pembedahan elektif dan sebagainya. Itu adalah cadangan
yang baik dan cadangan yang sedang dilaksanakan.

Soalan Yang Berhormat Bandar Kuching, sekarang ini Kementerian Kesihatan
dalam proses persediaan kepada kemungkinan berlakunya peningkatan kes-kes
kemasukan untuk COVID-19. Ini termasuklah selama tiga hari berakhir pada hari
semalam, kita telah mengadakan national table talk exercise dengan kita membuat
simulasi kepada kes-kes yang meningkat di beberapa negeri dan apakah kaedah
Kementerian Kesihatan Malaysia untuk menangani surge ataupun peningkatan kapasiti
yang mendadak.

Dalam hal ini, sudah pasti antara strategi kita adalah untuk memastikan bahawa
perkara-perkara yang dapat kita laksanakan sewaktu surge berlaku di Lembah Klang,
dapat dibuat dengan lebih berkesan lagi seperti decanting kepada hospital-hospital
swasta untuk kita menjaga dan untuk kita memastikan bahawa kapasiti di hospital awam
mencukupi untuk menangani kes-kes COVID-19. Jadi, strategi decanting ini adalah satu
usaha untuk memastikan bahawa wad-wad tertentu dapat dikhususkan untuk kes-kes
COVID-19, sementara kes-kes non COVID-19 itu dapat dihantar ke hospital-hospital
swasta yang akan bekerjasama dengan kita.

Dr. Kelvin Yii Lee Wuen [Bandar Kuching]: Saya cuma hendak tambah
penjelasan sedikit. Saya memang tahu Kementerian Kesihatan buat table talk simulation
tersebut dan ini sangat baik. Mungkin Menteri Kesihatan boleh ceritakan lebih. Selain
dengan strategi di private sector, apa lagi strategi yang sedia ada kerana setahu saya,
simulation itu dilakukan terutamanya di negeri-negeri utara? Adakah ia akan buat simulasi
untuk negeri lain terutamanya untuk Klang Valley? Terima kasih.

Tuan Karupaiya a/l Mutusami [Padang Serai]: Tambah sikit, Padang Serai.

Timbalan Yang di-Pertua [Dato’ Mohd Rashid Hasnon]: Yang Berhormat
Padang Serai. Sila.

Tuan Karupaiya a/l Mutusami [Padang Serai]: Terima kasih Tuan Yang di-
Pertua, terima kasih Yang Berhormat Menteri. Di kawasan saya di Hospital Kulim, backlog
itu begitu jangka masa yang panjang. Sekiranya ada heart block dan sebagainya, terpaksa
menunggu sehingga 10 bulan dan juga sehingga satu tahun. Ini disebabkan kita ada satu
tempat sahaja di negeri Kedah iaitu di Hospital Alor Setar sahaja. Oleh itu, saya
cadangkan kalau boleh, satu pakar diadakan di Hospital Kulim di sebelah selatan.
Mudahkan untuk orang buat dengan cepat. Terima kasih Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Padang Serai. Sila.
