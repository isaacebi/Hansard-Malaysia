82 DR.17.11.2021

Tuan Yang di-Pertua: Yang Berhormat Padang Serai senyum besar tadi.
Seterusnya saya menjemput Yang Berhormat Menteri di Kementerian Sains, Teknologi
dan Inovasi, silakan.

4.26 ptg.

Menteri Sains, Teknologi dan Inovasi [Dato’ Seri Dr. Adham bin Baba]:
Assalamualaikum warahmatullahi wabarakatuh dan salam sejahtera. Tuan Yang di-
Pertua, Kementerian Sains, Teknologi dan Inovasi (MOSTI) akan sentiasa bersedia untuk
menghadapi cabaran baharu seterusnya menyokong penuh langkah penyeragaman
semula ekosistem pengkomersialan hasil R&D bagi tahun 2022.

Ketika ini, MOSTI yakin bahawa kementerian ini berada pada landasan yang tepat
dalam menjadikan Malaysia negara berpendapatan dan berteknologi tinggi yakni
pembangunan teknologi dan inovasi adalah penting bagi pemangkin kepada Dasar
Revolusi Perindustrian Keempat ataupun Dasar 4IR Negara.

Bagi menyokong hasrat ini, kerajaan telah memperuntukkan bajet khas bagi tahun
2022 untuk merancakkan semula aktiviti sains, teknologi dan inovasi negara melalui
aktiviti R&D yang dipergiat, di mana jumlah peruntukan tahun hadapan bertambah kepada
RM107.8 juta berbanding RM98 juta pada tahun 2021. Penubuhan hab inovasi selaras
dengan Revolusi Industri Keempat di bawah Taman Teknologi Malaysia sebanyak RM30
juta, pemulihan semula ekosistem dan membina daya tahan ekonomi start-up melalui
Program My Start-Up Cradle Fund sebanyak RM20 juta.

Bagi bajet pembangunan untuk MOSTI bagi tahun 2022 pula memperlihatkan
peningkatan terutama melibatkan beberapa komponen utama berbanding tahun semasa
iaitu pembangunan perkhidmatan STI sebanyak 22.38 peratus dan penyelidikan STI
sebanyak 13.7 peratus. Peningkatan peruntukan ini menunjukkan bahawa MOSTI
sentiasa diberi keutamaan. Pada masa yang sama akan dapat mengukuhkan lagi
ekosistem RDCI Negara. Selain itu, ia juga menggambarkan sokongan kerajaan akan
tanggungjawab baharu MOSTI untuk menerajui pembangunan vaksin tempatan termasuk
vaksin COVID-19.

Tuan Yang di-Pertua, saya ingin menyentuh mengenai isu yang dibangkitkan oleh
Ahli Yang Berhormat Semporna— Yang Berhormat Semporna ada tidak? Tidak ada. Yang
Berhormat, saya jawab secara bertulis, Yang Berhormat Semporna. Bagi menjawab
soalan Yang Berhormat Jerlun mengenai impak pembiayaan kerajaan kepada syarikat-
syarikat pemula teknologi atau start-up.

Untuk makluman Yang Berhormat Jerlun, kerajaan melalui MOSTI telah pun
melaksanakan program yang dipanggil pembiayaan dan pelaburan ke atas 828 buah
syarikat start-up dengan jumlah keseluruhan bernilai RM4.23 bilion sepanjang Rancangan
Malaysia Pertama hingga Ke-11.

Program pembiayaan dan pelaburan ini dilaksanakan melalui 5 buah agensi
pembiaya di bawah MOSTI iaitu saya sebutkan; Cradle Fund Sdn. Bhd., Malaysia Venture
Capital Management Berhad (MAVCAP), Malaysia Debt Ventures Berhad (MDV),
Kumpulan Modal Perdana (KMP) dan juga Malaysia Technology Development
Corporation (MTDC).

Seterusnya, di bawah Rancangan Malaysia Kesebelas Yang Berhormat Jerlun,
sebanyak 664 buah syarikat start-up telah menerima pembiayaan dan pelaburan daripada
MOSTI dengan jumlah peruntukan keseluruhan sebanyak RM543 juta.

01630

Untuk makluman Yang Berhormat, pembiayaan dan pelaburan yang telah dibuat
ini memerlukan jangka masa tertentu untuk mendatangkan hasil pulangan. Walau
bagaimanapun, seperti yang dimohon, saya ingin maklumkan bahawa enam buah syarikat
startup telah tersenarai di Bursa Malaysia adalah dari luar negara. Saya akan sebutkan,
the main market kita, syarikat nama Fibon Berhad ditaja oleh MAVCAP, Censof Holdings
Berhad oleh MAVCAP, Greatech Technology Berhad oleh MTDC. Untuk lead market,
