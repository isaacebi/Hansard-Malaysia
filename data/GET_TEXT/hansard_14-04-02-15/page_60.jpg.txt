52 DR.17.11.2021

menjaga hal ehwal undang-undang berkenaan keperluan untuk meminda Akta Dadah
Berbahaya 1952 (DDA) untuk memastikan bahawa the legal lacuna di mana Yang
Berhormat Menteri memberikan jawapan yang sangat progresif dan baik.

Akan tetapi, jika ada pendakwa raya yang tetap mengambil tindakan ke atas ibu
bapa yang menggunakan medical cannabis kepada anak-anak mereka mungkin boleh
juga didakwa kerana ada /acuna di sana. Pindaan tersebut selepas dicadangkan Yang
Berhormat Menteri Undang-undang di dalam Dewan ini berkata beliau akan menunggu
Yang Berhormat Menteri Kesihatan untuk berbincang supaya pindaan itu dapat dibuat.

So, that once and for all we get to reform that law dan memastikan bahawa ibu
bapa dan anak-anak yang menggunakan medical cannabis untuk tujuan perubatan tidak
didakwa. Saya berharap bahawa Yang Berhormat Menteri boleh duduk bersama dengan
Yang Berhormat Menteri Undang-undang untuk memastikan bahawa pindaan ini dapat
dilakukan bersama. Terima kasih.

Timbalan Yang di-Pertua [Dato' Mohd Rashid Hasnon]: Sila, Yang Berhormat
Menteri.

Tuan Khairy Jamaluddin Abu Bakar: Terima kasih, baik. Yang Berhormat
Menteri Lanang telah mencadangkan supaya diwujudkan pusat kanser di Hospital Sibu
dan Pakar Onkologi diletakkan di Hospital Sibu untuk kemudahan penduduk sekitar.

Untuk makluman, Kementerian Kesihatan sedang mengkaji cadangan untuk
menubuhkan sebuah pusat kanser di Samarahan. Dengan itu perkhidmatan kanser dapat
diperkembangkan lagi bagi wilayah Sarawak dan kawasan berhampiran. Ini cadangan
yang juga diperjuangkan oleh Kerajaan Negeri Sarawak dan saya sebagai Menteri
menyokong perancangan tersebut dan kita sedang memperhalusi langkah-langkah untuk
membuka sebuah institut kanser di Sarawak.

Memandangkan terdapat kekangan pakar onkologi maka perkhidmatan rawatan
radioterapi dan onkologi di wilayah Sarawak dilaksanakan secara regional buat masa ini.
Sekarang, terdapat lima pakar onkologi di Hospital Umum Sarawak. Pakar-pakar ini akan
dimobilisasi secara berkala ke Hospital Miri, Sibu dan Bintulu. Of course, kalau boleh kita
hendak jawatan tetap yang lebih banyak di seluruh negeri Sarawak. Buat masa ini kita
buat secara regional.

Bagi menangani kesukaran pesakit berulang alik mendapatkan rawatan
kemoterapi dan untuk mengurangkan kesesakan wad di Hospital Umum Sarawak, KKM
telah mewujudkan Unit Klinikal Onkologi di Hospital Sibu. Bilangan kedatangan pesakit
kanser bagi rawatan kemoterapi pada tahun 2019 adalah seramai 1,168 pesakit dan 1,317
pesakit bagi tahun 2020.

#1500
Berhubung kes pembedahan elektif yang ditunda disebabkan oleh...

Tuan Charles Anthony Santiago [Klang]: Yang Berhormat Menteri, sebelum
pergi ke isu yang baharu, saya nak bangkit satu soalan. Terima kasih Tuan Yang di-
Pertua. Soalan saya Yang Berhormat Menteri ialah beberapa tahun yang lalu, mantan
Menteri KKM telah mengatakan bahawa satu hospital kanser akan dibina di Sungai Petani.
Apakah development berkait dengan itu? Terima kasih.

Tuan Khairy Jamaluddin Abu Bakar: Terima kasih Yang Berhormat. Jika
dibenarkan, saya akan memberi jawapan bertulis Yang Berhormat ya, kepada persoalan
tersebut.

Berhubung kes pembedahan elektif yang ditunda disebabkan oleh pemberhentian
sementara perkhidmatan akibat COVID-19 seperti yang dibangkitkan oleh Yang
Berhormat Sandakan, jumlah bilangan kes pembedahan elektif major bukan kecemasan
yang tertunda di Hospital Duchess of Kent, Sandakan setakat 1 November adalah
sebanyak 406 kes.

Namun begitu, berikutan penurunan kes COVID-19 yang memerlukan rawatan di
hospital mutakhir ini telah membolehkan pihak hospital mengaktifkan semula pelaksanaan
