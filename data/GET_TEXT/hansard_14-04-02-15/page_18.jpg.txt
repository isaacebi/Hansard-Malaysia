10 DR.17.11.2021

tidak jangka, tiba-tiba kita semua menghadapi. Begitu juga dengan sebelum ini sebelum
kita menghadapi pra-pandemik COVID-19 ini kita hidup selesa dengan tidak pernah
memikirkan keadaan ini dan juga mereka yang terlibat. E-hailing dan p-hailing ini pun juga
wujud ketika berlaku pandemik COVID-19.

Jadi, dia semakin disemarakkan dan berlakulah kes-kes yang disebut tadi ketika
berlaku mereka memberi perkhidmatan untuk memberi satu sosial kebajikan ataupun
perkhidmatan kebajikan kepada rakyat Malaysia yang menghadapi pandemik COVID-19.
Jadi, SIP inilah kita telah kita lancarkan pada ketika yang saya sebut tadi iaitu Akta Sistem
Insurans Pekerjaan yang dilancarkan, diperkenalkan pada tahun 2018 dan bermulalah
pandemik COVID-19.

Bagi untuk memperkasakan SIP ini dan memberi perlindungan kepada lebih baik.
Setakat ini skim insurans perlindungan pekerjaan ini telah kita jalankan untuk kita memberi
perkhidmatan kepada mereka yang wujud ketika pandemik COVID-19 yang sebelum ini
tidak ada. Maknanya kita sangat prihatin. Jadi, tentulah masih ada lagi loophole ataupun
ruang kosong yang perlu kita perbaiki.

Saya harap sahabat saya dari Kapar tadi beri cadangan-cadangan lagi untuk kita
memberi perlindungan kepada mereka ini dalam juga skim insurans perlindungan ini di
mana yang paling utama sekarang ini, sekiranya mereka mencarum dalam skim ini,
mereka juga kalau terlibat ketika bekerja ataupun pergi kerja atau balik kerja dan
melibatkan kemalangan jiwa, skim ini akan melindungi keluarga mereka.

Isteri mereka mendapat pencen penakat sehingga akhir hayat, anak-anak mereka
juga diberikan pencen. Kalau ada empat orang, empat orang dibahagi 1/8, 2/8, 3/8,
mereka akan mendapat. Mereka akan boleh menggunakan duit ini untuk belajar sehingga
umur 18 dan sambung sehingga peringkat universiti, kita akan memberi sama ada dalam
bentuk biasiswa dan juga pinjaman, bagi mereka tidak ada masalah untuk belajar.

Mereka, anak-anak yang ada bakat dalam pelajaran, sama ada dalam bentuk
akademik dan TVET ini terus melanjutkan pelajaran dengan bantuan PERKESO ini, insya-
Allah. Jadi, kementerian sentiasa untuk membuat kajian untuk penambahbaikan Akta 800
iaitu akta penubuhan pelaksanaan di bawah PERKESO ini yang mana kewujudan Akta 4
untuk menubuhkan PERKESO dan Akta 800, pelaksanaan dia yang masih lagi kita perlu
ada pindaan bagi mengembangkan perlindungan kepada rakyat kita yang terlibat dalam
industri-industri dan sektor-sektor yang kita sebut tadi.

Termasuk, kita buka lagi kepada semua sektor, termasuk yang tidak ada majikan,
yang kita buka untuk mereka mencarum, yang seperti petani, peladang, pesawit, orang-
orang buat bendang di Kedah, yang tidak ada majikan ini boleh mencarum bagi mendapat
perlindungan. Saya ingat itu setakat ini sekian, wallahualam. Terima kasih.

01040

Tuan Yang di-Pertua: Terima kasih. Yang Berhormat Kapar tadi mukadimahnya
23 saat. Soalan dia lapan saat. [Ketawa] Yang Berhormat Tuan Prabakaran.

4. Tuan P. Prabakaran [Batu] minta Menteri Perpaduan Negara menyatakan satu
rang undang-undang baru untuk menyokong isu perkauman. Akta Perpaduan Negara
atau Race Relations Act yang akan bersifat adil dan saksama untuk semua kaum di
Malaysia.

Tuan Yang di-Pertua: Yang Berhormat, sebenarnya soalan nombor 4 ini,
menyatakan satu rang undang-undang baharu untuk ‘menyokong isu perkauman’. Saya
rasa untuk ‘menangani isu perkauman’, bukan untuk menyokong. Tidak akan ada undang-
undang untuk menyokong isu perkauman.

Tuan P. Prabakaran [Batu]: Saya minta pandangan Yang Berhormat Menteri
atau Yang Berhormat Timbalan Menteri.

Tuan Yang di-Pertua: Ya, menangani bukan?
