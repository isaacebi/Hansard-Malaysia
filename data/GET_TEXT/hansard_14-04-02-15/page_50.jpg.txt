42 DR.17.11.2021

Walau bagaimanapun, Kerajaan Persekutuan sentiasa bekerjasama_ rapat
dengan kerajaan negeri bagi memudah cara penggunaan kaedah umum, penyelarasan
dasar perhutanan serta penyeragaman dasar pentadbiran dan pengurusan sektor-sektor
berkaitan perhutanan melalui Majlis Tanah Negara (MTN).

Antara keputusan yang penting yang telah dicapai melalui mesyuarat MTN ini
ialah seperti berikut:

(i) pengawalan terhadap pembukaan kawasan usaha hasil oleh
semua negeri melalui pelaksanaan Catuan Tebangan Tahunan
(CTT) bagi setiap perancangan Malaysia. Penetapan CTT
adalah berasaskan kepada keupayaan pemulihan semula jadi-
natural regeneration capacity bagi setiap kawasan yang telah
diusaha-hasil;

(ii) semua pihak yang bertanggungjawab perlu mengawal dan
mengelakkan kelulusan pembangunan utiliti dan bukan_ utiliti
dalam Hutan Simpanan Kekal (HSK) dan rizab hidupan liar di
Semenanjung; dan

(iii) kerajaan-kerajaan negeri perlu mengambil inisiatif untuk
mengawal atau seboleh-bolehnya mengelakkan sebarang
kelulusan aktiviti perlombongan dan pengkuarian dalam HSK.

Selain itu, KeTSA melalui JPSM dan jabatan-jabatan perhutanan negeri telah
melaksanakan langkah-langkah mengawal aktiviti penebangan dalam HSK seperti
berikut:

(i) melaksanakan dan meningkatkan aktiviti penguatkuasaan hutan
secara bersepadu dengan agensi kerajaan yang berkaitan bagi
menangani aktiviti pencerobohan dan pembalakan haram;

(ii) memperkasakan amalan pengurusan hutan secara berkekalan
dengan membangun dan mengaplikasikan teknologi terkini
dalam penguatkuasaan hutan bagi tujuan pemantauan
perubahan kawasan hutan;

(iii) mewajibkan pelesen untuk menyediakan rancangan pengusaha
hasilan hutan dan disahkan oleh Pengarah Pertanian Negeri
sebelum lesen pengusaha hasilan hutan dikeluarkan;

(iv) hanya pokok matang dan ditandakan untuk ditebang sahaja
yang boleh di usaha hasilkan. Pokok-pokok yang mempunyai
nilai perlindungan seperti pokok ibu, pokok buah-buahan untuk
kepentingan hidupan liar dan spesies-spesies pokok yang
dikategorikan sebagai sangat terancam dan jarang ditemui,
tidak dibenarkan ditebang;

(v) kawasan-kawasan yang dinilai kawasan perlindungan seperti
kawasan tadahan air, kawasan zon penempatan sungai,
kawasan yang berkecerunan 40 darjah, jenut hidupan liar- salt
lick, dan kawasan sensitif dalam alam sekitar tidak dibenarkan
di usaha hasil; dan,

(vi) pelaksanaan pensijilan Malaysian Criteria and Indicators for
Forest Management Certification bagi negeri-negeri yang
terlibat dengan aktiviti pengeluaran kayu balak yang diaudit oleh
badan bebas seperti SIRIM.

Yang Berhormat Bentong memohon supaya kerajaan menjelaskan percanggahan
komitmen Malaysia dalam mengekalkan sekurang-kurangnya 50 peratus litupan hutan
semasa di Rio pada 1992 berbanding dengan Dasar Perhutanan Malaysia yang
mengekalkan 50 peratus hutan dan pokok yang dilancarkan pada Mac 2021.

Tuan Yang di-Pertua, komitmen yang telah dinyatakan dalam Dasar Perhutanan
Malaysia merupakan komitmen sama yang telah dibuat semasa Sidang Kemuncak Bumi
