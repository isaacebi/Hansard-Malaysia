DR.17.11.2021 63

Perbendaharaan, Unit Perancang Ekonomi untuk melihat kepada unjuran, keperluan
kesihatan dan doktor yang semakin meningkat untuk tahun-tahun yang mendatang
sepertimana yang disebut oleh Yang Berhormat Kuala Langat tadi iaitu peratusan
perbelanjaan kesihatan awam berbanding dengan KDNK adalah agak rendah berbanding
dengan negara-negara pendapatan sederhana ataupun pendapatan menengah yang lain.

Ini juga ada kaitan dengan isu yang dibangkitkan oleh Yang Berhormat Gopeng
dan juga Kuala Selangor iaitu bagaimana kita dapat memberi penyelesaian kepada
doktor-doktor kontrak ini. Apa yang pasti apa yang disebut oleh Yang Berhormat Gopeng
tadi angka 10,000 itu, ini adalah angka mereka yang sudah selesai housemanship dan
juga khidmat wajib.

Daripada jumlah tersebut sepertimana yang saya sebut dalam jawapan saya
beberapa minggu yang lepas, dua minggu yang lepas kita dah nilai dan kita sedia untuk
memperakukan 4,000 lebih ke JPA as an immediate measure. Kita harap bahawa jumlah
ini akan diterima oleh Jabatan Perkhidmatan Awam untuk ditawarkan jawatan tetap as a
start. Selepas itu kita akan lihat kepada lanjutan kontrak seperti mana yang dicadangkan
oleh Yang Berhormat Kuala Selangor.

On the longer term ataupun jangka masa yang panjang kita juga kena melihat
kepada supply side juga. Supply side kita agak banyak sekarang ini bukan saya kata
demand side tidak kurang tetapi supply side disebabkan universiti-universiti yang diiktiraf
di bawah jadual akta kita agak banyak. Oleh sebab itu, kita ingin melihat kepada supply
side dan demand side juga untuk kita mencari penyelesaian yang tuntas dan juga yang
sustainable untuk masa yang akan datang ya.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri.

Dr. Kelvin Yii Lee Wuen [Bandar Kuching]: Saya tanya soalan terakhir untuk
rumuskan. Saya hendak tanya tentang satu isu yang penting terutamanya apabila kita
transisi ke endemicity adalah isu tentang third booster dose ini. Seperti yang Yang
Berhormat Menteri tahu keraguan (hesitancy) adalah sangat tinggi terutamanya kalau kita
mix and match ataupun heterologous vaccination.

Jadi, apakah langkah-langkah kerajaan untuk meyakinkan orang ramai tentang
kepentingan, kebaikan, keselamatan heterologous vaccination ini, pertama. Kedua,
adakah kerajaan bercadang untuk membolehkan Sinovac diberikan sebagai dos ketiga
kerana ada ramai yang kena cakap saya cuma hendak Sinovac. Saya dan Yang
Berhormat Menteri tahu data-data yang ada tetapi isn’t it better dengan izin jika mereka
dapat dos ketiga Sinovac rather than not taking the third dose at all. Apakah pandangan
Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Okey, Yang
Berhormat Menteri masa dah tamat. Cuma perlu ada beberapa minit lagi sebelum
rumuskan.

Tuan Khairy Jamaluddin Abu Bakar: Yang Berhormat membangkitkan isu yang
agak penting berkenaan dengan dos penggalak ini. Kebetulan hari ini Pihak Berkuasa
Kawalan Dadah sedang bermesyuarat yang dipengerusikan oleh Yang Berbahagia Tan
Sri Ketua Pengarah Kesihatan. Antara agendanya adalah untuk mempertimbangkan
Sinovac dan juga AstraZeneca sebagai dos penggalak. Apabila PKPD buat keputusan
nanti, saya akan umumkan dasar kita.

Kedua, kita perlu cepatkan lagi rollout booster kita. Saya telah mengarahkan
supaya selain daripada penggunaan klinik-klinik swasta GP di bandar-bandar besar, kita
tidak ada pilihan, melainkan mengembalikan beberapa PPV untuk kita mempercepatkan
proses dos penggalak ini.

01540

Tuan Yang di-Pertua, ada banyak lagi perkara tetapi menghormati masa. Saya
mohon izin Tuan Yang di-Pertua dan juga Ahli-ahli Yang Berhormat yang lain agar saya
dapat kemukakan segala pertanyaan dan saya pasti akan menjawab secara bertulis
kepada semua Ahli-ahli Yang Berhormat.
