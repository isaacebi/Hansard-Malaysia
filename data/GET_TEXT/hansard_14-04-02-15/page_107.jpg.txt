DR.17.11.2021 99

Dato’ Seri Ahmad Faizal bin Azumu: Terima kasih Yang Berhormat Hulu
Rajang, saya memang yakin dengan kebolehan dan bakat yang ada daripada anak-anak
kita dari kawasan di sebelah sana dan tentunya perkara tersebut kami akan beri perhatian
yang istimewa insya-Allah.

Berkenaan dengan sukan saya sudah sentuh kepada mereka yang berada di
dalam Dewan. Satu perkara yang saya hendak sebutkan lagi Yang Berhormat ialah
berkenaan dengan belia. Maafkan saya Yang Berhormat. Saya ingin mengambil
kesempatan Yang Berhormat...

Puan Kasthuriraani a/p Patto [Batu Kawan]: Yang Berhormat Menteri, sedikit.
Dato’ Seri Ahmad Faizal bin Azumu: /’m going to belia. Is it about sport?

Puan Kasthuriraani a/p Patto [Batu Kawan]: Ya sedikit mengenai isu sukan.
Sedikit sahaja.

Dato’ Seri Ahmad Faizal bin Azumu: Sukan, okey.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Batu Kawan.

Puan Kasthuriraani a/p Patto [Batu Kawan]: Terima kasih Tuan Yang di-Pertua,
terima kasih Yang Berhormat Menteri.

Untuk makluman Yang Berhormat Menteri dan rakan-rakan di Dewan yang mulia
ini, Skuad Karate Pekak Malaysia telah bertolak ke pertandingan Karate Pekak di Tehran,
Iran pada 15 November. Saya ingin tahu apakah piawaian yang digunakan oleh
Kementerian Belia dan Sukan untuk memberikan peruntukan kepada persatuan seperti
ini sebab saya difahamkan mereka telah menulis kepada Yang Berhormat Menteri untuk
mendapat sedikit bantuan kewangan kerana, ia satu-satunya Persatuan Karate Pekak
yang akan represent Malaysia ke pertandingan ini. Selepas Yang Berhormat Menteri
menyatakan, apa piawaian yang digunakan adakah individu-individu bukan persatuan
yang terlibat dalam sukan antarabangsa akan diberikan bantuan kewangan daripada
pihak kementerian. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Batu Kawan. Sila Yang Berhormat Menteri.

Dato’ Seri Ahmad Faizal bin Azumu: Terima kasih Yang Berhormat sahabat
saya dari Batu Kawan. Untuk makluman, saya ucapkan terima kasih kepada Yang
Berhormat Batu Kawan yang telah highlight perkara ini kepada saya secara peribadi.
Untuk tujuan itu kita telah pun menyediakan peruntukan sebanyak RM40 ribu kepada
pasukan ini, dan kita harapkan mereka akan pulang membawa kejayaan.

01740

Dalam masa yang sama, saya tidak dapat menjawab secara jelas tentang
piawaian bagaimana kita hendak memberikan bantuan kewangan kepada pasukan
ataupun atlet yang akan bertanding di luar negara. Namun, tentunya jika sukan yang
dipertandingkan itu mencapai tahap yang sebenarnya di peringkat antarabangsa, yang
recognize di peringkat antarabangsa, tentunya kementerian akan memberi perhatian
untuk memberi peruntukan yang sepadan dengan keperluan mereka. Terima kasih Yang
Berhormat.

Perkara terakhir yang saya hendak sentuh Tuan Yang di-Pertua, untuk saya ambil
kesempatan menarik perhatian Dewan berkaitan kepentingan kita untuk mengiktiraf
peranan belia sebagai rakan strategik pembangunan negara dan pemimpin masa
hadapan negara. Ini dibuktikan dengan komitmen kerajaan dalam pindaan Perlembagaan
Persekutuan bagi umur kelayakan mengundi.

Untuk makluman, pindaan Akta Pertubuhan Belia dan Pembangunan Belia 2007
yang dilaksanakan pada tahun 2019 menetapkan had umur untuk memegang jawatan
dalam pertubuhan belia adalah sehingga umur 30 tahun. Antara objektif pindaan tersebut
dilakukan ialah bagi memastikan kesinambungan kepimpinan masa hadapan negara,
