38 DR.17.11.2021

Jadi, tidak perlu membuat atau menulis surat, tapi dengan memasukkan segala
data dalam portal berkenaan dan MCMC on daily basis, akan melihat daripada manakah
datangnya aduan-aduan itu, dan melihat apa remedy jangka pendek dan jangka panjang
yang boleh dilakukan di kawasan-kawasan berkenaan. Jadi mekanisme ini kita bina untuk
meningkatkan keberkesanan penyediaan perkhidmatan jalur lebar kita.

Tentang perkara yang dibangkitkan iaitu jaminan daripada 4G kita pindah kepada
5G. Perkara ini saya percaya kalau dikaitkan dengan model yang dipakai DNB, itulah
saya minta supaya Kementerian Kewangan membuat penjelasan dengan lebih terperinci.
Misalnya kebimbangan tentang berapa peratus bumiputera akan mendapat peluang
pekerjaan seperti mana Yang Berhormat bangkitkan tadi.

DNB telah memberikan makluman kepada kita akan diperuntukkan 60 peratus
daripada kerja-kerja yang akan dikendalikan oleh DNB. Itu akan dilaksanakan oleh
syarikat-syarikat bumiputera, dan juga government-linked companies. \tu sahaja jaminan
yang diberikan kepada kita maka kita perlu membuat pemantauan-pemantauan tertentu
agar perkara itu dapat dilaksanakan.

Tentang jumlah Yang Berhormat Shah Alam sebut tadi kata dalam RM11 juta,
RM15 juta, untuk makluman, maklumat terkini diberikan kepada kita ialah RM16.5 juta,
sorry RM16.5 bilion.

Tuan Khalid bin Abd Samad [Shah Alam]: Bukan juta ya, bilion.

Tan Sri Datuk Seri Panglima Haji Annuar bin Haji Musa: Jumlah RM11 bilion
adalah berasaskan kepada tender yang telah dimenangi oleh Ericsson. Kemudian ada
kos-kos yang lain sampai dikatakan jumlah yang akan terlibat ialah RM16.5 bilion. Angka-
angka itu yang saya minta DNB membuat engagement dengan Ahli-ahli Yang Berhormat
agar dapat diberikan perincian kepada Ahli-ahli Yang Berhormat kerana perkara itu sering
diperdebatkan dan ada dibangkitkan oleh Yang Berhormat Ketua Pembangkang tentang
angka RM20 bilion, RM18 bilion RM21 bilion boleh menimbulkan kekeliruan bagi orang
ramai. Jadi DNB bersedia untuk membuat perincian tentang RM11 bilion dan RM16.5
bilion sepertimana yang dilaporkan kepada kita.

Tuan Khalid bin Abd Samad [Shah Alam]: Hanya persoalannya ialah
pendekatan yang kerajaan pilih merupakan satu pendekatan di mana perbelanjaan itu
ditanggung oleh kerajaan dan kerugian akan ditanggung oleh kerajaan sedangkan
pendekatan swasta dan penswastaan akan mengurangkan risiko dari sudut itu. Itu yang
saya tidak faham kenapa kita hendak pilih pendekatan yang mendedahkan kerajaan
kepada kerugian yang begitu besar dalam suasana dan bagaimana kita mempunyai
hutang ini.

Tan Sri Datuk Seri Panglima Haji Annuar bin Haji Musa: Terima kasih Yang
Berhormat. Itu juga akan dijelaskan. Model yang dipakai oleh DNB tidak menggunakan
dana kerajaan Yang Berhormat. Ini yang saya minta diberikan penjelasan terperinci
kepada Ahli Yang Berhormat...

Tuan Khalid bin Abd Samad [Shah Alam]: Hanya dijamin oleh kerajaan.

Tan Sri Datuk Seri Panglima Haji Annuar bin Haji Musa: ...Dan juga tidak
diberikan sebarang jaminan daripada kerajaan. Ini akan diexplain kepada Ahli-ahli Yang
Berhormat apabila ada perjumpaan dengan backbenchers nanti. Tidak ada sebarang
jaminan kerajaan yang diberikan dan juga tidak menggunakan dana secara langsung
daripada kerajaan dan ini saya harap akan dapat diberikan penjelasan yang lebih
terperinci.

Sebenarnya untuk makluman Yang Berhormat, kita buat kajian cukup mendalam
termasuk model di Mexico di mana kegagalan syarikat Mexico- Altan, ia dikaji dari sudut-
sudut network, customers, optionality, spectrum pipeline dan sebagainya, sangat berbeza
dengan model yang dipakai oleh DNB dan ini juga boleh dibincangkan mungkin dalam
forum yang lebih sesuai kerana keterbatasan masa...

Dato’ Sri Azalina Othman Said [Pengerang]: Yang Berhormat Menteri, saya
terpaksa...
