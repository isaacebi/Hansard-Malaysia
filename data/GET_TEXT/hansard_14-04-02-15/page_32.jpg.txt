24 DR.17.11.2021

Tuan Karupaiya a/l Mutusami [Padang Serai]: Daripada wakil semua bekas
tentera Angkatan Tentera Malaysia.

Tuan Yang di-Pertua: Terima kasih.
Tuan Karupaiya a/l Mutusami [Padang Serai]:

Malaysia berbilang kaum;
Tiap kaum ada kebebasan hak mereka;
Tutup kedai judi untuk kepentingan politik diumum;
Buka peluang untuk kedai judi haram pula.

Soalan saya, mohon penjelasan daripada kerajaan. Adakah kerajaan ingin untuk
tingkatkan bilangan rumah mampu milik untuk golongan pasangan muda. Terima kasih,
Tuan Yang di-Pertua.

Tuan Yang di-Pertua: Mukadimah itu keluar tajuk terus... [Ketawa] Silakan Yang
Berhormat Timbalan Menteri.

Dato’ Sri Haji Abdul Rahman bin Mohamad: Terima kasih Tuan Yang di-Pertua.
Sememangnya sebagaimana Tuan Yang di-Pertua menyatakan kepada Yang Berhormat
Padang Serai memang terkeluar daripada tajuk.

Walau bagaimanapun, kita sudah mendengar ucapan pembentangan bajet. Kita
sudah dengar ucapan Rancangan Malaysia Kedua Belas oleh Yang Amat Berhormat
Perdana Menteri. Sememangnya kita akan menambah jumlah daripada segi pembinaan
baharu ataupun membaiki rumah-rumah yang juga dibangkitkan oleh Ahli Parlimen Jerai
sebentar tadi. Itulah sebenarnya jawapan Yang Berhormat Padang Serai. Terima kasih
Tuan Yang di-Pertua.

Tuan Yang di-Pertua: Yang Berhormat Padang Serai, kalau jawab macam itu
dalam SPM dapat ‘F’... [Ketawa]

Terima kasih Yang Berhormat semua, sekarang tamatlah sesi untuk Waktu
Pertanyaan-pertanyaan Bagi Jawab Lisan pada hari ini. Terima kasih kepada semua Yang
Berhormat mengambil bahagian. Usul Menteri silakan.

[Sesi Pertanyaan-pertanyaan bagi Jawab Lisan tamat]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

11.31 pg.

Menteri Perdagangan Dalam negeri dan Hal Ehwal Pengguna [Datuk
Alexander Nanta Linggi]: Tuan Yang di-Pertua,

“Mengikut Peraturan Mesyuarat 12(1), saya  mohon
mencadangkan bahawa Mesyuarat pada hari ini tidak akan ditangguhkan
sehingga selesai giliran lapan kementerian iaitu Kementerian Komunikasi
dan Multimedia; Kementerian Tenaga dan Sumber Asli; Kementerian
Kesihatan; Kementerian Perpaduan Negara; Kementerian Sains,
Teknologi dan Inovasi; Kementerian Luar Negeri; Kementerian
Perumahan dan Kerajaan Tempatan dan Kementerian Belia dan Sukan
seperti di Nombor 15 hingga Nombor 22 dalam Susunan Giliran Yang
Berhormat Menteri-menteri Menjawab ke atas Perbahasan Belanjawan
2022 di Peringkat Dasar dan selepas itu Majlis Mesyuarat akan
ditangguhkan sehingga jam 10 pagi, hari Khamis, 18 November 2021”.
