DR.17.11.2021 81

Tuan Yang di-Pertua: Mikrofon.

Datuk Halimah binti Mohamed Sadique: Jadi, saya kena tamatkan sekarang,
Tuan Yang di-Pertua.

Tuan Yang di-Pertua: Kalau boleh.

Tuan M. Kulasegaran [Ipoh Barat]: Yang Berhormat, boleh saya tanya /ast one
satu?

Tuan Karupaiya a/l Mutusami [Padang Serai]: Tuan Yang di-Pertua, ada
pertanyaan kepada Yang Berhormat Menteri, sedikit.

Datuk Halimah binti Mohamed Sadique: Saya bagi /ast satu, Tuan Yang di-
Pertua. Okey, sila.

Tuan M. Kulasegaran [Ipoh Barat]: Minta maaf.
Tuan Karupaiya a/l Mutusami [Padang Serai]: Tan Sri.

Tuan M. Kulasegaran [Ipoh Barat]: Saya hendak tanya ada cadangan untuk
mengadakan Race Relations Act? Adakah Yang Berhormat akan membawa perkara itu
ke Kabinet untuk mendapat kelulusan?

Tuan Yang di-Pertua: Pagi tadi sudah jawab, Yang Berhormat.

Datuk Halimah binti Mohamed Sadique: Minta maaf, Yang Berhormat. Pagi
tadi, Tuan Yang di-Pertua pun ingat. Pagi tadi Yang Berhormat Timbalan Menteri saya
sudah jawab. Kita tidak ada rancangan tetapi kita ada undang-undang dan akta sedia
ada. Jadi, kita akan gunakan itu dengan sebaik mungkin kerana dia sudah merangkumi
segalanya.

Tuan Karupaiya a/I Mutusami [Padang Serai]: Yang Berhormat Menteri, sedikit.
Sedikit tentang bendera. Bendera; sedikit sahaja, Yang Berhormat Menteri.

Datuk Halimah binti Mohamed Sadique: Ya, ya, sila /ast ya.

Tuan Karupaiya a/l Mutusami [Padang Serai]: Terima kasih, Yang Berhormat
Menteri. Saya rasa bila saya tengok pada banyak bangunan yang gantung bendera;
bendera sampai seasoned, koyak bendera Malaysia. Kita rasa sedih. Boleh bagi satu
arahan kepada semua bangunan kerajaan mahupun swasta mesti bendera itu adalah
bendera yang elok sebab ini menunjukkan kepada orang luar yang datang tengok negara
kita, kita punya bendera sendiri tidak boleh jaga. Terima kasih, Yang Berhormat Menteri.

Datuk Halimah binti Mohamed Sadique: Okey, Yang Berhormat, Yang
Berhormat tidak masukkan ini dalam perbahasan. Ini perkara-perkara baharu, tetapi
cadangan Yang Berhormat itu adalah sangat baik. Yang Berhormat adalah warganegara
yang bertanggungjawab. Jadi, kita harap bendera Malaysia— Cadangan Yang Berhormat
Padang Serai ini akan diambil berat tanggungjawabnya untuk dilaksanakan. Bukan
didesak atau digunakan kempen oleh kerajaan semata-mata tetapi sepatutnya ia menjadi
tanggungjawab kepada warga Malaysia yang ada seperti Yang Berhormat.

Tuan Yang di-Pertua, saya mohon maaf banyak-banyak kerana ada banyak lagi
yang tidak dapat saya selesaikan tetapi saya akan jawab secara bertulis kepada semua
Ahli-ahli Yang Berhormat. Saya ucapkan terima kasih banyak-banyak kepada Ahli-ahli
Yang Berhormat yang telah pun membangkitkan perkara-perkara yang berkaitan dengan
kementerian.

Saya mohon maaf sekiranya kali ini saya tidak dapat hendak menjawab kepada
persoalan yang tertentu yang dikemukakan oleh Yang Berhormat. Saya minta maaf
banyak-banyak. Insya-Allah, selepas ini saya akan dapat menjawab dengan lebih baik
lagi. Maka dengan itu, saya sudahi ucapan saya Tuan Yang di-Pertua. Sekian,
wabillahitaufik walhidayah, wassalamualaikum warahmatullahi wabarakatuh.

Tuan Yang di-Pertua: Waalaikumussalam.

Tuan Sanisvara Nethaji Rayer a/l Rajaji [Jelutong]: Terima kasih, Yang
Berhormat Menteri.
