102 DR.17.11.2021

Walau bagaimanapun, suka KBS menjelaskan sebarang projek naik taraf atau
pembinaan baru kemudahan sukan termasuk kemudahan sukan ekstrem memerlukan
kajian dan penelitian yang komprehensif sebelum permohonan tersebut boleh diangkat
oleh KBS untuk pertimbangan dan dimuktamadkan oleh Unit Perancang Ekonomi (EPU).

Kajian dan penelitian ini amat penting bagi memastikan kemudahan sukan yang
akan dibina baru atau di naik taraf benar-benar mendatangkan manfaat kepada rakyat
serta pulangan pelaburan ataupun return of investment kepada kerajaan.

Manakala dalam aspek bimbingan kepada anak muda ini berkenaan dengan
teknikal dan keselamatan sukan. KBS dengan kerjasama persatuan dan kelab sukan
ekstrem telah mewujudkan garis panduan yang komprehensif untuk diguna pakai dan
dirujuk sebagai panduan pelaksanaan aktiviti sukan ekstrem.

Anak muda dan peminat sukat ekstrem juga di saran agar menyertai persatuan
dan kelab sukan ekstrem yang bertauliah bagi mendapatkan bimbingan dalam melakukan
aktiviti sukan ekstrem. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Menteri,
satu lagi daripada Sibuti.

Dato’ Seri Ahmad Faizal bin Azumu: Ya.
01750

Tuan Lukanisman bin Awang Sauni [Sibuti]: Saya Sibuti Yang Berhormat
Menteri. Terima kasih walaupun Sibuti tidak sempat untuk berbahas berkenaan tentang
Kementerian Belia dan Sukan. Saya ingin membawa satu isu Yang Berhormat Menteri
berkenaan tentang pembangunan sukan, pembangunan belia di luar bandar terutama di
Sabah dan Sarawak.

Saya melihat struktur ataupun Jabatan Belia dan Sukan di Sarawak perlu
diubahsuai untuk memenuhi struktur yang terdapat di Sarawak terutama sekali di
kawasan-kawasan dan daerah-daerah yang terletak di luar bandar dan juga di kawasan
pedalaman. Ini kerana saya melihat tidak banyak reach out KBS di kawasan luar bandar.

Kedua Yang Berhormat Menteri, saya ingin mendapatkan pandangan Yang
Berhormat Menteri adakah pihak kerajaan mempunyai cadangan untuk membangunkan
trek-trek pemotoran ataupun drag strip di setiap wilayah Sabah dan juga Sarawak
termasuk di kawasan Semenanjung Malaysia.

Begitu juga yang ketiga adalah berkenaan tentang adakah pihak KBS dapat
memasukkan satu modul berkenaan tentang keadaan belia-belia di bawah umur 18 tahun
ini yang kini ramai kahwin di bawah umur? Saya melihat Kementerian Belia dan Sukan
dapat memainkan peranan ini untuk mendidik supaya terutama golongan kanak-kanak
perempuan untuk berkahwin selepas mereka mendapat pendidikan sekurang-kurangnya
SPM.

Saya berharap Yang Berhormat Menteri dapat datang juga ke kawasan
pedalaman Sarawak dan luar bandar untuk melihat kemenjadian belia-belia dan juga
sukan-sukan. Begitu juga tempat saya di Sibuti ini merupakan tempat tinggal wira jaguh
“The Flying Dayak” - Watson Nyambek. Saya harap kita pun dapat juga kemudahan sukan
sekurang-kurangnya trek sukan di kawasan Parlimen Sibuti. Terima kasih Yang
Berhormat Menteri.

Timbalan Yang di-Pertua [Dato’ Mohd Rashid Hasnon]: Yang Berhormat
Menteri ada 33 saat sahaja lagi. Rumuskan.

Dato’ Seri Ahmad Faizal bin Azumu: Terima kasih. Berkenaan dengan reaching
out- saya bersetuju, dan akan kami usahakan untuk bekerja dengan lebih keras.
Pembangunan drag strip ataupun track race ini amat popular dan tentunya menjadi
idaman kita untuk mengadakannya di setiap negeri. Namun ia perlulah melihat kepada
kemampuan yang kita ada.

Berkenaan dengan belia di bawah umur 18 tahun yang berkahwin awal dan
sebagainya tentunya kita boleh bekerjasama dengan Kementerian Pelajaran untuk
