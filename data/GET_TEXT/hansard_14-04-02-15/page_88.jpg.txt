80 DR.17.11.2021

taraflaman web MITRA ini. Kita sudah mulakan pada November yang lepas dan kita akan
jadikan laman web MITRA ini lebih interaktif dan informatif.

Mungkin selepas itu, cadangan daripada Yang Berhormat Batu Kawan dahulu
termasuk daripada Yang Berhormat Batu Gajah dan daripada Yang Berhormat; mungkin
nanti apabila kelulusan-kelulusan yang telah kita berikan yang mana yang telah selesai
dalam proses kelulusan di bawah Jawatankuasa Penilai yang dipengerusikan oleh KSU
kita boleh pamerkan dalam websites kita ini. Jadi, terima kasih Yang Berhormat Sungai
Buloh.

Tuan Yang di-Pertua, saya ingat Yang Berhormat Stampin tidak ada — Tan Sri
Yang di-Pertua, minta maaf banyak. Baru tengah berlatih. [Ketawa] Sudah lama
menunggu akhirnya Tan Sri juga Speakerku ini. Kalau Yang Berhormat Stampin tidak ada,
saya jawab bertulis. Yang Berhormat Tampin? Ada, ada pula dia.

Datuk Dr. Hasan bin Bahrom [Tampin]: Kena jawab itu.

Datuk Halimah binti Mohamed Sadique: Gurau, guraulah. Janganlah ambil hati.
Tuan Yang di-Pertua, Yang Berhormat Tampin membangkitkan tentang isu-isu
perkauman supaya dihentikan secara jelas dan tuntas. Yang Berhormat, saya minta
maaflah kerana masa saya tidak banyak ini. Saya pun sudah jawab berkaitan dengan isu-
isu ini. Saya sudah jawab tentang Pelan Tindakan Perpaduan Negara dengan lima
terasnya.

Antara teras yang paling penting iaitu teras keempat dalam Pelan Tindakan
Perpaduan Negara ini ialah menjamin keterbukaan dan toleransi terhadap perbezaan
agama dan tradisi kebudayaan yang ditetapkan bagi meningkatkan kefahaman dan sifat
saling menghormati di kalangan pelbagai etnik, agama dan budaya.

Tuan Karupaiya a/l Mutusami [Padang Serai]: [Bangun]

Datuk Halimah binti Mohamed Sadique: Jadi, kita sudah masukkan dalam
rancangan pelaksanaan dan pelan ini insya-Allah akan dilancarkan oleh Yang Amat
Berhormat Perdana Menteri dalam masa yang terdekat. Selain itu, saya pun sudah
menjawab kepada Yang Berhormat tentang Jawatankuasa Harmoni yang telah pun kita
wujudkan dan saya juga telah pun sebelum ini menjawab Yang Berhormat tentang apakah
tindakan-tindakan yang boleh kita ambil dari segi peruntukan undang-undang. Pagi tadi,
Yang Berhormat Timbalan Menteri saya pun telah menjawab perkara yang sama tentang
tindakan undang-undang dan sebagainya.

Tuan Karupaiya a/I Mutusami [Padang Serai]: Yang Berhormat Menteri, sedikit.
Tuan M. Kulasegaran [Ipoh Barat]: Yang Berhormat Menteri.

Datuk Halimah binti Mohamed Sadique: Nantilah Yang Berhormat Padang
Serai, saya ada banyak hendak jawab ini. Duduk, duduk.

Tuan Karupaiya a/l Mutusami [Padang Serai]: Tidak apalah sedikit, sedikit
sahaja. Berkenaan...

Datuk Halimah binti Mohamed Sadique: Tidak payah, duduk dahulu.
Tuan Yang di-Pertua: Yang Berhormat.

Tuan Karupaiya a/l Mutusami [Padang Serai]: Berkenaan ini.. /Pembesar suara
dimatikan]

Tuan Yang di-Pertua: Yang Berhormat Padang Serai. Yang Berhormat Menteri
boleh habiskan, yang lain itu bertulis.

Datuk Halimah binti Mohamed Sadique: [Bercakap tanpa menggunakan
pembesar suara]

Tuan Yang di-Pertua: Ya.

Datuk Halimah binti Mohamed Sadique: [Bercakap tanpa menggunakan
pembesar suara]
