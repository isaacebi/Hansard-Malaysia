DR.17.11.2021 83

MCOM Holding oleh MTDC Seers Berhad oleh KMP. Di London Stock Exchange sebuah
syarikat kita telah disenaraikan di situ iaitu BION PLC oleh MTDC.

Proses ataupun program pembiayaan atau pelaburan yang berterusan kepada
syarikat startup di setiap peringkat perkembangan akan membantu sebenarnya entiti
perniagaan tersebut untuk terus berkembang dan kita akan mengurangkan jurang
kegagalan syarikat tersebut ataupun valley of death. Antara impak dan kesan yang telah
dicapai negara daripada program pembiayaan dan pelaburan oleh syarikat startup di
bawah MOSTI untuk Rancangan Malaysia Kesebelas adalah seperti berikut:

(i) sumbangan ke atas Keluaran Dalam Negara Kasar, atau KDNK
berjumlah RM29 bilion ;

ii) peningkatan modal dana pembiayaan sebanyak RM2 bilion;

iii) penciptaan peluang pekerjaan sebanyak 41,804;

(

(

(iv) pendaftaran harta intelek sebanyak 129;

(v) pemasaran harta intelek sebanyak 158 contoh MTUC; dan
(

vi) peningkatan ke atas kadar pengkomersialan produk dan
perkhidmatan sebanyak 81 peratus.

Untuk makluman Yang Berhormat selain daripada itu hasil daripada pelaburan
dan bimbingan yang berterusan negara kita telah berjaya melahirkan syarikat start-up iaitu
Carsome Sdn. Bhd. yang berstatus unicorn. Syarikat ini telah menerima pelaburan
sebanyak USD2.8 juta dari Malaysia Venture Capital Management Berhad (MAVCAP).

Seterusnya MOSTI selaku peneraju kluster teknologi baharu muncul dalam Majlis
Ekonomi Digital & 4IR Negara yang telah pun ditubuhkan telah membentangkan kajian
pembangunan Malaysia Startup Ecosystem Roadmap (SUPER) untuk tahun 2021 hingga
2030 pada 15 November yang lepas.

Dalam kajian tersebut telah dikenal pasti beberapa punca permasalahan dihadapi
syarikat penerima dana kerajaan. Perkara tersebut masalahlah seperti kekurangan
penglibatan daripada sektor swasta dalam pembiayaan dan pelaburan kerajaan kepada
syarikat start-up, syarikat start-up tempatan dilihat kurang mempunyai bakat atau
kemahiran teknikal yang diperlukan masa ini, masyarakat tempatan takut akan kegagalan
dalam perniagaan serta tidak mempunyai hala tuju yang jelas daripada peringkat
pembentukan idea hinggalah ke peringkat pengkomersialan, ekosistem tidak menzahirkan
satu sistem atau agensi pemudah cara yang dapat menawarkan perkhidmatan dan
sokongan kepada syarikat start-up secara keseluruhan, dasar dan pengawalseliaan sedia
ada jika dilihat tidak tangkas untuk menangani isu dan cabaran semasa yang dihadapi
oleh start-up dan kekurangan akses untuk menembusi pasaran luar menyebabkan produk
dan teknologi yang dihasilkan tidak dapat dikomersialkan di peringkat global.

Kesemua cabaran ini Yang Berhormat telah diberi perhatian dan pelan hala tuju
ini telah menyenaraikan lima strategi dengan 16 cadangan intervensi bagi menghadapi
kesemua cabaran yang telah disenaraikan. Seterusnya ekosistem start-up Malaysia dapat
dikembangkan, dan insya-Allah mampu menyumbang impak yang besar kepada
masyarakat dan ekonomi negara.

Tuan Yang di-Pertua, seterusnya...

Dato’ Seri Utama Haji Mukhriz Tun Dr. Mahathir [Jerlun]: Terima kasih Tuan
Yang di-Pertua. Saya ingin bertanya, adakah pihak MOST! mengenal pasti sektor-sektor
ekonomi khusus yang hendak diberi penekanan apabila agensi-agensi kerajaan ini
mempertimbangkan pelaburan tersebut. Saya kira kita perlu melakukannya kerana kita
tahu kita mempunyai sumber yang agak terhad.

Jadi dengan sumber yang ada itu, tentulah lebih baik kalau kita tumpu kepada
sektor-sektor tertentu sahaja dan tidak cuba untuk menceburkan diri dalam semua bidang.
Saya fikir dengan cara itu barulah kita boleh elak ketirisan di mana syarikat seperti Grab
boleh dipindah ke Singapura untuk mendapat pendanaan. Ada rungutan Yang Berhormat
bahawa wujud kerenah birokrasi di kalangan agensi-agensi kerajaan ini di mana proses
