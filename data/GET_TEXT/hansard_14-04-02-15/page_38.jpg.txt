30 DR.17.11.2021

Tan Sri Datuk Seri Panglima Haji Annuar bin Haji Musa: Terima kasih Yang
Berhormat. Saya telah menghuraikan tadi tiga sumber pembiayaan. Yang pertama
sumber pembiayaan daripada USP fund yang dikendalikan oleh MCMC bukan pinjaman.
Itu satu pendanaan yang dikutip enam peratus daripada setiap syarikat telco kemudian
digunakan kembali untuk menaikkan taraf prasarana di kawasan-kawasan yang terpencil
dan tertinggal. So direct funding daripada MCMC dan juga Clawback program.

Kedua adalah pendanaan yang dibelanjakan secara terus, secara langsung oleh
M&QOs ataupun oleh syarikat-syarikat telcos. Itu juga pembiayaan langsung. Ketiga apa
yang appear dalam belanjawan kita untuk projek-projek PoP dia bukan merupakan
pinjaman, dia adalah merupakan pembiayaan langsung Kerajaan Persekutuan bagi
projek-projek yang telah diluluskan.

Tuan Yang di-Pertua, izinkan saya menyambung dengan tajuk yang seterusnya
iaitu berkenaan dengan Pakej Peranti Siswa Keluarga Malaysia. Bagi menjawab
pertanyaan yang dibangkitkan oleh Yang Berhormat Muar, Yang Berhormat Port Dickson,
Yang Berhormat Bukit Mertajam, Yang Berhormat Rasah, Yang Berhormat Hulu Selangor
mengenai Pakej Perantis Siswa Keluarga Malaysia.

Untuk makluman Ahli Yang Berhormat, pihak kerajaan, kementerian, SKMM dan
juga Kementerian Kewangan telah mengadakan perbincangan dengan penyedia-
penyedia perkhidmatan yang terlibat antaranya ialah Celcom Axiata Berhad, DiGi
Telecomunications Sdn. Bhd, Maxis Berhad, UMobile Sdn. Bhd, Telekom Malaysia
Berhad dan YTL Communications Sdn. Bhd. untuk bersama-sama dengan MCMC dan
juga kementerian bagi menjayakan Program Peranti Siswa Keluarga Malaysia.

Walaupun telah ada suatu perancangan kaedah pelaksanaan, sukacita saya
memaklumkan bahawa perkara ini setelah mengambil kira pandangan-pandangan yang
dikemukakan oleh Ahli-ahli Yang Berhormat terdapat perkara-perkara yang perlu
diperhalusi. Bagi mengelakkan sebarang bentuk ketirisan atau sebagainya, mekanisme
pelaksanaan Pakej Peranti Siswa Keluarga Malaysia ini akan diperincikan dengan rapi
termasuk keperluan proses verifikasi yang sewajarnya, sekatan ataupun halangan untuk
peranti dan tablet tidak dijual semula.

Kebolehan untuk menjejaki peranti, pemantauan secara berkala dan juga seperti
mana yang dibangkitkan oleh ramai Ahli Yang Berhormat ialah kesesuaian jenis peranti
yang akan dibekalkan. Oleh sebab banyak syor-syor yang relevan dan saya kira adalah
baik daripada Ahli-ahli Yang Berhormat, saya bercadang untuk membentuk satu
jawatankuasa bersama dengan Kementerian Kewangan untuk meneliti secara terperinci
agar pelaksanaan program ini dengan mengambil kira pandangan-pandangan yang telah
diberikan oleh Ahli-ahli Yang Berhormat dalam Dewan yang mulia sepanjang perdebatan
ini.

Terima kasih. Silakan Yang Berhormat Muar.

Tuan Syed Saddiq bin Syed Abdul Rahman [Muar]: Terima kasih Yang
Berhormat Menteri atas jawapan yang sangat khusus. Cuma follow-up itu yang paling
penting, sampai Yang Berhormat Menteri kata akan adakan jawatankuasa bersama itu
adalah perkara yang sangat baik. Cuma kalau saya boleh cadangkan, pada tahun lepas
apabila kerajaan melaksanakan pembahagian peranti 150,000 sampai ke hari ini daripada
segi pengkhususannya contohnya apa spec laptopnya, kosnya yang telah pun diagihkan
masih belum disampaikan kepada kami lagi.

Jumlah berapa di setiap kawasan ada tetapi specsnya tiada. Saya katakan ini
kerana saya diberi cadangan dekat Yang Berhormat Menteri Pendidikan kerana ada
laptops yang diagihkan kini hanya dapat diguna pakai pada tempoh masa yang agak
singkat kerana /aptop tersebut seperti Chromebook perlukan akses internet 24 jam. Jika
tidak ada akses tidak boleh digunakan, banyak apps di dalamnya. Kalau saya boleh
cadangkan kepada Yang Berhormat Menteri, saya berharap bila dapat pengkhususan ciri-
cirinya maklumkan kepada Dewan supaya kita dapat ambil tindakan lanjut. Terima kasih
Yang Berhormat Menteri.

Tan Sri Datuk Seri Panglima Haji Annuar bin Haji Musa: Terima kasih Yang
Berhormat. Sebenarnya saya ada diberikan syor awal specs technical tablets yang hendak
