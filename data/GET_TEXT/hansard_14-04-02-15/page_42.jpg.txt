34 DR.17.11.2021

syarikat sahaja yang mengendalikan prasarana kemudian syarikat itu yang akan
menguruskan pelaksanaan 5G dengan menggunakan tiga spektrum yang ada.

Saya faham ada spektrum-spektrum yang boleh diguna pakai untuk 5G sekiranya
kerajaan membuat keputusan sedemikian. Pada masa ini belum dibuat sebarang
keputusan untuk membolehkan pendekatan itu diambil. Perkara ini boleh dibincangkan
dan dasar mengenai perkara tersebut akan diputuskan bila sampai masanya. Yang
Berhormat Shah Alam sila.

Tuan Khalid bin Abd Samad [Shah Alam]: Terima kasih, Yang Berhormat
Menteri. Saya mendengar tadi bahawa dikatakan bahawa kajian telah dilakukan terhadap
kes di Mexico yang mana pendekatan single wholesale network telah digunakan dan ia
telah gagal, beberapa negara yang lain juga.

Yang Berhormat Menteri menjawab bahawa kajian itu menunjukkan bahawa ada
banyak perbezaan, keadaannya jauh berbeza tanpa menjelaskan apa yang perbezaan
itu. Ini kerana, kalau mereka telah mengusahakan dan mereka telah gagal dan pihak yang
menggunakan pendekatan yang berbeza telah berjaya ataupun sedang berjaya maka kita
tidak faham mengapa kita masih hendak gunakan pendekatan yang telah gagal di
beberapa negara dan asalnya dipertimbangkan selepas itu ditolak oleh negara-negara
yang lain.

Walaupun, kita akui bahawa ada mungkin perbezaan tetapi apakah perbezaan
yang meyakinkan kerajaan bahawa pendekatan single wholesale network pendekatan ini
boleh diguna pakai di Malaysia sedangkan di negara-negara lain yang telah gagal dan
telah ditolak. Itu soalan yang pertama. Saya harap ada penjelasan yang lebih mendalam.

01210

Kedua, saya dengar juga bahawa Yang Berhormat Menteri telah mengatakan
bahawa untuk 3G, 4G, sistem telco telah memakan masa sampai lapan tahun. Akan tetapi
dengan 5G ini, DNB nak buat dalam masa tiga tahun. Saya rasa agak pelik jugalah kerana
kalau syarikat-syarikat telco sendiri yang kehidupan dan kelangsungan perniagaan
mereka bergantung kepada sistem yang dilaksanakan telah memakan masa begitu lama,
apakah yang meyakinkan bahawa di bawah untuk 5G ini dengan DNB yang tidak ada latar
belakang dan sejarah kepakaran, malahan tidak ada existing system yang sedang
diuruskan oleh mereka sama ada 3G ataupun 4G, kita rasa bahawa kita boleh buat dalam
masa tiga tahun tanpa adanya satu core player yang mempunyai kepakaran teknologi itu.
Terima kasih.

Tan Sri Datuk Seri Panglima Haji Annuar bin Haji Musa: Terima kasih Yang
Berhormat. Sepertimana saya katakan tadi, demi nak menjaga konsistensi penjelasan dan
tidak menimbulkan kekeliruan, saya telah bersetuju mencadangkan supaya Kementerian
Kewangan semasa menggulung esok akan membuat penjelasan terperinci berhubung
dengan soal model syarikat yang mana DNB itu sebenarnya terletak di bawah bidang
kuasa Kementerian Kewangan.

Cuma apa yang boleh saya jelaskan untuk tujuan perbincangan kita ialah
sebenarnya dalam perancangan dan juga penelitian kita, satu daripada punca kelambatan
kita dalam rollout 5G hatta berbanding dengan sesetengah negara Asian adalah
kelambatan penyediaan prasarana. Pada pengalaman kita pada masa yang lalu, syarikat-
syarikat membina prasarana mengikut apa yang dijangkakan ada daya komersialnya.
Maka _ terdapat kawasan-kawasan yang kurang menarik, lambat penyediaan
prasarananya. Satu.

Keduanya, berlaku duplikasi di mana di tempat-tempat yang telah ada, masing-
masing membina prasarana sendiri dan kos daripada tersebut terpaksa di-pass-kan
kepada pengguna. Dikatakan kos yang bersifat duplikasi itu tentunya lebih tinggi daripada
sekiranya satu badan. Pemilik highway hanya satu, tetapi penggunanya itu dipelbagaikan.

Jadi, ini memang ada perdebatan, pandangan yang berbeza-beza. Masih lagi
didebatkan walaupun keputusan telah pun dibuat. Jadi untuk memurnikan, penjelasan
tentang model perniagaan yang telah dipilih oleh kerajaan, itu biarlah Kementerian
Kewangan membuat penjelasan lebih terperinci esok. Cuma dari sudut kementerian ialah
