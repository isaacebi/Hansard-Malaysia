DR.17.11.2021 47

Datuk Ali anak Biju: Yang Berhormat Kota Kinabalu?

Timbalan Yang di-Pertua [Dato’ Mohd Rashid Hasnon]: Tidak ada.

Datuk Ali anak Biju: Yang Berhormat Setiu?

Timbalan Yang di-Pertua [Dato’ Mohd Rashid Hasnon]: Yang Berhormat Setiu.
Datuk Ali anak Biju: Yang Berhormat Bachok?

Timbalan Yang di-Pertua [Dato’ Mohd Rashid Hasnon]: Tidak ada. Kalau ada
jawapan yang menyeluruh...

Datuk Ali anak Biju: Yang Berhormat- ada lagi. Yang Berhormat Merbok? Pun
tidak ada.

Timbalan Yang di-Pertua [Dato’ Mohd Rashid Hasnon]: Pun tidak ada. Tidak
ada.

Datuk Ali anak Biju: Maka Tuan Yang di-Pertua, maka saya akan memberikan
jawapan yang bertulis kepada semua yang tidak ada dan tidak hadir ini. Jadi, setakat ini
sajalah penjelasan-penjelasan yang dapat saya berikan mengenai isu-isu yang
dibangkitkan. Saya berharap daripada penjelasan tersebut ia telah menjawab soalan yang
dibangkitkan oleh Yang Berhormat.

Sekali lagi saya mengucapkan terima kasih kepada semua Ahli Yang Berhormat
yang telah mengemukakan pertanyaan dan membangkitkan isu-isu yang berkaitan
KeTSA. Saya memberikan jaminan bahawa mana-mana pertanyaan yang tidak dapat
dijawab akan disusuli dengan catatan untuk tindakan susulan.

Timbalan Yang di-Pertua [Dato’ Mohd Rashid Hasnon]: Baik.
Datuk Ali anak Biju: Sekian, terima kasih.

Timbalan Yang di-Pertua [Dato’ Mohd Rashid Hasnon]: Baik. Terima kasih
Yang Berhormat Timbalan Menteri Tenaga dan Sumber Asli. Ahli Yang Berhormat, untuk
makluman, jawapan bertulis akan diberikan dalam tempoh lima hari bekerja.

Seterusnya, Ahli Yang Berhormat, saya ingin menjemput Yang Berhormat Menteri
Kesihatan untuk menjawab dalam tempoh 60 minit.

2.35 ptg.
Menteri Kesihatan [Tuan Khairy Jamaluddin Abu Bakar]: Bismillahi Rahmani
Rahim. Assalamualaikum warahmatullahi wabarakatuh dan salam Keluarga Malaysia...
Timbalan Yang di-Pertua [Dato’ Mohd Rashid Hasnon]: Waalaikumussalam.

Tuan Khairy Jamaluddin Abu Bakar: Sihat sejahtera. Terlebih dahulu saya ingin
mengucapkan terima kasih kepada Ahli-ahli Yang Berhormat yang telah mengambil
bahagian dalam perbahasan peringkat dasar Belanjawan 2022 serta telah menyentuh isu
serta persoalan berkaitan Kementerian Kesihatan.

Berdasarkan tempoh masa yang diberikan, saya akan merangkumkan isu-isu
yang telah dibangkitkan oleh Ahli-ahli Yang Berhormat kepada empat tajuk utama iaitu:

(i) perkhidmatan kesihatan dan perubatan;
(ii) pembinaan serta naik taraf kemudahan kesihatan;
(iii) sumber manusia; dan

(iv) pengurusan pandemik COVID-19.

Tuan Yang di-Pertua, bagi tahun 2022, Kementerian Kesihatan telah
diperuntukkan sebanyak RM32.41 bilion iaitu peningkatan sebanyak 1.5 peratus
berbanding tahun ini. Daripada jumlah ini, sebanyak RM28.03 bilion diperuntukkan untuk
belanja mengurus dan RM4.38 bilion untuk belanja pembangunan.
