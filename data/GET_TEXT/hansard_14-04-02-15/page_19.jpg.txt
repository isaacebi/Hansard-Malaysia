DR.17.11.2021 11

Tuan P. Prabakaran [Batu]: Ya.
Tuan Yang di-Pertua: Silakan Yang Berhormat.

Timbalan Menteri Perpaduan Negara [Tuan Wan Ahmad Fayhsal bin Wan
Ahmad Kamal]: Terima kasih Tuan Yang di-Pertua. Tahniah atas penerimaan darjah
kebesaran baru-baru ini. Tuan Yang di-Pertua, pada masa ini undang-undang sedia ada
sudah memadai. Kepada sesiapa yang dengan sengaja mencetuskan atau mengeluarkan
sebarang kenyataan yang menggugat perpaduan dan keharmonian, dengan izin hate
speech pada rakyat, khususnya berkaitan isu perkauman boleh disiasat dan didakwa di
bawah akta-akta berikut.

Pertama, Akta Komunikasi dan Multimedia [Akta 588] iaitu kesalahan
penggunaan tidak wajar kemudahan rangkaian atau perkhidmatan rangkaian dan di
bawah Akta 574 di bawah seksyen 506, 505, 504, kesalahan seperti menakutkan—
jenayah, kesalahan mengeluarkan kenyataan-kenyataan yang mendatangkan khianat
awam, kesalahan dengan sengaja mengaibkan dengan niat hendak membangkitkan
pecah keamanan.

Sumber ini membantu kita daripada segi menangani isu-isu perkauman dalam
talian. Di bawah Akta Hasutan 1948 [Akta 15], kesalahan menghasut juga boleh kita
gunakan untuk mencegah dan tegah sebarang perkara yang boleh menimbulkan masalah
perpaduan di negara kita.

Justeru, kementerian ini berpendapat tiada keperluan untuk menggubal satu
undang-undang seperti Undang-undang Keharmonian Kaum (Race Relations Act), yang
mana undang-undang sedia ada selari dengan konsep Keluarga Malaysia yang
mementingkan integrasi nasional kesatupaduan, keharmonian, persefahaman dan
kestabilan. Sekian, terima kasih.

Tuan Yang di-Pertua: Terima kasih. Soalan tambahan pertama.

Tuan P. Prabakaran [Batu]: Terima kasih Tuan Yang di-Pertua untuk betulkan
perkataan itu dan juga terima kasih Yang Berhormat Timbalan Menteri atas jawapan.

Soalan saya, jika dinilai dari satu hingga 10, apakah peringkat yang kita ada dari
satu hingga 10 dengan izin, have the unity index among the races improved? Terima kasih.

Tuan Yang di-Pertua: Terima kasih. Yang Berhormat Timbalan Menteri.

Tuan Wan Ahmad Fayhsal bin Wan Ahmad Kamal: Umum diketahui bahawa
Malaysia adalah sebuah negara bangsa yang baharu yang berumur 60 tahun dan cabaran
untuk kita membina identiti kebangsaan itu masih dalam prosesnya. Jadi, untuk kita
menangani dan menambah baik isu-isu perpaduan ini di bawah Kementerian Perpaduan
Negara, kita sudah pun menggariskan beberapa dasar penting untuk menambah baik dan
memperkukuhkannya.

Antaranya Dasar Perpaduan Negara yang menekankan tentang patriotisme,
identiti nasional dan menambah baik ekosistem perpaduan dalam negara. Kita juga ada
Pelan Tindakan Perpaduan Negara yang terus menjurus kepada program-program yang
dapat membantu mencambah perpaduan negara seperti Kelab Rukun Negara, Sekretariat
Rukun Negara dan juga Rukun Tetangga yang sedia ada.

Pada hujung bulan ini, Dasar Perpaduan Keluarga Malaysia akan dilancarkan
untuk menambah baik lagi gagasan perpaduan ini dan saya yakin untuk membantu kita
menambah baik isu ini, pendidikan adalah jalan terbaik untuk kita menangani dan sebab
itulah subjek-subjek seperti TITAS, kajian Malaysia di universiti perlu ditekankan, diajar
bukan sepertimana Yang Berhormat Muar tidak bersetujulah untuk ditambah jumlah
kreditnya. Jadi, itu yang saya harap kita dapat beri tumpuan penuh berbanding dengan
undang-undang yang bersifat punitive, dengan izin. Terima kasih.

Tuan Yang di-Pertua: Sebelah sini dahulu.
Tuan Mohamad bin Sabu [Kota Raja]: Che Mat tidak boleh?

Dato’ Haji Che Abdullah bin Mat Nawi [Tumpat]: Tumpat. Terima kasih Tuan
Yang di-Pertua. Saya ucap tahniah dan terima kasih kepada Yang Berhormat Timbalan
