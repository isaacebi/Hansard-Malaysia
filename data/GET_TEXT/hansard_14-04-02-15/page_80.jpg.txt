72 DR.17.11.2021

telah diambil terhadap NGO yang tidak menjalankan program yang telah dipersetujui.
Kedua, apakah matlamat fokus MITRA.

Saya ingin menjawab kepada Yang Berhormat Batu. Bagi organisasi yang tidak
memenuhi kepada terma-terma perjanjian dalam melaksanakan program Tuan Yang di-
Pertua. MITRA melalui Mesyuarat Jawatankuasa Pemantauan Program MITRA yang
dipengerusikan oleh Ketua Setiausaha Kementerian Perpaduan Negara telah pun
mengambil langkah-langkah seperti:

(i) mengarahkan pemulangan dana oleh organisasi;
(ii) membuat penamatan perjanjian; dan
(iii) menyenaraikan hitam organisasi tersebut.

Sehingga kini Tuan Yang di-Pertua, Jawatankuasa Pemantauan Program MITRA
telah pun melaksanakan langkah-langkah proaktif seperti pertama, sebanyak 23 buah
organisasi ini adalah dari tahun 2019 hingga pada tahun 2020, sebanyak 23 buah
organisasi telah pun dikenal pasti untuk pemulangan dana sebanyak RM2,712,781.15 dan
sebanyak 66 lagi organisasi yang telah pun dikenal pasti untuk penamatan perjanjian
dengan nilaian sebanyak RM8,118,405.60. Untuk makluman, senarai ini akan dikemas
kini dari semasa ke semasa tertakluk kepada keputusan Mesyuarat Jawatankuasa
Pemantauan Program MITRA.

Tuan Yang di-Pertua, saya juga ingin menjawab kepada persoalan sama yang
telah pun dikemukakan oleh Yang Berhormat dari kawasan Padang Serai berkaitan
dengan persoalan yang juga dibangkitkan oleh Yang Berhormat dari kawasan Batu.

Penubuhan MITRA adalah bermatlamatkan untuk membantu meningkatkan
pembangunan sosio ekonomi masyarakat India, khususnya golongan B40. Bagi
memastikan matlamat tersebut dapat dicapai Tuan Yang di-Pertua, maka kementerian
telah pun sedang dalam peringkat terakhir menghasilkan Pelan Tindakan Masyarakat India
berteraskan kepada Malaysian Indian Blueprint. Melalui pelan ini Tuan Yang di-Pertua,
sebanyak lima tunjang dibangunkan secara menyeluruh untuk melaksanakan program dan
aktiviti mengikut jangka masa pendek, sederhana dan juga panjang yang menjelaskan
indikator dan juga sasaran yang ingin dicapai.

Lima tunjang utama Tuan Yang di-Pertua, yang pertama ialah memperkasakan
keperluan asas yang merangkumi membasmi kemiskinan, perumahan, kestabilan
keluarga.

Kedua, meningkatkan kemenjadian setiap kanak-kanak merangkumi pendidikan
awal kanak-kanak dan juga pendidikan rendah di Sekolah Jenis Kebangsaan Tamil,
sekolah kebangsaan dan sebagainya. Kerjasama dengan pihak Kementerian Pendidikan
Malaysia dan juga golongan belia bekerjasama dengan Kementerian Belia dan Sukan.

[Tuan Yang di-Pertua mempengerusikan Mesyuarat]

Ketiga, menaik tarafkan ekonomi dan keusahawanan. Ini merangkumi kemahiran,
keusahawanan dan lain-lain perkara yang dimasukkan dalam tajuk yang ketiga. Keempat
Tuan Yang di-Pertua, memperkasakan keterangkuman sosial seperti isu keagamaan,
rumah-rumah ibadat selain daripada Islam dan sebagainya.

Terakhir ialah memperkasakan wanita ke arah kesaksamaan gender dengan
meningkatkan lagi akses penyaluran maklumat kesejahteraan wanita dan termasuk wanita
terpinggir. Jadi, kelima-lima tunjang ini Tuan Yang di-Pertua, merupakan fokus utama
dalam usaha untuk kita meningkatkan kedudukan sosio ekonomi masyarakat India,
khususnya B40. Dalam pelaksanaan program yang mampan, komprehensif untuk jangka
masa panjang tanpa mengira lokasi...

Tuan M. Kulasegaran [Ipoh Barat]: Tuan Yang di-Pertua.

Datuk Halimah binti Mohamed Sadique: ...Dan juga kawasan. Saya ingin
menyebutkan, kita sediakan empat modul untuk pelaksanaan Pelan Tindakan Masyarakat
India ini...
