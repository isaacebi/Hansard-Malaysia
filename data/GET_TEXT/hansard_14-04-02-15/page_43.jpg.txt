DR.17.11.2021 35

tentang rollout dan penggunaan spektrum yang memang di bawah tanggungjawab
kementerian.

Tuan Syed Saddiq bin Syed Abdul Rahman [Muar]: Yang Berhormat Menteri.

Tan Sri Datuk Seri Panglima Haji Annuar bin Haji Musa: Jadi, tentang kenapa
adakah kita yakin kalau kita membuat secara dengan menggunakan model single
wholesale network boleh dilakukan secara lebih cepat berbanding dengan secara telcos,
itu DNB telah memberikan jaminan dan kerajaan telah menetapkan timeline dalam tempoh
tiga tahun. Menjelang akhir tahun depan, 36 peratus liputan. Kemudian selepas itu dalam
sebelum tahun 2024, dapat mencapai tahap 80 peratus. Itu timeline yang diberikan, yang
dimandate kepada DNB untuk dilaksanakan. Ya, sila.

Tuan Syed Saddiq bin Syed Abdul Rahman [Muar]: Yang Berhormat Menteri,
pelaksanaan 5G ini memang penting. Anggaran kos adalah RM11 bilion ke RM15 bilion
seperti apa yang telah diungkapkan sebelum ini. Akan tetapi saya berharap sambil
pelaksanaan 5G itu dibuat secepat mungkin, kerajaan juga terus dapat — Kalau saya nak
guna the word ‘pressure’ dan ‘menekan’ syarikat-syarikat telco di Malaysia khususnya
bawah kawal selia kerajaan seperti Telekom Malaysia untuk memastikan rangkaian 4G itu
dapat diperluaskan dan diperhebatkan.

Saya katakan ini kerana banyak rakyat di kawasan saya, mungkin di kawasan
Yang Berhormat juga, yang sering lihat kita berdebat berkenaan 5G, RM11 bilion, RM15
bilion, tetapi di rumah, mereka masih menggunakan 3G atau rangkaian 4G yang putus-
putus.

Sambil saya berucap, tadi baru sahaja ada seorang mesej, rakyat kawasan saya
kata di Taman Junid Kejora, Jalan Kejora 2 di mana tidak adapun rangkaian UniFi dan
sampai sekarang, selepas bertahun masih belum dapat rangkaian. Ini sangat dekat
dengan rumah saya Yang Berhormat Menteri, di Muar. Lima minit sahaja dari rumah saya,
tetapi tidak ada rangkaian UniFi di bawah Telekom Malaysia. Saya tahu Yang Berhormat
Menteri sebelum ini jawab sangat khusus sampai berikan kawasan-kawasan yang telah
pun dinaiktarafkan, terima kasih. Akan tetapi, saya berharap tekanan tersebut dapat
diperhebat juga kepada telcos di Malaysia. Terima kasih.

Tuan Syed Ibrahim bin Syed Noh [Ledang]: Ada kaitan...

Tuan Khalid bin Abd Samad [Shah Alam]: Yang Berhormat Menteri.
Tuan Syed Ibrahim bin Syed Noh [Ledang]: Yang Berhormat Menteri.
Tuan Khalid bin Abd Samad [Shah Alam]: Yang Berhormat Menteri.

Tuan Syed Ibrahim bin Syed Noh [Ledang]: Yang Berhormat Menteri, ada
kaitan dengan Yang Berhormat Muar tadi.

Tuan Khalid bin Abd Samad [Shah Alam]: Muar.

Tuan Syed Ibrahim bin Syed Noh [Ledang]: Ya. Terima kasih. Terima kasih
Yang Berhormat Menteri. Saya juga ambil berat berkenaan dengan apa yang disebut oleh
Yang Berhormat Muar tadi di mana saya juga membangkitkan berkenaan dengan
keberadaan ataupun the presence of 4G berbanding dengan global.

Sebenarnya kita lihat daripada segi pelaksanaan 5G ini dalam masa tempoh yang
singkat, kita sudah ada masalah berkenaan dengan 4G, berkenaan dengan muat turun
(download), upload dan sebagainya yang menyebabkan akhirnya, keburukan ataupun
malangnya adalah kepada rakyat yang terpaksa mendapat satu keadaan kualiti yang
kurang baik. Jadi, saya bertanya berkenaan dengan apakah jaminan kerajaan supaya
syarikat telekomunikasi sedia menyambut pelaksanaan peralihan teknologi 5G
terutamanya dalam konteks memastikan kualitinya adalah dalam keadaan yang terbaik.

Kedua, ringkas. Yang Berhormat Menteri, saya juga faham bahawa dalam
pelaksanaan 5G ini, kita ada 60 peratus atau RM5.7 bilion yang diperuntukkan untuk
peralatan rangkaian dan kos infra yang memberi manfaat kepada kepentingan
Bumiputera. Saya faham bila sebut tentang peralatan rangkaian ini Yang Berhormat
