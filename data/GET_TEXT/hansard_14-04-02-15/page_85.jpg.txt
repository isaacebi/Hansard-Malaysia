DR.17.11.2021 77

Ahli Parlimen, profesional, business community dan sebagainya. So, ini akan memberi
satu ownership yang besar dalam pakej baharu yang dikemukakan oleh kementerian
nanti. Sekian, terima kasih.

Tuan Sanisvara Nethaji Rayer a/I Rajaji [Jelutong]: Yang Berhormat Menteri ...

Tuan Sivarasa Rasiah [Sungai Buloh]: Tuan Yang di-Pertua, boleh saya buat
soalan tambahan? Isu yang sama.

Tuan Yang di-Pertua: Yang Berhormat Menteri bagi kah?

Tuan Sivarasa Rasiah [Sungai Buloh]: Yang Berhormat Menteri, saya mengalu-
alukan juga bahawa kementerian membuat penilaian yang tadi Yang Berhormat Menteri
sebut atas pelaksanaan MIB ini. Boleh kita dapat gambaran yang lebih jelas, apakah time
frame, dengan izin untuk penilaian semula ini? Bilakah taklimat Yang Berhormat sebut tadi
akan disampaikan?

Macam Yang Berhormat Klang sudah cadangkan, macam mana kita boleh
memudahkan atau fasilitasikan penglibatan anggota Ahli Parlimen dan kalau boleh NGO-
NGO yang relevan. Terima kasih.

Tuan Sanisvara Nethaji Rayer a/l Rajaji [Jelutong]: Yang Berhormat Menteri,
terima kasih. Saya pun akan cakap dengan lembut macam tadi jugalah. Tadi pun saya
cakap dengan lembut juga.

Tuan Karupaiya a/l Mutusami [Padang Serai]: [Bangun]

Tuan Sanisvara Nethaji Rayer a/l Rajaji [Jelutong]: Tuan Yang di-Pertua, untuk
makluman Yang Berhormat Menteri, cuma persoalan saya, memperkasakan wanita dan
juga isu perpaduan. Saya cuma hendak minta kalau boleh, peruntukan untuk Rukun
Tetangga ditambahkan. Ini kerana dalam pembentangan belanjawan, kita lihat hanya
RM6,000 sahaja diberikan untuk 8,000 KRT. Dalam pembentangan belanjawan, Yang
Berhormat Menteri telah mengumumkan RM6,000 akan diberi untuk 8,000 KRT.

Bagi saya, ia adalah tidak mencukupi. Ini kerana kalau kita ingin memupuk
perpaduan, menumpukan perhatian kepada isu-isu perpaduan— Yang Berhormat Menteri
saya percaya, sentiasa tahu isu-isu yang memecahbelahkan kita sentiasa dimainkan.
Jadi, permintaan dan rayuan saya adalah untuk kita tambahkan peruntukan, satu.

Dua, memperkasakan wanita. Saya minta Yang Berhormat Menteri yang lemah
lembut bercakap hari ini untuk menasihatkan Menteri-menteri dan Timbalan Menteri
apabila berdepan dengan seorang wanita, supaya kita lebih lemah lembut dan tidak
bertegas atau kurang sopan. Ini seperti yang berlaku baru-baru ini di antara seorang
Timbalan Menteri dan seorang wartawan. Permintaan saya kepada Yang Berhormat
Menteri. Terima kasih.

Tuan Karupaiya a/l Mutusami [Padang Serai]: Padang Serai sedikit, Yang
Berhormat Menteri. Terima kasih Yang Berhormat Menteri. Terima kasih Tuan Yang di-
Pertua.

Tadi kita cuma masing-masing bangun dan suarakan. Bukan kita hendak
bertengkar dengan Yang Berhormat Menteri dan sebagainya. Cuma tekanan kita di bawah
sana. Rakyat di bawah sana sentiasa bertanya kepada kita, apa sudah jadi kepada
MITRA, apa sudah jadi MITRA. Kita pun dalam keadaan macam mana hendak jawab,
macam mana hendak jawab.

Kita beritahu tunggu Yang Berhormat Menteri gulung, nanti kita akan jawab. Itulah
alasan-alasan yang kita beri. Apabila hari ini Yang Berhormat Menteri tidak bagi jawapan,
kita balik sana, kena hentam lagi balik. Itu yang kita minta. Bukan kita hendak tekan Yang
Berhormat Menteri dan sebagainya. Saya tahu Yang Berhormat Menteri buat kerja dengan
betul tetapi kita sebagai wakil rakyat di sini terpaksa bersuara untuk ini.

Satu lagi saya hendak minta lagi, / tengok kadang-kadang mereka letak bunga
malai besar-besar punya Yang Berhormat Menteri, itu sampai leher pun tunduk ke bawah.
Itu menunjukkan kita kena tunduk kepada mereka, apa dia minta kita kena bagi. Jaga
sedikit itu Yang Berhormat Menteri ya. Terima kasih.
