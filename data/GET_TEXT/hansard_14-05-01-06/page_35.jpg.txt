DR. 8.3.2022 29

dan semakan oleh Kementerian Sumber Manusia melalui Jabatan Tenaga Kerja
Semenanjung Malaysia mendapati tiada pelanggaran undang-undang berkaitan
force labor oleh Sime Darby Plantations Berhad.

Walau bagaimanapun, terdapat kesalahan yang dikesan di bawah seksyen
13(2) Akta Pampasan Pekerja 1952 iaitu gagal melaporkan kemalangan pekerja
asing di Pejabat Tenaga Kerja dalam tempoh 10 hari daripada tarikh kemalangan.
Beberapa inisiatif telah diambil menangani larangan import minyak sawit ke pasaran
Amerika Syarikat tersebut seperti berikut:

(i) menjalankan aktiviti pemeriksaan ke atas syarikat-syarikat yang
dikenakan perintah tahan pelepasan untuk menyiasat dakwaan
buruh paksa dalam operasi pengeluaran syarikat;

(ii) menjalankan penguatkuasaan bersepadu bersama_ agensi
penguatkuasaan lain seperti Polis Diraja Malaysia dan Jabatan
Imigresen Malaysia bagi mengenal pasti kesalahan-kesalahan
eksploitasi yang lain yang boleh membawa kepada elemen
pemerdagangan orang; dan

(iii) menjalankan program pendidikan perburuhan kepada syarikat-
syarikat terkesan dengan perintah tahan pelepasan.

01120

Ini juga bagi memberi pendedahan serta meningkatkan kefahaman dan
kesedaran berkaitan buruh paksa. Tuan Yang di-Pertua, inisiatif-inisiatif yang
dilaksanakan oleh kementerian ini telah menunjukkan bahawa kerajaan memandang
serius amalan buruh paksa yang didakwa berlaku dalam negara. Kerajaan akan terus
mempergiat usaha menguatkuasakan dan pendekatan sosial bersama pemegang-
pemegang taruh bagi memerangi amalan eksploitasi pekerja di negara ini. Sekian,
terima kasih.

Timbalan Yang di-Pertua [Dato' Mohd Rashid Hasnon]: Soalan tambahan
pertama. Sila Yang Berhormat Sungai Buloh.

Tuan Sivarasa Rasiah [Sungai Buloh]: Terima kasih Tuan Yang di-Pertua
dan terima kasih kepada Yang Berhormat Menteri atas jawapan tadi. Yang
Berhormat Menteri berkata siasatan yang dilakukan oleh kementerian menunjukkan
tiada perlanggaran daripada segi undang-undang atau amalan terbaik, good
practices dengan izin berkenaan dengan isu buruh paksa sebab itulah alasan yang
digunakan oleh agensi US Custom dan Border Enforcement untuk keluarkan
perintah larangan.

Jadi, kalau kementerian kata tiada perlanggaran, bagi saya itu tidak akan
bantu selesai masalah ini. Masalah ini sekarang kelapa sawit daripada Sime Darby,

premier GLC kita dilarang, imej negara tercemar, imej Sime Darby pun tercemar dan
