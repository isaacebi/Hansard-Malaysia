DR. 8.3.2022 113

pelapis daripada kalangan belia dan ada juga bakat-bakat dan syarikat tempatan,
bagaimanakah pelaksanaannya?

Kita tahu ada mereka yang mampu untuk melaksanakan vertical farming yang
kalis cuaca ekstrem tetapi pantauan dan maklum balas daripada saya, tanah
pertanian kita ada lapan juta hektar. Hari ini kita guna 800,000 hektar sahaja untuk
tujuan sektor agromakanan. Less than 10 percent. Jadi bila kita tidak beri dukungan,
bayangkan ekosistem ini tidak membantu kerana kalau mereka yang diberikan
sewaan tanah untuk membangunkan teknologi terkini, believe me ya, saat-saat akhir
ada sahaja kerana negeri, Kerajaan Pusat, agensi yang akan tarik balik tanah yang
disewa. Itu pantauan dan maklum balas yang kami dapat.

Jadi saya harap, bila kita ada dasar agro sekuriti, kita mahu kembali untuk
mengangkat agenda tersebut, maka kita harus pastikan wujudnya reformasi
structural and sudah tentu it is not going to be easy. Ada players yang akan marah
tetapi demi sekuriti jaminan dan kedaulatan makanan negara, kita harus laksanakan
apa yang sukar. Di sinilah relevannya kewujudan pembangkang yang kuat.

Terima kasih Tuan Yang di-Pertua. Saya mohon menyokong dengan
cadangan balas reformasi struktur yang disebutkan tadi. Terima kasih.

Timbalan Yang di-Pertua [Dato’ Mohd Rashid Hasnon]: Baik. Terima
kasih Yang Berhormat Permatang Pauh. Seterusnya saya menjemput Yang

Berhormat Raub.

4.49 ptg.

Tengku Zulpuri Shah bin Raja Puji [Raub]: Terima kasih Tuan Yang di-
Pertua. Bismillahi Rahmani Rahim. Assalamualaikum warahmatullahi wabarakatuh
dan salam sejahtera kepada semua Ahli mesyuarat Dewan yang dimuliakan ini.
Terlebih dahulu patik ingin merafak sembah dan menjunjung kasih atas Titah
Kebawah Duli Yang Maha Mulia Seri Paduka Baginda Yang di-Pertuan Agong pada
28 Februari 2022 yang lalu.

1650

Di petang ini juga saya ingin mengambil kesempatan seperti rakan-rakan lain
ingin mengucapkan Selamat Hari Wanita.

Tuan Yang di-Pertua, kemerosotan alam sekitar dan fenomena perubahan
iklim telah memberi ancaman kepada dunia dan kesejahteraan manusia. Yang di-
Pertuan Agong menyeru supaya mekanisme pengurusan bencana hendaklah
sentiasa ditambah baik yang turut melibatkan peranan dan tanggungjawab rentas
sosial meliputi kerajaan, swasta, pertubuhan masyarakat sivil dan sukarelawan
terutamanya daripada kalangan belia serta rakyat jelata. Dalam erti kata lain, selepas

ini sekiranya ada mesyuarat bencana diharap ADUN, Ahli Parlimen setempat
