DR. 8.3.2022 84

Apa yang paling memualkan adalah kenyataan Yang Berhormat Pekan
bahawa duit rakyat tidak digunakan untuk membayar hutang 1MDB. Ini merupakan
pembohongan yang jelas dan nyata dan Shah Alam bersetuju dengan desakan
beberapa Ahli Parlimen supaya Yang Berhormat Pekan dirujuk kepada
Jawatankuasa Hak dan Keistimewaan atas pembohongan ini. [Tepuk]

Semua tahu, tempoh hutang bon RM32 bilion belum lagi matang dan oleh itu,
apa yang perlu dilakukan sekarang adalah membayar bunga ke atas pinjaman
tersebut. Bunga dianggarkan sebanyak RM2.7 bilion setahun. Ini dinyatakan oleh
bekas Menteri Kewangan II, Husni Hanadzlah pada tahun 2015 dan dilaporkan
dalam Astro Awani. RM2.7 bilion setahun bersamaan RM7 juta sehari, Tuan Yang
di-Pertua. RM7 juta sehari.

Bolehkah anggota Dewan yang mulia ini menggambarkan jumlah wang
sebanyak RM7 juta sehari dibayar oleh rakyat kerana ada pemimpin yang ingin
berseronok sambil kayakan keluarga dan kroni? Sedangkan, duit tersebut boleh
diguna pakai untuk membina sekolah, hospital, perumahan dan sebagainya untuk
kebajikan rakyat dan untuk mewujudkan pekerjaan untuk rakyat.

Ada netizen dia kata, “Fed-up”, dengan izin. “Kita tidak hendak dengar lagilah
rasuah-rasuah ini.” Kita hendak dengar fasal pekerjaan, hendak dengar tentang
pendapatan untuk rakyat dan sebagainya. Duit ini bila sudah habis dirompak, maka
macam mana kita hendak wujudkan pekerjaan, hendak wujudkan sekolah baharu,
hendak wujudkan hospital baharu yang akan mendatangkan pekerjaan untuk rakyat?
01520

Sebagai contoh, pagi ini saya didatangi oleh seorang guru kaunseling yang
mengeluh betapa setiap seorang guru kaunseling terpaksa menjaga 500 orang anak
murid. Seorang jaga 500, mana mungkin mereka mampu membuat yang terbaik
bagi anak-anak kita? Dia memohon saya mendesak kerajaan untuk menambahkan
lagi jumlah guru kaunseling. Akan tetapi, duitnya di mana? Bayar bunga hutang
1MDB. Apabila tempoh hutang ini matang maka ia perlu dibayar secara
keseluruhannya secara selonggok dan pada ketika itu hutang baharu untuk bayar
hutang lama mungkin dirancang untuk diambil oleh Yang Berhormat Pekan. Apa
Yang Berhormat Pekan hendak kisah? Dia dan keluarga serta rakan sudah kaya
dan hutang yang diambilnya akan dibayar oleh rakyat.

Pagi ini juga saya ditunjukkan sebuah video kemungkinan besar dikeluarkan
oleh pihak BN kerana saya mengkritik hero mereka iaitu Yang Berhormat Pekan.
Video ini mendakwa saya menghina orang kampung dan pinggiran bandar
berbangsa Melayu. Maaf, saya tidak menghina sesiapa kecuali golongan yang

menyokong perompak dan penyamun, sama ada orang kampung, orang pinggir
