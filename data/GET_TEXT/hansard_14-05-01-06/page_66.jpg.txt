DR. 8.3.2022 60

(i) salurkan dana tersebut untuk tujuan yang lebih utama ataupun

yang lebih penting;

(ii) fokuskan kepada dasar yang membela rakyat; dan

(iii) kekhuatiran kami sekiranya hasil PRN ini lebih memburukkan

kehidupan rakyat.

Pertama, begitu banyak kumpulan yang terkesan dengan kelembapan aktiviti
ekonomi yang sepatutnya menjadi keutamaan penyaluran dana. Alangkah baiknya
kos-kos yang dihabiskan untuk pelaksanaan PRN ini disalurkan untuk pakej
rangsangan tambahan. Terdapat ribuan perniagaan kecil yang telah gulung tikar,
terdapat lebih 12 ribu orang pekerja di Johor telah diberhentikan kerja.

Contoh spesifik di dalam Dewan yang mulia ini juga saya pernah bangkitkan
bahawa perlu ada permohonan untuk salurkan dana RM10 juta kepada Larkin
Sentral, hab pengangkutan awam dan pasar yang terkesan teruk dengan PKP dan
sebagainya. Namun, permohonan itu masih dipandang sepi dan kini kalau Tuan
Yang di-Pertua turun ke Larkin Sentral di bahagian barangan kering, hanya tinggal
50 ke 60 peratus sahaja yang masih mampu bernafas dan bertahan. Saya tidak tahu
sampai bila perkara ini akan berlaku.

Sebenarnya Tuan Yang di-Pertua, dana RM150 juta tadi dapat dimanfaatkan
kepada mereka yang terkesan dengan COVID-19. Apabila berlaku kes positif,
arahan kerajaan ini mudah, kamu kena kuarantin satu minggu tetapi kepayahan,
kesengsaraan itu kepada pesakit kerana tempoh seminggu itu juga menyebabkan
mereka tiada pendapatan. Jadi, kalau keutamaan itu untuk membantu rakyat, RM150
juta ini kalau kita bagi pun katakan RM500 kepada setiap individu yang terkesan
COVID-19 kena kuarantin, yang mungkin hilang mata pencarian, kita boleh bantu
300 ribu orang. Itu kalau tidak berlaku pilihan raya negeri.

Tuan Yang di-Pertua, pagi tadi kita ada sebut juga soal utama adalah soal
menstabilkan harga barang. Malah saya berterima kasih kepada Yang Berhormat
Timbalan Menteri, dari pihak kerajaan sendiri pun kata beliau setuju dengan saranan
saya supaya kalau RM150 juta itu lebih elok, lebih baik salurkan kepada usaha
mengawal harga barang daripada panggil pilihan raya kerana isu soal harga barang
tadi dah dijelaskan. Isunya di peringkat kos, subsidi yang disalurkan itu biarlah
kepada pengeluar, penternak kecil supaya mereka juga dapat bukan sahaja
menjamin harga yang stabil tetapi juga bekalan yang lebih terkawal.

Tuan Yang di-Pertua, kalau kita tidak buat pilihan raya negeri di Johor,
sebenarnya kerajaan boleh memilih untuk melaksanakan janji-janji yang telah
diketengahkan ketika membentangkan belanjawan pada tahun lepas. Saya ambil
contoh, ini satu contoh, bilakah guru-guru yang telah dijanjikan RM100 untuk tujuan

membantu alat bantuan mengajar PdPR. Tahun lepas umum hendak bagi RM100,
