DR. 8.3.2022 117

orang. Khususnya di Malaysia setakat ini ada 3,600,000 orang yang pernah dijangkiti
oleh COVID-19 dan antaranya 33,000 orang telah terkorban.

Dari segi nisbah populasi, ini bermakna lebih daripada 1:1,000 yang
terkorban akibat COVID-19 dan kalau kita bandingkan apa yang berlaku di sekitar
rantau Asia Tenggara, Malaysia yang paling tinggi, kalau dibandingkan dengan
negara-negara jiran termasuk Singapura, Indonesia, Thailand, Filipina, Vietnam dan
sebagainya.

Akan tetapi kita mesti membuat penilaian berterusan mengambil kira kadar
kematian COVID-19. Kalau di peringkat awal kita dalam kadar kematian setiap kes
dalam lingkungan satu peratus hingga lima peratus dan sekarang telah menurun
kepada 0.1 peratus hingga 0.5 peratus. Penilaian berterusan harus dilakukan
daripada aspek impak kesihatan berbanding dengan impak ekonomi dan sosial
daripada segi faedah, kos dan sebagainya.

Saya pasti pegawai di Kementerian Kesihatan memang ada perancangan
yang rapi untuk kita ke arah norma baharu. Akan tetapi dari segi komunikasi, saya
rasa agak kekurangan dan kebanyakan rakyat tidak faham apakah hala tuju daripada
segi kawalan COVID-19 dan bilakah Malaysia akan balik ke norma baharu ataupun
fasa endemik.

Pertama, saya rasa kerajaan harus mengakui bahawa gelombang Omicron
ini tidak dapat di sekat dengan kapasiti yang sedia ada. Gelombang ini akan
berterusan dan sekarang kita lihat mungkin telah melepasi kemuncak dan akan
menurun. Dengan mengambil kira kadar kematian yang lebih rendah dari segi
gelombang Omicron ini, adalah perlu kita mengkaji adakah kita perlu sekatan yang
lebih ketat ataupun kita boleh lakukan kelonggaran yang seterusnya supaya kita
boleh lebih cepat pulihkan ekonomi khususnya industri pelancongan dan
sebagainya.

Saya pasti ramai yang sedang menunggu sidang media daripada Yang Amat
Berhormat Perdana Menteri. Kita harap ada satu— dia akan umumkan sesuatu yang
terbaik, khususnya daripada segi pembukaan sempadan dan saya menyeru
memandangkan bahawa kemuncak Omicron telah berlalu dan inilah peluang yang
terbaik untuk kita buka khususnya sempadan dengan Singapura VTL supaya
membolehkan mereka yang mengundi dalam PRN Johor ini pada 12 Mac ini, mereka
boleh balik untuk melaksanakan tanggungjawab mereka sebagai warga Malaysia
untuk menegakkan demokrasi.

Saya juga harap apabila Yang Amat Berhormat Perdana Menteri
mengumumkan pembukaan sempadan, dia akan umumkan satu tarikh yang ke

hadapan. Di mana apabila Malaysia mencapai peratusan dos penggalak COVID-19
