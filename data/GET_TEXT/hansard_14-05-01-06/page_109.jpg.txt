DR. 8.3.2022 103

Saya mengharapkan projek naik taraf loji rawatan Bukit Selambau yang
daripada 30 liter juta sehari kepada 70 liter sehari yang telah diluluskan dalam
Rancangan Malaysia Ke-11 segera disiapkan. Sehingga pada hari ini difahamkan
tarikh milik tapak naik taraf projek juga Bukit Selambau adalah pada 06 Jun 2021
pada tahun lepas dan tarikh siap kerja dijadualkan pada 02 Disember 2023.

Kini kemajuan jadual sebenar di tapak adalah 4.5 peratus berbanding jadual
enam peratus. Jadi projek-projek melibatkan kepentingan rakyat ini saya harap diberi
perhatian yang serius dan kena dipantau supaya ia mampu disegerakan dan
disiapkan seperti yang dijadualkan.

Tuan Yang di-Pertua saya meneliti Titah Kebawah Duli Yang Maha Mulia Seri
Paduka Baginda Yang di-Pertuan Agong turut menyebutkan bahawa penyediaan
tempat tinggal yang selesa dan kondisi juga perlu diperluaskan melalui penyediaan
bantuan bina baharu serta pembaikan rumah yang uzur terutamanya kepada
golongan miskin dan kurang berkemampuan agar mereka dapat menjalani
kehidupan yang lebih selesa.

1620

Di samping itu, akses kepada ‘pemadat’ hendaklah diberi keutamaan melalui
pelbagai inisiatif yang lebih mesra pendapatan seperti penyediaan rumah mampu
milik dan kaedah pembiayaan perumahan bagi kumpulan B40 dan M40.

Saya sebenar-benarnya tersentuh berkenaan isu perumahan rakyat ini
termasuklah penyediaan rumah mampu milik di Malaysia ini adalah isu yang sangat
sensitif. Acap kali rakyat merungut bekalan rumah yang murah dan berpatutan pada
pandangan gaji dan pendapatan mereka tidak banyak. Sudah menjadi lumrah
semua orang ingin memiliki rumah sendiri ya.

Saya sebenarnya ingin merujuk pada kenyataan Menteri Perumahan dan
Kerajaan Tempatan, Dato' Sri Reezal Merican yang memaklumkan bahawa
sebanyak ‘tujuh’ rumah mampu milik tidak terjual setakat suku ketiga tahun lalu. Ini
adalah suatu yang perlu kita pandang serius ya. Secara umum dapat dilihat berlaku
ketidakpadanan pendapatan dengan harga rumah mampu milik yang ditawarkan
menyebabkan harga rumah mampu milik ini tidak terjual dan melonjak secara
signifikan.

Apa yang berlaku ini menunjukkan ketidakseimbangan daripada segi
pendapatan dan harga tawaran hartanah yang menjadi salah satu sebab utama
mengapa ada golongan yang masih tidak mampu memiliki rumah sendiri. Antara
punca-punca lain terjadinya isu pemilikan rumah ini adalah harga pasaran rumah
yang masih di luar kemampuan ramai. Kemudian, kekurangan rumah mampu milik.

Kemudian, tidak mampu membayar wang pendahuluan. Ada yang sebahagiannya
