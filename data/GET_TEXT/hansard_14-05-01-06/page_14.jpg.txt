DR. 8.3.2022 8

warganegara yang masih berada di tempat-tempat konflik, termasuklah baru-baru ini
kita membawa seorang warganegara Singapura untuk keluar.

Kedua ialah kita sentiasa mengingatkan rakyat kita di luar negara untuk
mendaftar. Akan tetapi kelazimannya memang begitu apabila berlaku sesuatu
bencana, sesuatu masalah, maka pada masa itu baru mereka secara sukarela akan
mendaftar. Namun sebaik sahaja kita tahu walaupun mereka tidak daftar, kita akan
hubungi juga mereka melalui telefon, melalui pesanan-pesanan, melalui teman-
teman mereka dan sebagainya.

Tentang kedudukan beberapa orang rakyat Malaysia yang berada di Poland
termasuk ada yang keluar baru-baru ini daripada Kiev, mereka ada di Poland. Ada
yang pergi ke negara lain— yang ini memang kita sentiasa melihat dari segi
intelligence. Apa-apa yang mungkin berlaku, pelan evakuasi itu memang sentiasa
ada dalam apa-apa keadaan.

Bukan sahaja keadaan konflik peperangan tetapi juga dalam suasana
bencana seperti banjir, gempa bumi dan baru-baru ini evakuasi daripada Wuhan
ketika Yang Berhormat bekas Perdana Menteri ada di sini mempengerusikan
Mesyuarat Evakuasi Rakyat Malaysia dari Wuhan sebagai contoh. Terima kasih.

Tuan M. Kulagesaran [Ipoh Barat]: Rusia, ada perbincangan dengan Rusia
untuk mengundur dari Ukraine?

Tuan Wong Chen [Subang]: Subang boleh?

Timbalan Yang di-Pertua [Dato’ Mohd Rashid Hasnon]: Kita dengar
Beaufort dulu.

Datuk Seri Panglima Hajah Azizah binti Datuk Seri Panglima Haji Mohd
Dun [Beaufort]: Terima kasih Timbalan Yang di-Pertua. Pertamanya izinkan saya
untuk mengucapkan Selamat Hari Wanita Sedunia kepada semua wanita yang ada
di dalam Dewan ini dan juga yang berada di luar sana, di seluruh negara kita
Malaysia yang tercinta ini.

Soalan saya kepada Yang Berhormat Menteri. Sekiranya betul video yang
ditularkan itu dan terdapat ataupun memang ada terdapat rakyat kita di Ukraine
sekarang ini yang sedang berada dalam peperangan ini, apakah tindakan-tindakan
daripada kementerian ataupun negara kita untuk evacuate mereka ini daripada sana
dalam tempoh yang terdekat? Terima kasih.

Dato’ Sri Saifuddin Abdullah: Soalan yang sama saya ulang tetapi tidak
apa, terima kasih. Ya kalau benar dan kalau kita tahu pasti kita akan usahakan
dengan apa cara sekalipun. Lazimnya apabila kita membuat sesetengah program
evakuasi itu, kita tidak umumkan kepada khalayak untuk menjaga keselamatan
mereka. Contohnya semasa evakuasi jalan darat dari Kiev menuju ke Poland baru-

baru ini, kami cuma berkata evakuasi sudah bermula tetapi kami langsung tidak
