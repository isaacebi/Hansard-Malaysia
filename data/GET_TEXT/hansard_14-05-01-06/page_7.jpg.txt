DR. 8.3.2022 1

MALAYSIA
DEWAN RAKYAT
PARLIMEN KEEMPAT BELAS
PENGGAL KELIMA
MESYUARAT PERTAMA
Selasa, 8 Mac 2022
Mesyuarat dimulakan pada pukul 10.00 pagi
DOA

[Timbalan Yang di-Pertua (Dato’ Mohd Rashid Hasnon)
mempengerusikan Mesyuarat]

JAWAPAN-JAWAPAN MENTERI BAGI PERTANYAAN-PERTANYAAN

Tuan Yang di-Pertua: Ahli-ahli Yang Berhormat sebelum saya memanggil
Ahli-ahli Yang Berhormat, ada pemakluman yang saya ingin bacakan.

Ahli-ahli Yang Berhormat, sukacita dimaklumkan bahawa hari ini 8 Mac 2022
adalah Sambutan Hari Wanita 2022. Bersempena dengan Hari Wanita 2022 ini
Parlimen Malaysia menganjurkan satu forum bual bicara bersama Yang Berhormat
bertajuk “Saksama Bersama”, pada hari ini jam 1 tengah hari bertempat di Bilik
Bankuet, Blok Utama, Parlimen Malaysia. Ahli-ahli Yang Berhormat adalah dijemput
untuk hadir. Sekian, terima kasih.

Ahli-ahli Yang Berhormat, sekarang saya ingin menjemput Yang Berhormat

Sabak Bernam.

1. Dato’ Haji Mohd Fasiah bin Mohd Fakeh [Sabak Bernam] minta Menteri
Perumahan dan Kerajaan Tempatan menyatakan setakat manakah kementerian
telah berjaya menyediakan projek perumahan mampu milik yang konklusif, praktikal
dan mapan khususnya bagi golongan muda (berumur 25-35 tahun) dan setakat
manakah sambutan golongan muda ke atas projek perumahan PR1MA seluruh
negara.

Menteri Perumahan dan Kerajaan Tempatan [Dato’ Sri Reezal Merican
bin Naina Merican]: Baik. Terima kasih Tuan Yang di-Pertua. Terima kasih kepada
Yang Berhormat Sabak Bernam.

Tuan Yang di-Pertua, saya mengucapkan penghargaan dan terima kasih atas
soalan yang telah disebut tadi. Bagi memastikan usaha ini dapat dijayakan dengan
sebaik mungkin, kerajaan telah mewujudkan Jawatankuasa Penyelarasan dan

Pelaporan Kluster Perumahan RMKe-12. Bagi tujuan untuk memastikan
