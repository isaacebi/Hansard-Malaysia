DR. 8.3.2022 14

Timbalan Yang di-Pertua [Dato’ Mohd Rashid Hasnon]: Masa telah
mencukupi. Ahli Yang Berhormat, sekarang tamatlah sesi untuk waktu pertanyaan-
pertanyaan Menteri pada hari ini. Terima kasih, Ahli-ahli Yang Berhormat.

[Sesi Waktu Pertanyaan-pertanyaan Menteri tamat]

JAWAPAN-JAWAPAN LISAN BAGI PERTANYAAN-PERTANYAAN

[Soalan No.1 — YB. Dato’ Haji Ahmad Nazlan bin Idris (Jerantut) tidak hadir]

Timbalan Yang di-Pertua [Dato’ Mohd Rashid Hasnon]: Saya persilakan
Yang Berhormat Jerantut, tidak ada dalam Dewan. Seterusnya saya _ingin
menjemput Dato' Seri Dr. Wan Azizah Wan Ismail, Yang Berhormat Pandan.

Dato’ Seri Dr. Wan Azizah Wan Ismail [Pandan]: Terima kasih Tuan Yang
di-Pertua. Hari ini kita dalam Hari Wanita Antarabangsa. Kita dijadikan lelaki dan
perempuan untuk sama-sama kita berlaku adil antara kita dan pecahlah andaian

stereotaip.

2. Dato’ Seri Dr. Wan Azizah Wan Ismail [Pandan] minta Menteri
Perdagangan Dalam Negeri dan Hal Ehwal Pengguna menyatakan:

(a) apakah langkah-langkah yang telah diambil oleh Majlis
Tindakan Sara Hidup Negara (NACCOL) untuk memastikan
kawalan harga munasabah ke atas barang keperluan seperti
telur, ayam, minyak masak serta sayuran; dan

(b) apakah strategi jangka pertengahan dan panjang untuk

memastikan sekuriti makanan negara terjamin.

Timbalan Menteri Perdagangan Dalam Negeri dan Hal Ehwal Pengguna
[Dato’ Rosol bin Wahid]: Bismillahi Rahmani Rahim. Assalamualaikum
warahmatullahi wabarakatuh. Terima kasih, Tuan Yang di-Pertua. Terima kasih,
Yang Berhormat Pandan. Saya mohon keizinan Dewan ini untuk menjawab bersekali
dengan soalan lisan daripada Yang Berhormat Pasir Gudang yang bertarikh 14 Mac
nanti iaitu berkaitan dengan hal yang sama.

Sebelum itu Tuan Yang di-Pertua, saya ingin mengambil kesempatan ini
untuk merakamkan penghargaan terima kasih kepada seluruh warganegara
Malaysia yang telah datang ke Hulu Terengganu membantu mangsa banjir yang
terkesan teruk pada akhir bulan lepas. Terima kasih setinggi-tingginya dan
penghargaan setinggi-tingginya.

Tuan Yang di-Pertua, untuk makluman Yang Berhormat Pandan dan
tahniahlah kepada Yang Berhormat Pandan yang telah menjadi Pengerusi NACCOL
yang pertama pada tahun 2018. Mesyuarat NACCOL telah diadakan sebanyak dua
