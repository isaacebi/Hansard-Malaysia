DR. 8.3.2022 69

Saya berharap Menteri MPIC boleh memberi penerangan tentang tuduhan
dilemparkan oleh sabahkini2.com tersebut.

Terima kasih atas kepada Tuan Yang di-Pertua kerana membenarkan saya
tambah satu minit ucapan saya berbanding dengan Johor Bahru tadi. Sekian terima
kasih. Selamat Hari Wanita kepada semua.

Tuan Yang di-Pertua: Terima kasih Yang Berhormat Seputeh. Sebenarnya
sembilan minit, sempat 12 minit sahaja. Sebelum saya tangguhkan mesyuarat pada
pukul satu ini. Saya ingin umumkan senarai pembahas yang akan bermula pukul
2.30 petang. Didahului oleh Yang Berhormat Parit dan diikuti oleh Yang Berhormat
berikut, Yang Berhormat Kubang Pasu, Yang Berhormat Sik, Yang Berhormat Shah
Alam, Yang Berhormat Lubuk Antu, Yang Berhormat Sungai Petani, Yang Berhormat
Klang, Yang Berhormat Merbok, Yang Berhormat Kepong, Yang Berhormat
Permatang Pauh, Yang Berhormat Raub, Yang Berhormat Gopeng, Yang Berhormat
Taiping dan Yang Berhormat Batu Gajah.

Saya tangguhkan mesyuarat ini sehingga pukul 2.30 petang. Terima kasih.
Assalamualaikum warahmatullahi wabarakatuh.

[Mesyuarat ditempohkan pada pukul 1.04 tengah hari]

1430
[Mesyuarat disambung semula pada pukul 2.30 petang]

[Tuan Yang di-Pertua mempengerusikan Mesyuarat]

Tuan Yang di-Pertua: Assalamualaikum warahmatullahi wabarakatuh dan
selamat petang. Kita sambung perbahasan Titah Diraja dengan saya jemput Yang

Berhormat Parit. Silakan 12 minit Yang Berhormat.

2.33 ptg

Dato’ Mohd Nizar bin Haji Zakaria [Parit]: Bismillahir Rahmanir Rahim,
Assalamualaikum warahmatullahi wabarakatuh, salam sejahtera, salam Keluarga
Malaysia. Terlebih dahulu saya ingin mengucapkan terima kasih kerana terus
memberikan ruang dan peluang untuk saya juga turut serta berbahas.

Di dalam kita mengharungi sepanjang Parlimen ke-14 ini yang telah
memasuki penggal kelima, kita telah melihat peralihan demi peralihan kerajaan yang
memerintah. Pelbagai cabaran dan dugaan sehinggakan rakyat juga terkesan
dengan hebatnya akibat kerajaan yang bertukar.

Atas faktor itu, saya pastinya ada kesedaran tinggi betapa keperluan kerajaan
yang stabil demi kemakmuran masa depan. Soal ini penting dalam memastikan
kerajaan yang stabil itu boleh melaksanakan dasar dan agenda pembangunan

negara dengan lebih jelas dan lancar tanpa ada apa-apa kesan yang lain. Kita
