DR. 8.3.2022 123

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Taiping. Seterusnya saya menjemput pembahas terakhir iaitu Yang
Berhormat Batu Gajah.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
sebelum itu saya minta satu lagi perkara atas isu yang sama yang telah dibangkitkan
iaitu kenyataan yang mengelirukan Dewan yang dikeluarkan oleh Yang Berhormat
Pekan. Terkini, ini adalah apa yang dilaporkan oleh Malaysiakini. Yang Berhormat
Pekan mengatakan bahawa beliau akan menjawab isu tentang tuduhan
mengelirukan Dewan selepas PRN Johor. Ini bermaksud Yang Berhormat Pekan
tidak mahu memberi penjelasan. Ini terang-terang menunjukkan sikap beliau yang
menipu di Dewan yang mulia ini dan setelah diberi peluang untuk menjelaskan isu
1MDB, beliau sekarang telah menjelaskan ketika berkempen di Johor, beliau tidak
akan memberi penjelasan ataupun penjelasan akan diberikan selepas PRN Johor,
mungkin terlewat Tuan Yang di-Pertua.

Saya tidak akan membenarkan Yang Berhormat Pekan memperalat dan
mempermainkan Dewan yang mulia ini dan menipu, teruskan menipu. Saya akan
menuntut Yang Berhormat Pekan diambil tindakan kalau beliau tidak memberi
sebarang penjelasan Tuan Yang di-Pertua. Timbalan Yang di-Pertua juga
bertanggungjawab.

Kalau Timbalan Yang di-Pertua serius tentang isu mengelirukan Dewan,
mahu Yang Berhormat yang hadir untuk menggunakan Dewan ini untuk
membahaskan perkara yang betul, menyatakan kebenaran, saya minta Tuan Yang
di-Pertua memandang berat perkara ini.

Timbalan Yang di-Pertua [Dato’ Mohd Rashid Hasnon]: Baik, terima
kasih. Tuan Yang di-Pertua akan mengambil tindakan yang sewajarnya. Terima

kasih, sekarang saya menjemput Yang Berhormat Batu Gajah.

5.27 ptg

Tuan Sivakumar Varatharaju Naidu [Batu Gajah]: Terima kasih diucapkan
kepada Tuan Yang di-Pertua kerana memberi peluang kepada Yang Berhormat Batu
Gajah untuk turut menjunjung kasih membahaskan Titah Ucapan Tuanku Yang di-
Pertuan Agong.

Pertama sekali saya ingin tahu sama ada benar ataupun tidak bahawa
ekonomi negara semakin pulih pasca pandemik COVID-19? Bagaimanakah
pemulihan ini diukur? Masih ramai lagi yang menganggur kerana hilang pekerjaan
atau mata pencarian. Banyak juga kilang dan perniagaan telah menggulung tikar,
kemasukan pelabur asing (FDI) juga tidak mantap. Kos sara hidup semakin

meningkat. Keadaan akan bertambah buruk akibat perang Russia-Ukraine dan
