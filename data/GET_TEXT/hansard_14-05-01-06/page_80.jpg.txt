DR. 8.3.2022 74

membawa kepada impak iklim yang sangat signifikan serta tidak dapat dielakkan lagi
sehingga tahun 2040. IPCC menganggarkan bahawa dalam dekad ini, perubahan
iklim akan mengakibatkan 32 hingga 132 juta orang yang akan menjadi lebih miskin.
Perubahan iklim juga akan mengancam sekuriti makanan dan lain-lain masalah
kesihatan.

Jadi apa yang jelas daripada laporan terbaru ini adalah untuk kita
memberikan perhatian yang lebih serius kepada adaptasi dan isu kehilangan dan
kerosakan akibat impak perubahan iklim. Contohnya kehilangan nyawa, kerosakan
harta benda, kehilangan mata pencarian, kehilangan tempat kediaman dan
sebagainya. Difahamkan kerajaan masa kini sedang berusaha mendapatkan dana
daripada peringkat antarabangsa iaitu Green Climate Fund untuk membiayai
penyediaan pelan adaptasi negara. Langkah ini akan mengambil masa beberapa
tahun untuk disediakan. Dalam masa yang sama, langkah-langkah dan tindakan
segera diperlukan seperti menggalakkan climate resilient development iaitu
pembangunan berdaya tahan iklim.

Kita seharusnya menilai semula corak pembangunan dan dasar-dasar
perancangan bandar dan desa supaya setiap rancangan atau pembangunan di
semua peringkat dilihat daripada kaca mata perubahan iklim. Adakah sebarang
rancangan ataupun pembangunan tersebut membawa ke arah pembangunan yang
berdaya tahan iklim ataupun sebaliknya? Kaedah sedemikian sangat diperlukan.
Undang-undang dan dasar-dasar yang sedia ada harus dikaji untuk menggalakkan
pembangunan yang berdaya tahan iklim.

Baru-baru ini terdapat perdebatan hebat di media sosial berkenaan hubung
kaitnya pembalakan hutan atau penukaran status hutan simpan kekal kita bagi tujuan
melombong, perladangan durian musang king dan sebagainya dengan masalah
banjir di negeri-negeri tertentu. Beberapa kerajaan negeri memberikan alasan
bahawa hujan yang lebat atau fenomena kepala air yang mengakibatkan impak yang
teruk di kawasan-kawasan yang dilanda banjir serta mengakibatkan kerosakan yang
besar bukan berpunca daripada aktiviti pembalakan. Fenomena hujan lebat akan
menjadi lebih kerap daripada apa yang kita dapat lihat daripada laporan ini.

1450

Jadi, penjagaan hutan-hutan kita adalah amat penting sebagai adaptation
response atau langkah adaptasi untuk menjamin bahawa walaupun hujan lebat
berlaku dengan lebih kerap, kesan banjirnya dapat ditebat iaitu kurang kesan
kerosakan dengan ecosystem-based adaptation atau adaptasi yang berasaskan
ekosistem. Kajian 2016 oleh Institut Alam Sekitar Stockholm telah mendedahkan
bahawa di Malaysia, "Secara umumnya, kerajaannya melihat kerentanan negara

berkenaan dengan perubahan iklim adalah rendah berbanding negara lain di rantau
