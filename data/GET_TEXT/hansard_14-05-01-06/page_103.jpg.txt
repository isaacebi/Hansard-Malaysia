DR. 8.3.2022 97

menimbulkan masalah psikologi on top of high number of COVID-19 infections fear
dan setakat ini kami tidak mendengar atau melihat sebarang maklum balas daripada
agensi-agensi kerajaan mengenai bantuan sokongan psikologi ini.

Tuan Yang di-Pertua, at the end of the day rakyat mahu penyelesaian. The
people are looking for solutions. Perubahan iklim is a phenomenon that is here to
stay dan kita dapati dengan hujan yang berterusan dan taburan air yang terlalu tinggi,
jelas memberi impak menyebabkan sistem saliran di Klang tidak dapat menampung
air sebegitu banyak. Situasi air pasang di laut turut menyebabkan paras air
meningkat. Saya mencadangkan kerajaan khususnya KASA mempertimbangkan
konsep ‘sponge city’ seperti di China atau drip irrigation yang diamalkan di negara
India sebagai langkah jangka masa panjang untuk tebatan banjir.

Tuan Yang di-Pertua, saya juga ingin mencadangkan supaya KASA dan
kerajaan Keluarga Malaysia menubuhkan sebuah suruhanjaya khas banjir untuk
menyiasat dan memberi cadangan bagi rancangan keseluruhan jangka panjang
untuk mengatasi kemungkinan bandar-bandar di Malaysia ditenggelamkan. Siasatan
ini boleh diketuai oleh pakar-pakar tempatan dan luar negara untuk menyiasat
bencana banjir dan menyediakan pelan penyesuaian iklim negara yang lebih
komprehensif.

Permintaan untuk menubuhkan suruhanjaya khas banjir ini adalah adil, it’s
fair memandangkan enam buah negeri telah mengalami tragedi akibat banjir dalam
beberapa bulan yang lalu melibatkan kehilangan nyawa, 48 orang anak Malaysia
telah mati oleh kerana banjir, tenggelam, kehilangan harta benda dan gangguan
hidup sosial dan juga ekonomi. Bagi rakyat Malaysia B40, banjir ini adalah double
whammy Tuan Yang di-Pertua kerana kehilangan pekerjaan dan pendapatan
semasa pandemik COVID-19 dan sekarang terpaksa menampung kerugian harta
benda, kenderaan, perabot yang mencecah lebih kurang RM30,000 hingga
RM40,000 sesebuah keluarga, seisi rumah. Ini membebankan orang ramai.

Untuk kawasan Klang, saya minta dan juga minta JKR — ini saya telah
membuat beberapa kali pesanan kepada JKR tetapi JKR bisu. Saya minta mereka
untuk mengkaji semula kekerapan kerja-kerja pembersihan longkang monsun di
Klang kepada setiap minggu daripada apa yang sedia ada iaitu sekali dalam enam
bulan di bawah konsesi kerja raya. Ini tidak masuk akal; macam mana mereka
membuat perjanjian konsesi ini untuk membersihkan longkang satu kali dalam enam
bulan. Ini perbuatan bodoh, Tuan Yang di-Pertua. Saya tengok Tuan Yang di-Pertua
pun sokong pandangan-pandangan saya dalam hal ini.

Saya masih tunggu jawapan daripada JKR sebab saya telah lontarkan isu ini
dalam sidang Disember dan pada bulan Januari semasa ada sidang khas banjir dan

sekarang, kali ketiga. Selepas itu Tuan Yang di-Pertua, saya memberi satu
