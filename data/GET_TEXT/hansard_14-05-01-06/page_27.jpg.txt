DR. 8.3.2022 21

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Dungun. Sila Yang Berhormat Menteri. Satu minit.

Dato’ Sri Reezal Merican bin Naina Merican: Terima kasih Tuan Yang di-
Pertua. Soalan ini agak spesifik. Untuk makluman pada pengetahuan saya di
Terengganu ada lebih kurang tujuh pusat pelupusan sisa pepejal. Daripada sembilan
ini, lapan adalah bukan sanitari (non sanitary), manakala satu adalah sanitari yang
dibina oleh KPKT.

Sebagai makluman Yang Berhormat bahawa negeri Terengganu adalah
negeri yang tidak menerima pakai Akta 672 pada waktu ini. Bererti obligasi kepada
pengurusan sisa pepejal terletak di atas bahu dan di bawah kawal seliaan PBT di
negeri berkenaan. Namun dalam hal ini, KPKT komited untuk membuat
sebagaimana saya sebut tadi tentang transformasi pengurusan sisa_ pepejal
terutamanya ke arah pengenalan teknologi-teknologi baharu seperti WtE yang saya
sebut tadi, Waste to Energy di kawasan-kawasan yang penjanaan sisa pepejal yang
melebihi 500 tan metrik. Untuk itu saya hendak maklumkan bahawa pengurusan sisa
pepejal walaupun bukan di bawah Akta 672, KPKT komited untuk membawa WIE ke
negeri Terengganu. Terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan
yang kedua. Saya menjemput Yang Berhormat Rasah.

Tuan Cha Kee Chin [Rasah]: Terima kasih Tuan Yang di-Pertua atas
peluang yang diberikan. Saya meneliti jawapan daripada Yang Berhormat Menteri
tadi ketika menjawab soalan asal dan soalan tambahan. Saya nampak komitmen
daripada Kementerian KPKT dan Yang Berhormat Menteri.

#1100

Cuma saya hendak tanya, di Negeri Sembilan. Daripada 137 keseluruhan
tapak pelupusan, ada berapa di Negeri Sembilan yang sanitary dan yang tidak
sanitary untuk Negeri Sembilan?

Juga, dalam usaha kita untuk mengurangkan pelepasan gas rumah hijau,
itulah komitmen kita bersama, dan sebahagian daripada tanggungjawabnya terletak
pada KPKT sebab kerajaan tempatan.

Saya hendak tanya, apakah pendirian terkini daripada KPKT sendiri
berkenaan dengan pembinaan incinerator? Sebab, kita tahu incinerator adalah
antara facility yang diguna pakai sejak dahulu tetapi banyak laporan daripada expert
mengatakan bahawa pembinaan incinerator kalau dia dekat sangat dengan kawasan
perumahan dan juga kawasan komersial yang lain, ia mungkin mendatangkan
mudarat. Jadi, apakah pendirian terkini pihak kerajaan khasnya KPKT? Terima kasih

Tuan Yang di-Pertua.
