DR. 8.3.2022 34

01130

Kos input ini meliputi kos barangan daripada pengimport dan kos-kos lain
yang turut meningkat ekoran daripada kenaikan kadar tukaran wang asing dan
kenaikan harga barangan dari pengimport. Kebergantungan negara kepada bekalan
makanan dari luar akan menyebabkan sebarang perubahan harga import memberi
kesan kepada harga bahan makanan dalam bagi. Manakala, langkah-langkah yang

akan diambil oleh kementerian dalam kapasiti kenmampuan kementerian sehingga

hari ini ialah:

(i) mengadakan Skim Harga Maksimum Musim Perayaan dan
juga Skim Harga Maksimum Keluarga Malaysia untuk
menetapkan harga maksimum barangan-barangan tertentu
yang penting. Contohnya topeng muka, sanitizer dan juga
test kit;

(ii) melaksanakan Program Penentuan Harga Maksimum Bagi

Ayam dan Telur Ayam yang mana harga ini akan berlangsung
sehingga 5 Jun 2022 untuk memberi kestabilan harga kepada
kedua-dua item tersebut kerana kita menyedari tidak lama
lagi kita akan menghadapi puasa dan juga akan menyambut
Hari Raya;
(iii) melaksanakan Program Jualan Keluarga Malaysia. Ini adalah
inisiatif kepada rakyat untuk mendapatkan barang keperluan
dengan harga yang lebih murah dengan kerjasama pasar
raya, koperasi dan peniaga-peniaga setempat; dan
(iv) mengadakan kerjasama ataupun libat urus dengan
kementerian-kementerian lain terutama sekali MAFI untuk
pastikan pengeluaran makanan dan barangan keperluan lain
dijamin bekalannya dan stabil harganya. Libat urus juga
diadakan bersama dengan pemain industri, pengeluar,
pengimport, pemborong, peruncit, persatuan pengguna dan
lain-lain pihak yang berkaitan dijalankan dari masa ke masa.
Terima kasih.
Tuan Yang di-Pertua: Terima kasih, soalan tambahan pertama.
Tuan Haji Akmal Nasrullah bin Mohd Nasir [Johor Bahru]: Terima kasih
Tuan Yang di-Pertua, terima kasih Yang Berhormat Timbalan Menteri. Saya tertarik
dengan jawapan Yang Berhormat Timbalan Menteri khusus kepada isu ayam tadi.
Yang Berhormat Timbalan Menteri sebut kita hendak kawal harga dan sebaginya

sedangkan punca itu juga Yang Berhormat Timbalan Menteri sebut berdasarkan kos.
