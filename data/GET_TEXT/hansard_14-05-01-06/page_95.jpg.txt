DR. 8.3.2022 89

Bagi saya, yang menjadi wakil rakyat kawasan Parlimen Lubok Antu amat
berharap satu impak yang nyata dan bukan retorik semata melonjakkan lagi
pembangunan di Lubok Antu dan seluruh negara amnya.

Tuan Yang di-Pertua, Projek Pembinaan Lebuhraya Central Spine Road
West Coast Expressway, Sarawak Sabah Link-Road dan Lebuhraya Pan Borneo
Sabah dan Sarawak bakal memacu pembangunan wilayah serta pertumbuhan
ekonomi setempat.

Dalam masa yang sama, penggunaan infrastruktur di Sabah dan Sarawak
hendaklah dipercepatkan sebagai pusat pertumbuhan ekonomi baharu berikutan
perpindahan ibu kota negara Indonesia ke Wilayah Kalimantan.

Walau bagaimanapun, saya ingin bertanya kepada Yang Berhormat Menteri
Kanan Perdagangan Antarabangsa dan Industri. Apakah perancangan dan
pembangunan ekonomi yang disediakan dan akan dilaksanakan di kawasan Lubok
Antu?

Umum, semua kita mengetahui bahawa negara jiran kita Indonesia telah
memindahkan pusat pemerintahan dari Jakarta ke Kalimantan. Lubok Antu
sinonimnya dikenali sebagai pekan sempadan yang berdekatan dengan Pekan
Badau Kalbar. Seharusnya bersedia dan dilaksanakan dengan tuntas penggunaan
daripada segi ekonomi dan pelaburan.

Ini bagi mengimbangi impak pembangunan di negara jiran. Janganlah
memomokkan pemimpin di negara jiran menjadi kenyataan yang menyatakan “Kalau
dahulu kita suka ber swafoto di Malaysia Sarawak, mulai hari ini biarlah mereka
datang ber swafoto di sini.

Ini menunjukkan mereka begitu serius membangunkan kawasan-kawasan di
sekitar sempadan kita yang berteraskan pembangunan. Adakah kita merelakan
kawasan Lubok Antu terus terpinggir dan menjadi bahan lucu di negara jiran?

Tuan Yang di-Pertua, bagi menjamin kesejahteraan rakyat masyarakat luar
bandar tumpuan hendaklah diberikan kepada penyediaan infrastruktur luar bandar
yang lebih baik dan berkualiti. Tidak seimbang pembangunan dan ekonomi atas
kelas pendapatan wilayah dan negeri serta semua etnik Orang Asli dan lain-lain
hendaklah dikurangkan bagi memastikan kemakmuran negara dinikmati oleh semua
secara adil.

Oleh itu, saya mohon disegerakan penyediaan infrastruktur awam di kawasan
Parlimen Lubok Antu. Isu atau masalah bekalan air terawat di kawasan Long Lidung
dan Hilir Kelili, jalan raya berturap, masalah telekomunikasi seolah-olah jadi siulan
pembangunan tanpa kesudahan.

Janganlah mengabaikan atau memandang sebelah mata kedaifan

pembangunan di kawasan Lubok Antu dan kawasan luar bandar di Sarawak amnya.
