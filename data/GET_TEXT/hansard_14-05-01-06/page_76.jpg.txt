DR. 8.3.2022 70

mahukan pemulihan ekonomi negara disegerakan. Apatah lagi turut tempias kuat
dengan pandemik COVID-19 yang masih berterusan.

Tuan Yang di-Pertua, dalam titah Tuanku ada menyentuh soal Program
Imunisasi COVID-19 Kebangsaan yang telah berjaya mencapai liputan vaksinasi
lengkap sehingga 90 peratus populasi dewasa. Terima kasih kerajaan Keluarga
Malaysia di bawah kepimpinan Yang Amat Berhormat Dato’ Sri Ismail Sabri Yaakob
kerana rakyat kita dalam proses dos penggalak termasuk pelaksanaan imunisasi
dalam kalangan kanak-kanak.

Dalam hal ini, saya hendak bertanya berapa peratus sebenarnya rakyat
Malaysia yang langsung tidak mengambil imunisasi ini? Apakah benar hanya tinggal
dua peratus sahaja dan adakah mereka ini dalam kalangan kita yang bekerja atau
berada aktif dalam masyarakat kita? Saya juga hendak tahu berapa peratus rakyat
kita yang hanya mengambil dua dos vaksin dan setakat mana rakyat kita yang
mengambil sehingga dos penggalak dan berapakah peratusannya?

Tuan Yang di-Pertua, saya selari dengan titah Tuanku yang menyambut baik
Pelan Strategik Kebangsaan Kesihatan Mental 2020-2025 yang dirangka bagi
menangani isu kesihatan mental rakyat terutamanya yang terkesan akibat pandemik
COVID-19 melalui pelbagai langkah intervensi dan bantuan kepada golongan yang
terkesan.

Dalam hal ini, sememangnya ramai juga rakyat Malaysia yang terkesan
akibat COVID-19 terutama dalam kalangan mereka yang positif berdasarkan angka
keseluruhan di negara ini. Saya pernah membangkitkan soal jong COVID ataupun
jangkitan COVID berpanjangan dan ia membimbangkan apabila semakin ramai
jumlah pesakit wabak itu yang sudah sembuh terpaksa dirujuk kembali ke hospital
dan unit rawatan rapi (ICU).

Saya dimaklumkan ramai dalam kalangan long COVID-19 ini ataupun
jangkitan COVID yang berpanjangan mengalami radang paru-paru, ia telah
menyebabkan kecederaan paru-paru. Soalnya ada di antara mereka sudah
kehilangan pekerjaan dan ada yang baru hendak bekerja tetapi menghadapi
masalah ini sehingga majikan terpaksa memberhentikan mereka.

Jadi saya hendak tahu juga apakah perancangan Kementerian Kesihatan
dan Kementerian Sumber Manusia, malah Kementerian Kewangan untuk
memastikan rakyat Malaysia yang menghadapi long COVID-19 ini diberikan
kemudahan bantuan? Apakah jaminan buat mereka dari aspek kesejahteraan,
kehidupan mereka? Kita semua maklum bahawa jangkitan COVID-19 yang
berpanjangan ini ataupun Jong COVID-19 ini kita semua maklum bahawa adalah
keadaan pesakit itu di mana gejala dan tanda COVID-19 dihadapi melebihi tempoh

empat minggu.
