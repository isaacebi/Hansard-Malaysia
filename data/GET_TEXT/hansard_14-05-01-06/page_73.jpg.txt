DR. 8.3.2022 67

Tuan Yang di-Pertua, saya hendak sentuh tentang MoU pembantu rumah
antara Malaysia dengan Indonesia. Saya ingin tahu apa yang telah berlaku tentang
dalam menandatangani MoU tentang pengambilan pembantu rumah dari Indonesia
oleh pihak Malaysia?

Kita lihat, saya terbaca dalam media bahawa MoU ini sepatutnya
ditandatangani oleh Menteri Sumber Manusia Malaysia dengan Kerajaan Indonesia
pada 7 hingga 8 Februari di Bali. Akan tetapi ditangguhkan oleh pihak Indonesia
kerana Kementerian Dalam Negeri tidak memberi kerjasama yang sewajar. KDN
tiba-tiba mengumumkan dasar baharu yang mengehendaki pembantu rumah
Indonesia yang masuk ke Malaysia menggunakan My Travel Pass.

Pengumuman KDN ini memang bercanggah dengan MoU yang sepatutnya
ditandatangani oleh Menteri Sumber Manusia dengan Kerajaan_ Indonesia
berkenaan dengan penggunaan One Channel System (OCS). Memandangkan
kedua-dua Menteri dalam Kabinet yang sama membuat kenyataan yang bercanggah
dalam isu MoU dengan Indonesia, Perdana Menteri haruslah campur tangan dan
mengambil alih perbincangan MoU dengan kadar segera. Ini kerana, MoU pembantu
rumah ini ada kaitan dengan pengambilan pekerja Indonesia dalam sektor-sektor lain
di negara kita.

Kalau MoU ini tidak diselesaikan, isu ini tidak diselesaikan. Kita tidak
dibenarkan untuk mengambil pekerja Indonesia untuk berkhidmat untuk bekerja di
sektor-sektor lain di negara kita. Saya juga ingin merujuk pada laporan disiarkan
dalam portal Malaysiakini yang bertajuk ‘Source: Trouble foreign worker recruiting
system to be replace’ yang disiarkan pada 3 Mac 2022.

Mengikut artikel tersebut perkhidmatan Bestinet Sdn. Bhd yang menguruskan
pekerja asing atau apa yang dinamakan Malaysia Foreign Workers Centralised
Management System (FWCMS) mungkin akan diambil alih oleh satu syarikat baharu
yang bernama 3S Asia Sdn. Bhd yang ditubuhkan dalam Jun tahun 2021.

Syarikat ini mempunyai satu laman web iaitu 3S Malaysia.com yang
memaparkan logo Kementerian Sumber Manusia. Saya hendak tanya apakah
syarikat ini telah mendapat sokongan daripada Kementerian Sumber Manusia untuk
menangani One Channel System (OSC) dengan pihak Indonesia.

Saya juga ingin tahu, siapakah mewujudkan portal ini dan macam mana
portal ini - macam mana syarikat ini dilantik? Apakah ia dilantik melalui rundingan
terus antara Kementerian Sumber Manusia dengan syarikat ini — iaitu direct nego
ataupun melalui tender terbuka?

Kalau melalui tender terbuka, saya ingin tanya berapakah syarikat menyertai
pembindaan ini? Selain itu, apakah syarikat 3S Asia Sdn. Bhd hanya mewujudkan

laman web ini sahaja untuk menguruskan pengambilan pembantu rumah Indonesia
