DR. 8.3.2022 94

Tuan Sim Tze Tzin [Bayan Baru]: Yang Berhormat Sungai Petani.

Dato’ Johari bin Abdul [Sungai Petani]: Perbahasan yang kita sebut hari
ini ialah supaya kita mempunyai sungguh-sungguh niat untuk membangunkan food
security ini supaya kita tidak terlepas daripada satu masalah iaitu apabila kita
memerlukan makanan akhirnya kita tidak tergantung kepada supplies daripada luar
dan apabila kita mempunyai yang dihadapi sekarang seperti peperangan ataupun
COVID-19. Silakan.

Tuan Sim Tze Tzin [Bayan Baru]: Terima kasih Yang Berhormat Sungai
Petani. Sedikit sahaja. Saya setuju dengan apa yang Yang Berhormat Sungai Petani
cakap tadi tentang tanah-tanah terbiar yang diberikan tetapi tiada pengusaha. Saya
baru pergi ke Kluang, Johor. Dia ada satu kawasan 3,000 hektar di bawah
Kementerian Pertanian. Akan tetapi tanah-tanah dahulu diberikan kepada kroni-
kroni, syarikat-syarikat dengan kawan-kawan mereka. Akhirnya, sekarang mereka
tidak mengusahakan. Dan patutnya dibersihkan supaya orang yang _ tidak
mengusahakan dikeluarkan daripada tanah-tanah untuk beri orang yang
mengusahakan. Minta komen, ya.

Dato’ Johari bin Abdul [Sungai Petani]: Terima kasih Yang Berhormat
Bayan Baru. Kita malah berbelanja besar apabila kita cuba mengadakan usaha untuk
membela lembu kita sendiri. Akan tetapi malangnya apa juga amanah yang diberikan
kepada pengusaha-pengusaha itu telah menyelewengkan sejumlah besar duit rakyat
dan negara dan program lembu itu terbengkalai dan akhirnya terus mengimport
lembu-lembu dari luar negara. Begitulah juga dengan tanah-tanah yang terbiar ini.
Kalau kita tidak serius melihat bagaimanakah kita boleh usahakan tanah kita sendiri
selama itu lah kita akan bergantung makanan daripada negara.

Seterusnya, Tuan Yang di-Pertua dalam masa terdekat ini ialah hendak bawa
isu tentang program imunisasi kanak-kanak ataupun PICKids. Saya bimbang Tuan
Yang di-Pertua apabila kerajaan mengumumkan bahawa kanak-kanak yang berumur
lima hingga 15 tahun akan diberikan suntikan vaksin bermula pada Februari 2022
yang lalu. Saya melihat ini sesuatu tindakan yang tergopoh gapah kerana dalam
keadaan masalah COVID-19 telah dan sedang melandai dan malah kita akan
membuka sempadan untuk negara-negara jiran terutamanya masuk dan kita juga
akan ke negara mereka. Tiba-tiba program vaksin untuk kanak-kanak ini kita
kenalkan.

Sepatutnya, saya kira kerajaan harus melihat dan mengkaji benar-benar ada
kewajaran untuk memberikan vaksin pada anak-anak kita yang berumur lima ke 12
tahun ini. Kita tidak tahu apakah masalah-masalah yang akan timbul akibat daripada
mereka ini di vaksin pada umur yang begitu muda. Malah ada pihak yang

mengatakan sains dan data menunjukkan bahawa anak-anak mempunyai imuniti
