DR. 8.3.2022 15

kali pada 9 Disember 2021 dan 31 Januari 2022. Mesyuarat khas telah diadakan
untuk memperlihatkan kesungguhan kerajaan terutamanya keprihatinan Yang Amat
Berhormat Perdana Menteri yang sendirinya mahu menjadi Pengerusi NACCOL
yang sebelum itu disandang oleh Menteri Kanan MITI.

Seperti mana Yang Berhormat Pandan sedia maklum bahawa beberapa
keputusan penting berkaitan dengan usaha kerajaan mengurangkan kos ataupun
mengurangkan tekanan rakyat terutamanya B40 dan M40 dalam menghadapi kos
sara hidup yang meningkat. Antara inisiatifnya ialah:

(i) mengadakan Program Jualan Keluarga Malaysia di mana

peruntukan sebanyak RM100 juta melibatkan 222 kawasan
dan diberi diskaun sehingga 20 peratus bagi barang-barang
keperluan;

(ii) Program Mekanisme Kawalan Harga Minyak Masak iaitu

peruntukan sebanyak RM150 juta iaitu dari Januari hingga
Mac untuk mengekalkan harga minyak botol lima kilogram
supaya ia berharga di bawah RM30;

(iii) Skim Harga Maksimum Keluarga Malaysia iaitu dilanjutkan

sehingga 5 Jun 2022. Antara barang kawalan utama ialah
ayam dan telur ayam;

(iv) Harga runcit ayam standard di bawah Skim Harga Maksimum

Keluarga Malaysia diturunkan menjadi RM8.90 dan begitu
juga harga telur gred A, B dan C diberi subsidi lima sen sebiji.

(v) Subsidi kepada penternak ayam dan pengeluar telur ayam

diberikan untuk menjaga harga runcit ayam standard dijual
pada harga RM8.90.

Kemudian, permit import ayam turut membuka pengimportan ayam bulat dan
permit ini juga dipanjangkan kepada industri pasar raya ataupun hypermarket yang
mana ia dahulu diberi kepada orang tertentu tetapi hari ini telah dibuka kepada
hypermarket untuk import ayam. Kemudian, koperasi juga turut dilibatkan dalam
industri pertanian untuk menawarkan harga barang asas yang lebih murah kepada
masyarakat.

Seterusnya isu kekurangan buruh dan sektor berkaitan — seperti yang
dikatakan oleh Kementerian Sumber Manusia tadi iaitu berkaitan dengan
pengeluaran barangan makanan ini dan MoU dengan Bangladesh. Kita difahamkan
telah ditandatangani pada 19 Disember 2021. Itu untuk jangka pendek.

Untuk jangka panjang Tuan Yang di-Pertua, Suruhanjaya Persaingan
Malaysia (MYCC) telah membuat siasatan sekiranya wujud kartel dalam pakatan

menentukan harga ayam dan harga telur ayam. Kemudian yang kedua, Kementerian
