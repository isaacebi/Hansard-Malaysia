DR. 8.3.2022 64

Tuan Yang di-Pertua: Boleh.

Puan Teresa Kok [Seputeh]: 16 minit bagi saya.

Tuan Yang di-Pertua: Kalau Yang Berhormat—Yang Berhormat setuju duduk
sehingga lebih pukul satu. Saya setuju.

Puan Teresa Kok [Seputeh]: Setujulah semua kan, setuju hari ini Hari
Wanita.

Tuan Yang di-Pertua: Dipersilakan.

Puan Teresa Kok [Seputeh]: Terima kasih Tuan Yang di-Pertua. Saya akan
menumpukan ucapan saya kepada empat isu. Isu pertama ialah banjir kilat di Kuala
Lumpur semalam. Saya dapati beberapa Ahli Yang Berhormat ini yang menyaksikan
satu banjir kilat yang begitu dahsyat yang berlaku semalam.

Di mana banyak kereta rosak dan trafik di pusat bandar lumpuh, ini termasuk
juga di kawasan saya. Saya tidak pasti mana Yang Berhormat Arau Menteri Wilayah
Persekutuan apabila banjir berlaku. Adakah beliau berada di Kuala Lumpur ataupun
di Johor? Adakah beliau melihat kedahsyatan yang berlaku di Kuala Lumpur
semalam.

Kenyataan lama Yang Berhormat Menteri yang bertarikh 25 November 2013
dalam mStar.com yang bertajuk pengurusan banjir di Malaysia antara terbaik
berbanding dengan negara lain termasuk Amerika Syarikat telah tular di media sosial
semalam. Waktu itu Yang Berhormat Arau ialah Menteri di Jabatan Perdana Menteri
yang juga jaga fasal bencana.

Saya hendak tanya Yang Berhormat Arau sekarang masih percaya
kenyataan yang diluahkan oleh beliau pada waktu itu. Ini adalah kenyataan akbar
Malaysia terbaik urus banjir berbanding negara lain termasuk Amerika Syarikat. Ini
gambar pada tahun 2013.

Jadi sekarang Yang Berhormat Menteri, Yang Berhormat Arau sudah jadi
Menteri Wilayah Persekutuan. Saya hendak tanya apakah perasaan beliau dan juga
rancangan beliau. Dalam mesyuarat Yang Berhormat Menteri Wilayah Persekutuan
dengan Ahli Parlimen Kuala Lumpur pada bulan lepas. Saya terdengar Yang
Berhormat Arau yang kata DBKL akan lulus lebih rumah mampu milik pencakar langit
di Kuala Lumpur.

Saya memang bimbang apabila saya dengar ini saya ingin minta beliau
mengkaji semula kesemua cadangan projek berdensiti tinggi seperti ini. Dalam era
perubahan iklim kita semua sekarang cakap fasal climate change ini, volume hujan
akan lebih tinggi berbanding dengan tempoh masa sebelum ini.

Kesemua projek berdensiti tinggi tersebut akan menyumbangkan lebih banjir
kilat di Kuala Lumpur kerana sistem perparitan di banyak tempat di Kuala Lumpur

termasuk di pusat bandar Kuala Lumpur tidak diperbesarkan selama ini. DBKL hanya
