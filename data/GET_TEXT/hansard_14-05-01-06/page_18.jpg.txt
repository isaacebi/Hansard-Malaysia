DR. 8.3.2022 12

Sumber Manusia. Jadi, ini sebagai tambahan berkenaan dengan industri muzik di
mana muzik adalah salah satu unsur dalam kehidupan yang sangat anjal sifatnya.
Muzik dilihat salah satu) cabang aktiviti ekonomi yang boleh membantu
pembangunan sosial. Sebagai contoh Yang Berhormat Port Dickson gemar muzik
lagu Tamil MGR... [Disampuk] Nama lagu? [Menyanyikan lagu Tamil] Maksudnya,
kalau saya ditakdirkan...

Dato’ Haji Salim Sharif [Jempol]: Yang Berhormat Menteri faham, Yang
Berhormat Menteri jawab itu.

Timbalan Yang di-Pertua [Dato' Mohd Rashid Hasnon]: Minta soalannya,
soalannya.

Dato' Haji Salim Sharif [Jempol]: Yang Berhormat Baling, Yang Berhormat
Baling tolong translate, Yang Berhormat Baling.

Tuan Kesavan a/l Subramaniam [Sungai Siput]: Maksudnya kalau saya—
dengan izin ya Tuan Yang di-Pertua, maksudnya kalau saya ditakdirkan memimpin
negara, saya akan pastikan rakyat miskin tidak menderita lagi. Itu maksud lagu itu.
Jadi, soalan tambahan saya.

Timbalan Yang di-Pertua [Dato' Mohd Rashid Hasnon]: Soalan, soalan.

Tuan Kesavan a/l Subramaniam [Sungai Siput]: Adakah kementerian
Yang Berhormat turut memberikan keprihatinan kepada golongan anak muda yang
minat dalam industri muzik, anak muda India, Melayu, Cina dan Asli supaya mereka
juga diberikan kemahiran dan juga latihan dalam industri ini. Soalan saya ya atau
tidak?

Datuk Seri M. Saravanan: Terima kasih Tuan Yang di-Pertua. Memang lagu
yang dinyanyikan oleh Yang Berhormat Sungai Siput cukup popular, bukan sahaja
lagu, Yang Berhormat Port Dickson juga cukup popular dengan lagu itu.

Walau bagaimanapun Tuan Yang di-Pertua, setakat ini Kementerian Sumber
Manusia fokus kepada ke arah automasi. Kebanyakan program yang dilaksanakan
oleh Kementerian Sumber Manusia melalui agensinya adalah lebih kepada Industri
Revolusi 4.0 di mana 10 tahun akan datang adalah amat penting. Kita lihat
pembangunan bukan sahaja di tanah air kita tetapi di seluruh dunia dengan
pembangunan teknologi. Maka, program-program yang dilaksanakan adalah lebih ke
arah Industri Revolusi.

Walau bagaimanapun, itu satu cadangan yang baik. Walaupun setakat ini
Kementerian Sumber Manusia ataupun agensi-agensi belum lagi fokus ataupun tidak
fokus untuk sektor-sektor seperti muzik dan sebagainya. Walau bagaimanapun kita
boleh walaupun negara ke arah Industri Revolusi 4.0, seni dan budaya adalah amat
penting. Maka, saya sedia dan rela untuk mengkaji secara mendalam dan daripada

segi kerelevanan untuk melaksanakan. Terima kasih.
