DR. 8.3.2022 85

bandar mahupun orang bandar sendiri. Begitu juga sama ada Melayu, Cina
mahupun India.

Hanya video yang saya rujuk semasa saya berucap itu menunjukkan orang
kampung berbangsa Melayu. Kalau sudah tahu Yang Berhormat Pekan merompak
dan menyamun wang negara, tidakkah memalukan kalau kita terus menyokongnya.
Saya tahulah orang UMNO dia kata “Malu Apa?” . Bukan sekadar menyokong
perompak, jadi perompak pun tidak apa. Ah, “Malu Apa Bossku”. Saya tahu
sekarang ini sudah ramai orang-orang ramai yang tidak lagi bersama Yang
Berhormat Pekan.

Ada pula yang mengatakan bukan Yang Berhormat Pekan yang merompak
tetapi Tim Leissner dan Roger Ng. Eh, Tim Leissner dan Roger Ng bekerja untuk
Goldman Sachs bukan 1MDB. Mereka yang mengesyorkan bagi pihak Goldman
Sachs supaya menjual bond bernilai berbilion untuk pihak 1MDB kepada pelabur-
pelabur sambil mendapat komisen yang terlebih besar, terlalu besar. Namun, yang
membuat pinjaman tersebut dan mendapat wang itu adalah 1MDB dengan jaminan
daripada kerajaan Malaysia. Maka harap jelas 1MDB iaitu pihak Yang Berhormat
Pekan yang meminjam dan Kerajaan Malaysia yang membayar. Pegawai-pegawai
Goldman Sachs mengambil kesempatan dari usul 1MDB yang dilihat longgar dan
tidak kukuh dengan mengenakan komisen yang tinggi.

Akhirnya, rakyat Malaysia juga yang menanggung kesemuanya. Pada masa
yang sama, persidangan kali ini mempertontonkan perbalahan antara Yang
Berhormat Pekan dan Yang Berhormat Pagoh. Yang Berhormat Pekan mengkritik
Kerajaan Perikatan Nasional yang dipimpin oleh Yang Berhormat Pagoh seolah-olah
Yang Berhormat Pekan tidak ada kena-mengena dengan kerajaan tersebut. Eh,
bukankah Yang Berhormat Pagoh menjadi Yang Amat Berhormat Perdana Menteri
dengan sokongan Yang Berhormat Pekan juga? Mana akan ada Kerajaan PN kalau
tidak ianya disokong BN dan bukankah begitu ramai pemimpin BN menjadi Menteri
Kanan dan Menteri kiri dalam kerajaan yang dikatakan Kerajaan PN dan begitu juga
sebaliknya.

Kerajaan pimpinan Yang Berhormat Bera, bukankah ianya Kerajaan BN yang
disokong PN. Akan tetapi diserang-menyerang seolah-olah tidak ada kena mengena
di antara diri mereka. Saya pun tidak tahu hendak namakan Kerajaan BN disokong
PN atau Kerajaan PN disokong BN. Maka untuk mudah kita panggil sahajalah
‘kerajaan 69’. PN dan BN sibuk menjaja diri sebagai kerajaan Melayu Islam, Melayu
Islam.

Sedangkan rasuah, salah guna kuasa dan _ sentimen perkauman
dibudayakan. Adakah kamu semua faham apa itu kepimpinan Islam? Kepimpinan

Islam adalah kepimpinan yang mencontohi kepimpinan Nabi Muhammad SAW iaitu
