DR. 8.3.2022 92

kononnya tanah berada di bawah kawalan kerajaan negeri. Akan tetapi harus kita
akui bahawa setiap para anggota tentera kita bukan sahaja mempertahankan negara
ini, tetapi juga mereka menggadaikan nyawa untuk mempertahankan negeri-negeri.
Oleh itu, kita melihat bahawa Akta 740 ini haruslah dilihat kembali supaya
memasukkan isu-isu yang berkait langsung dengan bekas-bekas angkatan tentera
kita, termasuklah penyelarasan pencen.

Seperti semua kita maklum, bahawa satu akta telah pun diluluskan oleh
Parlimen iaitu Akta Pencen 2012 dan garis pemisah di antara mereka yang mendapat
pencen sebelum 2012 dengan mereka yang mendapat pencen selepas 2012 amat
jauh sekali. Oleh sebab itu, kita cadangkan supaya akta yang saya sebut tadi iaitu
Akta 740 dilinat kembali dengan memasukkan isu-isu yang telah saya sebutkan tadi,
termasuklah mereka juga di kalangan veteran yang tidak berpencen. Saya kira telah
sampai masanya mereka yang tidak berpencen ini diberikan imbuhan-imbuhan
tertentu, khususnya mereka yang berada dalam golongan B40.

Saya ingin mencadangkan di sini, Tuan Yang di-Pertua, supaya Perbadanan
Hal Ehwal Bekas Angkatan Tentera (PERHEBAT) diperkemas kerana setiap
anggota tentera, sebelum mereka melangkah ke alam awam, akan melalui satu
kursus di PERHEBAT. Jadi saya mencadangkan supaya kursus ini diperhebat betul-
betul dengan memberikan semua anggota tentera yang akan melangkah ke dalam
dunia awam ini dengan sijil atau pun diploma dan diberikan pendedahan dalam
kursus-kursus profesional. Bukan itu sahaja, sebaik sahaja mereka tamat kursus ini,
mereka bukan sahaja diberikan khidmat nasihat, tetapi juga bantuan kewangan agar
mereka boleh melangkah ke alam awam dengan lebih berjaya.

Kita tahu bahawa bekas-bekas tentera kita ialah orang-orang yang betul-betul
profesional dan mereka ini mempunyai kepakaran-kepakaran yang luar biasa. Jadi
apa yang diperlukan ialah memberikan mereka foo/s atau pun bantuan-bantuan yang
akhirnya boleh membantu mereka untuk meneruskan kehidupan mereka sebagai
orang awam.

Tuan Yang di-Pertua, saya juga ingin bercakap tentang Pertahanan
Menyeluruh (HANRUH). Apatah lagi dalam keadaan sekarang ini apabila Rusia
menyerang Ukraine dan kita lihat bagaimana kerdilnya Ukraine dalam menghadapi
Rusia yang besar. Bukan sahaja Rusia mempunyai kecanggihan jentera, tentera,
alat peperangan dan aset tetapi juga dengan bala tentera yang amat terlatih. Saya
ingin mencadangkan supaya kerajaan kita melihat kembali, apakah persediaan kita
sendiri sebagai sebuah negara yang merdeka. Kita tidak boleh bergantung harap
kepada personel-personel kita yang aktif. Kita cuma mempunyai sekadar 110,000
orang anggota tentera yang aktif dengan 51,600 orang reserve atau pun anggota

simpanan.
