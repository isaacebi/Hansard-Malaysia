DR. 8.3.2022 31

Sehingga hari ini, agensi berkaitan di United States tidak pernah maklumkan
kepada mereka di manakah kesalahan telah berlaku. Apabila kita siasat mengikut
indikator ini, tiada sebarang kesalahan. Walau bagaimanapun kita telah minta
penjelasan daripada pihak Amerika Syarikat supaya kita dimaklumkan apakah
kesalahan.

Walau bagaimanapun sepertimana Tuan Yang di-Pertua, kita lihat, saya
setuju dengan Yang Berhormat, saya bukan hendak menafikan imej kita tercalar di
arena antarabangsa apabila kita sebut saja pekerja asing. Saya menghadapi
masalah besar untuk membawa masuk pekerja asing dari Indonesia, daripada segi
pendirian mereka, mereka lebih selesa ke negara-negara lain daripada datang ke
Malaysia sebab pelbagai faktor.

Walau bagaimanapun Kementerian Sumber Manusia sedang dan telah
mengambil pelbagai inisiatif yang pertama untuk mengatasi isu ini adalah yang
pertama membuat penguatkuasaan Akta 446 di mana pekerja asing perlu diberi
tempat tinggal yang kondusif tidak kira sama ada pekerja asing ataupun pekerja
tempatan. Pekerja, warga kerja perlu diberi tempat tinggal yang kondusif mengikut
Akta 446, ini yang pertama.

Kedua dan hari ini, kita lihat Kementerian Sumber Manusia_ telah
mensyaratkan walaupun kita telah membuka ruang untuk pekerja asing masuk
dalam negara tetapi daripada segi pengagihan kuota akan ditentukan mengikut
kesediaan tempat tinggal. The moment you do not have a place for them to stay, we
are not going to approve, itu yang pertama.

Tuan Sivarasa Rasiah [Sungai Buloh]: Jadi Yang Berhormat Menteri, kalau
tidak ada pelanggaran, bilakah Amerika Syarikat akan berhenti larangan itu? Kena
jawab di sini.

Datuk Seri M. Saravanan: Kita sudah minta maklumat daripada Amerika
Syarikat di manakah kesalahan syarikat-syarikat tersebut. Setakat ini mengikut
siasatan kami tiada sebarang kesalahan. Mengikut 11 indikator ini. Yang kedua Tuan
Yang di-Pertua...

Dato’ Dr. Xavier Jayakumar a/l Arulanandam [Kuala Langat]: Yang
Berhormat Menteri...

Datuk Seri M. Saravanan: ...kita akan membina shelter untuk pekerja-
pekerja asing. Yang ketiga satu lagi kesalahan besar adalah tidak membayar gaji.
Ini pun masuk dalam sektor buruh paksa. Maka kerajaan akan
mengimplementasikan e-wages di mana kerajaan akan tahu sekiranya gaji tidak
dibayar setiap bulan dan keempat adalah induction course. Apabila pekerja asing
masuk ke negara kita, kita akan mengadakan induction course supaya pekerja ini

sedar apakah hak mereka. Terima kasih.
