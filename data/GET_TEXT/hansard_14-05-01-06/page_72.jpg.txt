DR. 8.3.2022 66

Apa yang ditunjukkan oleh Yang Berhormat Larut ya, Menteri Dalam Negeri
ini bukan sahaja menunjukkan sikap sebagai seorang Menteri yang begitu angkuh,
tetapi apa yang serius ialah beliau menggunakan pegawai Special Branch untuk
mengugut hadirin Cina yang juga merupakan pengundi di Johor itu untuk dengar
ucapan beliau. Kalau tidak mereka akan laporkan kepada dia. Kita tidak tahulah apa
akan berlakulah selepas itu.

Bukankah ini merupakan penyalahgunaan kuasa oleh seorang Menteri
Dalam Negeri. Apakah tugas pegawai Special Branch di PDRM — sebenarnya adalah
untuk memantau sama ada — untuk keselamatan awam. Akan tetapi mereka seolah-
olah diperalatkan oleh Menteri Dalam Negeri untuk memantau hadirin di jamuan
Perikatan Nasional itu sama ada mereka sokong kerajaan Perikatan Nasional
ataupun tidak.

Bukankah tugas polis adalah menjaga keselamatan awam dan mereka
sepatutnya neutral dalam politik, Knususnya dalam pilihan raya? Akan tetapi saya
linhat yang Menteri Dalam Negeri ini sebenarnya telah menyalahgunakan kuasa
beliau. SPR sepatutnya ambil tindakan terhadap kenyataan ucapan dibuat oleh
Menteri Dalam Negeri ini.

Tuan Yang di-Pertua, sebenarnya saya juga tidak faham. Kita lihat PRN Johor
ini— Okey kami di Dewan Rakyat kami dibenarkan untuk berucap tanpa pelitup muka
kerana memang suka untuk berucap dengan adanya pelitup muka. Akan tetapi di
PRN Johor, kesemua penceramah, mereka harus dikehendaki untuk berucap
dengan pelitup muka.

Akan tetapi kita lihat ada double standard. Kita lihat Tan Sri Mahiaddin,
Mantan Perdana Menteri, Menteri Dalam Negeri dan Yang Berhormat Pekan —
Apabila mereka berucap, mereka boleh keluarkan pelitup muka. Akan tetapi apabila
Ketua Pembangkang berucap tanpa memakai pelitup muka, dia dikenakan kompaun
RM1,000. Kami pun merasa keliru, apakah yang standard yang ditetapkan oleh KKM
ini terhadap mereka yang berceramah? Kenapakah ada yang boleh dan ada yang
tidak boleh?

Kita linat calon MUDA, dia tunjuk ‘laga penumbuk’ kita kata. Itu sebagai
macam untuk menggantikan shake hand dan calon itu dikenakan kompaun
RM1,000. Akan tetapi, kita lihat Yang Berhormat Pekan pergi mana-mana tempat
tumbuk orang, tumbuk sana sini, tidak ada kompaun dikenakan kepada beliau.
Samakah ini — adalah cara kita kata dibenarkan atau tidak?

Saya rasa semua orang keliru kerana yang apa standard SOP yang dipakai
oleh PRN Johor itu memang berlainan dengan apa yang kita pakai di Dewan Rakyat

ataupun oleh ahli politik, pemimpin negara di sebelah sana itu.
