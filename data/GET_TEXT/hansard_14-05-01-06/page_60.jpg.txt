DR. 8.3.2022 54

USUL

MENJUNJUNG KASIH TITAH SERI PADUKA
BAGINDA YANG DI-PERTUAN AGONG

Aturan Urusan Mesyuarat dibaca bagi menyambung semula perbahasan
yang ditangguhkan atas masalah;

“Bahawa suatu ucapan yang tidak sepertinya dipersembahkan
kepada Kebawah Duli Yang Maha Mulia Seri Paduka Baginda Yang
di-Pertuan Agong, demikian bunyinya;

“Ampun Tuanku,

Patik, Yang di-Pertua dan Ahli-ahli Dewan Rakyat

Malaysia di dalam persidangan Parlimen memohon ampun

mempersembahkan suatu ucapan yang ikhlas daripada

Majlis Dewan Rakyat mengucapkan berbanyak-banyak

syukur dan Menjunjung Kasih Titah Ucapan Kebawah Duli

Yang Maha Mulia Seri Paduka Baginda Yang di-Pertuan

Agong semasa membuka Penggal Kelima, Parlimen yang

Keempat Belas”. [7 Mac 2022]

Tuan Yang di-Pertua: Boleh saya sambung tadi fasal usul Peraturan
Mesyuarat 18(1) itu, peraturan mesyuarat cuma membenarkan satu hari satu usul
sahaja ya. Jadi, saya perlu ingatkanlah Yang Berhormat sebab satu hari satu usul
sahaja. Jadi, saya terpaksa, kalau boleh terima pun mengikut masa yang terima usul
itulah. Terima kasih.

Kita sambung dengan perbahasan Titah Diraja. Kita akan mulakan dengan
Yang Berhormat Kuala Krai, 12 minit dan diikuti sesi sehingga pukul 1 tengah hari ini.
Saya harap kita boleh habiskan dengan Yang Berhormat Kuala Krai dan Yang
Berhormat Johor Bahru, Yang Berhormat Lenggong dan Yang Berhormat Seputeh.

Saya silakan Yang Berhormat Kuala Krai.

12.19 tgh.

Tuan Abdul Latiff bin Abdul Rahman [Kuala Krai]: Bismillahi Rahmani
Rahim. Alhamdulillah wassalatu wassalamu ala Rasulillah wa aalihi wasahibi wa man
walaah.

Terima kasih, Tuan Yang di-Pertua. Terlebih dahulu, izinkan saya
memanjatkan rasa kesyukuran ke hadrat Allah SWT kerana diberi peluang untuk
turut serta dalam perbahasan Menjunjung Kasih Titah Diraja dan saya mengambil
peluang ini untuk menjunjung kasih kepada Kebawah Duli Yang Maha Mulia Seri
Paduka Baginda Yang di-Pertuan Agong Al-Sultan Abdullah Ri’ayatuddin Al-Mustafa
Billah Shah Ibni Almarhum Sultan Haji Ahmad Shah Al-Musta’in Billah yang telah
