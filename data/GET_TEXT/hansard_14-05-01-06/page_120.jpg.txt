DR. 8.3.2022 114

walaupun pembangkang hendaklah dijemput sama sekali sebagai ahli jawatankuasa
dan diberi tanggungjawab bersama demi kepentingan rakyat dan negara.

Tuan Yang di-Pertua, sudah tiba masanya kerajaan perlu memikirkan solusi
ataupun cara penyelesaian baharu bagi menyelesaikan isu bencana banjir kerana
kerugian harta meningkat beratus-ratus juta dan pihak kerajaan juga telah
mengeluarkan peruntukan yang besar bagi menangani masalah isu banjir ini.
Sebagaimana kita tahu kekangan Jadual Kesembilan yang memberi kuasa mutlak
tanah dan pembalakan adalah di bawah kuasa kerajaan negeri. Alasan yang sama
juga diberi mereka bergantung hasil hutan yang mana salah satu adalah pendapatan
kerajaan negeri. Sekiranya masalah kebergantungan kepada hasil aktiviti-aktiviti
pembalakan dan perlombongan yang tidak lestari ini boleh diselesaikan, ianya dapat
mengurangkan beberapa masalah yang sedia ada.

Banjir, banjir balak, kepala air, membaiki kekeruhan air serta memelihara
semua kehidupan haiwan akustik yang bergantung dalam air, mengurangkan konflik
haiwan dengan manusia seperti gangguan gajah dan harimau.

Tuan Yang di-Pertua, selain daripada tebatan banjir, pembinaan kolam banjjr,
mendalamkan sungai dibuat. Penyelenggaraan sungai-sungai kecil juga perlu
diambil perhatian. Pemindahan atau penempatan semula rumah-rumah yang dibuat
di tanah rizab JPS hendaklah dipindah ke kawasan yang lebih selamat. JPS
hendaklah melebarkan lagi tanah rizab sungai kepada satu jarak munasabah serta
ditanam dengan pokok-pokok hutan. Kerjasama dengan kerajaan negeri serta
kementerian yang lain amat penting bagi melaksanakan pertanian lestari. Pastikan
jarak sungai dengan kawasan pertanian ini supaya tidak pencemaran air berlaku.

Tuan Yang di-Pertua, kenyataan semberono yang dikeluarkan oleh Jabatan
Perhutanan Negeri Kelantan yang lalu, boleh mengubah landskap kehidupan
Harimau Malaya. Menteri Tenaga dan Sumber Asli dalam jawapannya tempoh hari
juga hanya separuh setuju dengan kenyataan ini. Sebelum ini ada Menteri Komoditi
yang berucap atau bercakap, jika orang utan jumpa manusia, orang utan akan bunuh
manusia.

Tuan Yang di-Pertua, kita kena kongsi di sini sedikit maklumat. Habitat
Harimau Malaya jantan dewasa, kawasan penguasaannya sekitar 60 hingga 100
kilometer. Manakala harimau betina dewasa sekitar 20 kilometer. Kalau statement
ataupun kenyataan dari Jabatan Perhutanan Negeri Kelantan itu mengatakan jarak
pembalakan dengan kampung Orang Asli hanya sekitar lima kilometer, apalah
sangat lima kilometer itu bagi Harimau Malaya jika habitatnya telah diganggu. Perlu
diingat Harimau Malaya dewasa ini boleh berlari di antara 50 hingga 60 kilometer
sejam tanpa berhenti dan biasanya pergerakan Harimau Malaya ini bergerak dari

satu tempat ke satu tempat yang lain sekitar antara 10 kilometer hingga 20 kilometer.
