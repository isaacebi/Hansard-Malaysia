DR. 8.3.2022 96

dengan bencana banjir yang telah melanda Lembah Klang semalam dan juga di
kawasan Parlimen Klang, kawasan parlimen saya. Laporan terbaru daripada
Intergovernmental Panel on Climate Change (IPCC) nyatakan bahawa hujan akan
menjadi lebih lebat dan kerap di seluruh Asia dalam dekad akan datang. Ini
bermakna kekerapan banjir akan meningkat dan kos untuk projek-projek tempatan
banjir akan semakin meningkat terutamanya di bandar yang pesat membangun.

Institut Penyelidikan Hidraulik Kebangsaan Malaysia (NAHRIM) telah
mendapati bahawa kesan perubahan iklim boleh menyebabkan banjir yang lebih
teruk di kawasan pedalaman sungai dan pesisiran pantai. Study on impact of climate
change of sea level rise in Malaysia 2017 oleh NAHRIM mengatakan beberapa
kawasan pesisiran pantai termasuk sebahagia besar Klang mempunyai risiko untuk
tenggelam akibat perubahan iklim dan juga peningkatan paras air laut.

Pada tahun 2019, kajian central of governmental empirical studies telah
menyatakan sebahagian bandar persisiran pantai termasuk Klang ataupun kawasan
Parlimen Klang akan tenggelam menjelang tahun 2050. Kajian tersebut telah
mengukur peningkatan paras air laut menggunakan model Shuttle Radar
Topography Mission (SRTM). Kajian elevation data triple estimate of global
vulnerability to sea level rise and coastal flooding terbitan Nature Communications
juga menjangkakan sebahagian bandar Klang akan tenggelam akibat kenaikan
paras air laut dan perubahan iklim. Sehingga hari ini, Klang telah dilanda banjir lima
kali dalam lima bulan ini. Yang teruk sekali ialah banjir pada 17 dan 18 Disember
2021.
=1600

Klang merupakan sebuah bandar pelabuhan dengan kepadatan penduduk
yang tinggi dan amat memerlukan dana tambahan bagi meningkatkan kapasiti
sistem saliran bagi melebarkan longkang monsun, menambah kapasiti pintu air,
membina kolam tadahan banjir dan meninggikan ban-ban di pesisiran pantai.

Pada pertengahan 2021, kita melihat beberapa buah kawasan di Kedah
berada di bawah air dan penghujung tahun lepas dan awal tahun ini, kita melihat
banjir besar di negeri Kelantan, Terengganu dan Pahang. Dalam beberapa hari yang
lepas, Lembah Klang ditelenggami air. Jika ini berterusan untuk beberapa hari lagi,
ekonomi Kuala Lumpur akan musnah dan terjejas teruk dan kerugian ekonomi boleh
mencecah jutaan atau bilion ringgit.

Tuan Yang di-Pertua, orang ramai hidup dalam ketakutan hujan. Bila orang
dengar thunderstorm dengan lightning, mereka takut, mereka hendak balik rumah.
Mungkin sebab mereka takut rumah mereka akan dibanjiri. Ini bukan isu orang-orang
dewasa; anak muda pun takut sebab mereka tidak dapat tidur dalam rumah kerana

banjir, di mana ada satu atau dua kaki air. Fenomena ini iaitu ketakutan hujan
