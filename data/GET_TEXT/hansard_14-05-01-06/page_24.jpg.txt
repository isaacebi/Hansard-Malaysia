DR. 8.3.2022 18

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Menteri. Soalan seterusnya...

Tuan Haji Ahmad bin Hassan [Papar]: Papar. Papar.

Timbalan Yang di-Pertua [Dato’ Mohd Rashid Hasnon]: Saya jemput
soalan tambahan yang ketiga. Sila Yang Berhormat Pokok Sena.

Tuan Haji Ahmad bin Hassan [Papar]: Papar. Papar.

Dato’ Mahfuz bin Haji Omar [Pokok Sena]: Baik. Terima kasih Tuan Yang
di-Pertua. Terima kasih sahabat saya Yang Berhormat Timbalan Menteri. Sebelum
ini kementerian ada menyebut bahawa akan bawa ayam dari luar negara untuk
masuk. Mula kata hendak dari China dan Thailand. Tidak boleh, kata mahal. Macam
harga lebih kurang di Malaysia. Kemudian kata hendak bawa ayam dari Brazil.
Sampai sekarang saya tidak pun nampak rupa bentuk ayam Brazil itu macam mana.

Timbalan Yang di-Pertua [Dato’ Mohd Rashid Hasnon]: Baik.

Dato’ Mahfuz bin Haji Omar [Pokok Sena]: Pungkok dia tonggeng lagu
mana ka, kita pun tidak tahu. Jangan nanti pula habaq kata hendak bawa masuk dari
Rusia ataupun Ukraine pula. Jadi saya hendak minta penjelasan, berapa banyak dah
ayam Brazil itu kalau betul kata dah hendak bawa dari Brazil? Berapa banyak telah
masuk ke dalam negara kita? Berapa banyak ayam dari Brazil? Kos bawa masuk
ayam Brazil itu dengan kos subsidi yang dibantu kepada penternak tempatan?

Oleh kerana ini sangat penting untuk kita lihat bahawa- Bagi saya ialah
kepentingan, keutamaan kita ialah membantu penternak tempatan. Kalau kita bawa
ayam dari luar negara, ini bermakna bahawa kita lebih banyak membantu penternak
luar negara dari Brazil. Jadi kita kena selesai secepat mungkin masalah yang
dihadapi oleh penternak dalam negara kita, barulah ada win-win situation antara
penternak dengan pengguna. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Pokok Sena. Sila Yang Berhormat Timbalan Menteri, satu minit.

Dato’ Rosol bin Wahid: Terima kasih Tuan Yang di-Pertua. Terima kasih
sahabat saya daripada Yang Berhormat Pokok Sena. Sebenarnya saya
dimaklumkan - sebab ini di bawah MAFI. Saya dimaklumkan ayam import diberi
kepada pengimport-pengimport ini, saya difahamkan dari Thailand sahaja. Tidak
sampai ke Brazil lagi setakat ini. Oleh kerana ya kita, memang kata Yang Berhormat
Pokok Sena tadi kita hendak menjaga penternak, tetapi kita sebagai kerajaan hendak
menjaga penternak, peniaga dan juga rakyat, supaya balance.

Jadi apa yang berlaku, saya difahamkan setakat ini MAFI maklumkan kepada
kita telah mengeluarkan sebanyak 29 permit import ayam kepada pengimport-
pengimport termasuk juga kepada hypermarket untuk membawa ayam ini. Cuma

kekangan yang dimaklumkan kepada kita ialah kerana harga di luar pun juga mahal.
