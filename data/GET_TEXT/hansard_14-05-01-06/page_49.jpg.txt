DR. 8.3.2022 43

Dato’ Dr. Haji Noor Azmi bin Ghazali: Terima kasih Tuan Yang di-Pertua,
terima kasih Yang Berhormat. Pertamanya tentang isu kanak-kanak itu telah diberi
penerangan yang detail oleh Yang Berhormat Menteri baru-baru ini tentang kajian
yang dijalankan setelah post-mortem dan sebagainya dan menunggu laporan penuh
daripada pakar-pakar.

Tentang penilaian, tentang keberkesanan Sinovac tadi, ada satu kajian, kita
dapati kajian untuk Pfizer ini lebih banyak dan lebih detail menunjukkan
keberkesanannya terhadap vaksinasi kanak-kanak. Sedangkan, tidak ada kajian
yang— cuma yang dikatakan penilaian data yang melibatkan immunobridging
analysis menunjukkan bahawa vaksin CoronaVac yang saya sebut tadi
menghasilkan tindak balas imun yang lebih tinggi kepada golongan kanak-kanak
berbanding dengan golongan remaja dan dewasa. Ini satu ya. Hasil kajian
menunjukkan vaksin ini adalah immunogenic dan selamat dengan rejimen dua dos
di mana satu dos adalah 0.5 mililiter dan dos kedua diberi 28 hari selepas itu.

Saya juga sebut laporan AEFI di China yang melibatkan 211 juta dos didapati
kalangan menunjukkan vaksin ini adalah selamat dan kebanyakannya adalah kesan
sampingan yang sementara dan ringan dan hanya melibatkan gred satu dan gred
dua. Walau bagaimanapun, terdapat satu preprint paper yang mengkaji tentang
vaksin effectiveness of CoronaVac di kalangan dua juta subjek yang berumur enam
tahun hingga 16 tahun di negara Chile, di mana ia menunjukkan sebanyak 75.8
peratus effectiveness for prevention of symptomatic COVID-19 infection dengan izin
dan sebanyak 77.9 peratus untuk kemasukan ke hospital.

Selain itu, pandangan pakar juga telah dirujuk di mana kelulusan untuk
kegunaan vaksin CoronaVac di kalangan kanak-kanak telah dipersetujui oleh pakar-
pakar berkenaan. Maka berdasarkan pertimbangan benefit-risk balance dengan izin
PPKD telah memberikan kelulusan bersyarat untuk kegunaan vaksin CoronaVac
untuk golongan kanak-kanak berumur lima tahun dan ke atas ini supaya CoronaVac
boleh dijadikan sebagai alternatif kepada sesiapa yang tidak dapat mengambil vaksin
mRNA Pfizer disebabkan oleh kesan alergi ataupun tidak mahu menerima vaksin
Pfizer. Terima kasih.

Tuan Yang di-Pertua: Terima kasih. Soalan tambahan kedua sebelah sini
dahulu kalau ada? Tidak ada. Silakan Yang Berhormat Jelutong.

Tuan Sanisvara Nethaji Rayer a/l Rajaji [Jelutong]: Terima kasih Tuan
Yang di-Pertua. Saya meneliti jawapan yang diberikan oleh Yang Berhormat
Timbalan Menteri. Saya juga mengambil kesempatan ini untuk merakamkan ucapan
setinggi penghargaan kepada Yang Berhormat Menteri, Yang Berhormat Timbalan
Menteri dan frontliners di atas semua langkah yang diambil untuk membendung
penularan wabak COVID-19.
