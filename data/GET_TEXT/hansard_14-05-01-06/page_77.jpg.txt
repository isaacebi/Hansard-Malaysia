DR. 8.3.2022 71

Tuan Yang di-Pertua, sejak dahulu saya selalu membangkitkan soal rumah
mampu milik, tidak kira di kawasan luar bandar, pinggir bandar mahupun di bandar,
masalah ini berterusan. Walaupun kerajaan sentiasa ada perancangan ia perlu
dirancang secara berhemah dan mempunyai perancangan yang _perlu
dipermudahkan pemilikannya untuk rumah mampu milik ini.

Usaha menyediakan perumahan kepada rakyat terutamanya B40 dan M40
menjadi tugas penting kerajaan. Saya percaya ia bukan bebanan, sebaliknya
tanggungjawab kerana isu perumahan perlu dilihat sebagai isu negara. Kalau tidak
ditangani dengan bijak, maka tanpa tempat berlindung sesuai penghasilan rakyat
boleh menurun, akibatnya pendapatan negara merosot dan negara miskin apabila
rakyat hidup bergelandangan dan papa kedana.

Jadi saya hendak bertanya setakat mana usaha terkini Majlis Perumahan
Mampu Milik Negara (MPMMN) merangka strategi penyediaan dan pelaksanaan
500,000 buah rumah mampu milik di seluruh negara? Setakat mana kelonggaran
mahupun kemudahan pemilikan dipermudahkan bagi merumahkan rakyat.

Saya juga sebenarnya bimbang kalau di sebut soal RMM ini, maka perkara
seperti kualiti, kaedah pembinaan, bayaran balik, pengangkutan, keselamatan, harga
dan lokasi ada kalanya terabai. Apakah ia benar? Setakat mana SPNB, PR1MA
dan UDA membantu RMM ini?

Saya juga hendak bertanya apakah kerajaan mempunyai pangkalan data
penduduk dan keperluan perumahan mereka mengikut petempatan yang hendak
dan perlu disediakan bagi menentukan tahap keperluan serta kemampuan sebenar
pembelian rumah mampu milik ini? Jadi elok juga kerajaan mengkaji semula dasar
berkaitan perumahan mampu milik. Bukan memberi penekanan kepada kuantiti
semata-mata, sebaliknya turut memudahkan dan mempercepatkan proses kelulusan
merancang kerana kelewatan bermakna kos kepada pemaju.

Tuan Yang di-Pertua, dalam titah Tuanku ada memperihalkan harapan agar
kerajaan menumpukan usaha dalam membasmi kemiskinan tegar menjelang tahun
2025 melalui tindakan bersepadu pelbagai pendekatan termasuk memastikan taraf
hidup golongan miskin tegar dapat ditingkatkan melalui peningkatan pendapatan
yang mapan.

01440

Saya memang berharap negara ini tiada lagi miskin tegar dan berkaitan selari
dengan matlamat Wawasan Kemakmuran Bersama 2030. Cumanya, saya
memerlukan kepastian daripada pihak kerajaan bahawa kita telah memasuki fasa
tahun ketiga pandemik COVID-19 yang jelas sama sekali telah mengubah taraf hidup
kemiskinan, malahan sudah ada M40 yang mencapai B40 dan B40 telah mencapai

kemiskinan dan sebagainya. Jadi saya hendak tahu, adakah masih relevan
