DR. 8.3.2022 78

Saya mulakan dengan satu hadis Nabi S.A.W [Membaca hadis Nabi dalam
Bahas Arab], “Sesungguhnya kejujuran akan menunjukkan kebajikan dan kebajikan
itulah jalan ke syurga. Apabila seseorang bersikap jujur dan selalu memperhatikan
kejujuran dirinya, nescaya di sisi Allah S.W.T dia dianggap sebagai orang yang jujur.”
01500

Tuan Yang di-Pertua, kestabilan politik sesebuah negara amat penting
kerana ia memberikan kesan besar kepada ekonomi untuk terus berkembang dan
memberikan kesejahteraan kepada rakyat. Justeru, saya menjunjung tinggi Titah
Tuanku Yang di-Pertuan Agong agar pihak kerajaan dan pembangkang bersatu hati
dalam menjayakan program dasar dan apa jua sebarang program yang dirancang
untuk berjaya dilaksanakan sepenuhnya.

Kita yang berada di sini, di Dewan yang mulia ini harus mendukung prinsip
politik matang dan sejahtera dan konsep penyatuan ummah bagi mengelakkan
pertelingkahan politik yang berpanjangan dan merugikan rakyat.

Bagi isu kesihatan, kita mengambil maklum penularan wabak COVID-19 yang
semakin menular, maka kaedah pemeriksaan kendiri harus diberikan penekanan
bagi memutuskan rangkaian jangkitan. Seperti mana yang disebutkan oleh Ahli
Dewan yang lain, harga kit saliva harus diletakkan dengan harga yang berpatutan
bagi memudahkan rakyat melakukan pemeriksaan kendiri sekiranya disyaki menjadi
konteks rapat.

Kempen pengambilan dos vaksin penggalak dilihat mampu menurunkan
kadar jangkitan bahkan pembangunan vaksin tempatan menerusi Pelan Hala Tuju
Pembangunan Vaksin Negara perlu dilaksanakan dengan agresif melalui kerjasama
agensi-agensi kesihatan dan pusat-pusat penyelidikan di universiti tempatan bagi
meyakini segenap lapisan masyarakat.

Selain itu, isu stres atau tekanan jiwa sama ada di tempat kerja mahupun
bekerja dari rumah dilihat satu perkara yang perlu di titik beratkan bagi memastikan
rakyat Malaysia sentiasa sihat bagi menjalankan kehidupan seharian. Ini
termasuklah risiko penyakit jantung, kemurungan, cenderung mencederakan diri
sendiri bahkan boleh membarah sehingga membunuh diri.

Penularan pandemik COVID-19 telah 360 darjah corak kehidupan majoriti
masyarakat apabila ramai yang hilang pekerjaan dan sumber pendapatan sekali gus
menjadi punca kepada peningkatan penyakit jiwa atau mental. Pemeriksaan
kesihatan mental dan penjagaan diri harus dibawa menerusi kempen dan Program
Agenda Malaysia Sihat.

Dalam bidang sains dan teknologi, agensi-agensi kerajaan harus berupaya
merakyatkan sains dan teknologi menerusi pameran, kempen dan pertandingan

sama ada di sekolah mahupun di universiti, maka golongan belia harus dijadikan
