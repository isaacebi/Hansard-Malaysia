DR. 8.3.2022 4

menyediakan kemudahan infrastruktur termasuklah terutamanya teknologi internet
dan kemudahan parkir kereta yang mencukupi bagi keperluan penduduk di residensi-
residensi PR1MA yang ketika ini terpaksa bekerja dari rumah dalam COVID-19 yang
terus meningkat ini. Sekian, terima kasih.

Timbalan Yang di-Pertua [Dato’ Mohd Rashid Hasnon]: Sila Yang
Berhormat Menteri. Dua minit, 30 saat.

Dato’ Sri Reezal Merican bin Naina Merican: Okey, baik terima kasih Yang
Berhormat atas soalan tambahan tadi. Sememangnya salah satu daripada apa yang
saya sebut tadi iaitu ‘5K’ — dalam kita membuat penyediaan rumah mampu milik,
saya melakarkan lima perkara yang paling penting. Pertamanya ketersediaan—
maknanya the availability. Kita hendak tahu stok dari Perlis sampailah ke Sabah dan
Sarawak, berapa banyakkah stok rumah mampu milik yang kita ada.

Keduanya, adalah daripada segi soal affordability. Kita hendak kena lihat
kayu ukur daripada segi definisi yang dikatakan ‘mampu milik’. Mampu milik di Kuala
Lumpur tidak semestinya mampu milik di Kinabatangan. Maka, pemetaan untuk
seluruh kawasan ini dengan menggunakan medium income multiple formula agar
dapat dilakukan penyediaan mampu milik yang berdasarkan harga ikut lokaliti
termasuklah dalam sesebuah negeri sekalipun. Contohnya kalau di Ipoh
kemungkinan besar ia tidak mampu miliki di Gerik, harganya. So, penetapan harga
yang lebih stabil perlu dilakukan oleh pemaju-pemaju penyedia rumah mampu milik.

Ketiganya adalah daripada segi soal accessibility ataupun kemudahan
pembiayaan. Inilah salah satu yang saya sedang minta untuk dilihat model baharu.
Setakat ini yang ada intervention daripada pihak kerajaan adalah melalui apa disebut
sebagai Skim Jaminan Kemudahan Kredit Perumahan (SJKP) tadi dan juga
Cagamas Berhad. Dalam kalangan anak muda yang menjadi paling-paling sukar
adalah barriers at the entry. They do not have orang kata soal orang kata down
payment dan kadang-kadang ia menyebabkan pinjaman-pinjaman mereka tidak
dapat diluluskan.

Namun, pada cadangan yang disebut Tabung Perumahan Negara,
sebagaimana model-model yang ada di luar negara macam HDB, ini adalah salah
satu perkara yang saya sedang teliti dan juga oleh panel of experts yang ditubuhkan
di bawah Kementerian Perumahan dan Kerajaan Tempatan. Kita akan wujudkan
satu cadangan model baharu agar kita boleh angkat dan pada akhirnya yang akan
meluluskan ini adalah Bank Negara dan Kementerian Kewangan.

This is not entirely under KPKT. Kita perlu meyakinkan agar pada akhirnya
the access kepada perolehan pembiayaan bagi mendapatkan rumah mampu milik
terutamanya di kalangan anak-anak muda selari dengan kempen yang saya sedang

lakukan Own at Young dapat direalisasikan.
