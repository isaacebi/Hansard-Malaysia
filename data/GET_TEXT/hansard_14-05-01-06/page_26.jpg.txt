DR. 8.3.2022 20

mengatasi isu kekurangan tapak yang bersesuaian untuk pembinaan tapak pelupusan
sanitari serta menampung penjanaan sisa yang semakin meningkat sepanjang tahun.

Projek WtE ini juga tidak terhad pada teknologi insinerator semata-mata.

Projek WtE boleh juga mengguna teknologi-teknologi lain seperti anaerobik digester,
pyrolisis, gasifikasi dan sebagainya. Pembinaan-pembinaan WtE adalah bertujuan
untuk mengatasi masalah kekurangan tapak pelupusan di bandar-bandar utama yang
menjana sisa pepejal melebihi 500 tan sehari.

Selain itu, loji ini mampu mengurang janaan gas rumah hijau dan seterusnya
dapat membantu negara mencapai sasaran pengurangan gas rumah hijau sebanyak
45 peratus menjelang tahun 2030. Menyedari keperluan untuk mewujudkan
pengurusan sisa pepejal yang holistik, cekap, mampan dan selaras dengan hierarki
pengurusan sisa. KPKT mengorak langkah untuk mentransformasikan pengurusan
sisa pepejal ke arah apa yang disebut sebagai sekular ekonomi ataupun ekonomi
kitaran. Inisiatif yang dimaksudkan sebagai usaha transformasi pengurusan sisa
pepejal ke arah ekonomi kitaran yang akan dilaksanakan oleh KPKT adalah antara
lain seperti berikut:

(i) | membangun kerangka road map pengurusan sisa_ pepejal

berasaskan ekonomi kitaran:

(ii) ©memperkasakan program komunikasi pendidikan kesedaran

awam bagi amalan pengasingan sisa di punca ataupun
separation at source dan pembudayaan amalan 3R.

(iii) | peluasan tanggungjawab pengeluar ataupun extended producer

responsibility.

(iv) membangunkan kemudahan_ sisa_ pepejal secara_ lebih

bersepadu; dan

(v) _ transformasi fasiliti pengurusan sisa pepejal.

Usaha ini dilihat akan mengurangkan penjanaan jumlah sisa pepejal dalam
jangka masa panjang serta mengurangkan kos pengurusan sisa pepejal sekali gus
menyumbang kepada pencapaian matlamat pembangunan mampan. Terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan
pertama. Sila Yang Berhormat Dungun.

Tuan Haji Wan Hassan Bin Mohd Ramli [Dungun]: Terima kasih Yang
Berhormat Menteri atas jawapan yang diberikan. Soalan tambahan saya ini saya
hendak khususkan untuk negeri Terengganu. Apakah perancangan transformasi
pengurusan sisa pepejal di negeri Terengganu? Apakah KPKT akan menutup
selamat semua tapak pelupusan sisa pepejal terbuka di Terengganu? Terima kasih

Tuan Yang di-Pertua.
