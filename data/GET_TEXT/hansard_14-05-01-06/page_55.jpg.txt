DR. 8.3.2022 49

(i) mengadakan Skim Harga Maksimum Musim Perayaan dan
Skim Harga Maksimum Keluarga Malaysia;

(ii) melaksanakan penentuan harga maksimum bagi ayam dan

telur ayam sehingga 5 Jun bagi memastikan kestabilan harga
kedua-dua item tersebut;

(iii) melaksanakan Program Jualan Keluarga Malaysia yang

berlangsung di 222 kawasan Parlimen; dan

(iv) bekerjasama bersama dengan kementerian yang berkaitan

iaitu MAFI serta libat urus dengan industri; pengeluar,
pengimport, pemborong, dan persatuan pengguna berkaitan
dengan hal tersebut dari semasa ke semasa.

Terima kasih, Tuan Yang di-Pertua.

Tuan Yang di-Pertua: Terima kasih. Soalan tambahan pertama?

Datuk Seri Panglima Hajah Azizah binti Datuk Seri Panglima Haji Mohd
Dun [Beaufort]: Terima kasih. Saya mendapati bahawa Program Jualan Keluarga
Malaysia itu tidak banyak barangan yang terlibat dan tidak mencukupi untuk semua
yang memerlukan.

Saya difahamkan sekarang barangan makanan yang essential bagi orang
Malaysia seperti telur dan ayam — kalau Malaysia suka makan ayam; mempunyai
masalah yang besar susah mahu didapati di mana-mana. Supermarkets tidak
terdapat.

Jadi, dalam keadaan yang begini dan saya difahamkan akan berterusan lagi,
apakah langkah-langkah yang diambil oleh pihak kementerian ataupun kerajaan
untuk menanganinya supaya dia tidak; pertama, dapat ditangani daripada segi
kekurangannya produk makanan ini dan keduanya daripada segi harga yang
mungkin akan meningkat lagi disebabkan kurangnya barangan yang diperlukan ini.
Terima kasih.

Tuan Yang di-Pertua: Terima kasih. Silakan, Yang Berhormat Timbalan
Menteri.

Dato’ Rosol bin Wahid: Terima kasih, Tuan Yang di-Pertua. Terima kasih,
Yang Berhormat Beaufort. Sebenarnya apa yang dimaklumkan itu iaitu tidak banyak
barangan yang terlibat yang dijual. Memang kita akui tidak semua barang. Cuma,
apa yang berada di Program Jualan Hari Keluarga Malaysia ialah barang-barang
keperluan sahaja dengan kerjasama pemain industri ataupun pasar raya yang
bekerjasama dengan kementerian untuk menawarkan harga lebih murah sebanyak
15 hingga 20 peratus.

Berkaitan dengan harga barang ataupun keberadaan barang pula, kita

sentiasa memantau keberadaan barang dan juga harga barang. Kita akui memang
