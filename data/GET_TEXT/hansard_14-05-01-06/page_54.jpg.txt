DR. 8.3.2022 48

memberi moratorium dan juga insentif kepada penggiat-penggiat sukan dalam usaha
mereka untuk terus beraktiviti dalam waktu pandemik.

Berkenaan dengan perjumpaan saya dengan beberapa orang atlet sohor
negara berkenaan dengan isu yang telah dibangkitkan oleh mereka. Benar, kita telah
pun berhubung dan beberapa perkara telah kita adakan bersama dengan beberapa
lagi pemegang taruh untuk kita cari jalan bagaimana untuk menyediakan
kemungkinan satu akta Safe Sport Act yang mungkin dapat kita perkenalkan.

Perkara ini sedang diperhalusi melalui Kementerian Belia dan Sukan
bersama dengan pemegang-pemegang taruh termasuk atlet-atlet wanita yang telah
pun melalui pelbagai pengalaman untuk kita berkongsi bersama mencari jalan
bagaimana kita selesaikan perkara tersebut. Terima kasih, Yang Berhormat.

Tuan Yang di-Pertua: Terima kasih. Ada soalan tambahan? Akhir sekali
saya jemput Yang Berhormat Datuk Seri Panglima Hajah Azizah binti Datuk Seri
Panglima Haji Mohd Dun.

13. Datuk Seri Panglima Hajah Azizah Binti Datuk Seri Panglima Haji Mohd
Dun [Beaufort] minta Menteri Perdagangan Dalam Negeri dan Hal Ehwal Pengguna
menyatakan:

(a) sehingga kini, adakah terdapat aduan kes-kes yang
melibatkan peniaga menjual barangan keperluan harian
seperti minyak masak, telur dengan harga yang tidak
berpatutan; dan

(b) apakah_ inisiatif Kementerian dalam penyelarasan harga
barang keperluan di seluruh negara dalam memastikan rakyat
tidak dibebankan oleh kenaikan harga barang.

Timbalan Menteri Perdagangan Dalam Negeri dan Hal Ehwal Pengguna
[Dato’ Rosol bin Wahid]: Terima kasih, Tuan Yang di-Pertua. Terima kasih, Yang
Berhormat Beaufort yang ingin tahu berkaitan dengan masalah minyak masak, telur
yang harganya yang tidak berpatutan dan apakah inisiatif yang dibuat oleh
kementerian untuk mengatasi hal tersebut.

Tuan Yang di-Pertua, sepanjang tahun 2021, kementerian telah menerima
sejumlah 43 aduan berkaitan dengan harga telur ayam manakala pada tahun 2022
sehingga 21 Februari, sebanyak 16 aduan telah diterima.

Jumlah keseluruhan aduan bagi dua tahun tersebut iaitu sebanyak 59 aduan;
43 campur 16. Bagi aduan berhubung harga minyak masak, pada tahun 2021
terdapat 395 aduan manakala pada tahun ini sehingga 21 Februari, sebanyak 112
aduan. Kesemuanya 507 aduan.

Antara langkah-langkah bagi mengawal kenaikan harga barang adalah

seperti berikut:
