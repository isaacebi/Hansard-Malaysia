DR. 8.3.2022 118

yang hampir 100 peratus menjelang 31 Mac 2022. Apabila gelombang Omicron ini
menurun, jadi ini peluang terbaik untuk kita buka sempadan 100 peratus.

Jadi, saya harap bulan April masa yang terbaik untuk kita buka sempadan.
Jangan kita buka, tutup, buka, tutup macam kita buka peti sejuk. Lebih baik kita buat
satu keputusan, kita mengakui bahawa kita tidak dapat sekat Omicron lagi. Kita
harap dan saya yakin dan percaya kepada sesetengah pakar yang menganggap
bahawa gelombang Omicron ini mungkin merupakan satu gelombang penamat
kepada pandemik COVID-19 ini.

Jadi, bukan setakat dari segi pembukaan, saya harap untuk dari segi
normalization ke arah norma baharu untuk pulihkan ekonomi, kita mesti adakan satu
SOP yang lebih mudah, lebih tidak begitu ketat dan supaya tidak mengelirukan
rakyat, supaya tidak timbul dari segi penguatkuasaan dua darjat.

Sebagai contoh, kita lihat beberapa hari sebelum ini ada satu jamuan makan
yang dilaksanakan oleh Perikatan Nasional dalam sebuah kawasan tertutup iaitu
Pusat Konvensyen Antarabangsa Austin. Tempat tertutup, aircond (berhawa dingin),
jamuan makan seramai 800 orang. Pasti semasa makan tidak pakai pelitup muka.
Berjam-jam di situ dan memang ada ceramah politik di situ. Itu dibenarkan kerana
memang bawah SOP perkara tersebut dibenarkan. Saya bukan hendak salahkan
kebenaran yang diberikan untuk program tersebut, tetapi saya hendak bangkitkan
satu program di Bulatan Sultan Azlan Shah, Meru Raya di Ipoh di mana ada satu
program hiburan terbuka, program yang terbuka. Kenapa pula polis siasat program
sedemikian?

Kalau kita linat dari segi risiko, bukankah risiko lebih tinggi kalau kita ada
jamuan makan di kawasan tertutup, di kawasan yang berhawa dingin dengan jamuan
makan sekali tidak pakai pelitup muka. Jadi ini kalau kita lagi laksanakan SOP
sedemikian, memang rakyat boleh lihat ini penguatkuasaan dua darjat dan tidak
masuk akal.

Jadi, saya rasa kita mesti lakukan SOP yang lebih senang. Mungkin dari segi
dua aspek sahaja. Sama ada aktiviti tersebut ada had dari segi jumlah peserta yang
pergi ke program tersebut dan juga sama ada pelitup muka diperlukan.

01710

Jadi, tidak payahlah perkara-perkara yang lebih complicated daripada itu. Ini
akan memudahkan dari segi penguatkuasaan juga memudahkan dari segi
pematuhan kepada SOP. Saya juga rasa dari segi komunikasi ke arah norma baharu,
komunikasi ini mesti lebih jelas. Apakah yang dimaksudkan norma baharu? Apakah
kesediaan kerajaan dalam fasa endemik; apakah yang akan dilakukan? Apakah

yang perlu dilakukan oleh rakyat semasa fasa endemik dan fasa norma baharu ini?
