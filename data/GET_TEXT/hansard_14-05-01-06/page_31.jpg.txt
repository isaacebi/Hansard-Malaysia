DR. 8.3.2022 25

boleh kita ambil kira untuk dipertimbangkan dalam beberapa program yang telah kita
peruntukkan. Kalau boleh izinkan saya menjelaskan sedikit sebanyak berkenaan
dengan peruntukan pembangunan Bahagian Kampung Baru bagi tahun ini.

Pertama, Program Pembangunan Infrastruktur Fizikal yang mana
pelaksanaan projek-projek pembangunan berskala kecil di kampung baru bagi
menyediakan kemudahan asas infrastruktur kemudahan sosial dan landskap melalui
konsep gotong royong yang mana ini menelan perbelanjaan sebanyak RM69 juta.

Kedua, Program Bantuan Baik Pulih Rumah yang saya sebutkan tadi yang
mana had nilai bantuan sebanyak RM15,000.

Ketiga, program skim pinjaman khas penduduk kampung baru yang mana ini
adalah satu program di bawah Rancangan Malaysia Ke-10 untuk memberi bantuan
kewangan berbentuk pinjaman mudah kepada penduduk kampung baru dalam
membayar premium pajakan tanah, membiayai aktiviti perniagaan kecil dan menaik
taraf rumah. Skim pinjaman ini telah diteruskan di bawah Rancangan Malaysia Ke-
11 dan Rancangan Malaysia Ke-12.

Jadi, cadangan Yang Berhormat Raub itu memang kenalah dengan ketiga-
tiga program pembangunan bantuan kampung baru di bawah Kementerian
Perpaduan Negara. Terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan
yang kedua. Saya jemput sekiranya ada. Saya jemput Yang Berhormat Papar.

Tuan Haji Ahmad bin Hassan [Papar]: Terima kasih Tuan Yang di-Pertua.
Saya meneliti jawapan Menteri tadi. Sepertimana yang kita tahu, di Sabah juga ramai
mangsa-mangsa kebakaran yang mana rumah mereka rosak, ada yang separuh
rosak dan ini memerlukan bantuan daripada kerajaan.

01110

Jadi apa yang saya ingin nyatakan di sini ialah berapa ramaikah orang-orang
Sabah yang menerima musibah kebakaran ini telah memohon Program Baik Pulih
Rumah (PBPR)? Apakah terma dan peraturan-peraturan yang harus mereka penuhi
demi mendapatkan permohonan ini diluluskan? Terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Papar. Sila Yang Berhormat Timbalan Menteri.

Tuan Wan Ahmad Fayhsal bin Wan Ahmad Kamal: Terima kasih Yang
Berhormat Papar. Untuk makluman Yang Berhormat, apa yang saya jelaskan tadi
adalah lebih kepada pembangunan ataupun bantuan kepada Kampung Baru Cina.
Mungkin kalau Yang Berhormat maksudkan di Sabah, saya tidak ada maklumat
terperinci berkenaan dengan ini. Nanti saya akan berikan jawapan bertulis. Akan
tetapi mungkin apa Yang Berhormat tanyakan tadi lebih relevan kepada Kementerian

Pembangunan Luar Bandar. Terima kasih.
