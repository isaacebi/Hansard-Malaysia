DR. 8.3.2022 91

01540

Daripada segi pembangunan pemasaran dan perluasan produktiviti serta
kualiti, saya amat berharap produk ternakan ikan sangkar di Lubok Antu mampu
memperluaskan lagi peranan berteraskan arus perkembangan pemasaran digital
dan global.

Tuan Yang di-Pertua, akhir sekali saya ingin merakamkan jutaan terima kasih
dan penghargaan kepada semua Ahli Dewan Yang Mulia atas pandangan,
penambahbaikan serta sokongan pembangunan yang bakal diberikan. Semoga
kesepaduan dan keikhlasan dalam Keluarga Malaysia terus mencapai iltizam dan
beroleh keberkatan. Dengan ini, walaupun masa masih tertinggal, saya turut
menyokong titah Tuanku. Terima kasih.

Dato’ Ramli bin Dato’ Mohd Nor [Cameron Highlands]: Terima kasih,

Yang Berhormat Lubok Antu. Dipersilakan, Yang Berhormat Sungai Petani.

3.41 ptg.

Dato’ Johari bin Abdul [Sungai Petani]: Bismillahi Rahmani Rahim. Terima
kasih, Tuan Yang di-Pertua kerana memberikan peluang untuk saya berucap. Saya
mengucapkan terima kasih kepada semua pihak yang sama-sama dengan penuh
tawaduk mendengar ucapan Tuanku Yang di-Pertuan Agong begitu dan ia padat
dengan nasihat-nasihat yang baginda berikan.

Saya ingin, Tuan Yang di-Pertua, membawa beberapa isu hari ini. Pertama
ialah permasalahan veteran Angkatan Tentera Malaysia (ATM). Walaupun ada atau
wujudnya Akta Veteran 2012 iaitu kita namakan Akta 740, tetapi akta ini sebenarnya
lebih tertumpu pada bagaimanakah bekas-bekas perajurit kita berorganisasi antara
satu sama lain. Bagaimanakah organisasi mereka akan didaftarkan dengan Jabatan
Veteran dan bagaimanakah urusan organisasi itu harus dilakukan?

la tidak langsung bercakap tentang kebajikan bekas-bekas angkatan tentera.
Isu-isu seperti isu tadbir urus Lembaga Tabung Angkatan Tentera, bagaimana telah
bertahun-tahun lamanya dilihat lembaga ini tidak memberikan keuntungan
semaksimumnya kepada anggota-anggota mereka. Sepatutnya, manfaat yang
mereka dapat itu dapat mereka nikmati tetapi dengan jelas menunjukkan bahawa
Lembaga Tabung Angkatan Tentera sehingga kini tidak memainkan peranan
semaksimum seperti yang diharapkan.

Begitu juga seperti yang diminta oleh perintah Majlis Angkatan Tentera
Malaysia 1973 di mana antara yang disebut dalam perintah Majlis tersebut ialah
angkatan tentera, khususnya bekas-bekas tentera, boleh mendapat tapak rumah dan
tapak pertanian. Akan tetapi malangnya, sehingga kini, pelaksanaan Perintah Majlis

Angkatan Tentera Malaysia 1973 itu tidaklah dilaksanakan secara tuntas kerana
