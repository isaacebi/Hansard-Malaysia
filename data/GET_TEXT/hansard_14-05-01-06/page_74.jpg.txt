DR. 8.3.2022 68

melalui OSC ataupun syarikat ini juga ditugaskan untuk menjalankan pengambilan
pekerja (recruitment), latihan, penempatan pekerja dan penghantaran_balik
pembantu rumah Indonesia di Malaysia.

= 1300

Saya rasa hairan kenapakah selepas laporan ini disiarkan, laman web 3S
Malaysia.com ini hilang dan saya ingin minta Yang Berhormat Menteri Sumber
Manusia memberitahu Dewan yang mulia ini tentang isu ini dan juga tentang isu
berkenaan MoU dengan pihak Indonesia.

Tuan Yang di-Pertua, isu keempat, saya ingin minta Menteri Perusahaan
Perladangan dan Komoditi (MPIC) menjawab tuduhan yang disiarkan dalam laman
web sabahkini2.com berkenaan 370,000 unit buku yang berjudul ‘Mari Kenali S’wet'
yang diterbitkan Majlis Minyak Sawit Malaysia (MPOC) dengan kos perbelanjaan
RM3.9 juta. Buku yang dikhususkan kepada pelajar sekolah dan sekolah menengah
dilancarkan oleh Menteri MPIC dalam Januari tahun ini.

Saya ingin petik tulisan dalam laman web sabahkini2.com yang berbunyi,
“Projek yang dilaksanakan oleh Ketua Unit Komunikasi Korporat (KUKK) KPKK
dengan kerjasama MPOC bernilai RM3.9 juta itu dilihat sebagai projek harga tidak
masuk akal dan sangat menguntungkan pembekal. Reka bentuk dan kandungan
buku yang dicetak juga sangat buruk. Tidak sepadan dengan kos RM3.9 juta. Buku
ini sepatutnya diberikan secara percuma kepada sekolah rendah dan sekolah
menegah di seluruh Malaysia. Namun ia tidak pernah pun dihantar ke sekolah-
sekolah dimaksudkan. Malah buku itu tidak pernah dihantar sepenuhnya oleh ke
Kementerian Perusahaan Perladangan dan Komoditi (KPKK). Jika benar dihantar ke
MPIC sudah tentu ratusan ribu buku tersimpan di kementerian untuk diagihkan.

“Projek RM3.9 juta dengan kos penghantaran RM100,000 ke seluruh negara
sekurang-kurangnya dicetak 370,000 cetakan jika dua variasi buku ini dibayar
dengan kos RM10 seunit. Kos cetak semakin banyak dicetak semakin murah.
Kalaupun ada kos konsep, content dan reka bentuk dibayar RM30,000 sehingga
RM70,000 sekali pun pembekal tetap untung luar biasa.

“Zuraidah mesti beri penjelasan RM3.9 juta sudah dibayar oleh MPOC
mencetak buku “Mari Kenali Sawit”. Namun bukunya entah di mana dan tiada
penghantaran ke sekolah-sekolah di seluruh negara. Sekurang-kurangnya 370,000
unit buku dicetak. Mana buku-buku itu?”

Ini semua disiarkan dalam laman web sabahkini2.com ini. Daripada tulisan
laman ini, saya difahamkan perolehan dibuat secara rundingan terus arahan Menteri

yang diselaraskan oleh bekas PTTK beliau Nor Ratna Sri Dewi Mokhtar.
