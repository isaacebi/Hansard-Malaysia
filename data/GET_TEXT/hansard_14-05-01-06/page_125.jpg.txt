DR. 8.3.2022 119

Saya rasa ini perkara-perkara yang harus diberi penjelasan sebelum kita beralih —
dari segi ke arah norma baharu bukan setakat buka sempadan sahaja.

Tuan Yang di-Pertua, semasa pembentangan belanjawan sidang Parlimen
yang lepas ada sebuah dasar untuk mengenakan cukai ke atas cecair vape ataupun
e-Rokok. Untuk makluman Ahli Dewan ini bahawa kebanyakan cecair vape yang
ada di pasaran mengandungi nikotin. Kalau yang tidak ada nikotin memang tidak
laris, tidak dapat layanan daripada pengguna.

Jadi, kita juga tahu bahawa walaupun perokok dalam kalangan remaja dan
orang dewasa telah menurun tetapi mereka yang menggunakan vape ataupun e-
Rokok dalam kalangan remaja dan anak muda sedang meningkat. Ini bermakna ada
kemungkinan besar ada sebuah generasi penagih nikotin yang akan meningkat.
Jadi, saya kecewa sedikit kerana dalam sidang Parlimen ini tidak ada satu akta
baharu yang pernah diumumkan untuk mengawal vape dan e-Rokok dan satu akta
produk tembakau, rokok dan e-Rokok yang tersendiri untuk kawalan e-Rokok dan
sebagainya.

Saya rasa ini perlu untuk kita mengelakkan daripada e-Rokok ataupun vaping
ini menjadi satu wabak yang luar biasa khususnya dalam kalangan remaja dan ini
akan bercanggah dengan dasar kerajaan untuk mengadakan sebuah generasi yang
bebas rokok pada masa akan datang.

Tuan Yang di-Pertua, akhir sekali...

Timbalan Yang di-Pertua [Dato' Mohd Rashid Hasnon]: Ya, sila
rumuskan.

Dr. Lee Boon Chye [Gopeng]: Saya ingin sekali lagi rakamkan ribuan terima
kasih kerana diberikan peluang dan Gopeng menyokong. Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih,
Yang Berhormat Gopeng. Sekarang saya jemput Yang Berhormat Taiping dan yang
terakhir kemudian Yang Berhormat Batu Gajah. Sila, Yang Berhormat Taiping, 12

minit.

5.13 ptg.

Tuan Teh Kok Lim [Taiping]: Salam sejahtera dan terima kasih, Tuan Yang
di-Pertua atas peluang yang diberikan kepada Taiping, mengambil bahagian dalam
perbahasan menjunjung kasih Titah Tuanku semasa membuka Penggal Kelima
Parlimen Keempat Belas..

Hari ini 8 Mac merupakan sambutan Hari Wanita Sedunia tahun 2022.
Izinkan saya mengambil kesempatan ini merakamkan penghargaan dan
penghormatan yang setinggi-tingginya ke atas sumbangan kaum wanita dalam

usaha bersama menjalin masyarakat penyayang dan membina kemajuan sedunia.
