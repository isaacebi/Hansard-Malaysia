DR. 8.3.2022 42

menunjukkan vaksin ini selamat dengan rejim dua dos iaitu 0.5 mililiter dan dua dos
ini diberikan dalam sela 28 hari.

Laporan AEFI dari negara China yang telah menggunakan sebanyak 211 juta
dos CoronaVac menunjukkan bahawa vaksinasi selamat dan kebanyakan kesan
sampingan adalah ringan, sederhana dan sementara. Sedikit lagi Tuan Yang di-
Pertua.

Berkenaan dengan AEFI, sehingga 25 Februari, hanya sebanyak 94 laporan
AEFI bersamaan dengan kadar 0.1 laporan bagi setiap 1,000 dos di Malaysia.
Daripada 94 laporan ini, hanya dua dos dikategorikan sebagai serius dan kesan yang
paling kerap termasuklah demam, stres terhadap suntikan dan proses vaksinasi,
kegatalan, pening dan sakit kepala.

Semua kes serius yang dilaporkan akan disiasat secara menyeluruh oleh
pasukan penyiasat yang ditubuhkan dan akan diserahkan kepada Jawatankuasa
Farmakovigilans khas vaksin COVID-19 dan juga akan menilai sama ada hubung
kait dengan kesan sampingan dan vaksin. Keputusan akan juga dibawa ke
jawatankuasa teknikal perubatan dan juga jawatankuasa induk. Terima kasih Tuan
Yang di-Pertua.

Tuan Yang di-Pertua: Soalan tambahan pertama.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Terima kasih Tuan Yang di-Pertua, terima kasih Yang Berhormat
Timbalan Menteri. Saya percaya Yang Berhormat Timbalan Menteri juga maklum
bahawa baru-baru ini tular remaja yang didakwa meninggal pada bulan Januari yang
lalu selepas mengambil vaksin.

Jadi, mungkin boleh Yang Berhormat Timbalan Menteri memberikan
pencerahan dalam Dewan ini sebenarnya apakah punca kematian. Ini kerana
dimaklumkan, dikhabarkan bedah siasat itu adalah peribadi dan tidak boleh
didedahkan kepada awam. Ini kerana saya percaya ini ada kesan kepada ibu bapa.
Misalnya, saya ambil contoh Tuan Yang di-Pertua sedikit.

Pejabat kesihatan kawasan Kota Kinabalu mencadangkan pilihan vaksin.
Kalau disebutkan di sini vaksin Pfizer seperti Yang Berhormat Timbalan Menteri
sebutkan tadi sebanyak 90.7 peratus keberkesanan. Manakala dibuat perbandingan
pula dengan Sinovac keberkesanan vaksin sebanyak 75.8 peratus. Jadi kalau kesan
Sinovac ini lebih rendah, saya percaya lebih munasabah kalau hanya tumpu kempen
ini hanya kepada Pfizer.

Mohon pencerahan ataupun jawapan daripada Yang Berhormat Timbalan
Menteri. Terima kasih.

Tuan Yang di-Pertua: Terima kasih. Silakan Yang Berhormat Timbalan

Menteri.
