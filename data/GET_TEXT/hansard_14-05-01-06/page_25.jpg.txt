DR. 8.3.2022 19

Jadi ini menimbulkan masalah untuk hendak bawa masuk ke sini. Saya difahamkan
setakat ini sudah bawa masuk dalam dua atau tiga kontena untuk permulaan. Terima
kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Timbalan Menteri. Pertanyaan jawab lisan seterusnya saya

menjemput Yang Berhormat Tuan Haji Wan Hassan bin Mohd Ramli (Dungun).

3. Tuan Haji Wan Hassan Bin Mohd Ramli [Dungun] minta Menteri
Perumahan dan Kerajaan Tempatan menyatakan perancangan kementerian bagi
mengurangkan penggunaan tapak pembuangan sisa pepejal yang terbuka supaya
dapat meminimumkan impak negatif terhadap alam sekitar.

Menteri Perumahan dan Kerajaan Tempatan [Dato’ Sri Reezal Merican
bin Naina Merican]: Terima kasih Tuan Yang di-Pertua. Saya mohon izin untuk
menjawab soalan Yang Berhormat Dungun secara bersekali dengan soalan Yang
Berhormat Bakri bertarikh 14 Mac kerana kedua-duanya membabitkan isu yang
sama.

Untuk makluman Ahli Yang Berhormat, Kementerian Perumahan dan
Kerajaan Tempatan sentiasa komited untuk memastikan pengurusan sisa pepejal
yang cekap dan berkesan. Ini termasuk perancangan tapak pelupusan sisa pepejal
yang selamat supaya dapat meminimumkan impak negatif terhadap alam sekitar.

Pada masa ini jumlah tapak pelupusan sisa pepejal yang beroperasi di
seluruh Malaysia adalah sebanyak 137 yang terdiri daripada 21 tapak pelupusan sisa
pepejal sanitari. Manakala 116 tapak pelupusan sisa pepejal yang tidak sanitari. Bagi
negeri-negeri yang menerima pakai Akta Pengurusan Sisa Pepejal dan Pembersihan
Awam 2007 Akta 672, fasiliti pengurusan sisa pepejal tersebut diuruskan oleh KPKT
melalui Jabatan Pengurusan Sisa Pepejal Negara (JPSPN) dengan melantik
operator swasta yang berpengalaman dalam menguruskan pengurusan sisa pepejal.

Bagi negeri-negeri yang tidak menerima Akta 672 pula, fasiliti- fasiliti ini
diuruskan oleh pihak berkuasa tempatan di negeri masing-masing. Pada masa ini
KPKT melalui JPSPN merancang untuk menutup selamat tapak pelupusan sisa
pepejal terbuka ataupun dump site yang sedia ada.

Ini akan digantikan dengan stesen pemindahan yang berfungsi sebagai pusat
pengumpulan sisa di kawasan yang lebih strategik sebelum dilupuskan ke tapak
pelupusan sisa pepejal sanitari yang berpusat yang dilengkapi dengan loji rawatan
air larut resap lapisan linear dan juga sebagainya bagi memastikan kelestarian alam
sekitar sentiasa terpelihara.

Selain itu, kementerian juga merancang untuk membina loji rawatan sisa

pepejal Waste to Energy (WtE) di negeri yang menerima pakai Akta 672 bagi
