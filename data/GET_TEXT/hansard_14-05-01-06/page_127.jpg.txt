DR. 8.3.2022 121

Tuan Yang di-Pertua, Malaysia berada di tangga 61 dalam indeks persepsi
rasuah pada tahun 2018 berbanding kedudukan 62 pada tahun 2017. Untuk
makluman Dewan yang mulia ini, selepas 22 bulan Pakatan Harapan menerajui
Kerajaan Persekutuan di Putrajaya, indeks persepsi rasuah 2019 telah menunjukkan
pencapaian yang terbaik iaitu ke-51 daripada 180 buah negara dalam indeks
persepsi rasuah.

Kesimpulannya, Kerajaan Pakatan Harapan walaupun hanya berkuasa 22
bulan di Putrajaya telah berjaya mengawal masalah rasuah dengan lebih berkesan
berbanding Kerajaan Barisan Nasional ataupun Perikatan Nasional.

Tuan Yang di-Pertua, tidak dapat dinafikan cabaran utama dalam menangani
isu rasuah adalah kurangnya sokongan komitmen dan kemahuan dalam kalangan
kepimpinan politik untuk melaksanakan kawalan antirasuah. Masalah ini telah
memberi kesan negatif kepada kemapanan dan keberkesanan inisiatif antirasuah
yang dijalankan setakat ini. Titah Tuanku memandang serius tentang isu rasuah yang
berlaku.

01720

Pada pendapat saya, usaha anti rasuah kerajaan ketika ini adalah amat
mengecewakan. la terbukti dengan kegagalan dan keengganan serta sikap pasif
kerajaan dalam siasatan terhadap nama-nama yang terkenal berkaitan dengan
negara kita yang didedahkan dalam Pandora Papers yang menyatakan ratusan
pemimpin dunia, ahli politik, hartawan atau selebriti termasuk pengedar dadah
merupakan antara individu yang terlibat menyembunyikan wang dan pelaburan
mereka di serata dunia. Tambahan pula kebelakangan ini kita sekali lagi dikejutkan
dengan kenyataan yang dibuat oleh Pengerusi Goldman Sachs Group Inc Asia
Tenggara, Tim Leissner dalam prosiding mahkamah berkaitan 1MDB di Amerika
Syarikat.

Tuan Yang di-Pertua, sistem keadilan menangani jenayah rasuah perlu dilihat
secara lebih menyeluruh termasuk penguatkuasaan, pendakwaan dan kehakiman.
Seperti yang sedia maklum, ketika isu pemilikan saham membabitkan nama Ketua
Pesuruhjaya SPRM masih hangat dibincangkan. Demi memperkasakan Badan
Pencegahan Rasuah.  Izinkan saya sekali lagi mencadangkan pembaharuan
undang-undang bagi memastikan naik taraf Suruhanjaya Pencegahan Malaysia
diletakkan di bawah kawalan terus Parlimen dan bukan badan eksekutif.

Tuan Yang di-Pertua, seterusnya saya ingin menarik perhatian Dewan yang
mulia ini ke atas isu kenyataan yang tidak berasas atau lebih tepat lagi dikenali
sebagai kenyataan palsu yang dibangkitkan dalam Dewan yang mulia ini yang bukan
sahaja memesongkan Dewan dan lebih teruk lagi mengelirukan seluruh warga

Malaysia yang dikasihi di luar sana. Saya terpanggil untuk membangkitkan tindakan
