DR. 8.3.2022 27

dalam kejohanan peringkat tinggi seperti Sukan SEA, Sukan Asia atau Sukan
Komanwel? Ini kerana terlalu banyak tumpuan diberikan kepada sukan seperti bola
sepak sahaja yang tidak membuktikan kejayaan atau membawa kemenangan.
Adakah pengelasan sukan mengikut kategori seperti kategori A atau B masih relevan
pada masa kini? Terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Tasek Gelugor. Sila Yang Berhormat Menteri.

Dato' Seri Ahmad Faizal bin Azumu: Terima kasih Yang Berhormat Tasek
Gelugor. Saya melihat perkara ini adalah satu perkara yang serius dan kita sentiasa
bekerjasama dengan pemegang taruh terutamanya Majlis Olimpik Malaysia dan juga
persatuan-persatuan sukan di seluruh negara untuk memastikan jika kita
menghantar wakil-wakil atau atlet-atlet untuk bertanding di kejohanan-kejohanan
antarabangsa seperti Sukan SEA, Sukan Asia dan Sukan Komanwel, perlulah ia
dapat memberi saingan yang sengit di dalam kejohanan-kejohanan tersebut. Maka
di dalam pemilihan atlet untuk mewakili negara ini, ianya harus melalui pemilihan
yang ketat dibuat oleh pihak Persekutuan atau persatuan-persatuan induk sukan
tersebut. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih.
Soalan tambahan kedua, saya jemput Yang Berhormat Jelutong.

Tuan Sanisvara Nethaji Rayer a/l Rajaji [Jelutong]: Terima kasih Tuan
Yang di-Pertua. Saya juga mengambil kesempatan untuk mengucapkan Selamat
Menyambut Hari Wanita. Saya juga berterima kasih kepada Yang Berhormat Menteri
apabila beliau campur tangan dalam isu melibatkan Lee Zii Jia dan Goh Jin Wei dan
Badminton Association Malaysia dengan izin.

Saya lihat juga perkembangan tentang bola sepak negara kita. Pelantikan
jurulatih baharu, Kim Pan-gon yang telah berjanji untuk membawa pasukan negara
kita ke pertandingan World Cup dengan izin. Apakah langkah-langkah yang sedang
diambil untuk menjayakan misi ini dan memastikan bahawa bola sepak negara kita
dengan izin akan pergi ke next level.

Kita lihat bahawa prestasi pasukan negara kita makin lama makin tercorot.
Jadi apakah langkah-langkah yang diambil oleh kementerian untuk memastikan
bahawa kita dapat bertanding dengan pasukan-pasukan lain seperti South Korea,
Vietnam dan sebagainya. Terima kasih.

Timbalan Yang di-Pertua [Dato' Mohd Rashid Hasnon]: Terima kasih
Yang Berhormat Jelutong. Sila Yang Berhormat Menteri.

Dato’ Seri Ahmad Faizal bin Azumu: Terima kasih Yang Berhormat
Jelutong. Saya bersependapat dengan Yang Berhormat tentang betapa kita berasa

susah hatilah dengan prestasi pasukan bola sepak negara kita. Namun, usaha-
