DR. 8.3.2022 95

yang luar biasa. Tuhan telah memberikan kekuatan dalaman kepada mereka. Malah
masalah-masalah yang dihadapi oleh anak-anak ini dengan sendirinya dapat mereka
selesaikan kerana mereka mempunyai imuniti yang cukup tinggi 99.9 peratus tetapi
kita telah pun memberikan sekarang kelulusan untuk memberikan vaksin pada anak-
anak kita.

Ada juga pengkaji-pengkaji mengatakan adakah wajar kerana mereka ini
terlalu muda untuk menerima vaksin dan ada pihak mengatakan bahawa tidak ada
masalah kerana negara-negara lain pun tular mengadakan vaksin. Isu yang kita
bangkitkan sekarang COVID-19 muncul pada tahun 99. Sekarang ini baru tahu—
vaksin mula diperkenalkan dan adakah dalam masa yang singkat begitu kita tahu
tidak ada masalah-masalah yang akan melanda anak-anak kita khususnya Tuan
Yang di-Pertua sesuatu yang luar biasa ialah tentang isu kemandulan. Kita tidak tahu
sama ada anak-anak kita yang diberi vaksin ini akan menghadapi masalah jangka
panjang termasuklah isu kemandulan.

Last sekali Tuan Yang di-Pertua ialah tentang bagaimana saya melihat
bahawa ini facilities yang ada di sepanjang highway kita tidak mencukupi untuk
memastikan mereka yang memerlukan seperti penunggang-penunggang motosikal
apabila hujan ramai berhenti di bawah jejantas. Baru-baru ini 10 motosikal dilanggar
oleh sebuah lori di kawasan saya di Gurun, Kedah. Dua telah meninggal dunia dan
ramai yang cedera, Tuan Yang di-Pertua.

Jadi, saya meminta supaya PLUS dan konsesi-konsesi jalan yang lain
termasuk kerajaan memastikan bahawa harus ada tempat-tempat perhentian
motosikal. Malah bekas seorang pegawai polis berpangkat ASP baru-baru ini juga
dilanggar lori apabila beliau berhenti untuk berteduh di bawah jejantas di Selangor
baru-baru ini. Jadi, saya ingat ini adalah benda yang penting. PLUS mempunyai duit
yang banyak dan harus melihat ini sebagai satu kebajikan yang sepanjang jalan itu
saya mencadangkan supaya didirikan tempat-tempat berteduh agak jauh daripada
jalan supaya kalau hujan datang mereka yang menunggang motosikal dapat
berteduh di tempat yang selamat dan sekali gus kita dapat selesaikan masalah
kemalangan-kemalangan yang kita tidak perlukan ini.

Untuk itu Tuan Yang di-Pertua, saya ucapkan terima kasih dan saya
menyokong titah Tuanku. Terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Sungai Petani. Dipersilakan Yang Berhormat Klang.

3.57 ptg.
Tuan Charles Anthony Santiago [Klang]: Terima kasih Tuan Yang di-

Pertua. Tuan Yang di-Pertua, saya ingin membangkitkan beberapa isu berkait
