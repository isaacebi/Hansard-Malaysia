DR. 8.3.2022 35

Ketika ini kos pengeluaran yang saya difahamkan oleh penternak sekitar
RM6.50, manakala pembekal penternak juga terpaksa jual pada harga RM5.60 Tuan
Yang di-Pertua. Maksudnya beza dalam 90 sen. Akan tetapi, subsidi yang kerajaan
bagi ketika ini — kalau saya silap, tegur ya — yang saya faham 60 sen. Maksudnya
ada defisit 30 sen. Persoalan saya, adakah kerajaan tidak mempunyai dana untuk
salurkan kepada penternak dan ini timbul juga. Saya hendak tanya kepada Yang
Berhormat Timbalan Menteri, bersetujukah Yang Berhormat Timbalan Menteri
daripada kita belanja RM150 juta untuk membuat Pilihan Raya Negeri Johor, lebih
baik bantu penternak ini stabilkan harga — bukan stabilkan politik. Stabilkan harga
oleh sebab rakyat tengah susah sekarang ini. Silakan Yang Berhormat Timbalan
Menteri.

Tuan Yang di-Pertua: Terima kasih, silakan Yang Berhormat Timbalan
Menteri.

Dato’ Rosol bin Wahid: Terima kasih Tuan Yang di-Pertua, terima kasih
Yang Berhormat Johor Bahru. Saya pun bersependapat dengan Yang Berhormat
Johor Bahru iaitu duit RM150 juta ataupun RM200 juta yang diperuntukkan untuk
pillhan raya itu lebih baik digunakan dalam keadaan rakyat sakit, rakyat banjir,
COVID-19 dan sebagainya. Saya setuju, bukan 100 peratus malah lebih daripada
200 peratus.

Tuan Haji Akmal Nasrullah bin Mohd Nasir [Johor Bahru]: Terima kasih
Yang Berhormat Timbalan Menteri, lawan tetap lawan.

Dato’ Rosol bin Wahid: Terima kasih. Berkaitan dengan harga ayam,
sebenarnya memang setakat ini kita menentukan harga ayam disubsidikan adalah
sebanyak 60 sen untuk satu kilogram ayam. Untuk makluman, data yang ada pada
kita bahawa rakyat Malaysia telah menggunakan dua ekor ayam sehari. Jadi kalau
60 sen satu kilogram, berapa banyak kerajaan harus belanjakan untuk membantu
meringankan beban pengguna-pengguna.

Begitu juga dengan telur. Jadi ini dua isu yang sedang hangat diperkatakan
sekarang oleh pengguna berkaitan dengan ayam dan telur. Jadi kementerian kita
berharap dengan peruntukan yang ada ini sedikit sebanyak akan meringankan
beban pengguna untuk mendapat. Tetapi beban kerajaan akan semakin meningkat.
Terima kasih Tuan Yang di-Pertua.

Tuan Yang di-Pertua: Okey, saya ingin menyeru kepada Ahli-ahli Yang
Berhormat semua kalau boleh kita kurangkan politik sedikit dalam Dewan. Mari kita
bincangkan isu-isu mengenai rakyat.

Tuan Haji Akmal Nasrullah bin Mohd Nasir [Johor Bahru]: Ini isu sebenar
Tuan Yang di-Pertua. Memang rakyat Johor tertanya-tanya kenapa desak mereka

masuk pilihan raya dalam keadaan harga barang tengah mahal. Kalau kos itu kita
