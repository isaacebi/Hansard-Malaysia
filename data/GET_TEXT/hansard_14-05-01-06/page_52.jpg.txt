DR. 8.3.2022 46

#1200

Timbalan Menteri Pembangunan Luar Bandar II [Datuk Haji Hasbi bin
Habibollah]: Terima kasih, Yang Berhormat. Memang sudah pastinya di atas
jejambat tersebut sudah pastinya ia akan ada mempunyai lorong untuk motosikal ya
di atas jejambat tersebut, insya-Allah.

Keduanya, seperti mana yang ditanya oleh Yang Berhormat apakah di tempat
lain ada juga perkara yang sama? Sebenarnya, selain projek ini terdapat satu lagi
projek jalan luar bandar yang melintasi rel kereta api yang telah diluluskan iaitu projek
membina jalan dan jambatan melintasi rel kereta api dari Kampung Kelar ke
Kampung Chicha Tinggi, Pasir Mas, Kelantan.

Projek ini telah diluluskan di bawah RP1 RMKe-12 tahun 2021 dengan kos
RM17.1 juta; kurang RM100,000 daripada yang tadi dengan skop membina jalan
sepanjang 0.7 kilometer dengan spesifikasi JKR 2 dan sebuah jambatan.

Kerajaan ini juga akan mempertimbangkan permohonan _projek-projek
seumpama ini sekiranya disenaraikan oleh Unit Perancang Ekonomi Negeri sebagai
keutamaan untuk dipertimbangkan dalam permohonan projek di bawah Roiling Plan
yang akan datang, insya-Allah.

Dato’ Haji Che Abdullah bin Mat Nawi [Tumpat]: Terima kasih, Yang
Berhormat Timbalan Menteri.

Tuan Yang di-Pertua: Terima kasih. Ada soalan tambahan kedua? Kalau
tidak ada, saya mempersilakan Yang Berhormat Tuan Sim Chee Keong untuk soalan
seterusnya.

Tuan Sim Chee Keong [Bukit Mertajam]: Terima kasih, Tuan Yang di-
Pertua. Sebelum saya menanya kepada Yang Berhormat Menteri, saya juga ingin
mengambil kesempatan mengucapkan Selamat Hari Wanita kepada terutamanya

wanita di Malaysia, di Bukit Mertajam dan juga di seluruh dunia.

12. Tuan Sim Chee Keong [Bukit Mertajam] minta Menteri Belia dan Sukan
menyatakan jumlah sumbangan dana sukan pihak swasta yang telah mendapat
pengecualian cukai setiap tahun dari tahun 2013 sehingga 2021.

Menteri Belia dan Sukan [Dato’ Seri Ahmad Faizal bin Azumu]: Terima
kasih, Yang Berhormat Tuan Yang di-Pertua.

Untuk makluman Ahli Yang Berhormat, bagi menggalakkan penglibatan
sektor swasta dalam pembangunan sukan negara, insentif pengecualian cukai telah
diperkenalkan menerusi Majlis Sukan Negara (MSN).

Individu ataupun badan korporat yang memberikan sumbangan bagi
pelaksanaan program dan aktiviti berkaitan sukan akan mendapat pengecualian

cukai yang termaktub di bawah seksyen 44(6) Akta Cukai Pendapatan 1967. Para
