DR. 8.3.2022 109

4.35 ptg.

Puan Nurul Izzah binti Anwar [Permatang Pauh]: Assa/amualaikum
warahmatullahi wabarakatuh, salam hormat. Terima kasih Tuan Yang di-Pertua di
atas laluan yang diberikan kepada Permatang Pauh khas sempena Hari Wanita
Sedunia. Izinkan saya merafakkan sembah bagi turut sama menyokong usul
menjunjung kasih ke atas Titah Seri Paduka Baginda Yang di-Pertuan Agong.

Tuan Yang di-Pertua, kita kini tiba pada tahun ketiga pandemik, berperang
dengan wabak COVID-19 dan pandemik ini cukup mengesankan disusuli
pengalaman meredah pola cuaca ekstrem yang jauh lebih teruk daripada
sebelumnya. Kita masih pun belum pulih daripada banjir besar yang menyaksikan
kemusnahan luar biasa hujung tahun lalu. Datang pula banjir di Kelantan dan
Terengganu. Belum habis lumpur dibersihkan daripada rumah penduduk Pantai
Timur, kita dikejutkan pula dengan banjir kilat semalam di sekitar Kuala Lumpur.

Air hujan turun secara berterusan sehingga awal pagi tadi dan kita ini — yang
berkempen di Johor juga jangan pandang ke tepi bila banjir kilat menyengat.
Kempen dengan prihatin dan saya rasa wajib kita ambil kira apa yang terpaksa
dihadapi oleh penduduk menerusi tindakan yang kita ambil dalam Dewan Rakyat.

Kejutan pandemic Tuan Yang di-Pertua, memaksa penggubal dasar kerajaan
negeri dan Kerajaan Pusat bersama-sama berusaha merungkai permasalahan
seterusnya. Pada hemat saya perubahan iklim ekstrem yang bakal menjejaskan
bukan sahaja kualiti hidup rakyat tetapi juga sekuriti makanan negara. Cuaca panas
yang dijangka tidak tiba sebaliknya hujan lebat melanda dengan kerap akibatnya
kawasan tanaman padi ditenggelami air. Bukan sahaja yang melibatkan Tanjong
Karang, Sekinchan, Sabak Bernam tetapi seluruh negara. Bila hasil tani terjejas
sudah tentu kadar inflasi bertambah dan harga barang bertambah naik.

Perubahan iklim dan pemuliharaan hutan Tuan Yang di-Pertua, laporan IPCC
2021 mendedahkan purata suhu global dari 2011 dan 2020 menjadi 1.1 degree
Celsius lebih panas berbanding 1850 hingga 1900. Jadi, perubahan sekecil ini
hakikatnya membawa kepada kesan iklim yang besar. Kita lihat kehancuran, banjir
kilat di Jerman, kebakaran hutan di Turki, gelombang haba yang teruk di Amerika
Syarikat dan juga Kanada.

Setakat pertengahan Januari Menteri Dato’ Sri Mustapa bin Mohamed iaitu
Yang Berhormat Jeli menganggarkan kemusnahan akibat banjir bernilai RM5.3 bilion
hingga RM6.5 bilion. Seperti mana kemiskinan bersifat multidimensi, jaminan
makanan negara juga bukan hanya melibatkan pengeluaran bekalan semata-mata

tetapi merangkumi aspek ketersediaan atau accessibility, penggunaan dan
