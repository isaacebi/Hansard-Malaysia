DR. 8.3.2022 76

Manakala pihak pembekal benih telah berkali-kali dijemput oleh Jabatan
Pertanian untuk proses konsultasi. la jelasnya tindakan yang tidak membumi.
Amalan ini mesti dihentikan. Jabatan Pertanian mesti berhenti menghantar pegawai
ke forum EAPVP ini, menghentikan cadangan pindaan akta ini hanya sanya bagi
memenuhi tuntutan UPOV tersebut. Malaysia jangan sekali-kali sertai konvensyen
UPOV yang bakal menambah derita para petani terkait pembelian dan penggunaan
benih-benih baru dalam pasaran. Saya ingin bertanya pendirian kerajaan terhadap
isu ini. Apakah kerajaan sudah pada dasarnya bersetuju untuk menyertai UPOV
Treaty dan sekarang sedang sibuk menyiapkan draf undang-undang bagi meminda
akta Protection of New Plant Varieties Act 2004?

Tuan Yang di-Pertua, seterusnya saya ingin mengambil kesempatan untuk
menyentuh isu yang dekat dengan umat Islam khususnya di Malaysia yang kita cintai
ini. Tular sebuah video rakaman program Riuh Keluarga Malaysia anjuran kerajaan
melalui Kementerian Komunikasi di Ayer Hitam, Johor baru-baru ini apabila anak
muda kita dibiarkan berhibur, menari, berjoget tanpa menjaga penjarakan dan SOP.
Seluruh ahli Kabinet dan Menteri Kesihatan saya kira masih membisu tentang hal ini.
Ibaratnya tidak ada masalah untuk kita berbuat demikian. Tatkala SOP untuk solat
berjemaah di masjid dan surau masih lagi dikuatkuasakan, mesti lengkap vaksinasi
dan mengamalkan penjarakan, Program Riuh Keluarga Malaysia yang merupakan
program anjuran kerajaan ini dibiarkan berlangsung tanpa mematuhi SOP seperti
mana dikenakan di masjid dan surau.

Saya juga mendesak supaya kerajaan berbincang dengan pihak berkuasa
negeri mengenai SOP yang ditetapkan oleh sesetengah Majlis Agama yang
menetapkan hanya mereka yang telah mendapat suntikan penggalak sahaja yang
dibenarkan melakukan ibadah di masjid. Jika kita lihat semula pengamalan di
ruangan awam seperti pasar raya, dewan program atau pejabat masih
melaksanakan SOP dua dos sahaja. Terdapat perbezaan dalam melaksanakan SOP
berkaitan vaksin ini di masjid berbanding tempat lain. Saya mohon anomali amalan
ini diperbetulkan.

Akhir sekali Tuan Yang di-Pertua, saya juga ingin menyinggung beberapa isu
di kawasan saya Kubang Pasu. Terima kasih, akhirnya Projek Tebatan Banjir Sungai
Bata dari Changlun ke Jitra bakal dilaksanakan dalam RMKe-12 ini. Pastinya
mengurangkan insiden banjir yang memusnahkan tanaman padi dan kerosakan
harta benda termasuk rumah, insya-Allah. Setiap kali musnahnya tanaman padi yang
diusahakan, pihak Jabatan Pertanian melalui Pertubuhan Peladang kawasan Asun
akan membuat bancian tahap kerosakan dan keluasan yang terlibat dengan janji

pampasan akan dibuat oleh pihak kerajaan. Petani diminta untuk memberi salinan
