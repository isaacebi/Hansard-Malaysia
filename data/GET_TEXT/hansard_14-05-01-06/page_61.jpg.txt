DR. 8.3.2022 55

berkenan berangkat merasmikan istiadat pembukaan Penggal Kelima, Majlis
Parlimen Keempat Belas pada 28 Februari 2022.
01220

Tuan Yang di-Pertua, saya mulakan dengan sepotong ayat... [Membaca
sepotong ayat al-Quran] Maksudnya, “Dan berpegang teguhlah kamu semuanya
pada tali (agama) Allah dan janganlah kau bercerai berai. Dan ingatlah nikmat Allah
kepadamu ketika dahulu (masa jahiliah) bermusuhan, lalu Allah mempersatukan
hatimu sehingga dengan kurnia Nya kamu menjadi bersaudara, sedangkan ketika itu
kamu berada di tepi jurang neraka, lalu Allah menyelamatkan kamu dari sana.
Demikianlah Allah menerangkan ayat-ayat Nya kepadamu agar kamu mendapat
petunjuk.” Ayat 103 surah Al-Imran.

Tuan Yang di-Pertua, sebagai mukadimahnya, Kuala Krai ingin menzahirkan
ucapan tahniah kepada Yang Amat Berhormat Perdana Menteri yang telah
mengemudi Kerajaan Malaysia pada hari ini dengan begitu baik sekali. Keluarga
Malaysia yang diilhamkan oleh Yang Amat Berhormat Perdana Menteri telah mula
melekat di sanubari rakyat Malaysia. Semoga ia menjadi asbab untuk Yang Amat
Berhormat Perdana Menteri terus memacu Malaysia menjadi negara yang aman dan
makmur serta mendapat limpah rahmat untuk sekalian rakyat.

Walaupun Malaysia menghadapi pelbagai cabaran yang getir akibat COVID-
19 yang belum berkesudahan serta ditambah dengan bencana banjir yang sangat
teruk, kerajaan Yang Amat Berhormat Perdana Menteri telah mengharunginya
dengan jaya. Semoga terus diberi kekuatan daripada Allah SWT untuk memimpin
negara sehingga ke penghujung penggal ini.

Tuan Yang di-Pertua, berkaitan isu banjir. Dalam masa tiga bulan terakhir
ini, negara dilanda banjir yang sangat luar biasa. Bulan Disember 2021 di Selangor
dan Pahang, manakala bulan Februari 2022 di Kelantan dan Terengganu. Dan
semalam, di tengah-tengah Bandar Kuala Lumpur sendiri.

Kerajaan telah membelanjakan peruntukan yang besar untuk membantu
warga yang dilanda banjir dan membaik pulih infrastruktur sehingga mencecah
RM1.4 bilion untuk banjir tahun 2021 sahaja. Belum lagi dikira banjir tahun 2022.
Saya mengucapkan jutaan terima kasih kepada Yang Amat Berhormat Perdana
Menteri atas keprihatinan dan kelulusan segera segala bentuk bantuan kepada
rakyat yang terlibat.

Saya ingin bertanya, apakah pihak kerajaan mempunyai pelan jangka pendek
dan jangka panjang bagi mengatasi masalah banjir ini? Di sesetengah tempat, banjir
sering berulang setiap kali hujan lebat walaupun beberapa jam sahaja. Kerajaan
perlu mengenal pasti tempat-tempat yang berisiko banjir untuk membaik pulih

infrastruktur. Jika jambatan rendah, maka binalah jambatan yang lebih tinggi. Jika
