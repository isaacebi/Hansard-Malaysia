DR. 8.3.2022 59

pihak KKM telah melonggarkan SOP sama ada kepada yang disahkan positif
ataupun kontak rapat dan juga tiada lagi pengesanan kluster-kluster. Maka saya
mencadangkan pindaan kepada Akta 342 ini tidak diteruskan.

Apa perlu lagi diteruskan, bahkan kita perlu bersedia ke arah hidup dengan
COVID-19. Seandainya bergejala sama ada demam, batuk atau lain-lain, buatlah
ujian kendiri dan bolehlah ke klinik untuk mendapatkan bantuan kesihatan. Sebagai
penutup Tuan Yang di-Pertua, sebelum Kuala Krai mengundurkan diri, saya ingin

sudahi dengan serangkap pantun sebagai menyahut Titah Tuanku.

Air di kali sesejuk salju,

Tersenyum bonda penuh seyogia,

Keluarga Malaysia terus maju,

Aman makmur dan bahagia.

Akhirnya, dengan ini Kuala Krai dengan penuh sukacitanya menyokong usul
Menjunjung Kasih Titah Seri Paduka Baginda Yang di-Pertuan Agong. Terima kasih
Tuan Yang di-Pertua. Wassalamualaikum warahmatullahi wabarakatuh.

Tuan Yang di-Pertua: Terima kasih Yang Berhormat Kuala Krai. Oleh kerana
Yang Berhormat Lenggong telah menarik diri maka tinggal dua orang sahaja
sebelum pukul satu, Yang Berhormat Johor Bahru dan Yang Berhormat Seputeh.

Jadi, seorang lebih kurang 15 minit. Silakan Yang Berhormat Johor Bahru.

12.31 tgh.

Tuan Haji Akmal Nasrullah bin Mohd Nasir [Johor Bahru]: A/hamdulillah.
Okey baik, terima kasih Tuan Yang di-Pertua atas peluang kepada Johor Bahru untuk
turut serta dalam perbahasan Menjunjung Kasih Titah Seri Paduka Baginda Yang di-
Pertuan Agong.

Saya Akmal Nasir, juga adalah seorang pengundi N.44 DUN Larkin. Maka
hari ini saya akan bercakap sebagai seorang rakyat biasa terutamanya datang dari
Johor. Dalam keadaan ekonomi yang sangat tidak memberangsangkan, kes harian
COVID-19 yang masih tinggi, rasuah semakin membarah, amalan dua darjat
semakin berleluasa dan kami tidak semena-mena terheret dengan pilihan raya
negeri yang sedang berlaku.

Tatkala Seri Paduka Baginda Yang di-Pertuan Agong dengan jelas bertitah
yang saya petik secara lisan. “Cukuplah berpolitik siang malam, fokuskan menjaga
kepentingan rakyat’. Malangnya masih ada yang pentingkan soal kuasa akibat
berbalah sesama mereka sendiri tanpa rasa bersalah dibazirkan sehingga RM150
juta untuk pilihan raya negeri di Johor. Tuan Yang di-Pertua, tindakan ini bukan
sahaja tidak membantu, sebaliknya membebankan rakyat. Kalau betul hendak tolong

orang Johor, ada tiga perkara tumpuan utama iaitu:
