DR. 8.3.2022 16

Kewangan mengkaji insentif cukai untuk transformasi ladang ternakan ayam agar
lebih moden, lebih efisien dan lebih kondusif. Ketiga, menyokong penyelidikan yang
dibuat oleh MARDI untuk menjadikan isirung kepala sawit bagi menggantikan jagung
dan soya.

Keempat, mencadangkan kepada _ seluruh_ kerajaan negeri untuk
memanjangkan lagi lesen TOL untuk aktiviti-aktiviti pertanian. Kelima, jaminan
bekalan bukan sahaja mencukupi tetapi juga ialah kemampuan Keluarga Malaysia
untuk mendapatkannya. Pelan tindakan jangka panjang akan dibincangkan dengan
terperinci dalam Mesyuarat NACCOL yang akan datang. Terima kasih, Tuan Yang
di-Pertua.

Timbalan Yang di-Pertua [Dato’ Mohd Rashid Hasnon]: Soalan tambahan
pertama, dipersilakan Yang Berhormat Pandan.

Dato’ Seri Dr. Wan Azizah Wan Ismail [Pandan]: Terima kasih Tuan Yang
di-Pertua, terima kasih Yang Berhormat Timbalan Menteri yang menjawab. Saya
hendak tanya kerana diikutkan import ini semua telah berjalan langkah-langkah ini.
Akan tetapi, satunya bila datang kepada jangka panjang atau jangka sederhana,
masih lagi kaji. Bilakah hendak dapat kajian itu?

Saya hendak tanya juga apakah harga RM60 bilion sekarang ini — kita import
Tuan Yang di-Pertua. Tiap-tiap tahun bil import makanan adalah RM60 bilion setahun
dan sekarang ini perubahan iklim. Semalam, banjir kilat dekat Kuala Lumpur dan juga
dengan adanya krisis politik ataupun akibat krisis di Eropah dengan Rusia-Ukraine —
tadi kita sudah ada soalan.

Bagaimana negara hendak menanganinya dengan semua ini dan apakah
perancangannya terperinci sebab mesyuarat baru dua kali. The last adalah 29
Januari; sekarang sudah Mac. Saya hendak mohon. Terima kasih.

Timbalan Yang di-Pertua [Dato’ Mohd Rashid Hasnon]: Sila Yang
Berhormat Timbalan Menteri.

Dato’ Rosol bin Wahid: Terima kasih, Yang Berhormat Pandan. Terima
kasih atas keprihatinan dan saya yakin Yang Berhormat Pandan ada idea-idea yang
bernas kerana beliau Yang Berhormat telah menjadi Pengerusi NACCOL yang
pertama.

Jadi, saya bersetuju dengan apa yang dikatakan itu dan kita sebenarnya
concerned ataupun memerhatikan apa yang berlaku di sekeliling kita dan yang
menjadi masalah kepada kita ialah apa yang kita lakukan ini ia cross-ministry. Ertinya
bukan— kita cuma menjaga harga dan keberadaan barang. Akan tetapi, yang
selebihnya berada di kementerian MAFI contohnya, kemudian berkait juga dengan

Kementerian Sumber Manusia dan sebagainya.
