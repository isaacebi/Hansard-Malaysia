DR. 8.3.2022 13

Dato' Haji Salim Sharif [Jempol]: Terima kasih. Pertamanya saya ucapkan
tahniah kepada Yang Berhormat Menteri kerana visi dan dasar amat jelas dan dapat
melahirkan lebih ramai pekerja yang akan bekerja di pelbagai sektor yang telah
dimaklumkan sebentar tadi. Jadi, dalam usaha tersebut pelbagai usaha yang
dilakukan termasuklah TVET dan sebagainya. Cuma kebimbangan saya pada hari
ini ialah antara latihan yang dibuat ini maksudnya masih lagi kita kekurangan, kita
masih lagi kekurangan dalam sektor pertanian.

Jika sekarang kita lihat hasil-hasil pertanian kelapa sawit dan sebagainya
masih lagi tidak boleh dikeluarkan dan malah kerajaan juga rugi jutaan bilion ringgit
daripada hasil yang tidak keluar. Jadi, Yang Berhormat Menteri ada menyebut soal
untuk kemasukan pekerja tetapi sampai hari ini belum lagi. Saya hendak tanya bila
ia boleh menampung keadaan yang seperti mana latihan yang dibuat ini tidak
termasuk latihan sebagai buruh yang berada di kawasan ladang ataupun kawasan
pertanian yang dimaksudkan. Terima kasih.

Datuk Seri M. Saravanan: Tuan Yang di-Pertua, kebetulan apa yang
dibangkitkan oleh Yang Berhormat Jempol adalah benar. Tahun lepas kita rugi,
daripada sektor perladangan khususnya kelapa sawit lebih daripada RM20 bilion
sebab kekurangan pekerja dalam sektor ini. Kementerian Sumber Manusia telah
membuka pendaftaran dan proses pemilihan ataupun menentukan kuota sedang
berlangsung. So, dalam hujung bulan ini kita boleh dapat masuk pekerja asing, yang
pertama.

Kedua, kita lihat warga tempatan tidak tunjuk minat dalam sektor ini walaupun
hampir setahun kita tarik supaya peluang-peluang ini diberikan kepada warga
tempatan tetapi warga tempatan masih lagi belum menunjuk minta dalam sektor ini,
khususnya sektor perladangan dan sebagainya.

1040

Walau bagaimanapun, Yang Amat Berhormat Perdana Menteri melalui Bajet
2022 telah menyatakan bahawa— ataupun di bawah pelan RMKe-12 telah
menyatakan bahawa kita harus mengurangkan kebergantungan kepada pekerja
asing bawah daripada 50 peratus. Ini bererti kita perlu memberi latihan-latihan
kemahiran dalam sektor perladangan dan pertanian di mana ke arah automasi. Kita
pun telah mula latihan-latihan seperti ini sepertimana kita memberi latihan
menggunakan dron dan sebagainya untuk membaja, meracun dan aktiviti-aktiviti
seterusnya. Terima kasih.

Tuan Sivarasa Rasiah [Sungai Buloh]: Tuan Yang di-Pertua, bolehkah
saya minta soalan tambahan?

Tuan Haji Ahmad bin Hassan [Papar]: Papar, Papar.
