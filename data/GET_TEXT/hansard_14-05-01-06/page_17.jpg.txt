DR. 8.3.2022 11

Inisiatif Jamin Kerja Keluarga Malaysia merangkumi tiga program utama iaitu
Inisiatif Jamin Kerja Insentif Pengajian di bawah PERKESO yang akan
memanfaatkan 300,000 orang pencari kerja di seluruh negara dengan peruntukan
sebanyak RM2 bilion.

Kedua, Inisiatif Latihan dan Penempatan Jangka Pendek atau Malaysia
Short-Term Employment Programme dengan izin yang menawarkan 80,000 peluang
pekerjaan dalam sektor awam, syarikat milik kerajaan dan rakan-rakan strategik.

Ketiga, program latihan dan peningkatan kemahiran menyediakan pelbagai
program latihan semula dan peningkatan kemahiran latihan dengan jaminan
pendapatan pekerjaan, peruntukan adalah sebanyak RM1.1 bilion dengan sasaran
220,000 orang pelatih merangkumi sembilan agensi kerajaan.

Sistem Latihan Dual Nasional dan Program Pensijilan Industri, kerajaan telah
menambah peruntukan sebanyak RM200 juta untuk pelaksanaan program dan
program usaha sama berteraskan TVET bersama pihak industri. Keseluruhan untuk
Kementerian Sumber Manusia diperuntukkan sebanyak RM60 juta daripada RM200
juta ini.

Ketiga, aktiviti latihan perkembangan latihan peningkatan kemahiran dan
latihan kemahiran semula, reskilling dan upskilling dengan izin Tuan Yang di-Pertua,
yang dilaksanakan oleh Pembangunan Sumber Manusia Berhad. Setakat Februari
2022, sebanyak 651,812 tempat latihan telah diluluskan meliputi 15 sektor daripada
35 bidang kemahiran. Aktiviti latinan ini akan terus diperkasakan bagi meningkatkan
kemahiran dalam kalangan pekerja supaya dapat terus menyumbang kepada
peningkatan produktiviti negara.

Seterusnya Program Perantisan. Program ini diteruskan dengan pemberian
insentif sebanyak RM900 sebulan untuk tempoh enam bulan kepada majikan yang
menggaji golongan perantis lepasan sekolah dan graduan berumur 18 hingga 30
tahun dalam jawatan eksekultif.

Akhirnya Tuan Yang di-Pertua, Inisiatif Pelan Jana Semula Ekonomi Negara
lima skim telah diperkenalkan yang terdiri daripada Place and Train, B40
Development, SME Development, Industri Revolusi 4.0 dan Gerak Insan Gemilang.
Skim-skim ini diwujudkan untuk membantu rakyat mendapatkan penempatan
pekerjaan self-employed serta menambah dan meningkatkan kemahiran mereka.
Sehingga November 2021, sebanyak 85,527 orang pelatih telah mengikuti skim-skim
yang melibatkan penempatan pekerjaan dan pekerjaan sendiri. Setakat ini. Sekian,
terima kasih.

Tuan Kesavan a/l Subramaniam [Sungai Siput]: Terima kasih Tuan Yang
di-Pertua, terima kasih kepada Yang Berhormat Menteri yang telah memberikan

jawapan dan telah memberikan fokus kepada empat kategori di bawah Kementerian
