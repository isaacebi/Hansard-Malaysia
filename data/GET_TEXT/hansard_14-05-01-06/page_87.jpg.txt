DR. 8.3.2022 81

mengekalkan kelestarian hutan-hutan sebagai kawasan tadahan air dan juga
kawasan Jelapang Padi Negara.

Cadangan dan saranan yang telah pun diangkat ini seharusnya menjadi
perhatian utama kepada pihak kerajaan untuk membantu kerajaan negeri bagi
meneruskan usaha mengekalkan hutan-hutan simpan yang ada ketika mana
Kerajaan Negeri Kedah telah mengorbankan ratusan hektar, bahkan ribuan hektar
kawasan hutan untuk tidak diterokai walaupun asakan daripada pembangunan
sangat mencabar.

Seterusnya, saya ingin juga membangkitkan berkaitan dengan keselamatan
makanan, khususnya untuk kita mengekalkan apa yang telah kita ada hari ini, bahkan
kita ingin menambah sumber-sumber makanan sedia ada. Kita perlu memastikan
bahawa kawasan-kawasan tanah ataupun sawah bendang dan juga kawasan
pertanian yang lain perlu ditingkatkan daripada segi keluasannya dan tidak ada sama
sekali kompromi untuk memusnahkan kawasan-kawasan ini untuk pembangunan
dan asakan industri serta asakan-asakan daripada yang lain.

01510

Tuan Sanisvara Nethaji Rayer a/l Rajaji [Jelutong]: Yang Berhormat,
Yang Berhormat. Minta penjelasan.

Tuan Ahmad Tarmizi bin Sulaiman [Sik]: Ya, ringkas sahaja, Yang
Berhormat Jelutong.

Tuan Sanisvara Nethaji Rayer a/l Rajaji [Jelutong]: Ya, berkenaan dengan
isu air di mana Yang Amat Berhormat Menteri Besar Kedah telah membuat tuntutan
terhadap Kerajaan Negeri Pulau Pinang. Apakah pandangan Yang Berhormat
mengenai perkara itu? Di mana ramai daripada Kedah telah pun berhijrah ke Pulau
Pinang dan sedang mencari pekerjaan ataupun kerja di Pulau Pinang. Juga ada
yang ulang-alik dari Kedah ke Pulau Pinang dan sudah mula bermastautin di Pulau
Pinang. Adakah tuntutan itu sesuatu yang ....

Tuan Ahmad Tarmizi bin Sulaiman [Sik]: Baik, ya. Terima kasih Yang
Berhormat Jelutong.

Tuan Sanisvara Nethaji Rayer a/l Rajaji [Jelutong]: Adakah ia munasabah
dituntut? Persoalan saya.

Tuan Ahmad Tarmizi bin Sulaiman [Sik]: Saya memahami apa yang
dilakukan perundingan di antara Kerajaan Negeri Kedah dan Kerajaan Negeri Pulau
Pinang. Yang paling penting ialah komitmen bersama kedua-dua kerajaan termasuk
Kerajaan Negeri Pulau Pinang. Mereka melihat apa yang terkandung dalam riparian
rights ataupun hak-hak sungai yang sekarang ini Sungai Muda khususnya, yang

menyusuri sebahagian besar di negeri Kedah dan sudah pastilah Kerajaan Negeri
