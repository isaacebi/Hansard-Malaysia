DR. 8.3.2022 52

Tuan Ahmad Fahmi bin Mohamed Fadzil [Lembah Pantai]: Terima kasih,
Tuan Yang di-Pertua. Sama seperti sahabat saya, Yang Berhormat Bukit Bintang.
Malah juga di negeri-negeri Selangor ya, ramai yang sangat terkesan dengan banjir
kilat yang berlaku semalam. Ada satu lagi aspek yang sangat menyayat hati. Ramai
di kalangan mereka yang terkesan semalam merupakan mereka yang terkesan pada
18 dan 19 Disember yang lalu. Malah ada yang menangis, beritahu pada saya, “Yang
Berhormat, kami baru beli mesin basuh baharu. Kami baru menggunakan rebat
RM500. Sudah rosak.”

Jadi, saya pohon jasa baik Tuan Yang di-Pertua, agar kita boleh
membahaskan dan harapan saya bukan setakat Yang Berhormat Menteri wilayah
tetapi Menteri yang ditugaskan untuk menjaga NADMA dan juga mungkin Yang
Berhormat Menteri KASA diminta untuk memberi penjelasan kerana ketiga-tiga
kementerian ini saling berkait. Terima kasih, Tuan Yang di-Pertua.

Tuan Yang di-Pertua: Terima kasih, Yang Berhormat. Sekejap ya. Beri saya
menjawab Yang Berhormat Bukit Bintang dan Yang Berhormat Lembah Pantai
dahulu. Yang Berhormat Bukit Bintang, saya menerima usul Yang Berhormat malam
tadi pukul 10. Jadi, saya mempunyai 24 jam sebenarnya mengikut peraturan
mesyuarat. Jadi, saya akan menjawab usul itu pada hari ini.

Yang Berhormat Lembah Pantai, usul tersebut saya terima pada pukul 9 pagi
tadi, pukul 10 pagi tadi. Jadi, saya mempunyai sehingga esok sebab 24 jam
diperlukan. Akan tetapi secara preliminary lah ya, saya mencadangkan agar perkara
itu dibincangkan. Saya akan mencadangkan perkara itu dibincangkan. Itu sahaja
komen saya sekarang tetapi saya tidak boleh benarkan sekarang sebab perlu 24 jam
itu, ya. Esok saya akan jawab.

Tuan Fong Kui Lun [Bukit Bintang]: Terima kasih, Tuan Yang di-Pertua
sebab malam pukul 10.30 saya baru hantar e-mel itu kepada pejabat Tuan Yang di-
Pertua.

Tuan Yang di-Pertua: Ya, tetapi sekarang masalahnya ada dua usul itu. Jadi,
kalau saya benarkan satu usul sahajalah tetapi saya akan benarkan Yang Berhormat
Lembah Pantai...

Tuan Ahmad Fahmi bin Mohamed Fadzil [Lembah Pantai]: Veteran,
veteran.

Tuan Yang di-Pertua: [Ketawa] Akan tetapi Yang Berhormat Lembah Pantai
sekali boleh datang membincangkan usul tersebut.

Tuan Ahmad Fahmi bin Mohamed Fadzil [Lembah Pantai]: Terima kasih.

Tuan Yang di-Pertua: Silakan, Yang Berhormat.

Puan Isnaraissah Munirah binti Majilis @ Fakharudy [Kota Belud]: Tuan

Yang di-Pertua, Peraturan Mesyuarat 18(1). Sebelum itu, saya ingin mengambil
