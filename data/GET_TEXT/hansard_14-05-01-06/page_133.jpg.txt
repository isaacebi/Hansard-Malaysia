DR. 8.3.2022 127

di negara kita. Trend ini amat menggerunkan kerana ia boleh menjejaskan sistem
kesihatan negara kita dengan teruk.

Anggaran perbelanjaan sebanyak RM1.5 bilion hingga RM3.2_ bilion
diperlukan setahun untuk merawat pesakit-pesakit buah pinggang. Apakah
persediaan-persediaan Kementerian Kesihatan bagi menghadapi kemudaratan ini?

Saya pernah mencadangkan beberapa kali di Dewan yang mulia mendesak
kerajaan menubuhkan pusat-pusat dialisis dilengkapi fasiliti yang cukup di seluruh
negara. Ini akan membantu pesakit-pesakit dialisis terutama golongan miskin untuk
mendapatkan rawatan.

Hari ini, hospital-hospital kerajaan tidak mampu menyediakan mesin-mesin
dialisis yang mencukupi. Ini menyebabkan ramai pesakit terpaksa mendapatkan
rawatan daripada pihak swasta dengan kos rawatan yang amat tinggi. Walaupun
ada pelbagai bentuk bantuan dan subsidi disediakan tetapi tidak memadai.

Kerajaan harus merangka polisi yang lebih komprehensif dalam menangani
isu penyakit buah pinggang yang bakal menjadi beban yang perlu dipikul oleh
Kementerian Kesihatan.

Tuan Yang di-Pertua, pengajaran pendidikan Islam kepada murid-murid
Muslim di sekolah adalah suatu yang wajib dan perlu disokong oleh semua. Pada
masa yang sama, saya juga mencadangkan supaya pendidikan agama lain juga
diwujudkan untuk murid-murid bukan Islam. Ini membolehkan setiap anak murid
menerima didikan agama masing-masing.

Pendidikan agama akan membentuk generasi muda yang mempunyai
kekuatan sahsiah dan keutuhan disiplin yang unggul. Cadangan saya juga adalah
selaras dengan Rukun Negara yang pertama iaitu kepercayaan kepada tuhan dan
Falsafah Pendidikan Kebangsaan yang menekankan pembinaan rohani yang
seimbang dan harmoni kepada semua murid sekolah.

Apakah pendirian Kementerian Pendidikan Malaysia dalam mewujudkan
pendidikan agama masing-masing kepada murid-murid bukan Islam? Apakah
usaha-usaha yang diambil sejajar dengan perkara itu?

Timbalan Yang di-Pertua [Dato' Mohd Rashid Hasnon]: Minta rumuskan,
Yang Berhormat.

Tuan Sivakumar Varatharaju Naidu [Batu Gajah]: Tuan Yang di-Pertua, ini
adalah berkaitan dengan isu kawasan iaitu Balai Polis Tronoh.

Tuan Yang di-Pertua, Balai Polis Tronoh telah dibina pada tahun 1906. Balai
ini mempunyai seni bina dan sejarah yang perlu dikekalkan. Saya percaya kerajaan
akan memberi peruntukan untuk membaik pulih Balai Polis Tronoh yang perlu

dijadikan sebagai warisan negara. Ini adalah penting untuk mengekalkan identiti dan
