DR. 8.3.2022 87

sejarah dunia Islam yang telah tertegak tamadunnya selama lebih 1400 tahun.
Memang sebelum ini telah berlaku keadaan di mana salah seorang pasangan ibu
bapa memeluk Islam sambil pasangannya kekal dengan agama asal. /ts nothing
new. Ada banyak tulisan fiqah oleh para ulama. Ada kalanya yang memeluk agama
Islam adalah ayahnya dan adakala juga yang memeluk Islam adalah ibunya.

Para alim ulama berbeza pandangan dalam soal agama anak-anak mereka.
Memang beberapa mazhab menegaskan anak-anak itu turut memeluk agama Islam
tidak kisah sama ada ibu atau ayah mereka memeluk Islam. Akan tetapi ada juga
yang berbeza pandangan, antaranya Imam Malik yang berpandangan anak itu akan
ikut agama ayahnya kerana atas dasar nasab atau keturunan.

Maka kalau ayahnya kekal dengan agama asal, tidak memeluk agam Islam,
anak-anaknya kekal bukan Islam. Adakah kita hendak tuduh Imam Malik Khianat
dan tidak mempertahankan akidah anak-anak itu? Yang penting kita memahami
ialah ini merupakan isu ‘istisyadiah’ ataupun pendapat dan opinion dan bukan hukum
[Bercakap dalam bahasa Arab] Apa yang penting adalah untuk mencari
penyelesaian adil yang mengutamakan kebajikan anak-anak. Itulah juga sebabnya
mengapa ada juga ulama seperti Iman Asy-Syaukani memegang kepada pendapat
bahawa dalam soal hadanah, anak-anak perlu diserahkan kepada yang lebih mampu
memberikan kesejahteraan kepada anak-anak tersebut walaupun sekiranya kepada
ibu yang tidak beragam Islam.

Ini merupakan penghakiman yang dibuat di Kuwait dan di UAE kecuali
Enakmen Islam Terengganu (Pindaan) 2001 dan Selangor 2003, negeri lain masih
terdapat percanggahan dengan Federal berhubung syarat persetujuan kedua-dua
ibu bapa dan ketetapan umur. Adalah diharap persoalan ini boleh diselaraskan dan
diseragamkan di antara negeri dan Federal supaya ianya tidak lagi menjadi isu yang
akan dipolitikkan oleh mana-mana pihak.

01530

Maka, dengan itu saya sekali lagi mengucapkan terima kasih atas peluang
yang diberikan untuk turut berbahas Titah Yang di-Pertuan Agong. Semoga
penyamun dan perompak akan kecundang di Johor. Sekian, terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Shah Alam. Dipersilakan Yang Berhormat...

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
sebenarnya saya tidak mahu mengganggu Yang Berhormat Shah Alam tadi tetapi
saya teruja mendengar perbahasan beliau tentang perompak dan pencuri.

Saya hendak tujukan soalan ini kepada Tuan Yang di-Pertua tetapi Tuan
Yang di-Pertua telah meninggalkan Dewan dan Timbalan Yang di-Pertua telah

mengambil alih dan memang elok juga Timbalan Yang di-Pertua menjawab soalan
