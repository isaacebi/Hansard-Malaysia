DR. 8.3.2022 37

adalah fenomena global yang turut dialami oleh kebanyakan negara lain di seluruh
dunia. Bahkan di Amerika Syarikat sendiri turut mengalami kadar inflasi yang tertinggi
dalam tempoh 40 tahun.

Soalan saya ialah, bilakah jangkaan harga barangan akan kembali stabil
pada kajian pihak kementerian. Kedua ialah, sehingga kini berapakah jumlah aduan
yang diterima oleh pihak kementerian melalui aduan berkenaan kenaikan harga
barang dan sejauh manakah penyelesaian yang telah dibuat oleh pihak kementerian
terhadap aduan tersebut. Terima kasih Tuan Yang di-Pertua.

Tuan Yang di-Pertua: Terima kasih, silakan Yang Berhormat Timbalan
Menteri.

Dato’ Rosol bin Wahid: Berkaitan dengan kestabilan harga barang —
Sehingga kini kita tidak ada satu tarikh untuk tentukan bila harganya akan stabil. Ini
kerana, memang dalam perniagaan ini yang menentukan suatu penawaran —
demand and supply. Berkaitan dengan aduan, terima kasih. Kebetulan di tangan
saya ada aduan-aduan yang berkaitan dengan — dua sahaja di sini iaitu harga telur.

Untuk makluman, harga telur sehingga 21 Februari, kita menerima 59 aduan.
Manakala harga minyak masak, aduan berkaitan dengan harga minyak masak
sehingga 21 Februari juga, kita menerima 507 aduan. Itu sahaja. Bab-bab lain insya-
Allah saya akan sediakan dalam jawapan bertulis. Terima kasih Tuan Yang di-
Pertua.

9. Tuan Jugah anak Muyang @ Tambat [Lubok Antu] minta Menteri
Pembangunan Luar Bandar menyatakan adakah terdapat pakej bantuan sama ada
dalam bentuk geran bagi membantu golongan usahawan luar bandar daripada
pelbagai sektor.

Timbalan Menteri Pembangunan Luar Bandar II [Datuk Haji Hasbi bin
Habibollah]: Bismillahi Rahmani Rahim. Assalamualaikum  warahmatullahi
wabarakatuh. Tuan Yang di-Pertua, KPKLB akan terus komited dalam membantu
usahawan luar bandar dengan menawarkan program antaranya Sokongan
Pengukuhan Keusahawanan Luar Bandar (SPKLB) Re-Start.

Program ini menyediakan geran bantuan bernilai RM3,000 hingga RM5,000
bagi menampung kos operasi dan keperluan modal pusingan bertujuan secara
khusus untuk membantu usahawan memulihkan semula perniagaan yang terkesan
akibat pandemik COVID-19 dan bencana alam seperti banjir yang berlaku pada
hujung tahun 2021. Program yang bermula pada September 2021 ini telah berjaya
membantu sehingga 586 orang usahawan dengan nilai geran berjumlah RM2.97
juga sehingga kini.

Bagi tahun 2022 ini pula, dengan peruntukan sebanyak RM15.3 juta KPLB

telah merancang beberapa program secara menyeluruh bagi membantu usahawan
