DR. 8.3.2022 101

Pertimbangan ini perlu dan penting memandang hakikat bahawa tempat-
tempat ini terdiri daripada industri-industri kecil sederhana seperti syarikat
multinasional yang mana mereka mempunyai kapasiti kewangan dan pembelian
yang berbeza.

Oleh itu adalah penting kerajaan menawarkan geran ataupun subsidi kepada
PKS untuk memasang penapis udara di kawasan sekitar mereka supaya
pengunjung, pelanggan dan kakitangan semua lebih selamat dalam kawasan
tertutup ini.

Department of Occupational Safety and Health (DOSH) boleh menjadi pihak
berkuasa untuk membantu mereka dalam memberi nasihat dan penguatkuasaan
bagi pemasangan peranti ini. Untuk syarikat yang lebih besar, mereka mungkin perlu
diberi rebat pinjaman ataupun pelepasan cukai untuk memasang tetapi untuk PKS
yang lebih kecil, boleh mendapat subsidi kerajaan untuk pelepasan atau pelepasan
cukai.

Saya berharap kerajaan akan mempertimbangkan cadangan ini dan
mengambil tindakan segera untuk kita mencapai endemicity in a safe environment.
Sekian terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Klang. Dipersilakan Yang Berhormat Merbok.

4.15 ptg.

Puan Nor Azrina binti Surip [Merbok]: Terima kasih kepada Tuan Yang di-
Pertua kerana memberi peluang untuk Merbok menjunjung kasih bahas Titah Di Raja
dalam persidangan Dewan yang mulia ini. Meskipun tahun lepas Merbok tidak
berpeluang dalam perbahasan Titah Di Raja ini kerana dalam tempoh PKP dan juga
pandemik yang mana masa dan jumlah untuk berada di Dewan Rakyat ini di hadkan
bagi mengekang penularan wabak.

Oleh kerana masa yang terhad, saya seboleh mungkin akan meringkaskan
perbahasan ini. Saya meneliti ucapan Ke bawah Duli Yang Maha Mulia Seri Paduka
Baginda Yang di-Pertuan Agong apabila Tuanku menyatakan kestabilan politik yang
dikecapi kini menerusi kerjasama dwi partisan melalui Memorandum Persefahaman
Transformasi dan Kestabilan Politik yang telah ditandatangani antara pihak kerajaan
dan pembangkang.

Alhamdulillah landskap politik negara kini lebih stabil bagi menjayakan
agenda pembangunan demi kepentingan rakyat dan masa hadapan negara. Suka
atau tidak, ini adalah sejarah yang tercipta di Malaysia. Benar kerajaan PH
ditumbangkan pada Februari 2020. Namun yakinlah proses pengislahan itu

sebenarnya tidak berhenti. PH mungkin tidak ada rezeki untuk membuat perubahan
