DR. 8.3.2022 104

ya. Kemudian, sukar ataupun kurang kelayakan untuk mendapat pinjaman
perumahan.

Tuan Yang di-Pertua, tidak salah jika kita mencontohijiran kita, negara seperti
Singapura. Mengikut statistik, Singapura adalah salah satu negara di mana
penduduknya mempunyai kadar pemilikan rumah sendiri yang paling tinggi di dunia.
Semuanya adalah hasil polisi Lembaga Perumahan dan Pembangunan atau
Housing and Development Board Singapura dalam menyediakan perumahan
mampu milik. HDB melihat keseluruhan spektrum keperluan yang menjadikan
persekitaran hidup optimum untuk penduduk.

Sebenarnya seawal tahun 60-an, Singapura sebenarnya menghadapi krisis
perumahan dan kebersihan yang teruk. Ramai rakyat mereka yang tinggal di tempat
yang tidak sesuai, tidak terurus dan di kawasan setinggan yang sesak dengan
penduduk. Dianggarkan hanya lapan peratus sahaja penduduk Singapura pada
ketika itu yang tinggal di rumah pangsa milik kerajaan.

Jadi, bagi menyelesaikan krisis ini, HDB telah ditubuhkan pada Februari 1960
dan tanpa lengahkan masa, HDB terus bertindak dalam masa tiga tahun sahaja
mendirikan sebanyak 21,000 rumah pangsa. Dua tahun kemudian, jumlah rumah
pangsa yang dibina meningkat kepada 54,000 unit dan dalam masa 10 tahun,
Singapura berjaya membina bilangan rumah flat yang mencukupi bagi rakyat
Singapura sekali gus menyelesaikan masalah kediaman yang dihadapi.

Singapura juga berjaya memperkenalkan satu sistem perumahan yang unik
di mana tiga perempat daripada pembangunan dibiayai oleh HDB, manakala pemilik
hanya membiayai sebahagian lagi menggunakan Central Provident Fund, dengan
izin. Hasilnya, sekarang Singapura berjaya memiliki peratusan rumah tertinggi di
dunia dan ini adalah salah satu contoh yang perlu kita jadikan panduan ya.

Jadi, Tuan Yang di-Pertua, dalam isu rumah mampu milik ini, demografi,
budaya dan kehidupan sekitar perlu diambil kira. Jadi, kita haruslah mempunyai nilai
empati sama merasa dan bertanggungjawab. Akhirnya, rumah-rumah mampu milik
ini hanya boleh kita betul-betul mampu milik, bukanlah rumah mampu tengok.

Tuan Yang di-Pertua, saya juga ingin merujuk kepada Titah Yang di-Pertuan
Agong terkait tadbir urus perbandaran melalui penggunaan teknologi digital di dalam
pengurusan, perancangan dan pembangunan bandar hendaklah dipelbagaikan.
Usaha untuk menyediakan penyelesaian langsung kepada masalah-masalah fizikal,
ekonomi dan sosial yang dihadapi oleh penduduk juga hendaklah dipergiatkan.

Saya sangat bersetuju dengan apa yang telah dititahkan dalam urus tadbir
pentadbiran. la seharusnya bukan sahaja menggunakan teknologi digital yang

canggih tetapi seharusnya lebih responsif agar permasalahan rakyat yang duduk di
