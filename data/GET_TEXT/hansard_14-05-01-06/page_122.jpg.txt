DR. 8.3.2022 116

Plantation Sdn. Bhd. melalui kerjasama dengan JAKOA dan penduduk Orang Asli
Kampung Klang ada membuat persefahaman melalui surat aku janji untuk menanam
pokok sawit seluas 260 hektar. Tapi yang dibuat hanya 180 ekar sahaja.

01700

Setiap peserta akan mendapat sebanyak lima ekar seorang. Pada tahun
2016, pihak peserta mula menerima dividen sebanyak RM100 sebulan secara tunai.
Pada tahun 2017, peserta menerima dividen sebanyak RM400 sebulan. Pada tahun
2018 sehingga tahun 2021, peserta menerima dividen pada bulan Januari sehingga
bulan Oktober sebanyak RM100 hingga RM150 sebulan. Pada bulan November
sehingga bulan Disember peserta menerima sebanyak RM200 sehingga RM400
sebulan termasuk duit persekolahan. Ini adalah masyarakat Orang Asli di Kampung
Klang.

Pada tahun 2018 sehingga tahun 2021, dividen bulan Januari dan bulan
Oktober sebanyak RM100 sebulan sehingga RM150 sebulan. Pada bulan
November hingga bulan Disember, dividen sebanyak RM200 hingga RM400
sebulan.

Tuan Yang di-Pertua, apa yang hendak saya sampaikan di sini, sudahlah
tidak ada surat perjanjian, aku janji sahaja. Selepas itu dapat RM100 sehingga
RM200. Apa yang mereka boleh buat dalam keadaan ekonomi macam ini? Saya
harap pihak JAKOA atau pihak yang terbabit turun padang balik, kawasan— bukan
kawasan di Sungai Klang sahaja, saya difahamkan banyak juga di kawasan Parlimen
Cameron Highlands pun ada di Pos Betau. Di mana ada yang dijanjikan sebanyak
RM800 sebulan, ada yang dapat hanya RM200 sebulan dan sebagainya.

Saya memohon pihak JAKOA sekali lagu turun, pastikan kehidupan
masyarakat Orang Asili ini terbela. Saya rasa itu sahaja setakat ini. Assalamualaikum
warahmatullahi wabarakatuh dan saya menyokong menjunjung kasih Titah Diraja.
Terima kasih.

Tuan Yang di-Pertua: Waalaikumusalam. Terima kasih Yang Berhormat

Raub. Seterusnya saya menjemput Yang Berhormat Gopeng, 12 minit.

5.02 ptg.

Dr. Lee Boon Chye [Gopeng]: Terima kasih Tuan Yang di-Pertua kerana
memberi peluang kepada Gopeng untuk turut berbahas Usul Menjunjung Kasih Titah
Kebawah Duli Yang Maha Mulia Seri Paduka Baginda Yang di-Pertuan Agong
sempena pembukaan Penggal Kelima, Parlimen Ke-14.

Tuan Yang di-Pertua, seperti mana yang disebut oleh beberapa orang Ahi
Yang Berhormat bahawa kita telah dalam tahun ketiga pandemik COVID-19 dan hari

ini mencatatkan satu sejarah di mana kematian di seluruh dunia melebihi enam juta
