DR. 8.3.2022 82

Pulau Pinang melihat kepentingan bersama untuk mengekalkan hutan dan juga
untuk memastikan sumber air kita sentiasa terpelihara.

Terakhir, Tuan Yang di-Pertua, saya membangkitkan berkaitan dengan
keperluan dan kemudahan asas di Parlimen Sik khususnya_ saya_ingin
membangkitkan, seperti mana yang telah disebut sebelum ini, iaitu kemudahan
Hospital Daerah Sik pada ketika ini yang sangat kritikal untuk dibaik pulih dan
ditambah dari segi facilities dan juga peralatan perubatannya. Hospital Daerah Sik
ini yang telah dibina awal tahun 1980-an dahulu pada ketika ini tidak dapat lagi
menampung keperluan pesakit-pesakit yang begitu ramai. Sebahagian pesakit
kronik terpaksa dibawa ke Hospital Sungai Petani yang agak jauh, Hospital Alor
Setar.

Saya memohon untuk Kementerian Kesihatan melihat dalam pelan
pembangunan hospital-hospital ini memasukkan Hospital Daerah Sik sebagai satu
hospital yang akan dinaik taraf bagi memenuhi keperluan kesihatan bagi rakyat di
daerah saya lebih kurang 67,000 orang ini yang sudah pasti sebahagian besar
mereka adalah warga-warga emas yang perlu rawatan yang sangat baik untuk
meneruskan kehidupan mereka.

Tuan Yang di-Pertua, itulah sahaja ucapan saya. Sekian, terima kasih.

Tuan Yang di-Pertua: Terima kasih, Yang Berhormat Sik. Sekarang saya

persilakan Yang Berhormat Shah Alam. Silakan, 12 minit, Yang Berhormat.

3.13 ptg.

Tuan Khalid bin Abd Samad [Shah Alam]: Terima  kasih.
Assalamualaikum warahmatullahi wabarakatuh dan salam sejahtera. Saya ucapkan
terima kasih kerana diberi peluang untuk membahas Titah Yang di-Pertuan Agong
pada hari ini.

Saya dapati banyak teguran dan gesaan yang amat bermakna terkandung di
dalam Titah Yang di-Pertuan Agong dan diharap kerajaan akan mengambil iktibar
dan melaksanakan apa yang dianjurkan dengan bersungguh-sungguh khususnya
berhubung rasuah, alam sekitar dan berpolitiking tanpa henti.

Perlu juga ditegaskan bahawa ketidakstabilan politik berpunca daripada
kerajaan yang ditubuh melalui pintu belakang dan tebuk atap. Ada juga perkara-
perkara yang berlaku berkaitan sesi perbahasan yang ingin saya sebut.

Saya amat terkejut apabila Barisan Nasional melantik Yang Berhormat Pekan
sebagai pembahasnya yang pertama. Adakah Barisan Nasional begitu ketandusan
pemimpin sehingga seorang yang telah didapati bersalah merompak harta negara
bukan oleh seorang hakim tetapi empat orang hakim diberikan penghormatan

sebagai pembahas pertama?
