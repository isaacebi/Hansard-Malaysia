DR. 8.3.2022 111

Bencana, Akta Perubahan serta adaptasi iklim semuanya wajib dipercepatkan.
Sebaliknya yang kita hadapi realitinya kontraktor hendak laksanakan projek mitigasi
banjir di Kuala Lumpur pun, gagal. So / think this is quite crucial. Saya harap dapat
dibawa dalam sesi ini. Apa guna adakan sesi tergempar kalau tidak disusuli dengan
rang undang-undang yang mengikat? Malaysia dipohon daripada United Nations
Green Climate Fund untuk mewujudkan pelan adaptasi iklim nasional. This is only a
small first step. Saya fikir kita wajib ada roadmap, target dan definisi apakah maksud
adaptasi iklim dalam konteks negara kita.

Tuan Yang di-Pertua, fasa kedua laporan IPCC menyimpulkan hampir satu
per tiga ladang makanan dan padang ragut haiwan ternakan tidak boleh lagi diguna
pakai pada hujung abad kalau perubahan iklim tidak dibendung. Jadi harga makanan
bakal meningkat dengan risiko 80 juta orang sedunia hadapi risiko kebuluran.
Dengan ledakan harga barangan yang semakin naik, isu kekurangan bekalan
makanan asas ayam, minyak masak, kentang, telur —- ada juga Yang Berhormat
Kepong bangkitkan yang lain ya, kita nampak ada program subsidi ‘pasar...’ rakyat.
Akan tetapi ini tidak menyasari ataupun menyelesaikan masalah hakiki because you
are targeting the end product.

Sebagai contoh, meskipun wujud pemberian subsidi input, Skim Insentif
Pengeluaran Padi, tetapi disalurkan menerusi vendor, bukan dengan sistem bayaran
terus kepada pesawah. Jadi, RM62 juta yang diumumkan untuk insentif racun, hanya
bakal menguntungkan syarikat pengeluar, vendor input racun dan baja dan
bukannya petani. Limited choices, Tuan Yang di-Pertua dan bahan-bahan buat
racun diimport dari negara luar. Sebelum ini, satu tong racun empat liter, RM45.
Sekarang RM90. Berapa peratus sahaja inisiatif MAFI yang ada seperti myOrganic,
myGAP dan Program Kebun Komuniti. These are good tetapi berapa peratus
merangkumi keseluruhan industri pertanian? Kalau serius, ia harus merangkumi 50
peratus. Harap ia dijawab oleh Menteri.

Dalam analisa pakar-pakar, mereka menyatakan negara-negara Asia Timur
tidak pernah meninggalkan aspek pertanian. Perbezaan antara Asia Timur dan Asia
Tenggara adalah mereka menumpukan kepada pekebun kecil, not big time players.
Persoalannya, bagaimana hendak pastikan setiap petani mampu untuk hidup dan
mendapat pulangan dan hasil yang menguntungkan.

Tuan Yang di-Pertua, hari raya, Ramadhan, saya bimbang kalau kita tidak
settle isu bekalan, maka, pelan intervensi yang dilaksanakan akan terlalu lewat. Kita
akan berdepan dengan isu ketersediaan dan kekurangan bekalan makanan asas
yang diumumkan oleh kebanyakan pembekal, kekurangan lebih 90 juta bekalan telur
sepanjang Ramadhan dan Aidilfitri. Jadi saya bawakan dalam perbahasan Dewan

Rakyat 2022 peringkat Jawatankuasa KPDNHEP, sudah ada laporan tinjauan
