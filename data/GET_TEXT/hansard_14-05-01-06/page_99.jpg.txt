DR. 8.3.2022 93

Selayaknya, sebagai sebuah negara yang berdaulat, harus mempersiapkan
diri kita. Oleh sebab itu, saya mencadangkan mereka yang berumur antara 18 hingga
49 tahun di Malaysia, ada 15 juta orang yang kalau diberikan latihan, mereka ini
boleh mempertahankan negara kita sekiranya ada mereka-mereka yang cuba
memperkotak-katikkan kita. Saya ingin mencadangkan supaya, Tuan Yang di-
Pertua, dikembalikan program Akta Latihan Khidmat Negara, sebuah akta yang kita
ada pada tahun 2003, dengan terus memberikan pendedahan anak-anak muda kita
kepada ketatanegaraan, jati diri, kesukarelawan dan juga ketenteraan. Banyak
negara, termasuk jiran kita di Singapura, terus mengekalkan Latihan Khidmat Negara
ini dan mereka meletakkan syarat utama iaitu para yang berkhidmat dalam latihan
atau pun ikuti kursus ini, harus mengikuti kursus ini dengan memikul seratus peratus
disiplin apabila melaksanakan program ini.

Jadi saya mencadangkan kerajaan harus memastikan negara kita bukan
sahaja siap siaga dalam menghadapi apa keadaan sekali pun, tetapi yang lebih
penting sekali, rakyat sendiri harus mempunyai kebolehan dan kepakaran untuk
mempertahankan diri kita. Jadi saya kiranya khidmat negara ini kita teruskan. Maka
kita mesti pastikan program-program yang kita akan masukkan ini akan memastikan
rakyat kita, knususnya mereka yang berumur 18 tahun, anak-anak kita yang telah
pun melepasi SPM dan sebelum memasuki universiti atau pun dalam kursus-kursus
TVET yang lain, melalui program ini supaya bukan sahaja mereka ini terlatih daripada
segi ketatanegaraan dan jati diri, tetapi yang lebih penting sekali ialah dalam alam
ketenteraan supaya apabila mereka ini diperlukan untuk bangun mempertahankan
negara, mereka bersedia dengan penuh semangat dan juga dengan penuh latihan.
01550

Seterusnya Tuan Yang di-Pertua, saya bercakap tentang food security atau
keselamatan makanan. Hingga tahun 2020, Tuan Yang di-Pertua, kerajaan telah pun
mengimport 55.4 bilion makanan. Lima jenis bahan-bahan makanan yang kita import
di antaranya ialah kopi, koko, teh dan rempah bijirin. Keluaran dan seliaan makanan
lain, bahan makanan untuk ternakan dan sayur-sayuran. Dua perkara yang saya kira
benda yang boleh kita laksanakan tanpa bergantung kepada import luar negara ialah
bahan makanan untuk ternakan di mana kita telah membelanjakan 6.2 bilion dan
sayuran sebanyak 5.1 bilion.

Kita lihat di hampir seluruh negara kita banyak tanah yang terbiar tetapi tidak
diusahakan. Sedangkan inilah tempat yang paling subur untuk kita tanam tanaman
khususnya sayuran. Kementerian Pertanian dan asas tani sementara kementerian-
kementerian lain saya kira harus duduk dan lihat kembali bagaimanakah tanah-tanah
yang terbiar ini boleh kita gunakan. Bagaimanakah aset-aset kita ini tidak terbiar

begitu sahaja? Sedangkan kita mengimport makanan begitu banyak.
