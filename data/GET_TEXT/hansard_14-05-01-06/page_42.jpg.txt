DR. 8.3.2022 36

gunakan untuk stabilkan harga barang, lebih baik daripada membuat dakyah
stabilkan politik dalam keadaan terus tidak stabil.

Tuan Yang di-Pertua: Faham. Tak — Yang Berhormat, bukan itu maksud
saya. Bukan maksud saya. Maksud saya berkempen.

Tuan Yang di-Pertua: Janganlah berkempen dalam Dewan Rakyat. Silakan
soalan tambahan kedua, sebelah sini. [Merujuk kepada blok kerajaan] Ya, Yang
Berhormat Tumpat.

Dato’ Haji Che Abdullah bin Mat Nawi [Tumpat]: Setuju Tuan Yang di-
Pertua. Terima kasih Tuan Yang di-Pertua. Saya mendengar dengan teliti jawapan
yang diberikan oleh Yang Berhormat Timbalan Menteri tadi berkenaan dengan
kenaikan harga barangan yang banyak terkait dengan bahan-bahan import.
Demikian juga pendapat daripada Persekutuan Pekilang-pekilang Malaysia yang
menyebut bahawa kenaikan harga barangan ini terkait dengan kenaikan harga
barangan import.

Namun, langkah-langkah yang diambil oleh kerajaan sebagaimana yang
dijawab oleh Yang Berhormat Timbalan Menteri tadi, saya tidak nampak pergi
kepada penyelesaian kepada root cause of the problem iaitu kenaikan harga bahan-
bahan import itu sendiri. Apakah langkah-langkah kerajaan bagi memastikan —
kerana kita kenal pasti kenaikan harga barangan ini disebabkan kenaikan bahan
yang diimport. Jadi apakah langkah kerajaan untuk menyelesaikan masalah ini
secara telus?

Tuan Yang di-Pertua: Silakan Yang Berhormat Timbalan Menteri.

Dato’ Rosol bin Wahid: Terima kasih Yang Berhormat Tumpat, terima kasih
Tuan Yang di-Pertua. Sebenarnya kita di kementerian menjaga harga. Barang
tersebut di bawah kementerian lain, MAFI. Jadi saya difahamkan MAFI juga telah
mengadakan program menyentuh food security untuk contro! atau untuk mengawal
harga makanan ini yang mana dengan adanya program ini, saya yakin dan percaya
dalam jangka masa panjang, isu ini akan dapat selesaikan.

Cuma di kementerian kita, kita menentukan keberadaan barang dan juga
harga barang tersebut. Jadi harga ataupun kita masukkan barang AP import dan
sebaginya, itu bukan di bawah kementerian kita. Terima kasih Tuan Yang di-Pertua.

Datuk Haji Hasanuddin bin Mohd Yunus [Hulu Langat]: Soalan tambahan,
satu sahaja lagi.

Tuan Yang di-Pertua: Tadi ada Yang Berhormat Kuala Krai pun hendak,
Yang Berhormat Hulu Langat. Saya rasa Yang Berhormat Kuala Krai bangun tadi
Yang Berhormat. Maaf.

Tuan Abdul Latiff bin Abdul Rahman [Kuala Krai]: Terima kasih Tuan

Yang di-Pertua. Peningkatan inflasi bukan hanya berlaku di Malaysia. Namun, ia
