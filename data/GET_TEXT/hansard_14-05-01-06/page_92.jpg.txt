DR. 8.3.2022 86

seorang insan yang di digelar A/-Amin iaitu orang yang amanah, bukan sahaja rakan
dan pengikut tetapi juga oleh musuh-musuhnya dan yang mengikut Islam semestinya
bebas dari sentimen perkauman kerana Nabi SAW menolak sentimen perkauman
dan menganggap ia sebagai sebahagian dari assabiah yang tertuntut — yang
terkutuk.

Tuan Yang di-Pertua, saya minta masa dua minit lebih kerana ada dua ke
tiga ahli Parlimen Amanah yang tidak dapat berucap kerana positif COVID-19. Mana
mungkin ‘kerajaan 69’ yang dipimpin PN atau BN boleh mengakui dirinya kerajaan
Melayu Islam sedangkan pembentukannya tidak lain dan tidak bukan atas dasar
rasuah, sogokkan jawatan, adu domba agama dan perkauman sempit.

Kalau kita dengar ucapan salah seorang wakil rakyat parti Islam iaitu PAS,
dia memuji Yang Berhormat Pekan kerana perancangan ECRL oleh Yang Berhormat
Pekan melibatkan pembinaan beberapa stesen tambahan di Kelantan sedangkan
Kerajaan PH mengurangkan jumlah stesen ECRL di Kelantan. Tanpa memahami
sebab-sebab di sebalik pembatalan tersebut PAS boleh butakan matanya terhadap
rasuah, penyelewengan dan salah guna kuasa Yang Berhormat Pekan.

Seperti Dato’ Sri Mohd Najib bin Tun Abd Razak, parti yang didakwa Islam
iaitu PAS juga memegang pada dasar “Malu Apa Bossku?” sehingga panggillah kami
apa sekalipun, pelacur, bohsia atau bohjan, kami tetap ingin bersama mu. Begitulah
berkesannya dasar cash is king sehingga atas sebab sogokkan beberapa station
tambahan perompak sanggup disokong. Begitu juga PAS menawarkan supaya
AMANAH bersama mereka tetapi syaratnya tinggalkan DAP. Saya hendak buat satu
perumpamaan Tuan Yang di-Pertua di sini supaya orang semua faham. Kalau
hendak ke destinasi sama walaupun niat mungkin berbeza, kita boleh menaiki bas
yang sama. Ada yang ke sana untuk melancong, ada yang balik kampung, ada yang
ziarah rakan, ada untuk business dan sebagainya.

Akan tetapi, destinasinya sama. Boleh, bas yang sama. Begitulah kami
dengan DAP. Kami inginkan destinasi politik yang sama iaitu kerajaan bersih rasuah,
bersih penyelewengan, berkebajikan dan bersih perkauman. Maka kita boleh
bersama. PAS entah apa matlamat dan destinasi politiknya, bersama perompak dan
penyamun, bersama mengapikan sentimen perkauman, adu domba agama dan tidak
bermaruah sehingga berdiam diri apabila dihina dan ditertawakan oleh rakan. Saya
cadangkan kepada PAS, betulkan dahulu destinasi politik kamu barulah menjemput
kami untuk bersama.

Ini point yang terakhir, persoalan pertukaran agama seseorang anak secara
unilateral juga saya ingin sentuh. Di sini saya bacakan teguran daripada Yang
Berhormat Parit Buntar yang didapati positif COVID-19 tempoh hari. Akan tetapi

sebelum itu hendaklah kita memahami bahawa ini bukan persoalan baharu, dalam
