DR. 8.3.2022 41

10. Datuk Seri Shamsul Iskandar @ Yusre bin Mohd Akin [Hang Tuah Jaya]
minta Menteri Kesihatan menyatakan apakah kementerian mempunyai perancangan
untuk memastikan perlindungan kepada kanak-kanak yang divaksin dan
kemudiannya mempunyai kesan sampingan serius serta apakah ada sebarang
kajian rasmi kementerian yang diguna pakai dan dirujuk terutamanya dalam aspek
keberkesanan vaksin menghalang penularan virus COVID-19.

Timbalan Menteri Kesihatan | [Dato’ Dr. Haji Noor Azmi bin Ghazali]:
[Membaca sepotong ayat Al-Quran] Terima kasih, Tuan Yang di-Pertua dan Yang
Berhormat Hang Tuah Jaya. Selamat Hari Wanita Sedunia. Tuan Yang di-Pertua,
izinkan saya menjawab soalan dari Yang Berhormat Sabak Bernam dan juga Yang
Berhormat Sungai Petani kerana menyentuh isu yang sama.

Tuan Yang di-Pertua, PICKids bermula sejak 3 Februari 2022 dan terkini 29.3
peratus telah mendapat suntikan bersamaan dengan 1.041 juta kanak-kanak. Bagi
tempoh 25 Januari 2020 sehingga Mac 2022 jumlah kes COVID-19 individu berumur
kurang daripada 18 tahun sebanyak 748,037 kes. Dari itu, 301,268 kes adalah
kanak-kanak berumur lima hingga 11 tahun bersamaan dengan 40.3 peratus. Selain
itu kes kematian juga dicatatkan sebanyak 157 kes di bawah 18 tahun dan 39 kes
iaitu bersamaan 24.8 peratus untuk kanak-kanak lima hingga 11 tahun.

Terdapat peningkatan COVID-19 di kalangan kanak-kanak sejak sekolah
dibuka dan dengan kehadiran Omicron yang sangat mudah merebak. Sehingga 5
Mac 2022 jangkitan COVID-19 untuk kanak-kanak bawah 12 tahun 123,053
disahkan sejak Januari 2022. Ada di antaranya memerlukan kemasukan ke hospital
juga kemasukan ke ICU.

KKM melalui PPKD telah meluluskan vaksin Comirnaty pada 6 Januari dan
ini setelah vaksin ini dianalisa daripada aspek keselamatan dan keberkesanan dan
telah menjalani kajian klinikal yang sangat ketat dengan teliti. Keberkesanan didapati
90.7 peratus. Vaksin Comirnaty formula khas juga dijalankan dan telah dilakukan di
Amerika Syarikat, Kanada, Australia dan Singapura dan real world data
menunjukkan kesan sampingannya adalah sangat rendah.

01150

Sebagai contoh, sebanyak 8.7 juta dos formulasi kanak-kanak ini telah
dilakukan di Amerika dan didapati AEFI jauh lebih rendah berbanding AVI di
kalangan remaja.

Pada 3 Mac 2022, PPKD telah memberikan keizinan bersyarat untuk corona
vaccine suspension dari Sinovac Life Sciences dan juga Pharmaniaga Life Science.
Penilaian data yang melibatkan immunobridging analysis menunjukkan bahawa
vaksin ini menghasilkan tindakan balas imun yang tinggi kepada golongan kanak-

kanak berbanding dengan golongan remaja dan dewasa. Hasil kajian klinikal pula
