DR. 8.3.2022 10

(b) apakah tindakan yang diambil untuk memastikan kerangka
masa untuk mencapainya

Menteri Sumber Manusia [Datuk Seri M. Saravanan]: Terima kasih Tuan
Yang di-Pertua. Pembangunan modal insan merupakan faktor kritikal bagi menjana
dan mengekalkan pertumbuhan ekonomi negara. Ketersediaan tenaga kerja
kemahiran tinggi adalah penting untuk menyokong peralihan semua sektor ekonomi
ke arah aktiviti berintensi pengetahuan teknologi dan inovasi.

Ke arah merealisasikan aspirasi negara ini, dasar-dasar utama adalah

merangkumi empat bidang fokus seperti berikut:

(i) menambah baik kecekapan pasaran buruh;
(ii) mentransformasikan TVET untuk memenuhi permintaan
industri;

(iii) memperkukuh pembelajaran sepanjang hayat untuk

meningkatkan kemahiran; dan

(iv) menambah_ baik kualiti pendidikan untuk meningkatkan

outcome pelajar dan kecemerlangan institusi.

Pembangunan modal insan di Malaysia memerlukan usaha bersepadu
daripada sektor awam, swasta serta masyarakat. Sehubungan ini, kolaborasi antara
pelbagai kementerian dan sektor swasta perlulah diperkukuhkan. Mengambil kira
perubahan teknologi yang semakin rancak, kerajaan memberi penekanan kepada
aspek latihan dan program pembangunan tenaga kerja. Ini bagi mewujudkan tenaga
kerja tempatan yang berkemahiran tinggi dan kompeten serta menampung
keperluan industri semasa dan keperluan masa hadapan.

Dalam hubungan ini, pasaran buruh akan dijajarkan semula supaya lebih
inklusif dan mampan. Manakala tenaga kerja sedia ada dan masa hadapan akan
dibangunkan. Pelaksanaan inisiatif ini akan mewujudkan pasaran buruh yang
fleksibel bagi memenuhi permintaan industri dan menambah baik taraf hidup rakyat.

Bagi bahagian kedua Tuan Yang di-Pertua, pelbagai inisiatif telah dan akan
diambil oleh kerajaan untuk memastikan hasrat melahirkan guna _ tenaga
berkemahiran dan berpendapatan tinggi yang mampu dapat menyumbang ke arah
pembentukan negara membangun yang makmur, inklusif dan mampan dapat
dicapai.

Inisiatif-inisiatif tersebut melibatkan yang pertama adalah perbelanjaan
melalui Belanjawan 2022 telah diperuntukkan Inisiatif Jamin Kerja Keluarga Malaysia
bertemakan “Keluarga Malaysia Makmur Sejahtera’. Mendukung matlamat
menurunkan kadar pengangguran melalui penyediaan 600,000 peluang pekerjaan

pada tahun 2022 dengan peruntukan RM4.8 bilion.
