DR. 8.3.2022 61

sekarang sudah masuk bulan Mac, para pelajar SPM pun kelam-kabut ada pilihan
raya dan sebagainya. Mana pergi RM100 tersebut?

Guru-guru ada sekitar 416,743 orang, angka ini cikgu yang bagi saya. Bila
dikira sebenarnya, kalau tiada pilihan raya negeri, bukan RM100, RM300 pun
kerajaan boleh salurkan. la sebab kita tidak mahu berlaku macam tahun lepas, janji
hendak bagi laptop kepada para pelajar, sampai hujung tahun ada yang tidak dapat
malah ramai yang mengeluh, dengar sahaja, tidak nampak laptop tersebut Tuan
Yang di-Pertua.

Masuk kepada perkara kedua, selain isu dana yang patut disalurkan kepada
keutamaannya. Fokus negara kita, fokus negeri Johor ini tumpukan kepada soal
dasar yang membantu rakyat, yang sepatutnya mendahului perbincangan soal
pilihan raya. Bilakah sempadan Johor-Singapura ini akan dibuka?

Dengan signifikan, dengan izin Tuan Yang di-Pertua, kerana yang berlaku
ketika ini untuk memulihkan ekonomi negeri Johor dan negara secara menyeluruh,
kita kena akui bahawa ekonomi di Johor ini bergantung harap kepada kuasa membeli
rakyat Malaysia yang bekerja di Singapura mahupun rakyat Singapura yang
berbelanja di Johor. Selagi sempadan tidak dibuka, ekonomi itu sangat malap.

Mereka bertanya, dan saya hendak tanya kepada pihak kerajaan, kalau boleh
Yang Amat Berhormat Perdana Menteri jawab. Kalau pilihan raya negeri, kalau
kempen itu dah boleh dibuat minggu lepas lagi, sebenarnya sempadan itu patut
dibuka hari ini. Yang dia hendak larang sekarang, sempadan tidak dibuka, rakyat
Johor tidak boleh balik mengundi, ekonomi makin teruk tetapi dibebankan dengan
polemik politik yang sangat memenatkan Tuan Yang di-Pertua.

Negara-negara lain seperti Australia, New Zealand, Filipina dan semuanya
telah mula membuka sempadan menggunakan SOP yang mereka kenalkan dan
perketatkan sebab kalau kita terus terkurung ketika ini, macam VTL yang ada ketika
ini di Johor hanya membenarkan penggunaan bas awam, kena berlumba, berebut
beli tiket. Apa yang saya hendak cadangkan kepada kerajaan, perkenalkan VTL ini
untuk pengangkutan persendirian juga. Ini lebih selamat.

01240

Mereka tidak perlu bersesak-sesak di causeway di Tambak Johor tetapi boleh
terus sahaja menggunakan kenderaan persendirian, motosikal, bus, kilangnya
ataupun kenderaan kereta tanpa perlu bersesak di causeway.

Jadi kalau bagi saya kalau betul ada kejujuran kalau kerajaan hendak umum
pembukaan sempadan itu jangan umum untuk gula-gula Pilihan Raya umum dengan
tuntas buka biar rakyat Johor boleh balik mengundi dan memulihkan kembali

ekonomi.
