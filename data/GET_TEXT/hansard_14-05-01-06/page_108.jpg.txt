DR. 8.3.2022 102

besar ketika memerintah, namun proses reformasi itu dapat diteruskan melalui
proses semak dan imbang yang akhirnya menguntungkan rakyat kebanyakan.

Tuan Yang di-Pertua, di kesempatan ini saya ingin mengucapkan tahniah di
atas usaha kerajaan yang menyediakan 558,633 penempatan pekerjaan kepada
rakyat Malaysia yang mana status ini 112 peratus daripada sasaran awal yang
seperti dilaporkan oleh akhbar. Saya amat mengharapkan ini benar-benar menjadi
kenyataan dan tidak menjadi kosong ataupun simulasi atas kertas yang
menyedapkan hati kerana 80 peratus pengangguran adalah terdiri daripada
kalangan belia. Saya juga mengharapkan kementerian boleh memastikan agar
penempatan kerja ini berlaku padanan kerja bukan sahaja sekadar kerja. Ini kerana
kerja dan kerjaya itu adalah mempunyai motivasi yang berbeza.

Tuan Yang di-Pertua saya juga ingin menyentuh apa yang disebut oleh Titah
Kebawah Duli Yang Maha Mulia Seri Paduka Baginda Yang di-Pertuan Agong yang
menyebutkan “Bagi menjamin kesejahteraan masyarakat luar pula tumpuan
hendaklah diberikan kepada penyediaan infrastruktur luar bandar yang lebih baik dan
berkualiti”.

Saya juga sangat bersetuju akan hal ini kerana isu air di Merbok masih belum
berkesudahan. Saya mengulangi isu ini untuk kali yang ke lima dalam Dewan yang
mulia. Pertamanya, adalah ketidakupayaan sistem agihan sedia ada sejak tahun
1970-an yang tidak mampu menampung_ kuantiti serta tekanan hingga
mengakibatkan kerap pecah.

Kedua, ketidakupayaan sistem rawatan air loji di Tupah dan Merbok yang tua
berusia lebih 70 tahun untuk merawat air mentah dan bila parameter non turbidity ini
melebihi 50 NTU akan menyaksikan operasi loji terpaksa dihenti tugas iaitu shut
down dengan izin.

Ketiga, tempoh menunggu sistem kira-kira enam jam untuk bekalan pulih dari
elok dengan izin apabila berlaku henti tugas akhirnya menyaksikan bekalan air
terganggu almost setiap hari.

Keempat, kawasan tadahan dan takungan yang terhad menyumbang kepada
ketidakcukupan air mentah terutamanya ketika musim kemarau seperti sekarang ini
memperlihatkan Loji Tupah yang berusia lebih 70 tahun ini semakin menyusut
daripada 20 million liter per day iaitu 20 mld kepada 8 juta liter sehari yang hakikatnya
keperluan sebenar penduduk adalah 32 juta liter sehari.

Sekarang ini memang tiada pilihan. Menghantar air ke rumah menggunakan
lori tangki terpaksa dilakukan walaupun ia bukan impian rakyat kerana rakyat
terpaksa mengangkut air. Kita bayangkan kalau warga emas dan ini adalah

menyukarkan.
