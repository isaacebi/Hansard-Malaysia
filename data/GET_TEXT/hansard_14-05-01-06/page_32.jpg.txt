DR. 8.3.2022 26

Tuan Haji Ahmad bin Hassan [Papar]: Peraturannya, peraturannya yang
saya hendak. Peraturan macam mana kita hendak memohon, yang PBPR.

Tuan Wan Ahmad Fayhsal bin Wan Ahmad Kamal: Setakat ini tiada
kampung baru di Sabah dan Sarawak untuk permohonan sebegitu. Terima kasih.

Timbalan Yang di-Pertua [Dato' Mohd Rashid Hasnon]: Ya. Yang
Berhormat Papar, ini kampung-kampung baru. Seterusnya saya ingin menjemput

jawab lisan Yang Berhormat Datuk Haji Shabudin Yahaya, Tasek Gelugor.

5. Datuk Haji Shabudin bin Yahaya [Tasek Gelugor] minta Menteri Belia dan
Sukan menyatakan adakah kementerian menyokong usaha peminat sukan tertentu
seperti catur untuk menyertai pertandingan di luar negara dengan perbelanjaan
sendiri. Apakah langkah yang diambil bagi membantu penggiat sukan ini?

Menteri Belia dan Sukan [Dato' Seri Ahmad Faizal bin Azumu]:
Assalamualaikum warahmatullahi wabarakatuh dan salam sejahtera. Terlebih dahulu
saya ingin mengucapkan Selamat Hari Wanita Antarabangsa buat semua wanita di
seluruh Malaysia, khasnya buat para atlet wanita, jurulatih dan juga para pegawai
wanita. Sesungguhnya seseorang wanita itu mampu menimbulkan kekuatan
daripada kesulitan yang dialami dan wanita adalah lambang kekuatan sebenar.

Tuan Yang di-Pertua, untuk makluman Yang Berhormat Tasek Gelugor,
Kementerian Belia dan Sukan menyambut baik dan sangat-sangat mengalu-alukan
inisiatif daripada mana-mana pihak untuk turut sama membangunkan sukan di
negara ini sama ada melalui penganjuran mahupun penyertaan pertandingan di
dalam dan di luar negara. Kementerian ini sangat menghargai komitmen yang
ditunjukkan oleh peminat-peminat sukan, sama ada individu ataupun syarikat-
syarikat korporat yang sanggup mengeluarkan perbelanjaan sendiri untuk menyertai
pertandingan di luar negara.

Selain daripada itu, Kementerian Belia dan Sukan juga prihatin dalam
membangunkan sukan di negara ini dan turut membantu menyalurkan dana dan
peruntukan kewangan yang dipohon oleh persatuan dan kelab sukan melalui Sistem
Pengurusan Sukan Bersepadu (SPSB). Sebagai contoh, sepanjang tahun 2019
hingga 2021, sebanyak RM24,080 peruntukan kewangan telah disalurkan kepada
persatuan dan kelab catur untuk melaksanakan aktiviti di peringkat akar umbi. Terima
kasih Tuan Yang di-Pertua.

Datuk Haji Shabudin Yahaya [Tasek Gelugor]: Terima kasih Yang
Berhormat Menteri. Soalan tambahan saya masih lagi berkisar tentang sokongan
dan komitmen kerajaan terhadap pembangunan sukan. Jadi soalan tambahan saya
ialah apakah langkah yang diambil oleh kementerian bagi mengelakkan situasi pilih

kasih terhadap sukan-sukan yang berpotensi menyumbang pingat kepada negara
