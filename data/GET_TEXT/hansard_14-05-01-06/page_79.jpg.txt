DR. 8.3.2022 73

Keempat, saya juga mohon kepada kerajaan untuk mempercepatkan
kelulusan bagi sistem pengairan [ADA khususnya di Parlimen Parit di dalam daerah
Perak Tengah.

Jadi, itulah perkara-perkara yang ingin saya sampaikan. Terima kasih Tuan
Yang di-Pertua. Oleh kerana masa yang tidak mengizinkan, dengan ini saya
menyokong.

Tuan Yang di-Pertua: Terima kasih Yang Berhormat Parit. Seterusnya saya

ingin menjemput Yang Berhormat Kubang Pasu. Silakan, 12 minit Yang Berhormat.

2.45 ptg.

Dato’ Wira Haji Amiruddin bin Haji Hamzah [Kubang Pasu]: Terima kasih.
Bismillahi Rahmani Rahim. Assalamualaikum warahmatullahi wabarakatuh dan
salam sejahtera. Terima kasih Tuan Yang di-Pertua kerana memberikan peluang
kepada saya untuk turut mengambil bahagian dalam perbahasan Usul Menjunjung
Kasih Titah Seri Paduka Baginda Yang di-Pertuan Agong sempena Perasmian
Penggal Kelima, Parlimen Keempat Belas pada 28 Februari yang lalu. Saya juga
turut untuk mengucapkan Selamat Hari Wanita kepada semua wanita di Malaysia,
sudah tentunya khususnya kepada wanita yang berada di Parlimen Kubang Pasu
dan di DUN Anak Bukit.

Minggu lepas Tuan Yang di-Pertua, satu laporan penting daripada
Intergovernmental Panel on Climate Change (IPCC), sebuah badan di bawah
Pertubuhan Bangsa-bangsa Bersatu telah dikeluarkan mengenai impak adaptasi dan
kerentanan yang berpunca daripada perubahan iklim. Laporan tersebut adalah
sangat penting bagi kita Ahli-ahli Dewan Rakyat sebagai pembuat dasar untuk
difahami serta peri pentingnya untuk kita mengambil berat tentang laporan ini yang
menunjukkan bahawa impak perubahan iklim adalah sebenarnya lebih teruk masa
kini daripada apa yang disangkakan oleh para saintis lima tahun yang lalu.

Sejak tahun 2008, berikutan kemarau yang teruk, kepanasan yang melampau
dan banjir yang teruk di banyak negara di dunia mengakibatkan lebih 20 juta orang
berpindah dari rumah kediaman mereka setiap tahun. Di negara Malaysia kita juga,
kita menghadapi keadaan banjir yang lebih kerap di luar monsun dan dengan intensiti
hujan yang lebih banyak. Lihat sahaja hujan di Kuala Lumpur dua petang berturut-
turut, yang menyebabkan rakan-rakan kita MP dari Wilayah Persekutuan terpaksa
membuat usul untuk membincangkan perkara ini. Ini tidak boleh kita anggap sebagai
fenomena biasa lagi. This is not normal anymore.

Laporan IPCC tersebut juga menyatakan bahawa walaupun dunia dapat
mengurangkan gas rumah hijau (greenhouse gases) dengan cepat, gas-gas ini yang

sedang berada dalam atmosfera dan dengan trend emisi dunia terkini akan
