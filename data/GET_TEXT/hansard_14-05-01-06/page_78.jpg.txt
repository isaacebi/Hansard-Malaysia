DR. 8.3.2022 72

Pendapatan Garis Kemiskinan (PGK) keseluruhan nasional adalah sebanyak
RM2,208 sebulan bagi satu isi rumah pada tahun 2019, berbanding RM980 pada
tahun 2016. Jadi saya hendak tahu, apakah PGK sekarang selepas COVID-19 ini?

Walaupun kadar kemiskinan dilihat ada penurunannya, saya hendak tahu
setakat mana kebenaran itu. Sejak dua tahun lalu, kita telah melihat betapa ramainya
rakyat kita kehilangan pekerjaan, terjejas punca pendapatan dan ekonomi serta
perniagaan mereka. Saya hendak mencadangkan kepada kerajaan untuk melakukan
penambahbaikan kaedah pengukuran kemiskinan dengan mengkaji semula
metodologi penetapan PGK supaya ia lebih menggambarkan corak perbelanjaan
dan keperluan serta demografi semasa isi rumah, seiring dengan kemajuan yang
dicapai oleh negara mengikut tahun tersebut.

Tuan Yang di-Pertua, saya terpanggil bagi perkara Jawatankuasa Khas
Pemantauan RMKe-12 melibatkan pelbagai agensi Persekutuan dan negeri
hendaklah mencapai sasaran outcome dan seterusnya memenuhi keperluan
sosioekonomi. Dalam hal ini, saya melihat komitmen kerajaan mengekalkan
pembangunan sebagai agenda nasional terbukti dengan penyediaan peruntukan
pembangunan bagi Rolling Plan 2 (RP2) tahun 2022 RMKe-12 berjumlah RM75.6
bilion yang disalurkan kepada pelbagai kementerian dan agensi bagi pelaksanaan
sebanyak 6,749 buah program ataupun projek. Cuma saya hendakkan perincian,
apakah pembangunan ataupun projek yang telah dan akan dilaksanakan khususnya
di dalam kawasan Parlimen Parit dan setakat mana di bawah Rolling Plan 2 tahun
2022 RMKe-12 ini akan memberikan manfaat kepada rakyat khususnya di negeri
Perak secara keseluruhannya.

Dalam kesempatan ini, saya tidak jemu-jemu untuk membangkitkan
khususnya permohonan bagi kawasan khususnya di kawasan Parlimen Parit iaitu
kompleks sukan Seri Iskandar yang selalu saya bangkitkan khususnya di dalam
Dewan ini agar dapat diberikan perhatian oleh pihak kerajaan dan kementerian.

Kedua iaitu Klinik Kesihatan Parit yang mana ia memerlukan sebuah
bangunan yang begitu kondusif knususnya bagi mereka yang memerlukan bentuk
perkhidmatan kesihatan khususnya di dalam kawasan Parlimen Parit.

Ketiga, saya juga memohon kepada kerajaan khususnya Kementerian
Pendidikan untuk dapat juga meluluskan bangunan khususnya Pejabat Pendidikan
Daerah Perak Tengah kerana kawasan yang sedia ada agak kecil dan kita juga sedia
maklum bahawa Pejabat Pendidikan Daerah ini boleh kita unpamakan sebagai enjin
di dalam kita melihat kecemerlangan dan kejayaan pendidikan khususnya bagi anak-

anak kita yang bersekolah.
