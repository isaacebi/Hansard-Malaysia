DR. 8.3.2022 39

kepada kawasan luar bandar khususnya kawasan saya di kawasan Lubok Antu.
Berapakah bantuan yang telah diagihkan di kawasan Lubok Antu semasa pandemik
COVID-19 sekarang ini? Terima kasih.

Tuan Yang di-Pertua: Terima kasih, silakan.

Datuk Haji Hasbi bin Habibollah: Terima kasih, Yang Berhormat Lubok
Antu. Kementerian melalui program-program outreach seperti Mini Karnival
Usahawan Desa dan program-program keusahawanan yang dilaksanakan oleh
agensi di bawah KPLB berusaha menyebarluaskan maklumat geran bantuan di
peringkat daerah mahupun negeri.

KPLB turut menyertai program-program yang dianjurkan oleh kementerian-
kementerian lain juga bagi tujuan yang sama seperti Program Jelajah Aspirasi
Keluarga Malaysia. Sehingga kini geran SPKLB Re-Start telah diluluskan kepada
lima usahawan dengan nilai geran berjumlah RM37,000 bagi kawasan Lubok Antu
iaitu ada nama-nama dia di sini, ada lima buah syarikat iaitu Saudara Bakong anak
Maweng, Usop anak Aslen, Franklin anak Tarang, Jalani Rampai dan juga Umba
anak Subah.

Ini banyak jenis bantuan dalam peralatan pertanian dan juga pembelian
peralatan kedai runcit dan juga yang disediakan untuk mereka ini yang bernilai
RM37,000 kelulusan dalam tahun 2021. Di samping itu juga, tentang outreach
programme ini saya minta kepada Yang Berhormat juga boleh berhubung dengan
MARA di Sri Aman. Saya tahu di Lubok Antu tidak ada, jadi boleh dan juga di pihak
kami, KPLB juga akan memohon kepada agensi-agensi yang ada di Sarawak, agensi
KPLB seperti RISDA, FELCRA, KEMAS dan sebagainya untuk mengadakan
program mungkin berbentuk secara mini karnival atau bagaimana untuk membuat
program outreach ini di Lubok Antu, insya-Allah. Terima kasih.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Hang Tuah Jaya.

Tuan Yang di-Pertua: Terima kasih, silakan Yang Berhormat Padang Serai.

Tuan Karupaiya a/l Mutusami [Padang Serai]: Terima kasih, Tuan Yang di-
Pertua. Pandemik memberi kesan besar kepada usahawan. Bolehkah kementerian
menjelaskan berapa ramai usahawan luar bandar yang telah muflis semasa
pandemik melanda berbanding kemunculan usahawan baru dan kebanyakan
usahawan yang muflis ini dalam sektor apa? Terima kasih, Yang Berhormat
Timbalan Menteri. Terima kasih, Tuan Yang di-Pertua.

Tuan Yang di-Pertua: Terima kasih.

Datuk Haji Hasbi bin Habibollah: Terima kasih, Tuan Yang di-Pertua.
Terima kasih, Yang Berhormat Padang Serai. Saya tidak ada maklumat berapa yang

muflis dan bagaimana membantu mereka, apa jenis bantuan yang telah diberikan
