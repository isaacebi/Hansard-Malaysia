DR. 8.3.2022 47

penyumbang ataupun penaja yang memberikan sumbangan dalam bentuk wang
tunai sahaja yang layak mendapat tolakan dalam pengiraan pendapatan agregat.

Kadar pengecualian adalah terhad. Sebanyak 7 peratus daripada
pendapatan agregat kepada individu dan 10 peratus daripada pendapatan agregat
kepada syarikat. Sumbangan dana sukan daripada pihak korporat yang melalui MSN
dari tahun 2013 hingga tahun 2021 iaitu sembilan tahun adalah sejumlah
RM729,810,494.69.

Untuk makluman Yang Berhormat Bukit Mertajam, jumlah penajaan ini besar
namun kebanyakannya adalah merupakan penajaan terus kepada badan-badan
sukan. Sumbangan yang melalui MSN ini tidak dikenakan sebarang kos pentadbiran
dan ia adalah untuk tujuan mendapatkan pengecualian cukai daripada pihak
Lembaga Hasil Dalam Negeri (LHDN) sahaja. Sekian, terima kasih.

Tuan Yang di-Pertua: Terima kasih, Yang Berhormat Menteri. Yang
Berhormat, soalan tambahan pertama.

Tuan Sim Chee Keong [Bukit Mertajam]: Terima kasih, Tuan Yang di-
Pertua dan juga terima kasih kepada Yang Berhormat Menteri atas jawapan tersebut.
Ini juga berkaitan dengan dana sukan.

Pada tahun 2019 semasa pembentangan Belanjawan 2020, Kerajaan
Pakatan Harapan ketika itu telah memperuntukkan RM10 juta — sebab hari ini Hari
Wanita ya — kepada pembangunan sukan untuk wanita ataupun women in sports.

Saya nampak selepas ‘Langkah Sheraton’, peruntukan sebanyak RM10 juta
itu sudah tidak ada. Dalam Belanjawan 2022 pun tidak ada. Saya hendak tanya Yang
Berhormat Menteri: adakah kerajaan bercadang untuk meneruskan benda ini? Juga,
apakah hasil daripada siasatan yang telah dijanjikan oleh Yang Berhormat Menteri
untuk isu-isu gangguan seksual yang telah dibangkitkan oleh saudari Cindy Ong dan
juga Datuk Pandalela?

Oleh sebab Yang Berhormat Menteri sendiri telah berkata akan berjumpa
dengan Datuk Pandalela ketika itu pada bulan Oktober 2021. Jadi, apakah hasil
daripada perjumpaan tersebut dan adakah siasatan menjurus kepada sebarang
tindakan terhadap isu gangguan seksual terhadap atlet wanita kita? Terima kasih.

Tuan Yang di-Pertua: Terima kasih.

Dato’ Seri Ahmad Faizal bin Azumu: Terima kasih. Berkenaan dengan
peruntukan sebanyak RM10 juta kepada pembangunan sukan kepada wanita, benar
ia telah tidak termasuk dalam peruntukan dalam perbelanjaan — dalam Belanjawan
Tahun 2020.

Kita semua sedia maklum bahawa pada ketika itu juga kewangan negara

banyak terjurus kepada usaha untuk menyelamatkan pemain-pemain industri sukan,
