DR. 8.3.2022 44

Adakah Yang Berhormat Menteri mengetahui bahawa pematuhan SOP
adalah sesuatu yang begitu penting? Kita di dalam Dewan mematuhi SOP, di semua
tempat disarankan untuk mematuhi SOP. Berkenaan dengan pematuhan SOP,
apakah tindakan yang akan diambil terhadap Ahli-ahli Parlimen yang berkempen di
Johor yang tidak mematuhi SOP? Jikalau sebelum ini di Melaka, Saya telah bertanya
dengan Menteri Kesihatan berkenaan— terutamanya Yang Berhormat Pekan yang
tidak mematuhi SOP. Baru-baru ini Yang Berhormat Port Dickson dikenakan
kompaun sebanyak RM1,000 kerana membuka mask semasa memberi ucapan
dalam satu ceramah.

Kita linat kelmarin ada satu Program Santai Bersama Bosku di Kluang, Johor
di mana kita lihat puluhan orang yang hadir di tempat tersebut mungkin melebihi 100
orang atau 200 orang. Di mana, Yang Berhormat Pekan tidak mematuhi SOP tetapi
tidak ada sebarang tindakan diambil. Bolehkah Yang Berhormat memberi penjelasan
atas perkara ini? Apakah SOP hanya perlu dipatuhi oleh rakyat biasa?

Tuan Yang di-Pertua: Yang Berhormat...

Tuan Sanisvara Nethaji Rayer a/l Rajaji [Jelutong]: Apakah SOP...

Tuan Yang di-Pertua: Yang Berhormat, ringkaskan.

Tuan Sanisvara Nethaji Rayer a/l Rajaji [Jelutong]: Soalan saya adalah
kenapa tindakan tidak diambil terhadap semua perkara-perkara yang dilakukan oleh
Ahli-ahli Parlimen daripada barisan kerajaan? Yang Berhormat, apakah ada double
standard?

Tuan Yang di-Pertua: Baik, Yang Berhormat.

Tuan Sanisvara Nethaji Rayer a/l Rajaji [Jelutong]: Perkara-perkara ini
dipersoalkan oleh rakyat. Jadi, saya ingin tahu penjelasan Yang Berhormat. Adakah
Yang Berhormat tahu tentang Program Santai Bersama Bosku yang berlangsung di
Kluang, Johor?

Dato’ Haji Che Abdullah bin Mat Nawi [Tumpat]: Merapu, tidak ada kaitan
dengan soalan itu.

Tuan Yang di-Pertua: Yang Berhormat, tidak ada kaitan dengan soalan asal
itu.

Tuan Sanisvara Nethaji Rayer a/l Rajaji [Jelutong]: Ada kaitan, ada kaitan.
Kita berbincang tentang penularan COVID-19.

Dato’ Dr. Haji Noor Azmi bin Ghazali: Tuan Yang di-Pertua, soalan hari ini
berkenaan dengan PICKids dan AEFI.

Tuan Sanisvara Nethaji Rayer a/l Rajaji [Jelutong]: No. Ini adalah
berkenaan dengan penularan COVID-19...

[Pembesar suara dimatikan]
