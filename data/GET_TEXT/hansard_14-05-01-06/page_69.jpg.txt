DR. 8.3.2022 63

ini sekiranya Barisan Nasional menang yang telah diumumkan calon Menteri
Besarnya di umum di Program MIC disebut kalau Barisan Nasional menang mereka
akan pulangkan balik kuota rumah ini disalurkan melalui parti-parti politik.

Amalan ini dibuat sebelum 2018 iaitu 20 peratus Rumah Mampu Milik di Johor
diagihkan melalui saluran parti politik. Kita sudah hapuskan perkara tersebut kerana
bila rumah hak asasi rakyat ini dijadikan tujuan memancing sokongan politik timbul
pula isu ketirisan ada orang jadi orang tengah, borang pun kena bayar Tuan Yang
di-Pertua.

Kerisauan ini kerana yang digambarkan hanya soal politik dan sebagainya
hakikatnya dasar yang akan dilaksanakan itu menyebabkan agihan yang kembali
gelap melalui orang politik. Saya sarankan biarlah agihan rumah ini dibuat secara
telus dan adil sebab yang rakyat hendak tahu sebagai contoh isu rumah PRIMA.
Saya sudah bangkitkan setiap kali perbahasan patut dijadikan sebagai keutamaan
setelah saya asak mewakili rakyat Johor Bahru. Alhamdulillah rumah PRIMA Tebrau
akhirnya dapat kunci.

Masalah tidak sempurna banyak defect dan apabila ditanya sampai sekarang
defect itu masih tidak dibaiki dengan sempurna yang lebih merisaukan rumah PRIMA
di Kota Tinggi, Menteri semua turun berkempen rumah PR1MA Kota Tinggi sudah
berapa lama tidak siap mereka sudah start bayar pinjaman tetapi rumah tidak siap
lagi Tuan Yang di-Pertua.

Jadi sebab itu bagi saya ini bukan soal berkempen Tuan Yang di-Pertua bagi
saya ini luahan rakyat di bawah sebab isu yang saya bawa sebelum ini isu kontraktor-
kontraktor kecil bumiputera. Saya bawa dalam sini buat sidang media masih tidak
dipedulikan kerana syarikat konsesi orang tengah yang mendapat laba membuat
untung menekan kontraktor peniaga-peniaga kecil ini.

Tuan Yang di-Pertua sebagai penutup menghormati masa tambahan yang
telah diberikan oleh Tuan Yang di-Pertua sebagai seorang pengundi Larkin kami
sebenarnya sangat muak dengan orang-orang politik yang terus buat percaturan
tidak habis-habis. Kami mahukan keadilan dengarlah rintihan kami dan angkatlah
suara rakyat Johor. Sekian terima kasih. Assalamualaikum warahmatullahi
wabarakatuh.

Tuan Yang di-Pertua: Terima kasih Yang Berhormat Johor Bahru. Akhir

sekali sebelum pukul satu. Yang Berhormat Seputeh silakan. 13 minit.

12.47 tgh.
Puan Teresa Kok [Seputeh]: Terima kasih Tuan Yang di-Pertua. Tadi Tuan
Yang di-Pertua saya dan juga Johor Bahru diberikan 15 minit. Jadi hari ini Hari

Wanita saya minta tambah lagi satu minit berbanding dengan Johor Bahru.
