DR. 8.3.2022 17

Jadi, semua ini di bawah NACCOL ini kita kumpulkan semuanya ini ialah
untuk mencari suatu titik pertemuan agar keberadaan barang ada dan kemampuan
rakyat membelinya pun tidak menjadi suatu benda yang membebankan. Jadi insya-
Allah, saya yakin dalam mesyuarat NACCOL yang akan datang ia akan dapat
diperincikan satu persatu untuk mengatasi masalah-masalah secara jangka pendek
atau jangka panjang. Terima kasih, Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih,
Yang Berhormat Timbalan Menteri. Soalan tambahan yang kedua saya jemput Yang
Berhormat Kuala Krai.

Tuan Abdul Latiff bin Abdul Rahman [Kuala Krai]: Terima kasih, Tuan
Yang di-Pertua. Terima kasih kepada Yang Berhormat Timbalan Menteri atas
jawapan terhadap soalan asal. Soalan saya ialah langkah kerajaan dengan
menetapkan harga kawalan sedikit sebanyak dapat meringankan beban rakyat.
Namun begitu, langkah ini turut membawa kepada kerisauan kepada peniaga
sehingga mereka terpaksa mengambil langkah dengan menyorok barangan mereka
ataupun disebut dalam bahasa Arab sebagai ihtikar.

Oleh itu, apakah inisiatif kerajaan bagi memastikan pengawalan harga tidak
membebankan kedua-dua pihak pembeli dan juga peniaga sekali gus dapat
mengurangkan isu sorok atau ihtikar barangan keperluan ini? Terima kasih, Tuan
Yang di-Pertua.

Timbalan Yang di-Pertua [Dato’ Mohd Rashid Hasnon]: Okey Yang
Berhormat Timbalan Menteri, satu minit.

Dato’ Rosol bin Wahid: Terima kasih Yang Berhormat Kuala Krai.
Sebenarnya betul apa yang dikatakan oleh Yang Berhormat Kuala Krai tadi iaitu
penstabilan harga ini menyeronokkan pengguna tetapi dalam masa yang sama
membebankan kerajaan kerana kerajaan terpaksa mengeluarkan kos yang begitu
banyak untuk hendak stabilkan harga.

Berkaitan dengan isu sorok, kita ada pegawai-pegawai yang memantau
keberadaan barang di seluruh negara; lebih daripada dua ribu orang termasuk
pegawai-pegawai pematuhan harga dan juga penguat kuasa kita untuk memantau
keberadaan barang. Ertinya, trail barangan tersebut daripada pengeluar sampai
kepada pengguna, kita dapat tahu berapa yang diimport, berapa ia simpan dan
berapa yang masih ada dalam market dan sebagainya.

#1050

Jadi isu sorok setakat ini Alhamdulillah, tidak ada laporan yang kita terima.
Saya yakin ia tidak ada, perkara yang berlaku sekarang bukan disebabkan oleh sorok
tetapi oleh kerana masalah COVID-19, banjir dan juga masalah bahan mentah yang

semakin terhad. Terima kasih Tuan Yang di-Pertua.
