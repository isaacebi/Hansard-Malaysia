DR. 8.3.2022 2

pelaksanaan penyediaan 500 ribu buah rumah mampu milik dapat dicapai pada
tahun 2025.

Strategi pelaksanaan ini akan melibatkan KPKT sebagai penyelaras utama
kepada kementerian dan juga agensi persekutuan, kerajaan negeri dan sektor
swasta. Program Rumah Mampu Milik di bawah kawal seliaan KPKT sememangnya
terbuka kepada semua golongan B40, M40 dan termasuklah dalam kalangan
golongan muda. Untuk makluman Ahli-ahli Yang Berhormat, sehingga kini terdapat
154 buah Projek Perumahan Rakyat (PPR) yang telah siap dibina merangkumi
97,196 unit kediaman di seluruh negara.

Bagi tahun 2022, sebanyak tujuh buah projek PPR dirancang untuk dibina di
seluruh negara merangkumi 2,770 buah. Pada masa yang sama kerajaan komited
untuk meneruskan Program RMR di bawah SPMB yang juga terbukti memberi
manfaat perumahan khusus kepada golongan B40 yang mempunyai tanah sendiri
atau tanah milik ahli keluarga yang diberi kebenaran. Sehingga kini, 50,078 unit RMR
telah pun siap dibina di seluruh negara.

Selain daripada itu, kerajaan akan meneruskan program perumahan sedia
ada bagi golongan M40 melalui Program Rumah Mampu Milik dengan harga jualan
RM300,000 dan ke bawah seperti Projek Perumahan Penjawat Awam Malaysia
(PPAM). Kediaman SPNB yang memberikan manfaat kepada golongan M40.
Setakat ini terdapat 24,903 unit PPAM dan 27,821 unit perumahan PR1iMA dan
28,305 unit kediaman SPNB telah siap dibina di seluruh negara.

Merujuk kepada pertanyaan asal Yang Berhormat mengenai sambutan
golongan muda ke atas Projek Perumahan PR1MA secara keseluruhannya sehingga
Disember 2021, sebanyak 50 peratus pembeli kediaman PR1MA iaitu 17,543 orang
pembeli di seluruh negara adalah terdiri daripada golongan yang sememangnya
berusia di antara 25 hingga 35 tahun.

Bagi 2021 sahaja, sebanyak 34 peratus pembeli kediaman PR1MA iaitu
1,904 orang daripada 5,626 orang adalah terdiri daripada kalangan mereka yang
berusia pada usia 25 hingga 35 tahun. Ini sekali gus menunjukkan bahawa harga
jualan yang ditawarkan oleh PR1MA menjadi kegemaran dalam kalangan anak
muda. Tambahan pula, PR1MA juga memperkenalkan inisiatif ‘Youth Home
Ownership’ yang menyasarkan peningkatan pemilikan rumah PRiMA dalam
kalangan golongan muda daripada 50.3 percent kepada 70 peratus pada
penghujung tahun 2022.

Bagi membantu golongan muda memiliki rumah, kementerian juga sedang
merancang untuk menyediakan Rumah Transit Belia (RTB) di beberapa buah lokasi
di Lembah Klang yang mana harga rumah dan kadar sewa yang pada waktu ini

dianggap tinggi.
