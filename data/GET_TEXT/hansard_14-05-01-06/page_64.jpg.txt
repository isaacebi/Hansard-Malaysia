DR. 8.3.2022 58

Putih di Gua Musang. Kerosakan yang tidak berkesudahan ini amatlah menyusahkan
pengguna jalan raya di samping ia mengakibatkan kemalangan.

Saya mencadangkan pihak kerajaan perlu menubuhkan sebuah task force
untuk menilai serta memperbaiki kerosakan di sepanjang jalan ini secepat mungkin.
Saya minta tolong sangat-sangat pihak JKR mengambil tindakan segera terhadap
ini. Tentunya ia amat diperlukan sementara menanti lebuh raya CSR yang masih
dalam pembinaan. Janganlah kerana alasan projek CSR yang sedang dibina, maka
laluan ini dibiarkan rosak dan tidak terurus begitu lama.

Tuan Yang di-Pertua, berkaitan dengan roadmap pelaksanaan syariah di
Malaysia. Saya ingin mengambil peluang ini untuk bertanyakan, apakah roadmap
atau rancangan Menteri di JPM (Hal Ehwal Agama) berkaitan pelaksanaan syariah
di Malaysia? Umat Islam di Malaysia terutamanya tentunya amat menantikan bilakah
RUU 355 akan dibentangkan di Parlimen dan pemerkasaan mahkamah syariah yang
tertunda sejak sekian lama. Saya difahamkan sudah terdapat roadmap secara
menyeluruh, bukan sahaja pindaan RUU 355.

Tuan Yang di-Pertua, berkaitan dengan sindrom selepas pengambilan
vaksin. Kemunculan virus COVID-19 telah mengubah segala-galanya. Ada yang
kehilangan ahli keluarga tersayang, ada yang kehilangan kerjaya dan ada yang
kehilangan segala-galanya. Apabila kerajaan telah memulakan pengambilan vaksin
pada awal tahun 2021 kepada seluruh rakyat Malaysia, kes COVID-19 telah mula
menurun. Walaupun kini ia menaik semula tetapi kes di tahap empat dan lima terlalu
amat kecil. Ternyata keberkesanan vaksin untuk melawan COVID-19 sangat baik.

Namun begitu, di luar sana terdapat beberapa kes yang mula dipersoalkan
selepas pengambilan dos kedua dan dos penggalak. Antaranya, ia mengakibatkan
mengalami strok, masalah jantung dan lain-lain lagi.

Saya ingin bertanyakan, adakah Kementerian Kesihatan sedar tentang
perkara tersebut dan adakah terdapat kajian mengenainya? Apakah penjelasan
pihak kerajaan berkenaan perkara ini dan adakah terdapat kes yang telah disahkan
mengenainya selepas pengambilan vaksin tersebut? Saya mohon penjelasan yang
tuntas pihak Kementerian Kesihatan khususnya agar rakyat di luar sana terus yakin
dengan usaha pemberian vaksin dan tidak menimbulkan pelbagai fitnah atas usaha
kerajaan yang amat baik ini.

21230

Terakhir Tuan Yang di-Pertua ialah berkaitan dengan pindaan Akta 342.
Terdapat bantahan secara besar-besaran kepada cadangan pindaan ini. Dalam
mailbox saya, penuh dengan bantahan-bantahan ini dan juga perjumpaan di luar
sana. Persoalan saya ialah adakah pihak KKM bersedia meneruskan cadangan

pindaan yang telah tertangguh ini dengan keadaan dan suasana semasa, khususnya
