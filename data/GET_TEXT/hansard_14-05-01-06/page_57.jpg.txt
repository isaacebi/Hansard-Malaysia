DR. 8.3.2022 51

Maknanya, kita ada kemampuan sendiri untuk mengguna dan memproses.
Itu yang sedang kita buat. Dengan adanya NACCOL, kita berharap insya-Allah ia
akan membuahkan sesuatu yang terbaik untuk kerajaan dan untuk rakyat. Terima
kasih.

Tuan Yang di-Pertua: Terima kasih. Yang Berhormat semua, sekarang
tamatlah sesi untuk Waktu Pertanyaan-pertanyaan Jawab Lisan pada hari ini. Terima

kasih kepada semua Ahli Yang Berhormat yang mengambil bahagian.

[Sesi untuk Pertanyaan-pertanyaan bagi Jawab Lisan tamat]

Tuan Fong Kui Lun [Bukit Bintang]: Peraturan mesyuarat.

Tuan Yang di-Pertua: Baik.

Tuan Fong Kui Lun [Bukit Bintang]: Tuan Yang di-Pertua, terima kasih.
Peraturan Mesyuarat 18(1). Oleh sebab di Kuala Lumpur kelmarin banjir kilat di
banyak tempat, khususnya di Bukit Bintang, Cheras, Seputeh dan Lembah Pantai,
saya minta satu usul tergempar boleh dibahaskan di Dewan yang mulia ini.

Tuan Yang di-Pertua, banyak kereta yang telah ditenggelami oleh sebab
banjir kilat di Kuala Lumpur dan ramai warga kota Kuala Lumpur — mengakibatkan
mereka kerugian banyak. Satu buah kereta kalau kereta yang berjenama, BMW,
Mercedes atau mana-mana kereta, akan hilang harganya sekurang-kurangnya
ratusan ribu ringgit. Saya minta ini kepentingan orang ramai, boleh dipentingkan dan
dibahaskan di Dewan yang mulia ini.

Saya ada berhubung dengan Yang Berhormat Menteri Kementerian Wilayah
Persekutuan. Yang Berhormat Menteri kata ini pun dia faham, haruslah dibahaskan
di Dewan. Minta kelulusan daripada Tuan Yang di-Pertua, yang boleh memberikan
keutamaan kepada hal ini. Terima kasih.

Tuan Yang di-Pertua: Terima kasih, Yang Berhormat Bukit Bintang.

Puan Isnaraissah Munirah binti Majilis @ Fakharudy [Kota Belud]:
[Bangun]

Tuan Yang di-Pertua: Yang Berhormat, perkara yang sama atau perkara
yang lain?

Puan Isnaraissah Munirah binti Majilis @ Fakharudy [Kota Belud]: Lain,
lain.

Tuan Ahmad Fahmi bin Mohamed Fadzil [Lembah Pantai]: Saya perkara
yang sama.

Tuan Yang di-Pertua: Perkara yang sama. Yang Berhormat Lembah Pantai,

ya.
