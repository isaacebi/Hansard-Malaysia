DR. 8.3.2022 6

Ketua Menteri dan Menteri Besar dan juga Menteri-menteri yang menjadi antara
implementing agency kepada penyediaan perumahan.

Di situ kita dapat adakan strategi secara berintegrasi (integrationist) sebab
soal penyediaan perumahan ini bukan hanya terletak di bahu Kerajaan Pusat tetapi
juga terletak bersama-sama dengan kerajaan negeri dan juga sektor swasta. Pada
waktu ini sebagaimana yang disebut memang ada di kawasan Lembah Klang namun
Rumah Transit Belia juga telah mula diadakan di negeri-negeri lain, di negeri Johor
umpamanya. Di negeri Selangor juga ada rancangan.

Jadi Yang Berhormat, memang kita melihat secara keseluruhan agenda
penyediaan rumah ini dan termasuk juga Rumah Transit Belia dengan kerjasama
antara Kerajaan Pusat dan kerajaan negeri. Mudah-mudahan orang kata penyediaan
rumah pada mereka yang berada pada usia muda dapat dilakukan dengan

sebaiknya. Terima kasih.

2. Tuan M. Kulasegaran [Ipoh Barat] minta Menteri Luar Negeri menyatakan:

(a) sama ada kerajaan menyedari bahawa ramai rakyat
Malaysia terkandas di Ukraine ataupun tidak; dan

(b) nyatakan jenis bantuan yang telah dan akan disalurkan
untuk membantu mereka.

Menteri Luar Negeri [Dato’ Sri Saifuddin Abdullah]: Terima kasih Tuan
Yang di-Pertua, terima kasih sahabat saya Yang Berhormat Ipoh Barat. Untuk
makluman Dewan yang mulia ini, tidak ramai rakyat Malaysia yang berada di Ukraine
dan mereka mendaftar kepada Malawakil secara sukarela. Antara 14 hingga 24
Februari seramai 13 orang warganegara telah keluar dari Ukraine secara sukarela.
Pada 26 Februari seramai sembilan lagi warganegara termasuk dua orang petugas
kedutaan telah keluar, evakuasi dari Kiev— dari Ukraine.
1020

Pada hari ini setakat makluman kami, cuma ada empat orang warganegara
yang berdaftar dengan kedutaan besar yang masih berada di Ukraine. Ada di antara
mereka yang berkahwin dengan warganegara tempatan. Pihak kedutaan melalui
perwakilan Malaysia di negara-negara berdekatan Ukraine, terutamanya di Warsaw,
di Poland sentiasa berhubung rapat dengan warganegara Malaysia yang masih
berada di Ukraine.

Pihak kedutaan kita sentiasa bersedia untuk membantu sekiranya mereka
berhasrat untuk keluar dari Ukraine. Bantuan yang diberikan termasuk memudah
cara urusan kemasukan di sempadan-sempadan berkaitan. Sempadan negara

berkaitan, urusan dokumentasi, contohnya pengeluaran Sijil Perakuan Cemas bagi
