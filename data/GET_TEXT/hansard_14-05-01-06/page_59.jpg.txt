DR. 8.3.2022 53

kesempatan bagi pihak WARISAN, untuk mengucapkan Selamat Hari Wanita
kepada semua wanita di luar sana. Pagi tadi saya telah pun menghantar surat bagi
mendapatkan kebenaran dalam Dewan ini kepada pejabat Tuan Yang di-Pertua
berkenaan dengan memberikan keutamaan dan membincangkan dengan segera
mengenai arahan pembayaran USD14.92 bilion iaitu bersamaan dengan RM62.59
bilion oleh Mahkamah Tinggi Tara Paris kepada Kesultanan Sulu.

Tuan Yang di-Pertua, ini adalah perkara yang berkaitan dengan kepentingan
orang. Berkenaan dengan kedaulatan negara, terutamanya wilayah Sabah. Malaysia
dibentuk oleh tiga buah wilayah dan Persekutuan bertanggungjawab ke atas
keselamatan Sabah dan Sarawak. Jadi, saya mohon soal ini dibincangkan dan
dibahaskan dalam Dewan ini dengan kadar segera dan tidak boleh diremehkan lagi,
dilengahkan lagi. Jadi, saya mohon Tuan Yang di-Pertua, untuk mempertimbangkan
permohonan saya ini diberikan keutamaan untuk dibahaskan di dalam Dewan yang
mulia ini. Terima kasih.

Tuan Yang di-Pertua: Terima kasih. Sebenarnya Yang Berhormat, saya
difahamkan bahawa usul Yang Berhormat itu bukan pagi tadi, pukul 11.30 selepas
saya duduk.

Puan Isnaraissah Munirah binti Majilis @ Fakharudy [Kota Belud]: Ya,
betul.

Tuan Yang di-Pertua: Saya pun belum nampak lagi usul itu. Biar saya teliti
dahulu usul itu supaya saya boleh beri pendapat dan keputusan. Yang Berhormat,
saya belum tengok lagi. Pukul 11.30 saya sudah duduk sini.

Puan Isnaraissah Munirah binti Majilis @ Fakharudy [Kota Belud]:
Terima kasih, Tuan Yang di-Pertua.

Tuan Yang di-Pertua: Terima kasih.

Tuan Ma’mun bin Sulaiman [Kalabakan]: Saya juga memohon untuk
disegerakan. Kegusaran orang di Pantai Timur Sabah ini, selepas serangan Tanduo,
kita sembilan tahun ini merasa sangat gusar. Terima kasih.

Tuan Yang di-Pertua: Terima kasih. Saya akan perhatikan usul itu dan akan

membuat keputusan. Terima kasih, Yang Berhormat Kalabakan.
