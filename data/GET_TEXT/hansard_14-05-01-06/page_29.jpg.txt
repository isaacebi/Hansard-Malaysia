DR. 8.3.2022 23

Puan Nor Azrina binti Surip [Merbok]: Terima kasih Tuan Yang di-Pertua.
Soalan saya simple sahaja. Seperti Yang Berhormat Menteri sebutkan tadi, 95
peratus daripada sisa pepejal semuanya akan pergi ke tapak pelupusan ini. Akan
tetapi, masalah ketara adalah jumlah tapak pelupusan sanitary, seperti yang Yang
Berhormat Menteri sebutkan tadi, adalah sangat lebih kecil berbanding tapak
pelupusan yang bukan sanitary.

Soalan saya. Bagaimanakah segregation at source, proses pengasingan sisa
pepejal di punca itu masih lagi lemah dan tidak menjadi budaya dalam masyarakat?
Jadi, apakah langkah drastik kerajaan?

Timbalan Yang di-Pertua [Dato’ Mohd Rashid Hasnon]: Terima kasih
Yang Berhormat Merbok.

Dato’ Sri Reezal Merican bin Naina Merican: Yang Berhormat, memang
saya terpaksa mengaku bahawa separation at sources pada waktu ini masih lagi
berada dalam tahap kepedulian yang amat-amat rendah. Sebab itulah ada dua, tiga
inisiatif yang diperkenalkan.

Antaranya daripada segi program-program kesedaran. Walaupun dari segi
pembersihan sisa-sisa pepejal domestik kita ada three plus one, dari segi
pengumpulan tiga hari kita ambil biasa dan satu hari kita ambil yang recyclable, tetapi
masih dilihat bahawa tahapnya rendah. Kita menyasarkan tahap recyclable untuk
sampai kepada tahap 40 peratus pada tahun 2025.

Akan tetapi pada waktu ini, kita masih berada dalam sekitar 30 peratus.
Usaha akan dilipat gandakan dari segi soal create the awareness dan juga perkara-
perkara yang boleh menyumbang kepada peningkatan kesedaran di samping, tadi
saya sebut, ada extended producers responsibility. Ini antara yang kita boleh
lakukan. Ini membabitkan soal kerangka perundangan.

Maknanya kepada produser-produser produk-produk, dia bukan produce
barang yang hendak diguna tetapi dia juga adalah producer of waste. Saya bagi
contoh kalau sesuatu orang yang mengeluarkan botol yang ada air tanpa saya perlu
menamakan jenama dia. Dia bukan jual air sahaja, dia jual juga waste. Akan tetapi,
tidak pernah ada extended responsibility yang dikenakan selain daripada
keuntungan yang diperoleh. Ada negara-negara telah mengenakan some kind of tax
and duty.

So, ini adalah perkara-perkara yang sedang dinilai agar pada akhirnya
ekonomi kitaran, the circular economy yang kita hendak capai dapat dilaksanakan
dan, insya-Allah, mudah-mudahan dalam tempoh-tempoh mendatang, pengurusan
ini akan menjadi lebih lestari. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih

Yang Berhormat Menteri.
