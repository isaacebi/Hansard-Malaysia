DR. 8.3.2022 110

kestabilan. Ini ditakrif sebagai sekuriti makanan oleh The Food and Agriculture
Organization dalam World Summit 1996.

Jadi, banjir di Kelantan dan Terengganu memperlihatkan sekitar 25,000
orang penduduk dipindahkan ke pusat pemindahan banjir. Jadi, selagi kita tidak ukur
Multidimensional Poverty Index di kawasan pasca banjir, kita hanya mampu
mengagak impak kepada sumber makanan mangsa yang terjejas selepas banjir
tanpa benar-benar menelusuri keperluan dan bahaya yang menimpa mereka.

Seperti pandemik, perubahan iklim juga merupakan fenomena yang jauh
lebih menjejaskan kehidupan golongan rentan, melebarkan jurang miskin kaya
kerana golongan berpendapatan rendah, merekalah yang bekerja dalam sektor
pertanian, ternakan, perikanan dan sektor informal. Contohnya pekerja gig, yang
hantar makanan time hujan siapa? Pekerja gig. Akan tetapi, saya kecewa kerana
Menteri Sumber Manusia menjawab tidak bersedia untuk memperkenalkan rang
undang-undang baharu bagi mengawal selia syarikat gig kerana semua mereka ini
B40. Kegiatan ekonomi mereka bergantung penuh kepada perubahan cuaca.
1640

Tuan Yang di-Pertua, contoh baru-baru ini dengan banjir kilat, Jabatan MET
Malaysia boleh sahaja keluarkan panduan kepada semua syarikat dan majikan agar
membenarkan method bekerja dari rumah apabila kita sudah tahu trend cuaca banjir
kilat berisiko berlaku. So allow them to work from home dan dapat menyelamatkan
harta benda, insya-Allah.

Kedua, bila kita musnahkan hutan dan kawasan tadahan air hujan, kita
musnahkan pertahanan semula jadi kita terhadap banjir. Berpuluh-puluh tahun
diperlukan untuk tanah yang sudah di nyah hutan agar pulih sedangkan ekosistem
sebegini yang menadah air hujan supaya air hujan tidak melimpah ruah masuk ke
rumah orang. Jadi, kita harus mengejar semula masa untuk memulihkan keadaan.

Sejak tahun 1992, Malaysia menyatakan komitmen hendak kekalkan 50
peratus daripada tanah kita dilitupi hutan. Akan tetapi penyahhutanan kita berlaku
dalam kelajuan yang sangat merisaukan. Contoh, WWF Malaysia menganggarkan
dari tahun 2001 hinggalah tahun 2019, terdapat pengurangan sebanyak 8.12 juta
hektar hutan iaitu 28 peratus. Sekarang tinggal hanya 58.1 peratus daripada
keluasan tanah. Ingat, tahap ini pun sudah rasa panas, sudah dapat alami krisis iklim
yang begitu ekstrem. Jadi kita harus maksimumkan liputan hutan. Soalan saya,
apakah yang sedang dilakukan oleh kerajaan?

Tahun lepas KASA mengumumkan hendak bentangkan Akta Perubahan
Iklim tetapi tiga tahun lagi iaitu pada tahun 2025. That is too late, Tuan Yang di-
Pertua. Bencana akibat perubahan iklim sedang berlaku pada saat ini. Rumah-rumah

di Kelantan dan Terengganu ditenggelami lumpur sekarang. Maka, Akta Pengurusan
