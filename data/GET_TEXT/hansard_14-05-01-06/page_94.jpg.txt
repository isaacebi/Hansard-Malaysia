DR. 8.3.2022 88

ini kerana pada hari tersebut Timbalan Yang di-Pertua mempengerusikan sidang
ketika saya diminta keluar Dewan.

Persoalan saya adalah adakah Yang Berhormat Pekan telah memberi
maklum balas kepada penjelasan yang dituntut oleh Dewan yang mulia ini mengenai
usul yang telah dikemukakan oleh Yang Berhormat Damansara? Saya cuma ingin
penjelasan.

Kelmarin, saya telah tanya dengan Tuan Yang di-Pertua dan Tuan Yang di-
Pertua telah memberi tahu bahawa beliau sedang menunggu penjelasan dan Yang
Berhormat Pekan telah diberi tarikh sehingga esok. Jadi persoalan saya adalah
adakah Yang Berhormat Pekan telah pun memberi maklum balas kepada
permintaan penjelasan tersebut? Terima kasih.

Dato’ Ramli bin Dato’ Mohd Nor [Cameron Highlands]: Yang Berhormat
Jelutong, perkara itu telah dibawa ke pengetahuan Tuan Yang di-Pertua kita. Beliau
akan putuskan. Kita teruskan dengan urusan kita. Dipersilakan Yang Berhormat
Lubok Antu.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
maafkan saya. Kelmarin Tuan Yang di-Pertua memberitahu bahawa beliau telah pun
menghantar surat menuntut penjelasan dan beliau telah memberi Yang Berhormat
Pekan sehingga esok.

Jadi, persoalan saya adalah adakah apa-apa respons sehingga hari ini telah
diterima? Itu sahaja persoalan saya daripada Yang Berhormat Pekan? Terima kasih.

Dato’ Ramli bin Dato’ Mohd Nor [Cameron Highlands]: Yang Berhormat
Jelutong, untuk makluman Yang Berhormat, saya tidak ada knowledge berkaitan
perkara Yang Berhormat sebut itu. Kita biarkanlah Tuan Yang di-Pertua sendiri ya. /
have no knowledge dengan izin ya.

Kita teruskan urusan kita. Kita mempersilakan Yang Berhormat Lubok Antu

untuk meneruskan.

3.32 ptg.

Tuan Jugah a/k Muyang @ Tambat [Lubok Antu]: Terima kasih Tuan Yang
di-Pertua. Salam sejahtera, terima kasih kerana memberi peluang kepada saya
berbahas dalam sisi Perbahasan Usul Menjunjung Kasih Ke Atas Titah Seri Paduka
Baginda Yang di-Pertuan Agong semasa membuka Penggal Kelima Parlimen yang
Keempat belas.

Tuan Yang di-Pertua, Perlembagaan Persekutuan berkaitan Perjanjian
Malaysia Tahun 1963 telah berjaya diluluskan pada Disember lalu. Sesungguhnya
peristiwa tersebut bakal terpahat sebagai detik bersejarah buat seluruh rakyat

Malaysia.
