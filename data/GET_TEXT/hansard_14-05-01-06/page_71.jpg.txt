DR. 8.3.2022 65

sibuk luluskan satu projek demi satu projek dengan densiti yang tinggi yang
khususnya di bawah Yang Berhormat Putrajaya apabila dia menjadi mantan Menteri
Wilayah Persekutuan.

01250

Akan tetapi kita lihat yang tidak ada — perparitan tidak dibesarkan. Sekarang
apa yang berlaku semalam yang mana melibatkan di kawasan saya. Sebenarnya di
banyak tempat di kawasan saya, air banjir sepatutnya melalui Smart Tunnel tetapi
saya lihat semalam ia nampaknya tidak berfungsi. Saya hendak juga menyeru Yang
Berhormat Menteri dan juga DBKL untuk meneliti bangunan yang berdensiti tinggi
yang dibina di sempadan di antara Kuala Lumpur dan juga pihak Selangor. Saya
difahamkan Exco Selangor merangkap ADUN Kinrara, Yang Berhormat Ng Sze Han
telah tulis surat kepada Yang Berhormat Menteri tentang projek RUMAWIP DBKL
yang akan dijual dengan harga RM300,000 per unit di Bukit Jalil.

Projek RUMAWIP ini mempunyai dua blok. Blok A mempunyai 38 tingkat dan
39 tingkat di blok B. Setiap unit hanya diberi satu tapak tempat kereta sahaja dan
projek perumahan yang begitu tinggi densitinya tentu akan menyumbangkan
kesesakan trafik di kawasan Bukit Jalil dan juga kawasan DUN Kinrara, Selangor.

Tuan Yang di-Pertua, Bukit Jalil terletak di kawasan Parlimen Seputeh tetapi
saya langsung tidak tahu ada Projek RUMAWIP ini. Saya ingin menyeru Yang
Berhormat Menteri Wilayah Persekutuan menjawab surat daripada EXCO kerajaan
Selangor tersebut. DBKL juga Yang Berhormat Arau haruslah mengadakan
perbincangan dengan MPSJ ya. Itu PBT yang mengawasi kawasan DUN Kinrara
berkenaan dengan isu trafik dan isu-isu lain berkenaan dengan RUMAWIP yang saya
sebutkan tadi.

Tuan Yang di-Pertua, saya juga hendak bangkitkan satu isu tentang ugutan
Menteri Dalam Negeri kepada peserta Cina di satu jamuan meraih undi di Johor Baru
pada tiga hari yang lepas. Menteri Dalam Negeri, Yang Berhormat Larut telah
membuat satu ucapan penuh baur ugutan kepada peserta Cina dalam satu jamuan
di Johor Bahru pada beberapa hari yang lepas.

Beliau berucap tanpa memakai pelitup muka. Akan tetapi saya tidak nampak
ada polis ke atau KKM ke akan ambil tindakan terhadap beliau. Dalam ucapannya
beliau mengehendaki semua peserta jamuan itu berhenti makan apabila beliau
berucap. Beliau juga mahu mereka bertepuk tangan apabila dia berucap.

Beliau berkata Pegawai Cawangan Khas Polis itu Special Branch yang
berada dalam dewan jamuan itu akan melaporkan kepada beliau siapa yang tidak
tepuk tangan dan tidak mendengar ucapannya. Ucapannya telah disiarkan dalam

laman web dan juga tular dalam media sosial.
