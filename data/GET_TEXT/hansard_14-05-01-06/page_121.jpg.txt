DR. 8.3.2022 115

Biasanya habitat Harimau Malaya ini juga jika terserempak dengan manusia
dia akan lari kecuali jika harimau itu sakit, cedera atau sudah tua, tidak mampu
memburu lagi ataupun kawasan habitatnya diganggu. Konflik Harimau Malaya
dengan manusia ini telah menyusahkan penduduk Orang Asli di kawasan Pos Bihai
untuk bercucuk tanam serta yang kebergantungan kepada hasil hutan. Kami banyak
menerima permintaan bantuan makanan daripada mereka. Diharap pihak JAKOA
lebih prihatin pada mereka.

Tuan Yang di-Pertua, konflik haiwan dengan manusia ini bukannya hanya
harimau sahaja. Kita juga mendengar gajah liar merosakkan tanaman orang
kampung, Orang Asli apabila kawasan habitatnya diganggu. Mungkin kita ada
terbaca berita yang lepas dalam bulan Februari 2021, seekor gajah betina yang
beratnya lebih kurang dua tan didapati mati di tepi jalan Empangan Pedu dekat
Kampung Pinang. Sekarang tugas Jabatan Perhilitan kini semakin tercabar. Selain
daripada tugas sebagai pemindah haiwan, mereka juga berdepan dengan bahaya
haiwan tersebut serta rungutan daripada penduduk kerana tidak dapat mengawal
haiwan-haiwan ini dan memusnahkan kebun-kebun mereka.

Sebelum itu saya minta pada Yang Berhormat Menteri Sumber Asli semak
balik ya dengan kementerian, sebab saya merujuk ataupun saya dapatkan maklumat
daripada penduduk bahawa setakat ini tiada pihak Timbalan Menteri atau pembantu
yang melawat mangsa Harimau Malaya ini.

Poin nombor 12 Yang di-Pertuan Agong menyeru kepada rakyat memelihara
kesihatan dan mengamalkan budaya hidup. Saya ingin mengambil kesempatan ini
memohon kepada Kementerian Kesihatan Malaysia supaya menaik taraf perjawatan
doktor pakar di Hospital Raub sebelum ini dan masa kini banyak kes-kes pakar
dirujuk ke Hospital Kuala Lipis dan Temerloh yang mana jarak perjalanannya agak
jauh. Banyak aduan diterima oleh keluarga pesakit khasnya di Parlimen Raub yang
memohon supaya Hospital Raub ini dinaik taraf tersebut juga untuk dinaik taraf
perubatan dialisis.

Tuan Yang di-Pertua, poin yang ke-41 Yang di-Pertuan Agong juga ada
menyebut pemulihan industri pelancongan supaya dapat memberi peluang rakyat
berhibur selain membudayakan pelancongan selamat kepada semua. Justeru itu
saya pohon kepada pihak JKR pusat supaya dapat menaik taraf serta
penyelenggaraan jalan dari Teranum iaitu dari bandar Raub ke Bukit Fraser yang kini
terbiar dan tidak terurus. Bahu-bahu jalan penuh dengan ranting-ranting pokok dan
buluh.

Tuan Yang di-Pertua, Titah Yang di-Pertuan Agong juga menyentuh
kesejahteraan masyarakat luar bandar khasnya untuk masyarakat etnik Orang Asli

bagi menaik taraf kehidupan mereka. Pada tahun 2007 syarikat pengelola RISDA
