DR. 8.3.2022 105

dalam kawasan perbandaran bukan sahaja dapat didengar dengan segera tetapi
wajar mendapat respons yang segera daripada sudut tindakan.
Terdapat sembilan ciri-ciri tadbir urus yang baik yang telah digariskan oleh

Program Pembangunan Pertubuhan Bangsa-bangsa Bersatu iaitu UNDP.

Antaranya:
(i) penyertaan;
(ii) mematuhi undang-undang;

(iii) efektif dan efisien;

(iv) kesaksamaan dan keterlibatan;

(v) responsif;

(vi) telus;

(vii) | akauntabiliti dan bertanggungjawab;

(viii) | berorientasikan kesepakatan; dan

(ix) berwawasan strategik.

Saya juga di kesempatan ini ingin mengulangi pantun yang terakhir Yang di-

Pertuan Agong sebutkan.

Busana tradisi kain bersulam,
Warna jingga berawan larat,

Cukuplah berpolitik siang dan malam,
Fokuskan menjaga kepentingan rakyat.

Saya yakin sebenarnya pantun ini adalah ‘sindiran’ buat semua Abhli-ahli
Dewan. Mungkin budaya politik kita yang masih jauh daripada matang ini masih jauh
daripada amalan. Politik ini dilihat jahat kerana orang-orang politik yang jahat yang
akhirnya orang-orang politik yang baik, tidak jahat pun dilihat turut diletakkan dalam
kandang yang salah. Bak kata peribahasa, kerana nila setitik, rosak susu sebelanga.

Tuan Yang di-Pertua, politik harus dimaknai dengan nilai yang sebenar,
bukan _ persepsi. Kebajikan rakyat bukan politik murahan tetapi adalah
kebertanggungjawaban. Dalam PRN Johor, kita terpaksa membelanjakan ratusan
juta untuk kita lakukan pilihan raya negeri sedangkan saya tidak terkejut juga
Perdana Menteri dalam kempennya turut menyatakan bahawa BN akan menang dua
pertiga. Ini adalah telahan yang tidak mengejutkan ya. Ini kerana PRN Johor
diadakan untuk memastikan pengukuhan kuasa— bukan kestabilan politik— antara
perebutan kuasa antara BN dan juga PN. Kita juga menyaksikan program-program
mereka, SOP nya semuanya ke laut.

Justeru, di kesempatan ini, saya merayu kepada rakyat Johor khususnya

anak-anak muda, gunakan minda yang rasional kali ini dan buat pilihan yang terbaik.
