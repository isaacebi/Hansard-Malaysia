DR. 8.3.2022 77

laporan polis akibat banjir. Gambar semasa banjir melanda dan selepas banjir
sebagai bukti untuk diberikan pampasan.

Sehingga kini, sudah dua kali insiden kemusnahan tanaman padi berlaku dan
bancian dibuat bagi insiden banjir November 2020 dan November 2021. Namun,
sehingga kini petani masih belum menerima apa-apa sagu hati pampasan. Saya juga
telah bangkitkan tentang masalah keselamatan pengguna jalan raya yang terdiri
daripada penduduk taman perumahan di Bukit Kayu Hitam akibat daripada lori-lori
kontena yang menyeberangi sempadan untuk ke depot simpanan yang
menggunakan jalan pintas bagi mengelakkan diambil tindakan oleh pihak penguat
kuasa kerana berada di luar had dua kilometer melepasi sempadan seperti mana
seksyen 21(5) dan seksyen 90(1) Akta Pengangkutan Jalan 1987. Yang Berhormat
Menteri Pengangkutan berjanji untuk menyelesaikan perkara ini kerana penduduk di
Padang Besar juga menghadapi masalah yang sama. Namun, keadaan masih belum
berubah. Mohon maklum balas yang konkrit daripada Yang Berhormat Menteri
Pengangkutan.

Saya juga telah bangkitkan tentang keadaan jalan yang gelap pada waktu
malam dari simpang Lebuh Raya Bukit Kayu Hitam-Changlun ke FELDA Bukit
Tangga kerana ketiadaan lampu jalan yang mengakibatkan kemalangan termasuk
kemalangan jiwa dan mencadangkan dipasang lampu jalan berkuasa solar bagi
mengurangkan kos berbanding dengan pemasangan biasa menggunakan kabel
elektrik. Ketika Yang Berhormat Mersing menjadi Menteri KPLB dahulu, beliau
mengaku di dalam Dewan yang mulia ini untuk menyelesaikannya. Akan tetapi, tiada
apa yang berlaku. Apabila Yang Berhormat Padang Terap mengambil alih daripada
Yang Berhormat Mersing, saya telah berjumpa dan menghantar permohonan secara
bertulis kepada beliau. Namun, masih belum dengar apa-apa berita. Mohon
mendapat jawapan daripada Yang Berhormat Menteri KPLB.

Tuan Yang di-Pertua, saya kira itu sahaja. Saya juga turut mohon menyokong
usul ini. Sekian, wabillahi taufik wal hidayah. Assamualaikum warahmatullahi
wabarakatuh.

Tuan Yang di-Pertua: Waalaikumsalam. Terima kasih, Yang Berhormat

Kubang Pasu. Sekarang silakan Yang Berhormat Sik.

1459 ptg.

Tuan Ahmad Tarmizi bin Sulaiman [Sik]: Assamualaikum warahmatullah.
Terima kasih kepada Yang Berhormat Tuan Yang di-Pertua. Saya bersama pada
petang ini untuk membahaskan perbahasan Titah Duli Yang Maha Mulia Seri Paduka
Baginda Yang Dipertuan Agong bagi Penggal Kelima, Parlimen Keempat Belas hari

ini.
