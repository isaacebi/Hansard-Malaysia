DR. 8.3.2022 38

bagi meningkatkan taraf hidup ekonomi mereka. Program-program tersebut
termasuklah Program Rural Business Challenge 2.0, Program Strat Right KPLB,
Program Usahawan Bergerak, Rural Business Outlet, Program SPKLB iaitu Skim
Pengukuhan Luar Bandar dan Program Out-Reach Usahawan@KPLB.

01140

Program-program ini dijangkakan memberi manfaat kepada lebih 5,000
orang usahawan. Selain itu RISDA, agensi KPLB juga turut melaksanakan program
keusahawanan dan aktiviti-aktiviti ekonomi tambahan bagi membantu usahawan-
usahawan pekebun kecil yang terkesan.

Melalui program ini usahawan pekebun kecil diberi bantuan dalam bentuk
peralatan, mesin, bahan mentah dan input pertanian secara bimbingan dan latihan
keusahawanan yang memfokuskan kepada pembangunan produk, pemasaran,
pensijilan dan akreditasi. Peruntukan yang diterima pada tahun 2021 berjumlah
RM19.97 juta dan sehingga kini seramai 3,513 orang usahawan pekebun kecil telah
menerima bantuan ini di seluruh negara.

Pada tahun 2022 ini pula, program aktiviti ekonomi tambahan telah menerima
peruntukan sebanyak RM27 juta dengan sasaran 3,377 orang usahawan pekebun
kecil untuk program ini. Manakala untuk program pembangunan usahawan,
sebanyak RM29 juta diperuntukkan dengan sasaran 11,620 usahawan pekebun kecil
diberi bimbingan. Manakala di bawah MARA terdapat tiga program yang
dilaksanakan iaitu Program Latihan Keusahawanan MARA, Program Persijilan
Usahawan MARA dan juga Program Gate to Global.

Program Latihan Keusahawanan MARA merupakan kursus_berkaitan
keusahawanan merangkumi aspek spiritual, pengurusan perniagaan, pengurusan
kewangan, pengurusan operasi, pemasaran serta teknologi maklumat dan
komunikasi dan seramai 13,022 usahawan dalam bandar serta juga luar bandar telah
menerima manfaat dengan perbelanjaan sebanyak RM9.64 juta.

Program Persijilan Usahawan MARA ialah program pengukuhan dan
peningkatan usahawan bumiputera supaya lebih berpengetahuan, berkemahiran
serta peningkatan pengurusan syarikat dan seramai 1,731 usahawan telah
menerima manfaat dengan perbelanjaan sebanyak RM7.1 juta. Selain itu, FELCRA
juga ada mempunyai program-program bantuan usahawan untuk penduduk di luar
bandar. Terima kasih.

Tuan Yang di-Pertua: Terima kasih, soalan tambahan pertama.

Tuan Jugah a/k Muyang @ Tambat [Lubok Antu]: Ya, soalan tambahan
pertama, terima kasih, Tuan Yang di-Pertua. Yang Berhormat Timbalan Menteri,
apakah kementerian ada cadangan mengadakan sesi outreach programme

mengenai bantuan pada masa sekarang, tumpuan pada sasaran belum tercapai
