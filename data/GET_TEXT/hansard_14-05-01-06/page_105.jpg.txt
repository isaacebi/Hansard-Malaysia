DR. 8.3.2022 99

mempunyai peranan khusus untuk menguruskan perkhidmatan kesihatan di pusat
tahanan bagi merawat banduan-banduan yang menghadapi komplikasi kesihatan.
Sehingga hari ini, kerajaan belum menjalankan perbicaraan inkues bebas kalau
banduan mati dalam tahanan. Ini telah diertikan sebagai cover-up oleh beberapa
kumpulan berkepentingan dan jika terdapat salah laku anggota polis, pegawai yang
ingkar itu masih digantung kerja dan didakwa di mahkamah.

Kes kematian Revnesh Kumar. Tuan Yang di-Pertua, saya_ ingin
membangkitkan isu kes kematian kanak-kanak berumur 13 tahun iaitu Revnesh
Kumar selepas 14 hari mengambil dos vaksin pada 30 Disember 2021. Saya telah
bangkitkan kematian anak muda 13 tahun ini dan keluhan ibu bapa berkenaan
kepada Yang Berhormat Menteri dan juga DG Kementerian Kesihatan Malaysia
menerusi saluran Twitter. Beberapa hari yang lalu, Yang Berhormat Menteri KKM
telah berjumpa dengan ibu bapa mendiang untuk lebih kurang 30 minit. Akan tetapi,
apa yang saya dapat daripada laporan media mengatakan bahawa keluarga
Revnesh Kumar langsung tidak puas hati dengan alasan yang diberikan oleh pihak
KKM. Saya mencadangkan supaya laporan post-mortem diteliti atau dihalusi secara
terperinci oleh jawatankuasa khas yang terdiri daripada pakar-pakar independent.
1610

Ini adalah sebab ini adalah penting untuk memberi keyakinan dan confidence
kepada ibu bapa yang lain dan masyarakat secara am untuk memberi vaksin kepada
anak-anak mereka.

Tuan Sim Tze Tzin [Bayan Baru]: Penjelasan. Terima kasih Yang
Berhormat Klang, terima kasih Tuan Yang di-Pertua. Sedikit sahaja saya hendak
minta pohon kepada Yang Berhormat Klang untuk komen tentang satu laporan yang
dikeluarkan semalam sahaja iaitu oleh Asia Sentinel. Najib Said Seeking Friendly AG
to Keep Him Out of Jail.

Laporan ini menyatakan bahawa bekas Perdana Menteri sedang berusaha
mencari AG yang baru, ingin nominate AG yang baru kerana AG yang sekarang
sudah bersara dua hari yang lepas. Akan tetapi AG yang baru tidak dapat dicari
kerana ada perebutan untuk nominate orang yang friendly kepada bekas Perdana
Menteri.

Ini akan mengakibatkan bahawa our top - what we call top law enforcer ya,
maksudnya Attorney General ini dikuasai oleh golongan politik yang berkepentingan
diri sendiri. Kita tahu bahawa AG ini sangat penting untuk dispense justice. Dia kena
mendakwa orang yang bersalah.

Akan tetapi kerana kalau AG ini dikuasai atau di nominate orang yang telah
disabit kesalahan, maka negara akan jadi huru-hara. Jadi saya mohon supaya kalau

boleh Menteri Undang-undang clarify kerana laporan ini sangat-sangat damning
