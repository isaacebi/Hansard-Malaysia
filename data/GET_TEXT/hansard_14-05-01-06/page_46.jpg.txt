DR. 8.3.2022 40

kepada mereka. Saya akan balik kepada kementerian dan juga mungkin bagaimana
kita hendak cari juga mungkin agensi lain yang ada memegang rekod tentang orang
yang muflis ini disebabkan oleh pandemik atau banjir dan sebagainya. Kita akan
berikan jawapan bertulis. Terima kasih.

Tuan Yang di-Pertua: Terima kasih.

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Boleh Tuan Yang di-Pertua satu soalan tambahan lagi?

Tuan Yang di-Pertua: Akan tetapi Yang Berhormat ada soalan berikult..

Datuk Seri Haji Shamsul Iskandar @ Yusre bin Haji Mohd Akin [Hang
Tuah Jaya]: Soalan lain ini soalan KPLB. Baik, terima kasih, Tuan Yang di-Pertua.
Yang Berhormat Timbalan Menteri, selain daripada disebut tadi modal ataupun geran
yang diberi kepada golongan usahawan luar bandar. Saya percaya antara faktor
penting ialah juga memperkasakan prasarana seperti jaringan ataupun pencapaian
internet.

Saya lihat di bawah KPLB ini ada Pusat Komuniti Desa. Di bawah
Kementerian Komunikasi dan Multimedia ada Pusat Internet Desa, jadi apakah ada
perancangan untuk disatukan kerana kita tahu bahawa kedua-dua ini dia punya
purpose adalah untuk serve, dengan izin masyarakat desa dan luar bandar. Terima
kasih.

Tuan Yang di-Pertua: Terima kasih.

Datuk Haji Hasbi bin Habibollah: Terima kasih, Tuan Yang di-Pertua.
Terima kasih, Yang Berhormat Hang Tuah Jaya. Memang ada, hal itu telah pun
diumumkan oleh Yang Berhormat Menteri KPLB bahawa juga di KPLB juga ingin
hendak bekerjasama dengan Kementerian Komunikasi dan Multimedia untuk
membantu menyebarluaskan tentang pencapaian internet di luar bandar. Oleh sebab
mungkin di FELDA dan FELCRA dan sebagainya, ini adalah untuk membantu
mereka dalam program untuk marketing mereka, business online daripada luar
bandar.

Jadi memang ada program itu dan kita telah pun duduk bersama untuk
memikirkan bagaimana hendak bersama-sama menggunakan fasiliti yang ada dan
sebagainya. Bukan kita hendak ambil alih tugas Kementerian Komunikasi dan
Multimedia, tidak tetapi bekerjasama. Tujuannya memang ada, memang sedang
dalam rencana sekarang ini. Terima kasih.

Tuan Yang di-Pertua: Terima kasih. Yang Berhormat Datuk Seri Haji
Shamsul Iskandar @ Yusre bin Haji Mohd Akin, Hang Tuah Jaya silakan.
