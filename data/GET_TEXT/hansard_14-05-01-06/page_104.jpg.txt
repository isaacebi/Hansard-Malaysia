DR. 8.3.2022 98

komitmen, saya akan ke mahkamah untuk membawa JKR ke mahkamah supaya
bersihkan longkang di Klang. You tengok, saya akan buat.

Memandangkan jumlah banjir yang semakin meningkat di negara ini, saya
mencadangkan Tuan Yang di-Pertua supaya kerajaan mempertimbangkan
penubuhan Disaster Relief Force dan juga Disaster Relief Research and Training
Center. Institusi seperti ini boleh melengkapkan kerja NADMA, which is very-very
lacking dan lemah pada masa sekarang. Cerita NADMA itu cerita yang panjang, so
saya akan bincang NADMA itu pada masa yang akan datang.

Tuan Yang di-Pertua, saya juga ingin membangkitkan dalam ucapan saya
berkenaan bantuan wang ihsan sebanyak RM1,000. Saya ingin memberitahu
bahawa ini tidak cukup sebab seperti yang saya katakan tadi, sesebuah keluarga
telah hilang sekurang-kurangnya RM30,000. So, bagi RM1,000 tidak cukup dan tidak
munasabah.

Tuan Yang di-Pertua, Malaysia dan Bangladesh menandatangani
memorandum persefahaman (MoU) pada 19 Disember 2021 untuk membawa
pekerja Bangladesh ke Malaysia. Saya menggesa kerajaan untuk menyelidik lebih
mendalam mengenai 25 buah agen pengambilan pekerja Bangladesh dan juga 10
buah subejen mereka yang ditugaskan untuk pengambilan pekerja Bangladesh ke
Malaysia. Banyak syarikat ini mempunyai jawatan pengarah yang saling berkaitan
dan tidak jelas siapa yang sebenarnya adalah pemilik. Sewajarnya kerajaan harus
berusaha dan mendedahkan kepada umum sama ada benarkah terdapat 275 buah
syarikat berasingan atau sama ada mereka semua adalah proksi untuk satu orang,
dua orang atau tiga orang.

Akaun permasalahan ini, beberapa pihak telah menimbulkan kebimbangan
terhadap butiran MoU yang tidak didedahkan kepada umum dengan sesetengah
pihak mengatakan kebimbangan ini akan mewujudkan sindiket untuk menguruskan
pengambilan pekerja antara kedua-dua buah negara. Beberapa kumpulan
berkepentingan telah menyuarakan kebimbangan mereka seperti kemungkinan
sindiket seperti ini boleh meningkatkan kos penghijrahan pekerja yang seterusnya
akan mengakibatkan pekerja dibebani hutang dan terjebak untuk buruh paksa yang
sistematik. Saya mohon agar Yang Berhormat Menteri Sumber Manusia
mendedahkan kepada umum MoU yang ditandatangani dengan Bangladesh dan
memberitahu Dewan yang mulia ini bagaimanakah kerajaan akan menjamin zero-
cost recruitment supaya pekerja asing dan majikan Malaysia tidak dibebankan.

Tuan Yang di-Pertua, kes kematian dalam tahanan semakin meningkat.
Sehingga Mac 2022, sebanyak 14 kes kematian telah direkodkan bersamaan satu
kematian setiap minggu secara purata. Saya mencadangkan agar Kementerian

Kesihatan Malaysia menubuhkan unit kesihatan atau perubatan custodial yang
