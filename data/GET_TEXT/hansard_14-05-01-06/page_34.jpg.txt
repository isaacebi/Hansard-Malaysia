DR. 8.3.2022 28

usaha sedang dan terus dibuat oleh pihak FAM dan kerajaan sentiasa memberi
komitmen, bantuan dan apa juga perkara yang boleh membantu menyegerakan
pencapaian yang terbaik bagi pasukan bola sepak kita.

Baru-baru ini, Yang Amat Berhormat Perdana Menteri juga telah meluluskan
satu peruntukan yang agak besar sebanyak RM10 juta kepada FAM untuk tujuan
tersebut. Dalam masa yang sama, pihak Kementerian Belia dan Sukan juga sedang
merencana pelbagai program bersama dengan Jabatan Belia dan Sukan Negara
untuk meningkatkan prestasi ataupun populariti permainan sukan bola sepak ini di
semua peringkat.

Kami berpandangan bahawa jika sukan ini dimainkan di peringkat akar umbi
secara besar-besaran, tentunya kita akan mendapat full of talent yang lebih besar
bagi kita dapat mencungkil bakat ini untuk kita serapkan ke dalam pasukan nasional
kita. Satu hari nanti insya-Allah kita akan mampu bertarung di peringkat yang
tertinggi. Sama-sama kita doakan. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Baik. Ahli-ahli
Yang Berhormat, sebelum kita masuk ke pertanyaan lisan seterusnya, saya ingin
hendak ulang balik pemakluman di peringkat pagi tadi mengenai dengan Hari
Wanita. Sempena Hari Wanita hari ini, ada tu forum bual bicara bersama dengan
Ahli-ahli Yang Berhormat bertajuk Saksama Bersama jam satu tengah hari di Bilik
Bankuet, Blok Utama Parlimen Malaysia. Mana-mana yang berkesempatan, sila
hadir.

Seterusnya saya ingin menjemput Yang Berhormat Tuan Sivarasa Rasiah,
Sungai Buloh.

Tuan Sivarasa Rasiah [Sungai Buloh]: Terima kasih Tuan Yang di-Pertua.
Saya juga ingin ambil kesempatan untuk mengucapkan Selamat Hari Wanita
Sedunia kepada semua wanita di Malaysia dan di dunia. Tuan Yang di-Pertua,
soalan saya nombor enam.

Timbalan Yang di-Pertua [Dato' Mohd Rashid Hasnon]: Sila Yang

Berhormat Menteri Sumber Manusia menjawab, tiga minit.

6. Tuan R. Sivarasa [Sungai Buloh] minta Menteri Sumber Manusia
menyatakan apakah hasil siasatan yang di umum oleh Menteri yang akan dilakukan
terhadap tuduhan amalan buruh paksa oleh Sime Darby Plantations Bhd. (SDB) yang
telah mengakibatkan US Custom and Border Protection mengeluarkan perintah
larangan terhadap minyak sawit yang telah dieksport kepada US oleh SDB.
Menteri Sumber Manusia [Datuk Seri M. Saravanan]: Terima kasih Tuan
Yang di-Pertua. Sektor perladangan sawit telah dikenakan perintah tahan pelepasan
oleh United States Custom and Border Protection berikutan wujudnya dakwaan

amalan buruh paksa dalam operasi pengeluaran industri berkenaan. Hasil siasatan
