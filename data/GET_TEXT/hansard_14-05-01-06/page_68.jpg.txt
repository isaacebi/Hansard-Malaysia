DR. 8.3.2022 62

Dasar kedua Tuan Yang di-Pertua yang menjadi keutamaan yang perlu
diberikan tumpuan ketika ini sebagai contoh Yang di-Pertuan Agong telah bertitah
agar pemulihan ekonomi ini disegerakan tanpa mengira kelas pendapatan.

Ada sekumpulan yang ramainya iaitu anak-anak muda dalam industri gig
ekonomi lebih empat juta orang yang terlibat secara langsung yang mungkin kalau
kita tahu yang terkenal sebagai riders, Food Pandanya ataupun Grab Food, Shopee
Food dan pelbagai lagi agensi ataupun syarikat-syarikat tersebut.

Tatkala kos sara hidup terus melambung tinggi harga barang tidak dikawal
pendapatan anak-anak muda pula ini sekarang tertekan ditekan kerana komisen
yang mereka terima itu dinipiskan terpaksa combine trip yang kena bersidai. Kalau
Tuan Yang di-Pertua hendak tahu mereka ini kalau dapat order sekalipun kena
bersidai tunggu order siap setengah jam, satu jam.

Akan tetapi daripada segi perlindungan masa depan mereka ini langsung
terabai. Perkara ini bukan yang baharu tetapi kalau betul hendak masuk pilihan raya
ini yang patut jadi keutamaan iaitu mengangkat supaya ada jaminan perlindungan
kepada anak muda dari segi masa depannya melalui caruman KWSP mahupun
daripada segi keselamatan ketika bekerja melalui perlindungan SOCSO ataupun
PERKESO Tuan Yang di-Pertua.

Cadangan saya biarlah mereka yang bekerja dalam industri gig lebih 20 jam
sehari ini kita wajibkan syarikat-syarikat tersebut. Mereka ini buat untung besar Tuan
Yang di-Pertua. Wajibkan mereka buat caruman mandatori untuk Kumpulan Wang
Simpanan Pekerja dan juga Kumpulan Perlindungan Pertubuhan Keselamatan
Sosial Tuan Yang di-Pertua.

Oleh sebab kalau kita tengok berdasarkan data ketika ini syarikat-syarikat gig
ini mendapat ataupun memberi pulangan dari segi berbanding dengan KDNK sekitar
18.5 peratus Tuan Yang di-Pertua dan dijangkakan dengan keadaan sekarang akan
meningkat sehingga 30 peratus dalam tempoh dua tahun.

Syarikat terus membesar anak-anak muda ini terus ditekan sebab itu kalau
betul ada kejujuran untuk membantu anak muda. Cadangan saya selain mewajibkan
syarikat tersebut buat sumbangan mandatori kerajaan juga kena pinda undang-
undang yang memberi definisi yang lebih tuntas kepada kumpulan pekerja gig ini.

Akta yang sedia ada ini agak lapuk kerana menggambarkan pekerjaan secara
penuh masa tetapi gig ekonomi juga sekarang ini sudah menjadi pekerjaan sepenuh
masa kepada anak muda dan jangan perkecilkan mereka.

Tuan Yang di-Pertua perkara yang ketiga yang saya dengar sendiri dengan
jiran-jiran dengan tetangga di Johor ini. Kekhuatiran mereka sekiranya keadaan itu
akan bertambah teruk selepas Pilihan Raya Negeri. Saya ambil contoh, ini dasar

yang penting saya bercakap dalam Dewan soal perumahan yang berlaku sekarang
