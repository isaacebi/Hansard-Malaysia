DR. 8.3.2022 7

mereka yang memerlukan, menjaga dan memastikan keadaan kebajikan mereka
sentiasa terpelihara dan urusan-urusan lain yang berkenaan.

Di kesempatan ini, saya ingin juga merujuk kepada video berdurasi 45 saat
yang dimuat naik dalam talian yang mendakwa bahawa sekumpulan pelajar Malaysia
masih lagi terkandas di Ukraine. Sehingga kini tiada pengesahan dapat dibuat ke
atas dakwaan tersebut serta identiti mereka sebagai warganegara Malaysia. Namun
saya ingin mengulangi gesaan saya supaya mana-mana warganegara Malaysia di
Ukraine yang masih belum mendaftarkan diri dan masih berada di sana untuk
mendaftar kepada kami dan kedutaan yang terdekat, sekali lagi saya ulang ialah
kedutaan kita di Poland yakni di Warsaw. Terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan
pertama, Yang Berhormat Ipoh Barat.

Tuan M. Kulagesaran [Ipoh Barat]: Ya terima kasih. Video itu pun saya
nampak kerana itu saya mengemukakan soalan ini. Soalan saya adalah, saya
difahamkan ramai rakyat Malaysia yang tidak berdaftar. Ini menjadi satu masalah
yang besar. Apakah yang telah dikenal pasti untuk menolong mereka? Saya
difahamkan mereka dalam keadaan yang sangat serius pada masa sekarang.

Kita tahu bahawa kedutaan kita tergesa-gesa keluar hendak terbang melalui
kapal terbang tidak dapat, selepas itu melalui jalan raya. Ini menunjukkan kita tidak
sedia untuk menghadapi masalah yang serius di Ukraine. Kalau sedemikian, macam
mana rakyat Malaysia yang akan menghadapi masalah ini. Saya khuatir Yang
Berhormat, adalah negara-negara yang dekat sempadan macam Poland, dahulu
sebahagian dari Rusia juga, telah masuk dengan NATO. Saya khuatir mungkin ada
aggression di sana juga.

Apakah pendirian kerajaan, kementerian? Jika ada sedemikian, adakah kita
bersedia untuk melibatkan untuk menolong mereka. Adakah projek short-term, long-
term plan? Kerajaan adakah kalau terlibat dalam usaha untuk menyelesaikan perang
ini di antara Ukraine dan Rusia, adakah perbincangan telah dibuat dengan Rusia
supaya memberi arahan atau pandangan supaya mereka mengundur dari Ukraine.

Dato’ Sri Saifuddin Abdullah: Pertama, evakuasi adalah perkara yang lazim
kita lakukan dan semua ketua-ketua perwakilan kita memang sentiasa bersedia. Ini
kita lakukan di banyak tempat melalui udara dan melalui darat misalnya di Iraq, di
Yemen, di Syria dan sebagainya. Di Ukraine itu, tidak tergesa-gesa. Memang kita
ada maklumat itu dan keputusan dibuat pada 24 hari bulan Februari untuk mereka
keluar.

Memang lazimnya pegawai kedutaan kita antara yang akhir keluar. Ini di
mana-mana dan inilah pengorbanan pegawai-pegawai kedutaan kita di mana-mana

malawakil. Pada waktu yang sama, mereka akan bawa bersama mereka mana-mana
