DR. 8.3.2022 9

jawab bila orang tanya ikut mana, sekarang di mana, sebab kita hendak jaga
keselamatan mereka. Hal yang sama sekiranya diperlukan kita bersedia untuk
melaksanakan.

Izinkan saya berbalik kepada soalan Yang Berhormat Ipoh Barat, saya tidak
sempat hendak— saya lupa hendak jawab tadi. Kita ada hubungan yang baik dengan
Rusia, dengan Ukraine. Kita ada cara-cara yang kita gunakan. Akan tetapi saya tidak
mahu menunjukkan bahawa seolah-olah kita terlibat secara direct dalam rundingan
damai itu. Kita mendukung rundingan damai yang sedang dijalankan. Ada beberapa
negara sahabat kita yang aktif terlibat dengan rundingan damai itu dan kita
menyampaikan dukungan kita kepada mereka. Terima kasih.

Tuan Wong Chen [Subang]: Boleh tidak Timbalan Yang di-Pertua, soalan
satu lagi, tentang Ukraine?

Timbalan Yang di-Pertua [Dato’ Mohd Rashid Hasnon]: Peraturan 24A(5)
setakat 10 minit satu soalan. Ada sedikit masa lagi saya bagi peluang kepada Yang
Berhormat Subang untuk bertanya.

Tuan Wong Chen [Subang]: Terima kasih. Yang Berhormat Menteri saya
lihat dalam keadaan di Ukraine ini semakin teruk. Civilians are targeted, pembunuhan
beramai-ramai sudah mula berlaku. Pada tahap apakah Malaysia akan mula
membuat tindakan sanction sekiranya perkara ini berterusan di mana civilians are
targeted? At what level are we willing to act beyond just being mediator? Terima
kasih.

Dato’ Sri Saifuddin Abdullah: Terima kasih Timbalan Yang di-Pertua.
Terima kasih Yang Berhormat Subang. Prinsip kita ialah kita tidak percaya kepada
unilateral sanction. Sanction harus melalui United Nations. Sebagai ahli Human
Rights Council kita sudah mencadangkan bahawa pertama kita minta cease fire.
Kedua rundingan itu diteruskan. Sekiranya perlu, sanction boleh dilaksanakan. Akan
tetapi kita belum sampai ke tahap tersebut. Akan tetapi hakikatnya sekiranya itu perlu
ia harus dibuat melalui United Nations.

Namun Tuan Yang di-Pertua, kita juga harus berhati-hati dengan sanction ini.
Ada waktunya sanction dikenakan tetapi kalau tidak bersasar yang kena nanti adalah
rakyat yang tidak berdosa. Jadi kita harus hati-hati dalam soal sanction walaupun ia
antara senjata ampuh yang boleh digunakan. Terima kasih.

#1030

3. Tuan Kesavan a/l Subramaniam [Sungai Siput] minta Menteri Sumber
Manusia menyatakan:

(a) apakah visi dan dasar baharu kerajaan Keluarga Malaysia
berhubung dengan latihan pembangunan; dan
