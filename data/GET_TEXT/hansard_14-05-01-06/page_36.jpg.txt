DR. 8.3.2022 30

ini bukan saja di kelapa sawit, ada juga dengan industri lain, glove industry dengan
Top Glove dan sebagainya.

Jadi saya hendak tahu kalau mereka kata, US Custom berkata mereka ada
bukti. Kalau tidak dia tidak akan buat perintah larangan. Jadi apa yang kita patut
buat, kita engage dengan US Custom, dapat bukti mereka dan lepas itu telitikan bukti
dan tengok lepas itu macam mana kita selesai. Tidak akan US Custom buat tanpa
apa-apa alasan.

Jadi, kalau kita ambil sikap, oh! Tidak ada perlanggaran, masalah ini akan
berterusan. Jadi, soalan saya Tuan Yang di-Pertua kepada Yang Berhormat Menteri
adalah apakah usaha yang dibuat untuk engage dengan izin dengan Kastam dapat
semua tuduhan mereka, bukti untuk tuduhan mereka. Lepas itu, bawa balik kepada
Sime Darby, dapatkan pandangan Sime Darby dan akhirnya kementerian mesti
menjadi orang tengah untuk selesai ini. Kalau tidak masalah macam akan berlarutan.
Mungkin akan melibatkan syarikat-syarikat lain.

Jadi saya minta penjelasan daripada Yang Berhormat Menteri. Terima kasih.

Timbalan Yang di-Pertua [Dato' Mohd Rashid Hasnon]: Sila Yang
Berhormat Menteri. Satu minit.

Datuk Seri M. Saravanan: Terima kasih Tuan Yang di-Pertua, terima kasih
kepada Yang Berhormat atas keprihatinan Yang Berhormat. Kebetulan Tuan Yang
di-Pertua, saya telah berjumpa dengan Duta Besar Amerika Syarikat telah memberi
penjelasan yang pertama, peringkat awal. Yang kedua, keputusan ini dibuat oleh US
Custom Border dan agensinya tanpa memaklumkan kepada kita apakah kesalahan.

Kalau kita lihat Yang Berhormat, satu lagi isu contohnya, force labour, kita
linat daripada sudut lain dan mereka, cara mereka lihat adalah jauh berbeza daripada
apa yang kita lihat. Contohnya di Sabah dan Sarawak, pekerja dari Indonesia
memang bekerja di ladang-ladang kelapa sawit tetapi majikan tidak menyediakan
rumah asuhan untuk anak-anak mereka. Maka waktu kerja memandangkan tiada
maid ataupun amah untuk menjaga anak, anak-anak ikut. Ini bukan bererti anak-
anak pergi ke ladang untuk bekerja.

Akan tetapi di peringkat antarabangsa ini dilihat sebagai child labour. Ini satu
contoh yang saya bagi. Yang kedua Tuan Yang di-Pertua, apabila kita sebut force
labour merangkumi 11 indikator yang terdiri daripada sekatan pergerakan, salah
satu. Kedua, penahanan dokumen pengenalan diri, yang ketiga isolasi, keempat
penyalahgunaan kerentanan, abuse of vulnerability, kelima keadaan tempat tinggal
dan tempat kerja yang teruk, it not condusive. Yang keenam kerja lebih masa, yang
ketujuh keganasan fizikal dan seksual, yang kelapan ancaman dan ugutan, yang
kesembilan penahanan gaji, yang ke-10 penipuan dan yang ke-11 perhambaan

hutang. Ini adalah 11 indikator.
