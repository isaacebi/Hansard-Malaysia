DR. 8.3.2022 33

Tuan Yang di-Pertua: Terima kasih Yang Berhormat Jempol, silakan Yang
Berhormat Menteri.

Datuk Seri M. Saravanan: Tuan Yang di-Pertua, untuk mempergiatkan
ataupun memastikan perkara-perkara ini tidak berlaku lagi, berulang lagi, saya dan
pegawai-pegawai kanan akan bersiap ke Geneva dalam seminggu ini untuk
berbincang dengan pihak ILO. Yang kedua saya telah tubuhkan satu jawatankuasa
khas di antara Duta Besar Amerika Syarikat dengan Kementerian Sumber Manusia
untuk mengadakan perbincangan dan langkah-langkah positif untuk mengatasi isu
ini dalam masa depan. Terima kasih.

Tuan Yang di-Pertua: Terima kasih. Yang Berhormat Menteri oleh sebab
Yang Berhormat yang menanyakan soalan berikut tidak ada dalam Dewan, maka
saya skip. Terus ke soalan berikutnya Yang Berhormat Tuan Akmal Nasrullah bin
Mohd. Nasir. Silakan.

[Soalan No.7- YB. Dato Sri Hajah Rohani binti Abdul Karim (Batang Lupar)
tidak hadir]

Tuan Akmal Nasrullah bin Mohd. Nasir [Johor Bahru]: Terima kasih
kepada Tuan Yang di-Pertua. Johor Baru juga ingin mengucapkan Selamat Hari
Wanita terutamanya kepada wanita Johor. Gunakan kuasa undi anda sebaiknya

hujung minggu ini. Soalan saya nombor lapan.

8. Tuan Akmal Nasrullah bin Mohd. Nasir [Johor Bahru] minta Menteri
Perdagangan Dalam Negeri dan Hal Ehwal Pengguna menyatakan:

(a) punca-punca yang telah dikenal pasti yang menyumbang
kepada peningkatan harga barangan yang tinggi di pasaran;
dan

(b) — langkah-langkah proaktif yang diambil oleh Kementerian bagi
mengawal kenaikan harga barang.

Timbalan Menteri Perdagangan Dalam Negeri dan Hal Ehwal Pengguna
[Dato’ Rosol bin Wahid]: Terima kasih Tuan Yang di-Pertua, Terima kasih Yang
Berhormat Johor Bahru dan saya juga mengambil kesempatan ini untuk
mengucapkan selamat mengundi kerana pengundi-pengundi awal pada hari ini untuk
Bangsa Johor. Yang Berhormat Tuan Yang di-Pertua, Yang Berhormat Johor Bahru
ingin mengetahui berkaitan punca kenaikan harga barang dan langkah-langkah
proaktif diambil kementerian untuk mengatasi hal tersebut. Tuan Yang di-Pertua,

kenaikan harga barang dipengaruhi oleh peningkatan kos input barangan.
