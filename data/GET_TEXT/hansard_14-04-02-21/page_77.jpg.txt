DR.29.11.2021 67

ini akan berkurangan dari sehari ke sehari. Maka, langkah progresif perlu digerakkan
dalam menyelesaikan masalah ini.

01610

Di dalam belanjawan, kerajaan telah memperuntukkan sebanyak RM3 juta bagi
butiran Tenaga Lestari. Saya ingin memohon penjelasan daripada kerajaan mengenai
langkah yang akan digerakkan oleh kerajaan dalam memastikan sumber asli sekarang
akan terus ada untuk generasi akan datang.

Selain itu, saya juga ingin bertanya apakah langkah kerajaan dalam
mengurangkan kebergantungan kepada sumber asli? Perkara ini penting kerana negara-
negara dunia telah mula membincangkan perkara ini. Jika tiada perancangan, maka ia
akan memberi kesan kepada negara, terutama daripada segi ekonomi.

Butiran 050500 — MySuria. Dalam kita mendepani pelbagai cabaran, terutama
dalam perubahan iklim. Negara mesti bersedia untuk menjadi negara kalis masa depan
dan mempunyai nilai tersendiri. Dalam negara ke arah meningkatkan penggunaan
teknologi hijau, banyak perkara perlu ditekankan terutama dalam memastikan rakyat
mendapat manfaat daripada polisi ini. MySuria adalah agensi yang ditugaskan oleh
kerajaan dalam memastikan rakyat B40 mempunyai peluang untuk menggunakan
teknologi hijau dalam meningkatkan pendapatan mereka. Soalan saya kepada kerajaan
adalah berapa usahawan di MySuria ini? Ini di bawah Butiran 050500 — MySuria. Kerajaan
telah memperuntukkan sebanyak RM1.2 juta kepada agensi ini. Jumlah yang sama untuk
tahun 2021. Saya mohon kerajaan menjawab soalan yang dibangkitkan oleh saya ini.

Seterusnya, masalah kawasan. Saya juga ingin mengemukakan tentang masalah
yang dihadapi penduduk Kampung Jemerli yang masih menghadapi masalah tenaga
elektrik, di mana saluran kabel yang dipasang adalah kecil dan tidak mampu mengalirkan
current dengan cara yang baik. Dengan itu, banyak kerosakan peti ais, mesin basuh dan
juga lain-lain barang-barang elektrik rosak. So, saya berharap pihak kementerian ambil
tindakan segera. Saya telah menuliskan sepucuk surat kepada TNB untuk menyelesaikan
masalah tersebut. Mereka memberi jawapan akan mengkaji dan juga akan mengambil
tindakan. Sudah dekat lapan bulan, tidak ada yang ambil apa-apa tindakan, hanya
diberitahu memasangkan sebuah transmission di kawasan tersebut akan selesai masalah
tersebut tetapi kabel masih lagi kecil dan juga menghadapi masalah.

Saya sentiasa menghadap ramai penduduk kampung itu datang berjumpa dan
menghadap masalah-masalah yang mereka hadapi. Kesimpulan, saya berharap kerajaan
menjawab semua soalan yang saya dibangkitkan agar rakyat di luar sana jelas dengan
perkara yang berlaku. Terima kasih Tuan Pengerusi. Terima kasih Yang Berhormat
Menteri.

Tuan Pengerusi: Terima kasih Yang Berhormat Padang Serai. Dipersilakan
Yang Berhormat Kuala Krai.

4.13 ptg.

Tuan Abdul Latiff bin Abdul Rahman [Kuala Krai]: Bismillahi Rahmani Rahim.
Assalamualaikum warahmatullahi wabarakatuh. Terima kasih Tuan Pengerusi kerana
memberi kesempatan kepada saya untuk mengambil bahagian dalam perbahasan
peringkat Jawatankuasa, Kementerian Tenaga dan Sumber Asli.

Saya ingin menyentuh maksud B.23. Butiran 030000 — Pengurusan Hutan dan
Biodiversiti. Saya tertarik dengan kempen menanam 100 juta batang pokok dengan
sasaran 20 juta setahun. Soalan saya yang ingin saya tahu ialah berapakah jumlah
semasa pokok yang telah pun ditanam? Apakah langkah untuk mempergiatkan serta
mempromosi program yang sangat baik ini? Saya juga ingin menanyakan, apakah
kategori pokok yang termasuk dalam program ini? Adakah program ini memberi bayaran
ataupun insentif pada individu yang menyertainya?

Isu yang kedua Tuan Pengerusi, maksud B.23 Butiran 030200 — Perlindungan
Hidupan Liar dan Taman Negara. Dalam ucapan Belanjawan 2022, Menteri Kewangan
dengan jelas telah menyebut tentang bantuan bagi kos operasi zoo. Saya petik ucapan
