56 DR.29.11.2021

berikutan wabak pandemik COVID-19 kerana ketiadaan sumber pendapatan akibat
kurang kutipan jualan tiket masuk, saya rakamkan tahniah kepada kementerian kerana
sejumlah peruntukan sebanyak RM3.9 juta daripada kerajaan ini disalurkan secara
berperingkat.

Namun, media melaporkan bahawa kos operasi sehingga RM1 juta setahun
diperlukan. Contohnya di Zoo Negara. Jadi, apakah perancangan kementerian untuk
memelihara dan memastikan kesejahteraan kehidupan liar ini kerana peruntukan
sedemikian dibimbangi, saya percaya tidak mencukupi untuk mereka sustain, dengan izin
Tuan Pengerusi.

Seterusnya saya ingin juga mengajak dan meminta kementerian untuk merujuk
kepada FRIM ya, peruntukan untuk FRIM. Kita tahu bahawa dalam FRIM ini antara
perkara yang penting dulu ialah berkaitan dengan perancangan kerajaan untuk
mengusahakan tanaman hemp. Saya ingin bertanya kepada kementerian, bagaimana
usaha FRIM ini. Adakah ditangguhkan ataupun diteruskan? Ini kerana kita tahu medical
hemp ini satu perkara yang penting yang boleh kita jadikan sebagai satu produk yang
berpotensi untuk dibangunkan ekonomi pada masa hadapan.

Saya juga ada terbaca satu interview ataupun wawancara yang panjang lebar
dengan para penyelidik di FRIM yang berkait tentang tanaman ketum. Kita pun ingin
dapatkan penjelasan, bagaimana kalau saya telitilah wawancara itu dengan para
penyelidik di FRIM ini dan kita tahu FRIM mendapat peruntukan yang agak tinggi juga,
RM6O0 juta lebih. Apakah masa depan program ketum ini? Ini kerana kita tahu negara jiran,
misalnya negara Thailand telah pun mengeluarkan ketum ini daripada senarai narkotik
dan ia boleh dibangunkan sebagai satu ubat ataupun tanaman herba yang berpotensi
terutamanya di kawasan-kawasan desa dan juga luar bandar. Terima kasih Tuan
Pengerusi.

01520

Tuan Pengerusi [Dato’ Sri Azalina Othman Said]: Yang Berhormat Jerai.

3.20 ptg.

Tuan Sabri bin Azit [Jerai]: Assalamualaikum warahmatullahi wabarakatuh dan
salam sejahtera. Terima kasih Tuan Pengerusi kerana memberi peluang kepada saya
untuk menyertai sesi perbahasan Kementerian Tenaga dan Sumber Asli.

Hanya tiga perkara yang ingin saya sentuh. Pertama B.23, Butiran 030000 —
Pengurusan Hutan dan Biodiversiti. Saya menyambut baik kenyataan yang dikeluarkan
oleh Perdana Menteri kita Yang Amat Berhormat Dato’ Sri Ismail Sabri bin Yaakob yang
menzahirkan persetujuan Kerajaan Persekutuan untuk memberikan pampasan kepada
negeri yang mengekalkan kawasan hutan simpan sebagai kawasan tadahan.

Hal ini kerana semua sedia maklum, Kedah mengekalkan kawasan hutan simpan
bukan semata-mata untuk manfaat kegunaan domestik sahaja tetapi juga sebagai suatu
pengorbanan untuk seluruh negara. Ini kerana fungsi kawasan tadahan hutan simpan
Kedah adalah bukan untuk pengairan kawasan penanaman padi di negeri ini sahaja malah
untuk negeri jiran iaitu Pulau Pinang dan Perlis. Untuk rekod, luas keseluruhan kawasan
hutan Kedah adalah 344,865.09 hektar yang meliputi 36.4 peratus daripada keluasan
keseluruhan negeri.

Perdana Menteri mengumumkan kerajaan bersetuju memberi pampasan kepada
negeri yang mengekalkan hutan simpan sebagai kawasan tadahan air dan melindunginya
daripada sebarang kegiatan pembalakan haram. Beliau berkata, kerajaan melalui
kementerian berkaitan akan mengkaji formula yang sesuai bagi menetapkan jumlah
pampasan berkenaan.

Saya bersependapat dengan Yang Amat Berhormat Menteri Besar Kedah
bahawa nilai pampasan pengekalan hutan yang perlu dibayar Kerajaan Persekutuan
kepada Kerajaan Negeri Kedah berjumlah sekurang-kurangnya RM100 juta setahun.
Jumlah itu adalah selepas mengambil kira kerugian akibat kehilangan hasil hutan serta
kos penyelenggaraan sumber dan aliran bagi memastikan kelestarian alam semula jadi.
