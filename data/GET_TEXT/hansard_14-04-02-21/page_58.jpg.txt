48 DR.29.11.2021

Untuk makluman Yang Berhormat juga, semua pemenang telah sedia maklum
dan pada masa ini mereka semua adalah merupakan atlet sepenuh masa yang dijaga
sepenuhnya oleh pihak KBS melalui MSN. la bukanlah satu perkara yang luar biasa
kerana insentif yang besar sudah tentu akan mengambil sedikit masa bagi pihak kerajaan
untuk melunaskannya, apatah lagi dalam keadaan kedudukan ekonomi negara kita pada
ketika ini.

Tuan Sim Chee Keong [Bukit Mertajam]: [Bangun]
Dato’ Seri Ahmad Faizal bin Azumu: Yang Berhormat.

Tuan Sim Chee Keong [Bukit Mertajam]: Terima kasih Yang Berhormat
Menteri. Saya harap Yang Berhormat Menteri KBS akan cuba untuk mempercepatkan lagi
pemberian SHAKAM ini. Satu lagi soalan tambahan ialah bagaimana pula dengan elaun
bulanan yang layak diterima oleh pemenang pingat emas Olimpik tersebut? Adakah sudah
mula ataupun belum? Terima kasih.

Dato’ Seri Ahmad Faizal bin Azumu: Maklumat yang saya ada setakat ini,
semua pemenang telah sedia maklum tentang pemberian SHAKAM itu masih belum dapat
dilunaskan buat masa ini tetapi mereka juga diteruskan pembiayaan daripada segi elaun
latihan sebagai atlet yang di bawah naungan MSN.

Tuan Sim Chee Keong [Bukit Mertajam]: Mungkin boleh bagi jawapan bertulis
tentang elaun menang pingat emas RM5,000 sebulan itu. Terima kasih.

Dato’ Seri Ahmad Faizal bin Azumu: /nsya-Allah. Baik Yang Berhormat, saya
akan sampaikan secara bertulis.

Puan June Leow Hsiad Hui [Hulu Selangor]: Yang Berhormat Menteri, Hulu
Selangor. Boleh mohon?

Dato’ Seri Ahmad Faizal bin Azumu: Sila.

Puan June Leow Hsiad Hui [Hulu Selangor]: Terima kasih, Yang Berhormat
Menteri. Terima kasih yang tidak terhingga saya ucapkan kepada Yang Berhormat
Menteri sebab semalam sudi turun ke Hulu Selangor untuk membuat lawatan tapak dan
untuk menyaksikan simulasi rope swing di Sungai Pertak iaitu Kuala Kubu Bharu.

Untuk makluman Yang Berhormat Menteri, setakat ini, kita hanya tunggu respons
dari pihak JKR Daerah Hulu Selangor supaya dapatkan kebenaran dan mudah-mudahan
dapat sokongan daripada semua pihak supaya dapat kita merealisasikan aktiviti sukan
ekstrem ini.

Yang Berhormat Menteri, Hulu Selangor amat setuju dengan Yang Berhormat
Jerai yang menyentuh isu pembinaan kompleks sukan dan naik taraf fasiliti sukan supaya
dapat kita mengurangkan masalah gejala sosial belia.

Yang Berhormat Menteri, begitu juga dengan Hulu Selangor, permohonan
pembinaan kompleks sukan yang baharu supaya dapat dipertimbangkan. Sekian, terima
kasih. Terima kasih, Tuan Pengerusi.

Dato’ Seri Ahmad Faizal bin Azumu: Terima kasih Tuan Pengerusi dan Yang
Berhormat Hulu Selangor. Terima kasih kerana menerima lawatan saya di Hulu Selangor
semalam dan kita akan usahakan melakukan perkara yang baik untuk rakan-rakan kita di
sana.

Berkenaan dengan pengiktirafan kepada pemenang-pemenang Paralimpik, Yang
Berhormat Bukit Mertajam. Tentunya kita menyambut baik cadangan daripada Yang
Berhormat, namun perkara tersebut bukanlah di bawah bidang kuasa KBS. Namun, KBS
akan mengemukakan cadangan tersebut kepada pihak-pihak yang berkenaan.

Berkenaan dengan gangguan seksual pula, kementerian melalui MSN juga telah
menubuhkan Jawatankuasa Salah Laku dan Perlindungan Dalam Sukan pada tahun 2020
bagi memastikan pengurusan aduan berkaitan sukan prestasi tinggi negara dikendalikan
dengan cekap, teratur dan berkesan. Dengan kewujudan jawatankuasa ini, kementerian
memberi ruang kepada semua atlet termasuklah jurulatih dan pegawai sukan untuk tampil
ke hadapan bagi menyuarakan aduan, masalah dan pandangan pada bila-bila masa.
