62 DR.29.11.2021

syarat seperti membina ecobridge bagi lintasan ataupun bagi binatang-binatang melintas
dalam apabila— terutama sekali lebuh raya ataupun highway dibina dalam kawasan-
kawasan hutan.

Saya juga menyentuh Butiran 030300 — Institut Penyelidikan Perhutanan
Malaysia (FRIM). Saya juga bertanya mengenai status Tiger Valley, Projek Rehabilitasi
Harimau Malaya. Apakah status yang ada sekarang?

Saya pergi kepada Butiran 04000 — Pembangunan Tenaga. Butiran kecil, Butiran
040200 Tenaga Lestari mengenai Large Scale Solar Programmed (LSSP). Sejak LSS2
berapa peratus syarikat yang berjaya menyempurnakan projek yang telah disenaraikan?
Berapa ramai yang benar-benar berjaya menyiapkan projek atau mencapai commercial
operation ataupun operasi komersial? Sekiranya peratus sangat rendah, saya minta
supaya kementerian menjelaskan sebab-sebab terjadinya faktor itu. Bukankah
Suruhanjaya Tenaga ataupun kementerian sepatutnya membuat pra kelayakan syarikat
yang sewajarnya untuk memastikan mereka yang diberikan kuota mempunyai keupayaan
teknikal dan kewangan untuk menyempurnakan projek tersebut.

Bagi syarikat tidak dapat menyempurnakan projek tersebut, adakah ST menarik
semula kuota yang diberikan dan membuka semula tender kepada syarikat lain. Bagi
LSS4, adakah ST ataupun kementerian telah membuat analisis yang betul, sama ada tarif
yang diberikan boleh dilakukan terutamanya memandangkan kenaikan harga modul PV
dan juga kos logistik secara global. Apakah kriteria yang digunakan untuk menentukan
pembida yang berjaya?

Apakah program yang akan dilaksanakan oleh kementerian pada tahun ini untuk
memastikan pertumbuhan sihat industri PV, solar dan tenaga diperbaharui bagi
meletakkan negara di landasan yang betul dalam usaha mencapai matlamat TBB
memandangkan net karbon bersih merupakan isu yang serius? Bukankah kementerian
sepatutnya lebih agresif dalam melancarkan program TBB seperti LSS, pemeteran tenaga
bersih ataupun solar bumbung, solar kediaman serta inisiatif TBB yang lain serta bio jisim
dan angin.

Saya ingin menarik perhatian report yang ada di sini iaitu solar PV cumulative
capacity. Malaysia merupakan yang kedua terendah selepas Filipina, kita hanya
mempunyai 1,493 megawatt dibandingkan dengan Vietnam yang jauh lebih tinggi
sebanyak 16,504 megawatt. Jadi saya harap supaya kementerian dapat lebih agresif
dalam memberi insentif supaya kita dapat mencapai inisiatif TBB.

Satu lagi Tuan Pengerusi, sikit sahaja. Mengenai Butiran 05000 — Program
Khusus. Saya ingin minta penjelasan berkenaan Natural History Museum. Saya dapati
ada dua kementerian yang membida untuk mengadakan Natural History Museum ini iaitu
Kementerian Pelancongan Seni dan Budaya dan juga KeTSA. Adakah ada saling
hubungan ataupun ada — di mana saya telah dimaklumkan memang ada tanah seluas
lapan ekar di Presint 5 yang telah diperuntukkan untuk Natural History Museum.

01550

Apakah statusnya sebab Natural History Museum ini telah lama kita cakap, sudah
20 tahun tetapi masih belum ada tempat untuk menyimpan spesimen-spesimen yang
cukup berharga untuk negara. Sekian, terima kasih.

Tuan Pengerusi: Terima kasih Yang Berhormat Balik Pulau. Seterusnya, saya
jemput Yang Berhormat Parit. Silakan.

3.50 ptg.

Dato’ Mohd Nizar bin Haji Zakaria [Parit]: Assalamualaikum warahmatullahi
wabarakatuh. Salam sejahtera, terima kasih Tuan Pengerusi. Saya terus, dalam Butiran
030100. Hutan di negara kita merupakan antara hutan hujan tropika tertua di dunia namun
ia akan diancam kemusnahan sekiranya tiada kawalan kepada aktiviti pembalakan haram.

Saya ingin bertanya, berapakah jumlah kes pembalakan haram yang telah
dikesan sepanjang tahun 2020 sehingga kini dan berapakah jumlah individu yang telah
