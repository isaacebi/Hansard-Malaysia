DR.29.11.2021 77

memuktamadkan SOP untuk NRREE di satu projek perintis di Gerik, Perak yang akan —
SOP ini akan diperluaskan ke semua negeri termasuk Kedah, Terengganu, Pahang dan
sebagainya, menunggu masa sahaja untuk dimuktamadkan. Everything will be on this
SOP Yang Berhormat.

Puan Fuziah binti Salleh [Kuantan]: Yang Berhormat Menteri, apabila
penggunaan istilah non-radioactive minerals, ia misleading. Memang ia mineral ataupun
bauksit itu tidak berbentuk radioaktif, tetapi the process of the extraction itu. Apabila kita
extract the element, ia punya waste itu, yang itu ada sebab dalam elemen, dalam bauksit
itu ada bahan-bahan radioaktif tetapi it is not — la below the amount yang to be classified
as radioactive.

Datuk Seri Takiyuddin bin Hassan: Betul, betul.

Puan Fuziah binti Salleh [Kuantan]: Sebab itu ia non-radioactive. Akan tetapi,
tidak bermaksud tidak mengandungi radioactive elements tersebut.

Datuk Seri Takiyuddin bin Hassan: Ya, saya hendak sebutlah. Itulah. Ada
bahan sisa seumpama yang dipanggil torium, yang walaupun kadarnya sangat rendah
daripada segi radioaktifnya, pengendaliannya juga ada dalam SOP ini. Jadi, SOP ini akan
dilaksanakan di seluruh negara berdasarkan apa yang telah dibuat di Perak.

Yang Berhormat Hang Tuah Jaya bertanya mengenai inisiatif jangka panjang
model baharu Zoo dan Pameran Tetap (ZPT). KeTSA melalui PERHILITAN akan
melaksanakan inisiatif jangka panjang bagi memastikan kebajikan hidupan liar di ZPT
terjaga, iaitu melibatkan pembangunan model baharu ZPT dan mengkaji semula
peraturan berkaitan pengendalian ZPT di bawah Akta Pemuliharaan Hidupan Liar 2020.
Model baharu ZPT bertujuan untuk mengurangkan kebergantungan ZPT kepada kerajaan
serta mengukuhkan operasi supaya lebih berdaya maju.

Yang Berhormat Hang Tuah Jaya juga bertanya mengenai kajian hem untuk
kegunaan fiber. Saya ingin menyatakan bahawa isu hem ini memang — Saya ada satu
kertas yang panjang di sini, tetapi saya tidak berhasrat untuk membacanya, iaitu industri
hem ataupun marijuana perubatan. Perkara ini sudah lama diputuskan oleh kerajaan,
tetapi ia masih belum dapat dilaksanakan sepenuhnya. Kalau tidak silap saya, dalam
tahun 2018 telah diadakan satu projek perintis di sebuah tempat di Kedah, iaitu di Bukit
Tangga. Dekat dengan kampung Tuan Pengerusi. Akan tetapi, projek ini tergendala
sehingga sekarang ini.

Yang Berhormat Hang Tuah Jaya sebagai seorang /Jawyer mungkin faham kerana
ada konflik di mahkamah mengenai tanah. Tanah yang telah dibeli oleh Northern Corridor
Implementation Authority (NCIA) di Kedah yang joint venture dengan KeTSA — Tanah
dibeli daripada MB Inc, tetapi sebuah syarikat telah memasuki kaveat, private caveat
terhadap tanah itu. Di High Court, permohonan ditolak tetapi saya difahamkan bahawa di
Court of Appeal, mereka telah mendapat perintah untuk kaveat ini. Jadi, kita dalam proses
untuk menyelesaikan perkara ini.

KeTSA pada ketika ini sedang mengkaji untuk melaksanakan kajian perintis hem
sebagai sumber fiber. Walaupun bukan untuk perubatan, perubatan ini di bawah MAFI.
Akan tetapi, untuk fiber ini di bawah KeTSA dan kita tahu bahawa hem adalah kanabis
yang mempunyai kadar kandungan bahan psikoaktif di bawah 0.5. Sekiranya melebihi
kadar ini, ia akan memberi kesan khayal dan sebagainya.

Dato’ Dr. Xavier Jayakumar a/l Arulanandam [Kuala Langat]: Yang Berhormat
Menteri.

Datuk Seri Takiyuddin bin Hassan: Yang Berhormat Hang Tuah Jaya juga
bertanya — Ya.

Dato’ Dr. Xavier Jayakumar a/l Arulanandam [Kuala Langat]: Yang Berhormat
Menteri, sedikit tentang hem ini. Kalau tidak silap saya, SOPnya pun sudah disiapkan.
Semua agensi kerajaan sudah pun diberitahu dan mereka sudah pun setuju dengan
tanaman hem ini.
