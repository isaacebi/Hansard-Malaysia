78 DR.29.11.2021

01700

Kalau ada masalah dengan sebuah tanah di NCIS ini, bolehkah kerajaan
menggunakan tanah lain dan mulakan program ini terus...

Datuk Seri Takiyuddin bin Hassan: Ya, betul kita ke arah itu Yang Berhormat.

Dato’ Dr. Xavier Jayakumar a/l Arulanandam [Kuala Langat]: ...Sebab ini
banyak orang tunggu Menteri.

Datuk Seri Takiyuddin bin Hassan: Memang ke arah itu. Untuk makluman
Dewan yang mulia ini, kita telah — kerajaan telah membelanjakan hampir RM20 juta untuk
membuat infra asas kepada tanah di Bukit Tangga ini tetapi kita akan cuba cari tempat
yang lainlah sebagaimana Yang Berhormat Kuala Langat sebut.

[Timbalan Yang di-Pertua (Dato’ Mohd Rashid Hasnon) mempengerusikan
Jawatankuasa]

Mengenai ketum, ketum adalah tertakluk kepada Akta Racun sebagaimana Yang
Berhormat Hang Tuah Jaya maklum. Justeru itu, kajian yang dijalankan terhadap ketum
perlu mendapat kelulusan daripada Bahagian Regulatori Farmasi Negara (NPRA) di
bawah Kementerian Kesihatan. Kajian dijalankan oleh FRIM adalah untuk meneroka nilai-
nilai perubatan daripada ketum ini. Masih di dalam tindakan pihak FRIM. Perkara ini
sedang dijalankan.

Yang Berhormat Tebrau membangkitkan mengenai TNB menuntut kerugian
daripada pengguna elektrik. Saya hendak mohon supaya Yang Berhormat Tebrau
memberikan maklumat terperinci kepada kita. Saya juga amat prihatin mengenai masalah
yang dihadapi oleh rakyat. Kita kerajaan yang prihatin, kita hendak tahu perkara ini, kalau
sekiranya perkara yang dibangkitkan oleh Yang Berhormat Tebrau itu memang tepat saya
akan menasihatkan TNB supaya mengambil tindakan yang sewajarnya.

Yang Berhormat Tebrau juga membangkitkan mengenai promosi penyelidikan
perhutanan di Malaysia. Pihak kerajaan telah memperuntukkan bajet tahunan untuk
mengurus kira-kira RM60 juta setahun kepada FRIM. Manakala bagi pembangunan kira-
kira RM30 juta diluluskan setahun bagi Rancangan Malaysia (RMK). Peruntukan yang
berterusan ini pihak FRIM boleh melaksanakan fungsi dia sebagai pusat R&D perhutanan
yang turut melibatkan aktiviti promosi dan pengembangan berkaitan dengan bidang
penyelidikan perhutanan di negara ini. Yang Berhormat Baling? Sahabat saya.

Tuan Pengerusi [Dato’ Mohd Rashid Hasnon]: Yang Berhormat Baling tidak
ada.

Datuk Seri Takiyuddin bin Hassan: Tidak ada ya, saya akan bagi bertulislah. Ini
jiran saya. Yang Berhormat Balik Pulau? Yang Berhormat Balik Pulau ada, terima kasih.
Yang Berhormat Balik Pulau bertanya adakah kerajaan bercadang mewujudkan
pembinaan satu...

Tuan Muhammad Bakhtiar bin Wan Chik [Balik Pulau]: Eco bridge, eco bridge.
Tuan Pengerusi [Dato’ Mohd Rashid Hasnon]: Eco bridge.

Datuk Seri Takiyuddin bin Hassan: Ha, eco bridge ataupun dipanggil viaduct.
Berdasarkan cadangan yang terkandung dalam Pelan Induk Central Forest Spine.
Sekiranya terdapat cadangan baru untuk mewujudkan bridge ini di Balik Pulau, kajian
lanjut yang bersesuaian insya-Allah kita akan — saya akan arahkan jabatan untuk
mengkajilah kalau sesuai di Balik Pulau, Yang Berhormat.

Yang Berhormat Balik Pulau juga bertanya mengenai status program LSS,
tindakan yang diambil oleh ST sekiranya pemaju LSS tidak dapat menyiapkan projek
dalam tempoh yang ditetapkan. Saya ingin maklumkan bahawa semua projek LSS1 telah
mula beroperasi dan 70 peratus projek di bawah LSS2 telah mula beroperasi. Pemaju
projek LSS3 telah memulakan kerja di tapak dan dijangka akan beroperasi menjelang
2022 manakala LSS4, keputusan bagi bidaan baru sahaja diumumkan pada awal tahun
2021. Projek ini dijangka siap 2023-2024.
