DR.29.11.2021 81

serahkan kepada Kerajaan Negeri Sabah. Setelah pakej cadangan balas_ ini
dimuktamadkan dan diluluskan oleh Jemaah Menteri, rundingan akan dibuat oleh
Kerajaan Persekutuan dengan Kerajaan Negeri Sabah untuk kita serahkan kepada
mereka.

Saya ingin menjawab soalan daripada Yang Berhormat Kuala Krai mengenai
Program Penghijauan Malaysia. Ini yang terkini, jumlah pokok yang telah ditanam
sehingga hari ini Yang Berhormat Kuala Krai, kita telah berjaya menanam sebanyak 24.19
juta pokok Tuan Pengerusi, ditanam pada hari ini.

Tuan Pengerusi [Dato’ Mohd Rashid Hasnon]: Ya.

Datuk Seri Takiyuddin bin Hassan: Ini menunjukkan pada tahun 2021, kita telah
melebihi 100 peratus pencapaian kita. Ini pencapaian yang amat baik. Kita bermula pada
5 Januari. Sehingga hari ini, 29 November sudah 24 juta. Sepatutnya 20 juta sudah
memenuhi kuota. Jadi, kita mahu pada tahun 2025, kita mencapai 100 juta penanaman
pokok untuk Program Penghijauan Malaysia ini.

Untuk anak-anak muda, kita juga memang mempunyai program-program dan
aktiviti termasuklah menarik minat dalam media sosial, Instagram, Facebook, TikTok,
Twitter dan sebagainya. Kita mempunyai bilangan follower yang aktif dan mereka inilah
yang akan memberi sumbangan kepada penanaman pokok-pokok ini.

Tuan Pengerusi, saya rasa yang lain itu...

Tuan Cha Kee Chin [Rasah]: Yang Berhormat Menteri, Rasah belum lagi jawab.
Tuan Noor Amin bin Ahmad [Kangar]: Jawab Kangar, Kangar.

Datuk Seri Takiyuddin bin Hassan: Okey, Yang Berhormat Rasah, lah /ast ya.
Tuan Noor Amin bin Ahmad [Kangar]: Kangar lah sekali.

Datuk Seri Takiyuddin bin Hassan: Yang Berhormat Seputeh hendak tanya apa
pula?

Puan Teresa Kok [Seputeh]: Boleh saya tanya fasal tanam pokok?
Datuk Seri Takiyuddin bin Hassan: Mahu tanam pokok?

Puan Teresa Kok [Seputeh]: Tanam pokok. Ini kerana apa yang kita dengar
ialah kerajaan akan menanam berjuta-juta pokok. Akan tetapi bagi saya, kalau kita hendak
menuju ke arah net zero carbon emissions, sebenarnya adalah perlu seluruh negara,
semua pihak terlibat. Jadi macam Filipina, mereka mengehadkan ada undang-undang,
setiap graduan mesti menanam sepuluh batang pokok. Kalau tidak tanam, tidak boleh
graduate. So, | suggest that yang penanaman pokok ini bukan dalam kementerian Yang
Berhormat.

Datuk Seri Takiyuddin bin Hassan: Terima kasih Yang Berhormat Seputeh.
Saya menerima baik pandangan itu tetapi jangan apabila kerajaan impose...

Tuan Karupaiya a/l Mutusami [Padang Serai]: Yang Berhormat Menteri...

Datuk Seri Takiyuddin bin Hassan: Compulsory itu nanti Yang Berhormat
Seputeh kata, “Apa ini paksa-paksa? Tidak boleh”.

Tuan Karupaiya a/l Mutusami [Padang Serai]: Yang Berhormat Menteri,
Padang Serai. Padang Serai mencadangkan kalau boleh...

Datuk Seri Takiyuddin bin Hassan: Sekejap, Yang Berhormat Rasah sekejap
ya.

Tuan Pengerusi [Dato’ Mohd Rashid Hasnon]: Okey Yang Berhormat Rasah.

Datuk Seri Takiyuddin bin Hassan: Terima kasih sahabat saya Yang Berhormat
Rasah tadi membangkitkan mengenai perkara berkaitan dengan TNB yang telah

mengenakan ataupun caj kepada tuan punya bangunan yang mana mereka sebenarnya
tidak menggunakan elektrik ataupun bekalan elektrik di bangunan mereka. Saya
