8 DR.29.11.2021

Hari ini bila kita benarkan pergerakan, kita bawa anak kita. Kita bawa ke Langkawi
anak-anak kita. Kita bawa ke majlis kenduri anak-anak kita. Jadi, mereka ini tidak
dilindungi. Disebabkan itu berdasarkan kajian sains, kajian-kajian yang telah berlaku.
Kerajaan hari ini akan berusaha, akan mengadakan vaksinasi untuk anak-anak lima
hingga 11 tahun. Terima kasih Tuan Yang di-Pertua.

Datuk Seri Dr. Haji Dzulkefly bin Ahmad [Kuala Selangor]: Terima kasih.
Tuan Yang di-Pertua: Terima kasih.

Datuk Seri Dr. Haji Dzulkefly bin Ahmad [Kuala Selangor]: Yang dimaksudkan
tadi adalah untuk pencerahan ke atas risiko myocarditis dan pericarditis yang menjadi
pertikaian itu, yang kalau minta diberi pencerahan KKM. Kalau tidak, kita terima dengan
jawapan bertulis Tuan Yang di-Pertua. Terima kasih.

Tuan Yang di-Pertua: Ya, kalau boleh jawapan bertulis. Seterusnya, Yang
Berhormat Hang Tuah Jaya.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Terima kasih Tuan Yang di-Pertua. Assalamualaikum warahmatullahi
wabarakatuh.

Tuan Yang di-Pertua: Waalaikumsalam.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]:

Harga barang terus meninggi,
Rakyat terbeban, si miskin makin melarat,
Mohon jawapan Yang Berhormat Timbalan Menteri,
Soalan Hang Tuah Jaya nombor empat.

Terima kasih.

4. Datuk Seri Haju Shamsul Iskandar @ Yusre bin Haji Mohd Akin [Hang Tuah
Jaya] minta Menteri Pembangunan Luar Bandar menyatakan perincian program-program
pembangunan luar bandar yang telah, sedang dan akan dijalankan di dalam menyediakan
masyarakat untuk berdepan dengan impak pandemik COVID-19 dan apakah program-
program pembangunan luar bandar yang telah dijalankan di dalam kawasan Parlimen
Hang Tuah Jaya.

Timbalan Menteri Pembangunan Luar Bandar II [Datuk Haji Hasbi bin
Habibollah]: Bismillahi Rahmani Rahim. Assalamualaikum warahmatullahi wabarakatuh.
Yang Berhormat Tuan Yang di-Pertua, terima kasih Yang Berhormat Hang Tuah Jaya.
Untuk maklumat Yang Berhormat kementerian telah memperuntukkan sejumlah RM1.76
juta bagi program dan projek pembangunan bandar melibatkan 37 program dan projek di
kawasan Parlimen Hang Tuah Jaya sepanjang tempoh pandemik dari tahun 2020 hingga
tahun 2021 ini.

Peruntukan pembangunan disalurkan ini termasuklah melaksanakan satu projek
jalan luar bandar, sembilan projek jalan perhubungan desa, lapan program amenities
sosial, empat projek pembangunan kawasan tanam semula getah dan 15 buah projek
perumahan rakyat termiskin.

Senarai yang ada pada saya ini adalah panjang kalau hendak disebut. Jadi, saya
bagi contoh sahaja ya. Apa yang telah dilaksanakan pada tahun 2020 iaitu di bawah JPD
ya, kerja menaik taraf JPD dan lain-lain kerja berkaitan di Kampung Sungai Putat, Bukit
Beruang, Melaka dan juga kerja-kerja naik taraf JPD berkaitan Kampung Semabok, Luar
Semabok, Melaka. Ini untuk JPD ya, ada enam buah projek.

Di bawah amenity sosial sebagai contoh adalah kerja-kerja menaik taraf dataran
kejat dan pagar serta lain-lain kerja berkaitan di tanah perkuburan Kampung Tun Razak,
Bukit Katil, Melaka dan sebagainya. Projek pada tahun 2020 yang di bawah
