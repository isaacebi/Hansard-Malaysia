36 DR.29.11.2021

Tuan Shaharizukirnain bin Abd Kadir [Setiu]: Pandemik COVID-19
meninggalkan impak yang besar kepada penggiat-penggiat sukan dan rekreasi. Mereka
terpaksa membuat penganjuran program ataupun aktiviti secara virtual. Namun isunya,
adakah kekurangan kemudahan ataupun peralatan digital yang amat terhad? Oleh itu,
adakah pihak kerajaan bercadang untuk meningkatkan penggunaan peralatan digital
sebagai persediaan kepada penularan wabak pada masa hadapan, sekali gus mampu
meningkatkan kemahiran baharu pada para belia?

Akhir sekali Tuan Pengerusi, Butiran 031000 — Malaysia Future Leaders School
(MFLS). Peruntukan pada Bajet 2021 sebanyak RM16.56 juta. Bagaimanapun peruntukan
bagi tahun 2022 adalah sebanyak RM5.95 juta sahaja, pengurangan sehingga RM11 juta
berbanding tahun sebelumnya. Apakah punca pengurangan peruntukan pada butiran ini?
Mohon penjelasan. Sekian, Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat
Setiu. Seterusnya, saya jemput Yang Berhormat Batu.

12.21 tgh.

Tuan P. Prabakaran [Batu]: Terima kasih Tuan Pengerusi untuk bagi peluang
pada Batu untuk ambil bahagian. Saya ingin sentuh berkaitan dengan jumlah keseluruhan
perbelanjaan Kementerian Belia dan Sukan (KBS). Apa yang saya nampak di sini, jumlah
perbelanjaan mengurus jauh lebih besar daripada jumlah pembangunan iaitu beza
sebanyak RM292 juta.

Perbelanjaan mengurus sahaja sampai RM622 juta, manakala perbelanjaan
pembangunan cuma RM329 juta. Di mana saya rasa tidak mencukupi untuk Kementerian
Belia dan Sukan ataupun negara kita untuk melahirkan atlet-atlet daripada akar umbi.
Peruntukan untuk program belia dan pembangunan, contoh Butiran 031000 - Malaysia
Future Leaders School (MFLS) dan Butiran 020200 - Pembangunan Kemahiran Belia,
juga telah dipotong.

Program-program ini adalah untuk program kepimpinan belia dan juga
mempersiapsediakan belia dengan kemahiran demi memperkasakan Technical
Vocational Education Training (TVET) bagi melahirkan pelajar kemahiran tinggi. Manakala
program latihan dan pembangunan, Butiran 031300 - Program Latihan dan Pembangunan
Sukan Majlis Sukan Negara, hanya ditambah sebanyak RM500,000 sahaja yang
diperlihatkan kerajaan tidak serius dalam pencarian bakat sukan daripada peringkat akar
umbi.

Apa yang saya nampak, selebihnya peruntukan di KBS banyak disalurkan untuk
menaiktarafkan fasiliti sukan. Contoh, Butiran 02400 - Gelanggang Sukan, Butiran 02100
- Naik Taraf Kompleks Sukan Negara, Butiran 00300 - Naiktaraf Kompleks Sukan Labuan
dan juga Butiran 010200 - Perbadanan Stadium Malaysia (PSM). Kalau kita juga tengok
Butiran 05000 - Dana Pembangunan Produk Sukan, yang pihak KBS perlu jelaskan apa
itu produk sukan? Tiba-tiba boleh naik kepada RM4.5 juta.

Saya pergi ke Butiran 01800 - Penyediaan Sukan Antarabangsa. Tuan Pengerusi,
tahun depan kita akan adakan tiga sukan antarabangsa iaitu Sukan SEA, Sukan Asia dan
Sukan Komanwel. Bagi tiga-tiga sukan /eve! antarabangsa ini dengan peruntukan
disediakan iaitu RM17.5 juta, saya rasa peruntukan ini tidak mencukupi untuk persediaan
atlet. Di mana kalau kita hendak tengok kejohanan dari ketiga-tiga sukan ini, kita perlukan
peruntukan yang lebih besar supaya persediaan atlet-atlet ini dapat kita membantu.

Berdasarkan peruntukan KBS, kita dapat melihat output KBS untuk jangka masa
panjang tidak dilaburkan untuk program belia iaitu untuk anak-anak muda kita mahupun
program pembangunan sukan. Ini adalah satu tamparan besar buat industri sukan negara
kerana Belanjawan 2022 mengabaikan kelompok ini. Bukan itu sahaja, golongan belia
seolah-olah_ dipinggirkan oleh pihak KBS, sebaliknya banyak ditumpukan oleh
perbelanjaan mengurus dan naik taraf fasiliti sukan.

Tuan Pengerusi, dengan izin, no point we built an international stadium kalau kita
tidak ada bakat-bakat anak muda ataupun atlet-atlet anak muda untuk menggunakan
