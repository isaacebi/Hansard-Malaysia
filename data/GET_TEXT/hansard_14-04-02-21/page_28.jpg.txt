18 DR.29.11.2021

Walau bagaimanapun, atlet negara tidak berjaya membawa pulang pingat emas
pertama negara di Sukan Olimpik, atlet Paralimpik pula berjaya mencipta sejarah baharu
di pentas Sukan Paralimpik dengan meraih tiga pingat emas dan dua pingat perak.

Selain daripada itu, bagi menilai dan melihat semula kekurangan serta kelebihan
program Road to Tokyo 2020, kementerian telah melaksanakan post-mortem
Olimpik/Paralimpik Road to Tokyo 2020. Sekian, terima kasih.

Tuan Yang di-Pertua: Terima kasih. Yang Berhormat Tebrau.

Tuan Steven Choong Shiau Yoon [Tebrau]: Terima kasih kepada Yang
Berhormat Timbalan Menteri memberikan jawapan atas soalan saya dan sudah mengenal
pasti beberapa faktor yang jadi punca tidak memungut pingat emas di Sukan Olimpik.

Akan tetapi kerana ini faktor-faktor yang disebut adalah di antara atlet-atlet yang
sudah dipilih untuk menyertai pertandingan. Adakah sebab kerana tidak cukup atlet-atlet
untuk dipilih? Jadi adalah pasal faktor mereka ada isu mental atau psikologi tidak boleh
mengatasi tekanan pada platform Olimpik yang besar itu.

Kalau itu adalah sebabnya, kerana saya dapat maklumat, ada negeri-negeri yang
masih membayar elaun atlet SUKMA mereka pada kadar RM300 sebulan dan hal ini amat
mendukacitakan kerana pada saya, KBS perlu membuat satu pelarasan gaji bagi atlet-
atlet SUKMA.

Tuan Yang di-Pertua: Habiskan Yang Berhormat.

Tuan Steven Choong Shiau Yoon [Tebrau]: Ini kerana jika tidak, kita akan
kehilangan ramai atlet berbakat yang mampu diketengahkan.

Jadi soalan saya, adakah kerajaan telah menetapkan gaji minimum sebanyak
RM1,200 dalam sektor pekerjaan? Adakah ini akan diselaraskan untuk atlet-atlet yang
dipilih untuk sertai latihan-latihan? Jikalau tidak, saya tidak nampak kita ada cukup atlet-
atlet atau orang yang berminat untuk memasuki sukan. Saya minta jawapan.

Tuan Yang di-Pertua: Panjang sangat itu Yang Berhormat. Silakan Yang
Berhormat Timbalan Menteri.

Dato’ Sri Ti Lian Ker: Terima kasih atas soalan tambahan yang panjang lebar.
Saya cuma ingin memberitahu Yang Berhormat bahawa sukan adalah termasuk dalam
senarai bersama ataupun concurrent list di mana pihak Kerajaan Persekutuan dan
kerajaan negeri mempunyai bidang kuasa masing-masing. Pihak kementerian tidak boleh
menetapkan gaji ataupun bayaran yang minimum kepada negeri-negeri.

01110

Kebanyakan atlet-atlet yang terlibat di peringkat negeri ialah separuh masa (part-
time) dan bukannya sepenuh masa. Jadi, kita tidak dapat campur tangan kepada
pentadbiran-pentadbiran negeri yang mempunyai sumber-sumber berbeza dan
keupayaan-keupayaan berbeza. Maka, banyaklah keputusan yang telah dibuat negeri
tidak akan diselaraskan di pihak kementerian. Hampir keseluruhan atlet sukan SUKMA
yang telah diketengahkan oleh negeri-negeri bukanlah merupakan atlet sepenuh masa.
Jadi, perlulah kita mengambil hakikat ini juga. Sekian, terima kasih.

Tuan Yang di-Pertua: Terima kasih.
Tuan Ahmad Fadhli bin Shaari [Pasir Mas]: Pasir Mas.

Tuan Yang di-Pertua: Ya, Yang Berhormat Pasir Mas. Tidak ada sebelah sini?
Ya.

Tuan Ahmad Fadhli bin Shaari [Pasir Mas]: Terima kasih Tuan Yang di-Pertua.
Saya mengamati jawapan dikemukakan oleh Yang Berhormat Timbalan Menteri tadi. Isu
pertama ialah disebut tentang COVID-19 yang menjejaskan persiapan atlet untuk
menjalani latihan. Akan tetapi tahu kah kita, atlet dari Filipina - Hidilyn Diaz, dengan izin—
saya tidak pasti sebutannya macam mana.

Akan tetapi seorang atlet dari Filipina ini, beliau telah memenangi pingat emas
Olimpik dan berlatih di Jasin di Melaka di sebuah bengkel yang agak uzur di Melaka. Dua
