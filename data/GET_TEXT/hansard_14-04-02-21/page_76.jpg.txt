66 DR.29.11.2021

Seladang, Setiu. Bahkan pada minggu lepas, 200 orang peneroka kehilangan pendapatan
akibat kebun kelapa sawit diusahakan mereka sejak 10 tahun yang lalu telah dimusnahkan
oleh gajah.

Oleh itu, apakah usaha kerajaan dalam menangani konflik ini? Adakah
peruntukan yang diperuntukkan ini sudah termasuk bagi menambah bilangan anggota
Pusat Konservasi Gajah Kebangsaan (PKGK) dan Jabatan Perlindungan Hidupan Liar
dan Taman Negara (PERHILITAN), RELA dan lain-lain lagi? Selain itu, adakah pihak
kementerian mempunyai bantuan untuk para petani yang mengalami kerugian? Sehingga
kini, berapakah jumlah yang telah diagihkan kepada mereka?

Butiran seterusnya, Butiran 40000 — Program Kecekapan Tenaga dan Tenaga
Diperbaharui. Saya mohon pihak kementerian menjelaskan secara terperinci program
yang akan dibelanjakan.

Butiran seterusnya, Butiran 030100 — Perhutanan Semenanjung Malaysia. Saya
berpandangan, usaha pihak kementerian menggerakkan usaha penghijauan negara
melalui kempen penanaman 100 juta pokok amat perlu bagi menyebarluaskan kepada
rakyat terhadap kepentingan memelihara kawasan berhutan dan meneruskan komitmen
Malaysia untuk mengekalkan sekurang-kurangnya 50 peratus daripada keluasan tanah
negara diliputi pokok dan kawasan hutan. Namun sehingga kini, berapa banyak negeri
yang telah memulakan usaha ini? Berapa peratuskah yang telah dijalankan bagi mencapai
sasaran 100 juta pokok pada tahun 2025? Selain itu, apakah langkah kerajaan bagi
menarik lebih ramai anak muda turut menyertai kempen tersebut?

Tuan Pengerusi, perkara terakhir yang saya ingin bangkitkan pada Butiran
050800 — National Tiger Conservation Centre (NTCC), dengan izin Tuan Pengerusi.
Berdasarkan kajian yang telah dijalankan First National Tiger Survey, hampir 75 peratus
plot kajian habitat harimau bermula tahun 2016 sehingga 2018 telah menunjukkan
bilangan Harimau Malaya yang telah direkodkan adalah kurang daripada 200 ekor. Data
ini menunjukkan bilangan populasi Harimau Malaya berada pada tahap yang amat
membimbangkan. Jika tiada penekanan drastik daripada pihak kementerian, tidak
mustahil satu masa nanti Malaysia tidak lagi mempunyai populasi Harimau Malaya dalam
tempoh lima tahun.

Oleh itu, usaha kerajaan melancarkan Kempen Selamatkan Harimau Malaya
amat tepat sekali. Soalan saya, kenapakah tiada bajet diperuntukkan pada butiran ini bagi
tahun 2022 jika pusat telah pun siap dibina 100 peratus? Namun begitu, tidak mustahil
peruntukan tambahan diperlukan setelah dibenarkan pengoperasiannya.

Sekian, Tuan Pengerusi.

Tuan Pengerusi: Terima kasih Yang Berhormat Setiu. Saya menjemput Yang
Berhormat Padang Serai. Silakan.

4.08 ptg.

Tuan Karupaiya a/l Mutusami [Padang Serai]: Terima kasih Tuan Pengerusi.
Saya terus pada Butiran 030000 — Pengurusan Hutan dan Biodiversiti. Hutan merupakan
aset terbesar di Malaysia. Kita sebuah negara yang mempunyai pelbagai spesies yang
menarik perhatian dunia atas faktor kita. Akan tetapi semakin hari, keluasan hutan negara
semakin kecil atas beberapa faktor termasuk faktor pembalakan.

Dalam belanjawan di bawah Butiran 030000, kerajaan telah memperuntukkan
sebanyak RM185.5 juta dalam menguruskan hutan di Malaysia. Kita dapat melihat
bahawa telah berlaku peningkatan sebanyak RM2 juta berbanding tahun sebelum ini.
Soalan saya yang ingin saya bangkitkan adalah, apakah undang-undang yang mampu
menghalang mana-mana hutan daripada pencerobohan termasuk kawasan hutan simpan
negara? Saya percaya, kerajaan kena wujudkan satu kaedah dalam mendedahkan semua
pelaku yang telah mengambil keuntungan daripada khazanah hutan negara ini.

Butiran 040200 — Tenaga Lestari. Kita merupakan sebuah negara yang sangat
bergantung kepada petroleum dan gas asli. Akan tetapi, menjadi masalah adalah tenaga
