DR.29.11.2021 29

11.47 pg.

Tuan Sabri bin Azit [Jerai]: Assalamualaikum warahmatullahi wabarakatuh dan
salam sejahtera. Terima kasih kerana memberi peluang untuk saya berbahas dalam sesi
perbahasan bagi Kementerian Belia dan Sukan.

Perkara pertama berhubung B.45. Butiran 010100 — Pengurusan Am. Saya ingin
memberi sedikit cadangan berhubung keputusan Yang Berhormat Menteri Belia dan
Sukan menurunkan had usia maksimum belia pada 17 November yang lalu. Keputusan
ini telah mengehadkan umur mana-mana individu untuk memegang jawatan dalam
Persatuan Belia daripada 40 ke 30 tahun.

Kita sebenarnya bersetuju dengan keputusan ini. Namun begitu, kita minta ia
dikaji semula memandangkan ia memberi kesan kepada banyak pihak terutamanya
Persatuan Belia di lapangan. Kita yakin Persatuan Belia ini akan terbubar sekiranya
perkara ini dilaksanakan secara mengejut dalam tempoh masa yang terlalu singkat.

Akta had umur, Akta Belia 668 (Pindaan) 2019 iaitu had umur belia 15 hingga 30
tahun yang akan bermula pada 1 Januari 2022 perlu dilakukan secara berperingkat. Jika
boleh, saya punya pandangan ditangguhkan dahulu sehingga 2023. Pelaksanaan boleh
dibuat secara berkala.

Sebagai contoh tahun hadapan 30 peratus dalam kalangan umur 30 ke bawah.
Tahun lagi sekali, 60 peratus dan tahun seterusnya baru lah 100 peratus umur 30 ke
bawah. Jadi, ia tidaklah terlalu tergopoh gapah kita membuat keputusan. Hal ini kerana,
berdasarkan pemerhatian apa yang kita dapat lihat dalam masyarakat kita.

Mereka yang berusia 30 tahun ke bawah masih lagi sibuk memikirkan kerjaya.
Umur 31 ke 40 adalah satu tempoh usia yang boleh kita katakan mereka mempunyai
pengalaman yang sangat luas dan stabil dari pelbagai sisi kehidupan. Faktor umur ini juga
banyak mempengaruhi hasil sesuatu keputusan.

Seterusnya, kedua, P.45 Butiran 02007 — Kompleks Sukan Komuniti. Tahun 2021,
sebanyak RM5,513,120 diturunkan menjadi RM1,703,000 pada tahun 2022. Saya
merasakan peruntukan bagi butiran ini seharusnya dibesarkan kerana kewujudan
Kompleks Sukan Komuniti merupakan sesuatu yang sangat penting.

01150

Kemudahan kompleks sukan bersepadu untuk setiap daerah perlu diwujudkan
bagi menggalakkan belia-belia aktif dalam sukan dan sekali gus dapat mengurangkan
aktiviti tidak sihat. Di bawah butiran yang sama Tuan Pengerusi, saya berpendapat
bahawa menjadi keperluan untuk pihak kementerian menambah kemudahan sukan
berprestasi tinggi di Kedah. Sukan berprestasi tinggi ini sangat berbeza pendekatan
dengan sukan sebagai rekreasi dan sukan dalam komuniti yang masyarakat terlibat
kerana minat, kesihatan, bersosial dan penglibatan adalah secara mengisi masa lapang.

Manakala untuk sukan berprestasi tinggi ini, matlamat akhirnya adalah
pencapaian tertinggi seperti pingat di Sukan SEA, Sukan Asia, Sukan Komanwel dan
Sukan Olimpik. Atlet berprestasi tinggi boleh berlatih setiap hari. Sebagai contoh, di Kedah
kita kekurangan kemudahan billiards room. Di Zon Utara masih tiada. Stadium olahraga
di Kedah hanya ada sebuah sahaja iaitu Stadium Darul Aman; ia sangat terhad untuk para
atlet hendak berlatih kerana berkongsi dengan bola sepak.

Ketiga, perkara B.45, Butiran 030900 — Program Belia dan Sukan. Saya
memandang positif kenaikan peruntukan pada tahun 2021 iaitu daripada sebanyak
RM20,765,600 kepada RM25 juta pada tahun 2022. Kenaikan ini akan membantu
golongan belia menjalankan aktiviti dan program yang lebih berimpak besar.

Selain itu, saya merasakan sangat perlu dengan peruntukan yang ada agar
diberikan kepada pertubuhan belia di setiap Parlimen secara one-off setiap tahun. Saya
yakin dan percaya dengan peruntukan sebegini akan memantapkan lagi organisasi setiap
pertubuhan belia untuk menganjurkan aktiviti yang berfaedah.
