20 DR.29.11.2021

kepada pasaran buruh wanita iaitu seperti pasaran dalam sektor perkhidmatan, sektor
pelancongan dan juga sektor manufacturing.

Begitu juga dengan child care yang dibangkitkan, memang ini sangatlah kita bagi
pihak kerajaan sangat menggalakkan semua majikan menyediakan child care bagi
memudahkan dan meringankan bebanan yang ditanggung oleh keluarga-keluarga muda
ini bila ada satu persediaan child care. Sekian, terima kasih.

Tuan Yang di-Pertua: Terima kasih. Soalan tambahan kedua. Ada siapa? Tidak
ada ya? Ya, Yang Berhormat Alor Gajah.

Datuk Seri Mohd Redzuan bin Md Yusof [Alor Gajah]: Tahniah Yang
Berhormat Timbalan Menteri, memberi jawapan yang merangkumi semua inisiatif yang
disebut sebelum ini. Saya cuma hendak bertanya, kalau tidak boleh, tidak ada statistik
yang sedia ada, mohon jawapan bertulis. Dengan segala inisiatif yang telah dilaksanakan
oleh kerajaan sebelum ini, berapa peratus ke boleh pasaran wanita-wanita yang telah pun
ditingkatkan kebolehan ataupun yang telah direskillkan ataupun diupskillkan? Terima
kasih.

Datuk Haji Awang bin Hashim: Terima kasih kepada Yang Berhormat yang
membangkitkan berkenaan dengan peratus golongan wanita dalam pasaran ini. Beberapa
usaha telah diambil oleh pihak kerajaan iaitu inisiatif yang pertamanya, berkenaan dengan
kursus jangka pendek yang mana dipanggil micro-credential. Bagi kita memasarkan
golongan wanita ini dengan pengetahuan dan kemahiran dan juga tingkah laku. Begitu
juga dalam peratus ini, saya akan beri dalam bentuk jawapan bertulis, peratusan yang
diminta.

Keduanya, tujuan kita memang dalam kita meluaskan pasaran pekerjaan dalam
negara kita yang menunjukkan industri ini kita telah melancarkan IR4.0 iaitu kita akan
menuju kepada negara industri yang mana ini merangkumi iaitu meluaskan peluang
pembelajaran dan merealisasikan pelajaran dalam bidang TVET ataupun skill education
yang akan menjadi pemangkin kepada negara industri ini menyalurkan skill workers ke
dalam pasaran, terutamanya according to the industry needs, request by the industry.

Ini yang sedang kita rancangkan bagi membangkitkan apa yang dibangkitkan oleh
Yang Berhormat tadi. Sekian, terima kasih.

[Soalan No. 11 — YB. Tuan Jugah a/k Muyang @ Tambat (Lubok Antu) tidak hadir]

12. Datuk Seri Dr. Haji Dzulkefly bin Ahmad [Kuala Selangor] minta Menteri
Kesihatan menyatakan statistik bilangan pegawai perubatan siswazah yang telah
meletakkan jawatan mengikut tahun. Apakah punca-punca yang menjadi sebab mereka
ini meletakkan jawatan.

Timbalan Menteri Kesihatan | [Dato’ Dr. Haji Noor Azmi bin Ghazali]: Terima
kasih Tuan Yang di-Pertua. Terima kasih Yang Berhormat Kuala Selangor. Tuan Yang di-
Pertua, berdasarkan rekod Kementerian Kesihatan Malaysia, pegawai perubatan lantikan
kontrak yang telah meletak jawatan sejak tahun 2017 hingga Jun 2021 adalah seramai
1,497 orang iaitu 110 orang pada tahun 2017; 168 orang pada tahun 2018; 475 orang
pada tahun 2019; 511 orang pada tahun 2020; dan daripada Januari sehingga 26
November 2021 seramai 514 orang. Dalam hal penentuan peletakan jawatan ini,
keputusan tersebut adalah merupakan hak yang diputuskan sendiri oleh pegawai atas
sebab-sebab tertentu.

01120
Alasan peletakan jawatan yang telah dinyatakan adalah seperti berikut:

(i) berkhidmat dalam sektor swasta. Ada yang berminat untuk
menyambung perkhidmatan dalam sektor swasta;

(ii) atas sebab-sebab peribadi yang tidak dinyatakan;
