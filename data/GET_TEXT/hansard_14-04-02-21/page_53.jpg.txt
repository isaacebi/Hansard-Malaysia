DR.29.11.2021 43

Keempat, apakah status Parlimen Belia yang pernah ditubuhkan sebelum ini bagi
mendedahkan kepada para belia berkenaan ilmu dan pengetahuan mengenai Parlimen?
Kelima, apakah fungsi Program Rakan Muda masih lagi relevan dan menarik belia untuk
terlibat dalam pelbagai aktiviti yang bersesuaian seperti seni mempertahankan diri dan
berkhemah mengikut kecenderungan masing-masing?

Masih lagi dalam butiran yang sama iaitu Butiran 020100 — Belia dan Sukan.
Adakah kementerian mempunyai perancangan untuk program eSports secara
menyeluruh daripada segi kajian minat belia terhadap eSports ini? Sehingga kini, apakah
kementerian melakukan penilaian dari semasa ke semasa terhadap kesan penglibatan
anak-anak muda, remaja dan belia kita terhadap eSports, terutamanya daripada segi
kesihatan mental dan juga pengurusan kewangan? Apakah contoh inisiatif oleh
kementerian bagi meningkatkan tahap kesukarelawan antara belia? Akhir bagi butiran ini,
sejauh manakah _inisiatif-inisiatif pada Bajet 2021 telah membantu para belia
mempertingkatkan kemahiran keusahawanan?

Seterusnya, Butiran 020200 — Pembangunan Kemahiran Belia. Kita lihat dalam
peruntukan bagi tahun 2022 telah dikurangkan daripada segi bajet yang telah disebut dari
RM189,175,400 kepada RM164,733,800 memandangkan pembangunan kemahiran belia
adalah sangat kritikal pada waktu ini. Jadi, apakah perancangan yang dicadangkan untuk
dilaksanakan dengan pengurangan bajet yang ada?

Seterusnya, saya ingin membangkitkan khusus terhadap Butiran 010200 —
Perbadanan Stadium Malaysia (PSM). Berlaku peningkatan dalam bajet iaitu peruntukan
RM4 juta bagi peruntukan tahun 2022 daripada peruntukan tahun 2021. Apakah justifikasi
peningkatan ini? Kedua, taraf stadium-stadium dalam negara kita daripada segi
infrastruktur bertaraf dunia tetapi kualiti sukan negara tidak berada pada tahap yang
membanggakan. Apakah usaha-usaha kementerian untuk mengangkat kembali martabat
sukan khususnya bola sepak negara kita? Terima kasih Tuan Pengerusi.

Tuan Pengerusi [Dato' Mohd Rashid Hasnon]: Terima kasih Yang Berhormat
Dungun. Seterusnya, saya jemput Yang Berhormat Labuan.

12.54 tgh.

Datuk Rozman bin Isli [Labuan]: Terima kasih Tuan Pengerusi. Soalan-soalan
dan cadangan-cadangan daripada saya akan menyentuh Butiran 030900 — Program Belia
dan Sukan, Butiran 020200 — Pembangunan Kemahiran Belia, Butiran 00616 — Pusat
Latihan Khas dan Butiran 00300 — Naiktaraf Kompleks Sukan Labuan.

Program-program pemantapan kepimpinan organisasi secara indoor ataupun
outdoor perlu dirancakkan semula oleh KBS memandangkan kesinambungan kepimpinan
belia terganggu atau berkurangan akibat penguatkuasaan Akta 668 penurunan had umur
belia. Ini satu cabaran yang perlu ditangani dengan serius. KBS juga perlu mengadakan
semula semua program yang melibatkan kepimpinan indoor ataupun outdoor seperti
program jati diri kenegaraan yang telah lama tidak dibuat. Ini keperluan kepada anak muda
terutamanya yang berumur 18 tahun yang bakal menjadi pengundi muda pada PRU akan
datang.

Keperluan untuk mewujudkan Akademi Kepimpinan Pembangunan Belia (AKPB)
mewakili kawasan Borneo seperti mana yang ada di Port Dickson untuk Semenanjung
Malaysia. Memandangkan Malaysia mempunyai dua bahagian, satu di Semenanjung
Malaysia dan satu di Borneo, maka sepatutnya kita mempunyai dua buah pusat AKPB di
mana partisipasinya nanti bolehlah cross di antara dua.

Juga mohon KBS mempunyai— adakah KBS mempunyai satu taskforce pemikir,
think tank group dalam membuat hala tuju belia, cara pemikiran belia, pembentukan belia
generasi milenium 2050? Sekiranya ada, adakah mereka dibayar elaun?

Dana pengupayaan khas untuk pembangunan belia dan inisiatif bantuan belia.
Memang belia ada terima dana pentadbiran daripada KBS tetapi perlu dana khas
tambahan daripada kementerian. Baru-baru ini Kerajaan Negeri Pahang ada memberi
kepada belia negeri Pahang dan negeri-negeri lain juga boleh berbuat demikian tetapi
Labuan tidak mempunyai kerajaan negeri. Jadi, kita memohon supaya kementerian
