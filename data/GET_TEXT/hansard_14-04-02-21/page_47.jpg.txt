DR.29.11.2021 37

fasiliti tersebut. Setiap tahun ada fasiliti naik taraf, upgradation fasiliti sukan, gelanggang
tetapi kita tidak nampak atlet-atlet kita perform di sukan antarabangsa.

Oleh sebab itu, peruntukan ini dilihat tidak adil untuk pemegang taruh persatuan
belia dan juga pemain industri sukan negara. Adakah keutamaan KBS hanya ingin
mengayakan individu tertentu yang memperoleh keuntungan dalam projek naik taraf fasiliti
sukan ini? Saya minta pihak KBS menyenaraikan senarai penuh syarikat yang
memperoleh tender untuk menaik taraf fasiliti sukan yang terbabit.

Selain itu, saya juga ingin mengingatkan Menteri Belia dan Sukan untuk memberi
senarai penuh kompleks yang dinaiktarafkan oleh pihak KBS seperti diminta ketika
ucapan dasar yang lalu untuk tujuan pemantauan daripada Ahli Parlimen kawasan
berkenaan.

Untuk penutup, saya juga ingin sentuh berkaitan dengan isu yang tengah viral
sekarang. Di mana had umur persatuan belia. Saya difahamkan bahawa KBS telah
menurunkan had umur dalam persatuan belia daripada 35 tahun kepada 30 tahun. Saya
meminta Menteri ataupun KBS untuk teliti balik inisiatif ini sebab perkara ini menimbulkan
banyak kemarahan dalam persatuan-persatuan belia.

Pihak MBM juga tidak setuju dengan perkara dan banyak kali minta berjumpa
dengan Menteri. Beberapa hari lalu mereka telah buat satu protes ataupun penyerahan
memorandum di KBS dan hari ini pula mereka dipanggil ke IPD Putrajaya untuk siasatan.

Saya mohon dekat Menteri ataupun kerajaan untuk membantu belia-belia ini,
bukan mengambil tindakan berat sebegini. Mereka hanya hendak bersuara. Apabila
Menteri atau kerajaan membuat satu inisiatif, panggillah golongan-golongan tersebut
untuk dapatkan konsultasi ataupun pandangan daripada mereka. Tiba-tiba buat
pengumuman, had umur sudah turun.

Selepas itu, ini menimbulkan kemarahan. Mereka serah memorandum, sekarang
mereka ada di IPD Putrajaya. Tindakan telah diambil. Saya mohon Menteri dan kerajaan
meneliti balik perkara ini dan membantu golongan-golongan yang telah diambil tindakan
daripada pihak polis. Sekian, terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Batu. Seterusnya, saya jemput Yang Berhormat Tumpat.

12.27 tgh.
Dato’ Haji Che Abdullah bin Mat Nawi [Tumpat]: Terima kasih Tuan Pengerusi.
Pertamanya, saya ingin sentuh mengenai Butiran 010300 — Institut Penyelidikan

Pembangunan Belia Malaysia (IYRES). Pertama, saya ingin- beberapa perkara yang ingin
saya sentuh dalam butiran ini. Pertama, saya difahamkan Institut Penyelidikan
Pembangunan Belia Malaysia pernah menjalankan kajian literasi kesihatan mental dalam
kalangan belia di bawah kelolaan UKM.

Soalan saya, apakah hasil kajian tersebut? Bagaimana kajian tersebut dapat
menyumbang kepada intervensi dasar yang sesuai untuk digubal oleh kerajaan dalam
menangkapi peningkatan kes-kes gangguan kesihatan mental pasca pandemik,
khususnya kepada golongan belia?

Kedua, apakah ada kajian yang teliti untuk menyemak semua Indeks Belia
Malaysia? Sejauh mana tahap pengukuran Indeks Belia Malaysia ditekankan dalam
mengukur aspek pembinaan adab dan akhlak dalam kalangan belia pada hari ini?

Ketiga, apa rancangan kementerian untuk memupuk kesedaran dan memastikan
peranan belia dapat diaktifkan dalam menolak budaya buli? Apakah ada kajian dan sesi
libat urus dilaksanakan bagi memastikan budaya buli ini dapat dihapuskan dalam
masyarakat, khususnya di kalangan belia-belia sama ada yang masih berada di sekolah-
sekolah ataupun pusat pengajian tinggi ataupun yang telah menamatkan zaman
persekolahan?

Keempat, saya ingin juga mengetahui sejauh mana program-program kajian
dilaksanakan bagi mengukuhkan jati diri belia negara yang semakin terhakis ketika ini,
