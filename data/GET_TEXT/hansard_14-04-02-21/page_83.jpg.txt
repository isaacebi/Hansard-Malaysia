DR.29.11.2021 73

Berdasarkan Pendapatan Garis Kemiskinan (PGK) 2019, selaras dengan hasrat
kerajaan untuk mengurangkan beban kewangan rakyat, saya telah meneliti syarat
kelayakan utama bagi pemohon program rebat RM40 ini ialah bagi ketua isi rumah yang
berada dalam kategori miskin tegar berpendapatan purata nasional bulanan sebanyak
RM1,169 dan ke bawah. Saya berpandangan bahawa syarat purata berdasarkan satu
had asas nilai pendapatan ini akan menyebabkan objektif asal program tidak mampu
sampai kepada golongan miskin tegar yang disasarkan secara menyeluruh. Hal demikian
kerana definisi miskin tegar adalah berbeza-beza mengikut lokaliti dan kawasan.

Oleh yang demikian, saya ingin mencadangkan kepada pihak kementerian untuk
mengkaji semula had asas purata pendapatan nasional tersebut dan menetapkan nilai
terbaharu miskin tegar berdasarkan negeri bagi membolehkan lebih ramai golongan sasar
yang layak menerima manfaat di bawah program rebat bil elektrik RM40 ini.

Seterusnya, Tuan Pengerusi, saya masuk kepada Butiran 050600 — Biodiversity
Protection and Patrolling Programme. Saya ingin menyentuh mengenai isu Central Forest
Spine (CFS) iaitu kompleks hutan yang diklasifikasikan di bawah Rancangan Fizikal
Negara (RFN) untuk empat kawasan hutan yang sensitif di Semenanjung Malaysia yang
punyai nilai ekosistem dan jumlah hidupan liar yang tinggi.

Walaupun CFS ini adalah kawasan sensitif dan perlu dilindungi di bawah
Rancangan Fizikal Negara, namun di peringkat negeri dan juga persekutuan masih
terdapat banyak projek pembangunan yang tidak mampan dan meningkatkan kadar
fragmentasi hutan diluluskan seperti pembalakan komersial, pembukaan ladang
monoculture berskala besar, perlombongan, pembinaan empangan, lebuh raya,
pembangunan tanah tinggi, perkebunan dan sebagainya.

Hal ini kerana mengikut Perkara 74(2) Perlembagaan Persekutuan dibaca
bersama dengan Senarai Kedua dalam Jadual Kesembilan Perlembagaan Persekutuan,
memperuntukkan hal ehwal dan perkara berkaitan tanah, air, hutan dan sumber asli
adalah di bawah bidang kuasa kerajaan negeri.

01640

Situasi ini menyebabkan berlakunya ketidakselarian polisi ataupun dasar
menyebabkan Program CFS ini digazet oleh kementerian di peringkat Persekutuan tidak
mendapat kerjasama sepenuhnya daripada kerajaan negeri. Oleh itu, saya mohon
penjelasan dari pihak kementerian mengenai langkah-langkah proaktif yang telah diambil
kerajaan bagi mewujudkan suatu kerjasama yang erat antara Kerajaan Persekutuan dan
juga kerajaan negeri bagi memastikan objektif Central Forest Spine ini untuk memelihara
dan juga memulihara spesies flora dan fauna yang bernilai tinggi berjaya dicapai.

Seterusnya Tuan Pengerusi, saya ingin menyentuh mengenai Butiran 050500 —
MySuria. Seperti yang kita sedia maklum, Program MySuria merupakan rancangan di
bawah SEDA Malaysia bertujuan meningkatkan kedudukan sosioekonomi rakyat B40
melalui e-teknologi hijau. Saya mohon penjelasan kementerian mengenai_ statistik
masyarakat B40 yang telah mendaftar untuk program ini dan sehingga kini berapa ramai
golongan B40 yang telah berjaya menambah pendapatan bulanan hasil daripada
pemasangan panel solar ini. Selain itu, saya juga ingin mendapatkan penjelasan pihak
kementerian mengenai langkah-langkah diambil untuk menggalakkan lebih ramai
kalangan B40 yang menyertai program MySuria ini untuk menambahkan pendapatan
mereka.

Seterusnya Tuan Pengerusi, di bawah perkara 060000 — Dasar Baru. Saya
mohon perincian bagi Butiran 060100 — Penyelenggaraan Sistem eKADASTER. Jika
dilihat kepada Belanjawan 2022, peruntukan yang diletakkan di bawah butiran ini ialah
sekitar RM21 juta berbanding dengan pada tahun ini 2021. Tiada peruntukan untuk butiran
tersebut. Justeru, sekali lagi saya mohon perincian daripada kementerian berhubung
dengan butiran tersebut.

Akhirnya, Butiran 050700 — Cukai Tanah Persekutuan. Saya mohon penjelasan
pihak kementerian mengenai jumlah keluasan tanah Persekutuan bagi setiap negeri di
Semenanjung dan juga Sabah dan Sarawak. Selain itu adakah cukai tanah kepada negeri
dilunaskan mengikut jadual dan apakah langkah-langkah yang diambil oleh kerajaan bagi
