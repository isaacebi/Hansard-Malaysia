DR.29.11.2021 5

#1020

Tuan Yang di-Pertua: Baik, terima kasih Yang Berhormat Papar. Saya rasa Yang
Berhormat Timbalan Menteri boleh bagi jawapan bertulis kerana tak ada kena mengena
dengan soalan asal.

Dato’ Sri Dr. Haji Ismail bin Abd Muttalib: Terima kasih. Antara isu, Tuan Yang
di-Pertua— Tak apa. Saya akan ambil isu-isu yang dibangkitkan oleh Yang Berhormat
Papar dan kita akan bincang di peringkat kementerian. Cuma saya nak berikan penjelasan
sikit Tuan Yang di-Pertua. Sebab apa? Undang-undang hakmilik strata dan pengurusan
strata di negeri Sabah dan Sarawak ini ditadbirkan oleh negeri berkenaan.

Jadi, berbeza dengan kita di Semenanjung dan 12 negeri yang lain. Sebab itulah,
bukan bermakna kita tak nak campur tangan tentang negeri-negeri, kerana kita pun
bertanggungjawab juga untuk kebajikan negeri-negeri ini. Namun demikian Tuan Yang di-
Pertua, insya-Allah saya akan ambil perkara ini dan kita akan bincangkan dan kita akan
maklumkan ini kepada Yang Berhormat Papar.

Tuan Haji Ahmad bin Hassan [Papar]: Terima kasih, terima kasih.

3. Tuan Haji Ahmad Johnie bin Zawawi [Igan] minta Menteri Kesihatan
menyatakan sejauh manakah Program Imunisasi Vaksin COVID-19 Kebangsaan bagi
negeri Sarawak dan Parlimen Igan daripada segi:

(a) jumlah orang awam dan pelajar yang telah divaksin hingga kini
dan jumlah yang sepatutnya layak divaksin untuk mencapai
imuniti kelompok 100 peratus; dan

(b) adakah kementerian bercadang untuk memberi suntikan ‘Dos
Penggalak’ (Dos Ketiga) dan berapa jumlah kes kematian yang
melibatkan mereka yang telah mendapat dua dos dan sebabnya

Timbalan Menteri Kesihatan | [Dato’ Dr. Haji Noor Azmi bin Ghazali]: Terima
kasih Tuan Yang di-Pertua, terima kasih Yang Berhormat Igan. Tuan Yang di-Pertua,
status liputan vaksin di wilayah Sarawak sehingga 27 November 2021 adalah seperti
berikut. Seramai 1,895,532 orang atau 92.8 peratus penduduk dewasa di negeri Sarawak
berumur 18 tahun ke atas telah diberi vaksin sekurang-kurangnya satu dos.

Manakala 1,859,794 orang atau 91.1 peratus telah diberikan dos lengkap.
Seramai 259,648 orang atau 88.6 peratus penduduk remaja telah diberikan vaksin
sekurang-kurangnya satu dos. Manakala 251,736 orang atau 85.9 peratus telah diberikan
vaksin dos lengkap.

Ini menjadikan keseluruhan seramai 2,155,180 orang atau 76.5 peratus penduduk
wilayah Sarawak telah diberi vaksin sekurang-kurangnya satu dos. Manakala 2,113,530
orang atau 75 peratus telah diberikan dos lengkap. Status liputan di Parlimen Igan
mengikut daerah, sehingga 26 November 2021, seramai 27,266 orang atau 87.1 peratus
penduduk dewasa di kawasan ini telah diberikan vaksin sekurang-kurangnya satu dos.
Manakala 27,197 orang atau 86.9 peratus telah diberikan dos lengkap.

Seramai 3,988 orang atau 83.1 peratus penduduk remaja telah diberikan vaksin
sekurang-kurangnya satu dos. Manakala 3,930 orang atau 81.9 peratus telah diberikan
dos lengkap. Ini menjadikan keseluruhan seramai 31,254 orang atau 86.6 peratus
penduduk di Parlimen Igan telah diberi vaksin sekurang-kurangnya satu dos. Manakala
31,127 orang atau 86.2 peratus telah diberikan dos lengkap.

KKM telah memulakan pemberian vaksin dos penggalak dan dos tambahan
bermula 13 Oktober 2021. Tujuan pemberian dos penggalak adalah untuk memastikan
imuniti yang diperoleh selepas menerima dos lengkap dapat dikekalkan untuk tempoh
yang optimum khususnya terhadap jangkitan varian Delta.

Inisiatif ini juga telah dilaksanakan untuk mengekalkan peningkatan semula—
untuk mengelakkan, minta maaf, untuk mengelakkan peningkatan semula COVID-19 di
