DR.29.11.2021 21

(iii) berkhidmat di badan berkanun;
(iv) melanjutkan pelajaran;

(v) masalah kesihatan. Ramai juga yang mempunyai masalah
kesihatan yang terpaksa mengambil rawatan dan sebagainya
yang tidak dapat meneruskan kerjayanya; dan

(vi) berhijrah ke luar negara dan ada juga yang bertekad untuk
membuka klinik sendiri.

Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Timbalan Menteri. Silakan
Yang Berhormat.

Datuk Seri Dr. Haji Dzulkefly bin Ahmad [Kuala Selangor]: Terima kasih Tuan
Yang di-Pertua. Terima kasih Yang Berhormat Timbalan Menteri atas pencerahan itu.
Saya sangat memahami akan perkara-perkara yang telah dibangkitkan sebentar tadi.
Adapun untuk soalan lanjutan saya Tuan Yang di-Pertua, adalah sedikit saya beralih
kepada persoalan pegawai-pegawai perubatan yang telah pun mendapat qualification
master dan PhD dalam bidang-bidang tertentu seumpama clinical research, medical legal
yang sehingga hari ini belum diiktiraf dan sekali gus tidak dimasukkan dan diwartakan
dalam National Specialist Register (NSR) itu.

Jadi, apakah langkah-langkah ke depan untuk MOH atau KKM yang maju dengan
perkembangan semasa di mana negara-negara seumpama UK dan yang lain yang
mengiktiraf contohnya Clinical Research Physician (CRP) contohnya dan juga bidang-
bidang lain yang saya sebutkan tadi. Apa pencerahan atas perkara ini? Terima kasih Tuan
Yang di-Pertua. Terima kasih Yang Berhormat Timbalan Menteri. Menunggu jawapan.

Tuan Yang di-Pertua: Terima kasih Yang Berhormat. Silakan Yang Berhormat
Timbalan Menteri.

Dato’ Dr. Haji Noor Azmi bin Ghazali: Terima kasih Tuan Yang di-Pertua.
Terima kasih Yang Berhormat Kuala Selangor yang memang selalunya sangat prihatin
tentang kesihatan di negara ini.

Soalan itu sedikit keluar daripada tajuk saya hari ini. Saya boleh mengambil
perhatian dan memberikan jawapan secara bertulis. Walau bagaimanapun Tuan Yang di-
Pertua, kita di Kementerian Kesihatan ini amat prihatin tentang nasib masa depan doktor-
doktor kita. Kita telah nyatakan soalan macam ini telah keluar beberapa kali, bagaimana
kita wujudkan jawatankuasa khas untuk peneliti perkara-perkara berkenaan dengan
doktor-doktor yang baharu, yang muda ini.

Jadi insya-Allah, Yang Berhormat Menteri mengambil pendekatan yang very
serious, yang serius bagaimana untuk menyelesaikan masalah ini dan akan teruskan
menjalankan usaha-usaha supaya doktor-doktor kita dapat meneruskan yang terbaiknya.
Jadi, kita mewarisi juga daripada masalah lama ini, yang juga ditanggung oleh Yang
Berhormat Kuala Selangor dulu. Terima kasih.

Tuan Yang di-Pertua: Terima kasih. Ada soalan tambahan kedua? Tidak ada ya.
Yang Berhormat Jempol. Silakan.

13. Dato’ Haji Mohd. Salim Sharif [Jempol] minta Menteri Perdagangan Dalam
Negeri dan Hal Ehwal Pengguna menyatakan rasional penetapan paras harga siling Kit
Ujian Pantas (RTK) Antigen COVID-19 sebanyak RM19.90 seunit yang telah berkuat
kuasa pada 5 September 2021.

Timbalan Menteri Perdagangan Dalam Negeri dan Hal Ehwal Pengguna
[Dato’ Rosol bin Wahid]: Bismillahi Rahmani Rahim. Assalamualaikum warahmatullahi
wabarakatuh. Terima kasih kepada sahabat saya dari Jempol yang bertanyakan
berkenaan harga siling Kit Ujian Pantas Antigen COVID-19. Yang Berhormat Tuan Yang
di-Pertua, untuk makluman Yang Berhormat, Kementerian Perdagangan Dalam Negeri
