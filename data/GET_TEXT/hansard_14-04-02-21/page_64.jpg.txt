54 DR.29.11.2021

Saya terus kepada Butiran 020300 — Mineral dan Geosains. Dalam Pelan Transformasi
Mineral Negara 2021-2030 yang telah dilancarkan, harapan agar pertimbangan keperluan
mineral dalam negara diutamakan, selain penerokaan secara mesra alam sekitar dan
komoditi setempat.

Sumber mineral sebagai sumber tidak boleh diperbaharui sebahagiannya hanya
dijumpai secara terhad, perlu mempunyai strategi jelas berkaitan kepentingan masa
depan negara. Terdapat mineral yang sangat canggih, termasuklah yang disebut tadi oleh
Yang Berhormat Kuala Langat, yang disebut rare earth elements (REE), dengan izin, atau
nadir bumi yang bakal menjadi sumber penting untuk teknologi masa hadapan.

01510

Walaupun negara belum mempunyai keupayaan membangunkan teknologi tinggi,
sekurang-kurangnya sumber ini perlu diproses dalam negara dan dijadikan bahan mentah
yang sedia digunakan. Dengan cara ini, negara sentiasa dalam kawalan mengeksport
sumber penting ini. Tindakan mengeksport bijin ataupun sumber ini yang mentah ke luar
negara bukanlah tindakan yang menguntungkan negara kita.

Jadi persoalan saya, adakah kerajaan akan menggubal satu Dasar Mineral
Negara bagi panduan untuk membangunkan sumber-sumber baharu ini di samping untuk
kita meningkatkan hasil mahsul dalam negara bersama juga komitmen kita untuk terus
menjaga alam sekitar agar ia tidak dieksploitasi sehingga mengganggu ekosistem alam
dan kehidupan manusia.

Dasar ini adalah penting bagi memberikan perhatian tinggi kepada pembangunan
sumber baharu ini selain juga ia mempunyai implikasi keselamatan negara, isu kesihatan
awam serta pencemaran alam sekitar...

Puan Fuziah binti Salleh [Kuantan]: Yang Berhormat Sik, boleh saya
mencelah?

Tuan Ahmad Tarmizi bin Sulaiman [Sik]: Ya, ringkas ya.

Puan Fuziah binti Salleh [Kuantan]: Terima kasih Yang Berhormat Sik. Saya
hendak tanya Yang Berhormat Sik, sama ada Yang Berhormat Sik sedar atau tidak
bahawa di dalam kita memproses rare-earth mineral ini, dia ada satu byproduct ataupun
waste yang dipanggil radioactive waste ya.

Seperti yang— sebab rare-earth mineral selalunya mengandungi torium dan
apabila kita abstrak rare-earth itu, torium itu menjadi dia punya waste ataupun byproduct.
Inilah masalah kita dengan Lynas di Kuantan. Sama ada Yang Berhormat sedar atau tidak,
itulah masalah yang akan timbul kalau kita go down this road. Terima kasih Yang
Berhormat.

Tuan Ahmad Tarmizi bin Sulaiman [Sik]: Sebab itu saya katakan Yang
Berhormat Kuantan, kita perlu ada satu Dasar Mineral Negara yang jelas ya dan kajian
yang terperinci perlu dilaksanakan oleh pihak kementerian sebelum ada satu kelulusan
untuk penerokaan dan juga perlombongan termasuk REE ini.

Seterusnya saya terus Butiran 030300 — Institut Penyelidikan Perhutanan
Malaysia (FRIM). Sedia maklum bahawa satu projek penyelidikan yang sedang dilakukan
oleh FRIM iaitu nilai ekonomi aset semula jadi ke arah perakaunan hijau negara. Kajian
ini berdasarkan kepada skop pendidikan iaitu penilaian ekonomi perkhidmatan ekosistem
dan biodiversiti kawasan hutan perlindungan terpilih serta pembangunan pangkalan data
rujukan bagi nilai aset semula jadi.

Jadi dalam hal ini, saya ingin membangkitkan berkaitan dengan penyelidikan dan
peranan khususnya kita menjaga Hutan Simpan Ulu Muda di Daerah Sik sendiri sebagai
kawasan tadahan air yang utama bagi negeri-negeri di utara, Kedah, Perlis dan Pulau
Pinang yang perlu dikekalkan sebagai kawasan tadahan air utama sama ada untuk
kegunaan domestik dan pengairan pertanian.

Dalam masa yang sama, kawasan ini termasuk penduduk di sekitar hutan simpan
ini, penduduk setempat mencari rezeki daripada hasil-hasil hutan seperti rotan, buluh,
getah damar, madu lebah, buah keranji, akar kayu untuk perubatan dan sebagainya. Jadi
