40 DR.29.11.2021

Saya mencadangkan supaya Kementerian Belia dan Sukan memberi peruntukan
dana untuk tujuan pembangunan dan pengurusan sukan karate bagi setiap negeri supaya
dapat menghasilkan pemain-pemain yang lebih berkualiti. Kerajaan juga perlu memberi
peruntukan untuk melahirkan lebih ramai jurulatih karate bertaraf antarabangsa.

Tuan Pengerusi, sedikit sahaja lagi.

Tuan Pengerusi [Dato’ Mohd Rashid Hasnon]: Cepat sedikit, masa sudah
habis.

Tuan Sivakumar Varatharaju Naidu [Batu Gajah]: Butiran terakhir, Butiran
02400 — Gelanggang Sukan. Padang bola sepak yang telah digazetkan di Kampung
Muhibbah Ara Payung, Batu Gajah perlu dinaiktarafkan. Ramai anak muda dan kanak-
kanak di kawasan perumahan di sekitar kawasan ini bermain bola sepak di padang ini
walaupun tidak mempunyai apa-apa fasiliti. Kawasan ini terdiri daripada pelbagai kaum
dan amat memerlukan padang ini dijadikan sebagai padang bola sepak dan tapak
rekreasi.

Saya berharap kementerian menyalurkan peruntukan untuk kerja-kerja
pembersihan, tambak tanah, menanam rumput, memasang pagar dan fasiliti lain. Saya
menganggarkan kerja-kerja naik taraf padang bola ini memerlukan peruntukan dana
dalam lingkungan RM800,000. Saya mohon pertimbangan Yang Berhormat Menteri Belia
dan Sukan untuk meluluskan permohonan ini. Sekian, terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Batu Gajah. Seterusnya, saya menjemput Yang Berhormat Kuala Krai.

12.39 tgh.

Tuan Abdul Latiff bin Abdul Rahman [Kuala Krai]: Bismillahi Rahmani Rahim.
Assalamualaikum warahmatullahi wabarakatuh. Terima kasih Tuan Pengerusi kerana
memberi ruang kepada saya untuk mengambil bahagian dalam perbahasan peringkat
Jawatankuasa Kementerian Belia dan Sukan.

01240

Saya ingin menyentuh Maksud B.25 Butiran 030900 — Program Belia dan Sukan.
Tuan Pengerusi, saya ingin bertanya apakah program yang akan dirancang oleh pihak
kementerian pada tahun 2022 untuk negeri Kelantan. Dalam masa yang sama, adakah
terdapat program khusus untuk kawasan saya iaitu Kuala Krai.

Pada kesempatan ini, saya ingin menyatakan dan amat berharap agar program-
program yang dirancang ini perlu lebih menjurus ke arah membina jati diri dalam kalangan
belia termasuk elemen yang terpenting iaitu elemen agama dan ianya haruslah bertujuan
untuk melahirkan masyarakat sivik yang bersesuaian dengan hasrat Perdana Menteri
dalam membina Keluarga Malaysia.

Selain itu, adakah kita mempunyai kecukupan pegawai sukan di setiap daerah.
Dalam masa yang sama, saya memohon kepada pihak kementerian menambah bilangan
pegawai di setiap daerah selain daripada pegawai yang sedia ada saya ingin
mencadangkan pegawai-pegawai yang mahir di dalam bidang agama dan juga motivasi
menjadi keutamaan pihak kementerian untuk diambil. la menjadi keperluan mutakhir ini
bagi membina sebuah masyarakat yang lebih beriman, bertakwa dan bertanggungjawab
kepada negara.

Bermula pada tahun hadapan, kita semua tahu anak muda yang berusia 18 tahun
ke atas sudah dapat mengundi. Saya ingin mengesyorkan pihak kementerian turut
menerapkan kesedaran tentang tanggungjawab berkaitan dengan demokrasi dan pilihan
raya. Persediaan dan kesedaran awal ini sangat penting bagi memastikan golongan muda
ini memahami akan kepentingan pilihan raya dalam memilih pemimpin yang terbaik untuk
mentadbir negara ini.

Dalam masa yang sama, saya ingin bertanyakan kepada pihak kementerian
apakah langkah dan perancangan dalam memberikan kesedaran kepada golongan muda
