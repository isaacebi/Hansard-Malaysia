52 DR.29.11.2021

Kepala B.23 [Jadual] —
Kepala P.23 [Anggaran Pembangunan 2022] —

Tuan Pengerusi [Dato’ Sri Azalina Othman Said]: Kepala Bekalan B.23 dan
Kepala Pembangunan P.23 di bawah Kementerian Tenaga dan Sumber Asli terbuka untuk
dibahas. Lima minit seorang.

Saya akan sebut nama 20 orang Ahli Parlimen. Yang Berhormat Kuala Langat,
Yang Berhormat Raub, Yang Berhormat Sik, Yang Berhormat Hang Tuah Jaya, Yang
Berhormat Jerai, Yang Berhormat Sepang, Yang Berhormat Baling, Yang Berhormat Ipoh
Timur, Yang Berhormat Tebrau, Yang Berhormat Balik Pulau, Yang Berhormat Parit, Yang
Berhormat Rasah, Yang Berhormat Setiu, Yang Berhormat Padang Serai, Yang
Berhormat Kuala Krai, Yang Berhormat Bakri, Yang Berhormat Dungun, Yang Berhormat
Kota Kinabalu, Yang Berhormat Kemaman dan Yang Berhormat Kangar.

Sekarang saya menjemput Yang Berhormat Kuala Langat. Silakan, lima minit.

2.59 ptg.

Dato’ Dr. Xavier Jayakumar a/l Arulanandam [Kuala Langat]: Terima kasih
Tuan Pengerusi. Kuala Langat hendak ambil bahagian di dalam Kementerian Tenaga dan
Sumber Asli.

01500
Saya refer kepada Butiran 20000 iaitu Perkhidmatan dan Bekalan.

Tuan Pengerusi, saya ada pendirian tentang TNB. Apa yang dimaksudkan ialah
sekarang kita nampak bahawa TNB ialah pemegang monopoli untuk bekalan elektrik di
dalam negara kita. Baru-baru ini dalam sebutan mereka, third quarter profit sahaja yang
berakhir pada 30 September 2021, mereka telah capai sampai RM1 bilion profit yang ada.
Syabas dan tahniah kepada TNB. Akan tetapi pada masa yang sama Tuan Pengerusi,
saya nak bawakan isu di mana monopoli ini saya nampak sekarang, TNB kena buat dua
keputusan.

Pertama, adakah TNB ini ia nak grow horizontally ataupun vertically? Masalah
TNB sekarang yang saya nampak dan yang saya tahu dari bawah, beberapa orang yang
saya telah ada pertemuan. Mereka kata TNB sekarang sebab ia satu giant di dalam
industri ini di dalam Malaysia, dengan peruntukan yang lebih daripada RM1 bilion, mereka
control semua, segala urusan perniagaan dengan energy di dalam negara kita.

Contohnya, saya minta TNB janganlah masuk di dalam bidding war untuk large
scale solar (RE) di dalam negara kita. Oleh sebab biding ini ia ada satu isu di mana ia
besar sangat dan orang-orang muda yang datang sebagai RE entrepreneurs ini di dalam
bidang ini, ia tak dapat peluang untuk jadi entrepreneurs dalam isu ini.

la adalah seorang yang besar, the industry calls them a giant and monopoly. So,
saya nak minta mereka berikanlah peluang kepada entrepreneurs yang muda untuk
masuk di dalam gelanggang ini untuk dapatkan sedikit kerja untuk kebaikan mereka. Ini
satu isu yang penting di dalam negara kita untuk masa depan yang akan datang. So, saya
minta TNB, if you want to grow vertically ataupun horizontally, sebab ia dapat keuntungan
yang besar sebagai satu syarikat yang berbilion-bilion ringgit.

Saya cadangkan untuk TNB untuk pergi luar Malaysia untuk buat perniagaan di
negara-negara di luar Malaysia untuk ia menjadi satu company yang terlihat internationally
untuk masa depan yang akan datang. Macam ia baru-baru ini telah pun invest di dalam
satu solar farm ataupun wind farm di UK dan sebagainya.

So, ini satu permintaan saya untuk Yang Berhormat Menteri. Lihat macam mana
kita boleh bawa perniagaan-perniagaan daripada orang-orang muda kita untuk masuk ke
gelanggang ini untuk masa depan yang akan datang. Tuan Pengerusi, saya nak masuk
kepada Butiran 020100 — Jabatan Ketua Pengarah Tanah dan Galian Persekutuan
(JKPTG). Saya faham bahawa banyak tanah yang dibawah JKPTG ini dipegang oleh
beberapa kementerian di dalam negara kita.
