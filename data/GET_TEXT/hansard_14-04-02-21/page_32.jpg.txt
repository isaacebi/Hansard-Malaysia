22 DR.29.11.2021

dan Hal Ehwal Pengguna telah menetapkan harga maksimum Kit Ujian Pantas Antigen
COVID-19 ujian kendiri di bawah Akta Kawalan Harga dan Antipencatutan 2011.

la adalah sebagai langkah untuk mengelakkan penjualan produk ini pada harga
yang tidak terkawal serta sebagai inisiatif membolehkan pengguna membeli di bawah
harga yang ditetapbkan bagi membantu meringankan beban rakyat dalam mengawal
penularan COVID-19.

Tuan Yang di-Pertua, untuk makluman, harga yang kita kawal iaitu RM19.90.
Akan tetapi alhamdulillah, apa yang kita lihat berada di lapangan sekarang harganya
sudah di bawah RM10. Jadi, ini satu keadaan yang cukup membanggakan dan kita
berharap agar pengedar, penjual ataupun pengimport di sana akan mampu lagi
menurunkan pada harga yang lebih rendah. Ini kerana ia digunakan secara meluas oleh
semua masyarakat di negara kita. Terima kasih Tuan Yang di-Pertua.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Dato’ Haji Mohd. Salim Sharif [Jempol]: Terima kasih Yang Berhormat
Timbalan Menteri yang telah menjawab dengan begitu kemas. Pertamanya, saya ingin
mengucapkan tahniah ke atas kementerian yang mengurangkan 87.7 peratus bagi harga
RTK Antigen kendiri yang kini serendah RM4.90 berbanding harga asal RM39.90.

Soalan saya, adakah kementerian bercadang untuk mengumumkan penetapan
harga siling yang baharu pada masa terdekat bagi pembelian runcit dan borong supaya
ia dapat diselaraskan di seluruh negara?

Sejauh manakah penguatkuasaan kementerian dalam mengawal dan memantau
penjualan RTK Antigen kendiri secara dalam talian yang tidak mendapatkan kelulusan
daripada KKM serta ia tidak berdaftar dengan kementerian? Mohon Yang Berhormat
Timbalan Menteri untuk menjawab. Terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Timbalan Menteri, jawab satu minit.

Dato’ Rosol bin Wahid: Terima kasih Tuan Yang di-Pertua. Terima kasih
sahabat saya soalan yang baik. Sebenarnya untuk maklumat Dewan yang mulia,
sehingga hari ini, kerajaan tidak lagi bercadang untuk menentukan harga siling kepada
RTK ini memandangkan kita telah mempunyai sebanyak 17 juta stok yang masih ada dan
kita harap pasaran akan menentukan harga. Ini kerana kalau kita mengadakan harga
siling, apa yang kita bimbang, akan berlaku manipulasi di peringkat pengedaran dan
penjualan yang mana mereka akan menjual semaksimum mungkin untuk mendapatkan
keuntungan.

Soalan yang kedua berkaitan dengan masalah pembelian antigen ataupun perkara
ini melalui online. Kita berharap pengguna yang menghadapi masalah ataupun problem
terus melaporkan kepada kita untuk kita menyiasat. Sekali lagi saya suka mengingatkan di
dalam Dewan yang mulia ini ialah setiap pembelian melalui online, pastikan company yang
menjual tersebut mempunyai sijil SSM BizTrust. Ini kerana ini satu sijil yang dipercayai
yang tidak akan berlaku penipuan di sana. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Ada soalan tambahan kedua? Sekiranya tidak ada, saya
ingin menjemput Yang Berhormat Bukit Mertajam.

14. Tuan Sim Chee Keong [Bukit Mertajam] minta Menteri Perpaduan Negara
menyatakan langkah-langkah yang akan diambil bagi mengukuhkan semangat ‘Keluarga
Malaysia’ memandangkan beberapa kes baru-baru ini yang melibatkan elemen
perkauman (seperti kenyataan terhadap pemain badminton negara, Kisona Selvaduray).
