44 DR.29.11.2021

berbuat demikian dengan memberikan dana khas kepada persatuan-persatuan belia di
Labuan. Adakah KBS ada membuat kesepakatan bersama PBT untuk membincangkan
pelantikan kepimpinan belia dalam organisasi PBT? KBS perlu berbuat demikian.

Soalan lain, adakah KBS mempunyai perancangan untuk membuat program
berskala besar termasuk untuk sport tourism di Labuan seperti mana Le Tour de
Langkawi. Labuan ada Kompleks Sukan Laut Antarabangsa yang dimiliki oleh
Perbadanan Labuan yang saya rasa perlu dimanfaatkan dengan lebih rancak lagi.

Juga mohon KBS menjadikan salah satu sukan sama ada sukan laut ataupun
sukan boling padang yang mana Labuan mempunyai gelanggang yang baik, bertaraf
antarabangsa. Diacarakan di Labuan sebagai tuan rumah secara tahunan dan mungkin
ia juga boleh dilibatkan Kampus UMS di Labuan sebagai rakan ataupun sebagai pusat
R&D dan sebagainya.

Butiran 00300 — Naiktaraf Kompleks Sukan Labuan. Saya ingin bertanya, bilakah
kolam renang yang sudah enam tahun tidak boleh diguna dan terbiar selama ini dibuat
semula ataupun diperbaiki?

Penghabisan sekali, Butiran 031400 — Sepang International Circuit Sdn. Bhd..
Akan tetapi, saya ingin bertanya mengenai satu projek mini litar yang sudah diluluskan di
Labuan bernilai RM7 juta untuk fasa pertama. Kemungkinan ia diluluskan di bawah
peruntukan Perdana Menteri pada ketika itu tetapi ia sudah dibatalkan. Saya ingin
bertanya, bolehkah Kementerian Belia dan Sukan membuat inisiatif baharu supaya ia
diadakan semula di Labuan? Terima kasih.

Tuan Pengerusi [Dato' Mohd Rashid Hasnon]: Terima kasih Yang Berhormat
Labuan sebagai pembahas terakhir. Ahli-ahli Yang Berhormat, Majlis bersidang semula
sebagai Majlis Mesyuarat.

[Majlis Mesyuarat bersidang semula]

[Timbalan Yang di-Pertua (Dato' Mohd Rashid Hasnon) mempengerusikan
Mesyuarat]

Timbalan Yang di-Pertua [Dato' Mohd Rashid Hasnon]: Ahli-ahli Yang
Berhormat, Mesyuarat ditangguhkan dan akan disambung semula dengan jawapan
daripada Yang Berhormat Menteri pada jam 2.30 petang nanti. Terima kasih Ahli Yang
Berhormat.

[Mesyuarat ditempohkan pada pukul 1.01 tengah hari]
01430

[Mesyuarat disambung semula pada pukul 2.32 petang]

[Majlis bersidang dalam Jawatankuasa]

[Dato’ Sri Azalina Othman Said (Pengerang) mempengerusikan Jawatankuasa]

Tuan Pengerusi [Dato’ Sri Azalina Othman Said]: Bismillahi Rahmani Rahim,
saya sekarang menjemput— /ast ya Yang Berhormat Kangar, lima minit.

2.32 ptg.

Tuan Noor Amin bin Ahmad [Kangar]: Terima kasih Tuan Pengerusi, di bawah
Butiran 020500, 031100 dan 031000. Saya ingin menyebut bahawa peranan belia menjadi
penting dengan pindaan perlembagaan untuk membenarkan undi 18 dan penurunan had
usia belia kepada 30 tahun.

Kita menghampiri kitaran penuh (full cycle) yang mana demografi anak muda akan
sepenuhnya menentukan banyak keputusan penting. Dulu kita ada Parlimen Belia tetapi
kini mereka sudah boleh bertanding menjadi wakil rakyat yang sebenar.
