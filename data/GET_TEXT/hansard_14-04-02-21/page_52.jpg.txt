42 DR.29.11.2021

Oleh kerana itu, Institut Pembangunan dan Kecemerlangan Kepimpinan
memainkan peranan yang penting dalam membina kekuatan generasi belia akan datang.
Saya ingin bertanya apakah peruntukan itu dikhususkan kepada persatuan-persatuan
belia yang ada di dalam negara ini, banyak organisasi belia negara ini bergerak
berdasarkan kesukarelawanan tanpa pendanaan yang sewajarnya. Ini kerana itu, saya
mencadangkan supaya kerajaan memberikan dana yang sewajarnya kepada persatuan-
persatuan belia di negara ini supaya mereka dapat bergerak dengan baik.

Butiran 00601 berkaitan dengan naik taraf Kompleks Belia dan Sukan di negeri-
negeri dan Butiran 02400 — Gelanggang Sukan yang sewajarnya dipergiatkan
pembangunannya. Ini kerana dengan adanya gelanggang kesukanan ini akan dapat
membangunkan aktiviti-aktiviti sukan dan juga mengurangkan aktiviti negatif di kalangan
belia.

Saya ingin bertanya, sejauh manakah pembangunan Mini Stadium Gemas dan
menaik taraf Mini Stadium Tampin yang berada di kedudukan yang belum dan tidak
terurus dengan baik dan juga Stadium Gemas belum dapat dilaksanakan dengan
sewajarnya walaupun peruntukan telah diluluskan.

Sebagai stadium daerah yang mana kita dapati Stadium Tampin trek lariannya
yang agak tidak sesuai dan malah kalau ianya dilaksanakan dan sekiranya berlaku
perkara-perkara yang tidak diingini kepada para atlet kita yang beraksi di stadium tersebut.
Saya juga ingin bertanya, apakah masih ada program pertukaran belia antarabangsa
dalam mendedahkan belia kita terlibat dengan dunia antarabangsa. Kalau masih ada,
saya ingin bertanya adakah peruntukan yang diberikan dan bagaimana ia dilaksanakan
kerana pendedahan belia kepada program-program antarabangsa adalah penting untuk
kita mengangkatkan martabat belia di negara ini.

Sekian, terima kasih Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat
Tampin. Seterusnya saya jemput Yang Berhormat Dungun.

12.49 tgh.

Tuan Haji Wan Hassan bin Mohd Ramli [Dungun]: Assalamualaikum
warahmatullahi wabarakatuh.

Tuan Pengerusi [Dato’ Mohd Rashid Hasnon]: Waalaikumussalam.

Tuan Haji Wan Hassan bin Mohd Ramli [Dungun]: Terima kasih Tuan
Pengerusi. Saya terus kepada Butiran 010300 — Institut Penyelidikan Pembangunan Belia
Malaysia. Soalan saya yang pertama, sejauh manakah institut ini bertindak sebagai think-
tank ataupun pasukan pemikir dalam pembangunan polisi dan dasar berkaitan
pembangunan belia negara.

Kedua, apakah contoh program intelektual bagi tujuan penyelidikan dan
pendedahan yang telah dibuat oleh institut ini.

Ketiga, sehingga kini apakah institut ini juga telah melaksanakan kajian untuk
menarik lebih ramai belia terlibat dalam proses kepimpinan negara melalui organisasi
pertubuhan belia masing-masing.

01250

Seterusnya, Butiran 020100 — Belia dan Sukan. Pertama, apakah langkah-
langkah yang diambil kementerian untuk memantau dan membantu pertubuhan belia yang
tidak aktif atau lemah daripada segi pengurusan organisasi? Kedua, bagaimanakah fungsi
Pendaftar Pertubuhan Belia dalam memastikan pendaftaran sesuatu pertubuhan belia
dapat dilicinkan pada waktu ini? Ketiga, bagaimanakah perancangan kementerian untuk
menarik lebih ramai minat belia untuk terlibat dalam pertubuhan-pertubuhan belia bagi
memastikan mereka tidak terlibat dalam soal-soal yang melibatkan pertubuhan belia ada
yang sehingga kepada peringkat telah mati daripada segi pendaftaran?
