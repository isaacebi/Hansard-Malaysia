2 DR.29.11.2021

Tuan Yang di-Pertua: Terima kasih Yang Berhormat.

Dato’ Rosol bin Wahid: Terima kasih Tuan Yang di-Pertua. Terima kasih
sahabat saya, Yang Berhormat Lenggong. Ya, kita akui apa yang dikatakan tadi bahawa
kerana akibat cuaca, akibat pandemik dan akibat kekurangan buruh, itu diberikan alasan
kerana kenaikan harga barang dan ini tidak berkait dengan soalan ini.

Akan tetapi walau bagaimanapun, saya menyokong apa yang dikatakan oleh
sahabat saya tadi, Yang Berhormat Lenggong bahawa kita sebenarnya amat serius dalam
melaksanakan Program Retail Digitization Initiative ini. Akan tetapi realiti di sana, kita ada
masalah ataupun kekangan kerana ia melibatkan beberapa pihak. Pihak yang pertama,
pihak PBT. Jadi, kalau Yang Berhormat Lenggong, saya yakin selepas ini kita berkembang
ke Lenggong.

Untuk makluman Dewan yang mulia ini, Program Retail Digitization Initiative
(ReDIl) ini, kita target melalui ReDI ini menjelang akhir tahun depan ialah 15,200 orang
peniaga yang akan terlibat secara langsung. la perlu kerjasama daripada penyedia e-
Wallet, daripada penjual, pengguna perlu dimaklumkan hal tersebut dan dalam masa yang
sama ialah liputan internet dengan SKMM ataupun Kementerian Komunikasi dan
Multimedia. Jadi, gabungan semua pihak ini akan memastikan Retail Digitization Initiative
(ReDl) akan dapat direalisasikan. Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat Hulu Selangor, silakan.
Maaf, Yang Berhormat Hulu Langat. [Ketawa]

Datuk Haji Hasanuddin bin Mohd Yunus [Hulu Langat]: Terima kasih. Banyak
kali tertukar, selalu kena. Terima kasih. Yang Berhormat Timbalan Menteri, rakan
seperjuangan saya sejak di bangku sekolah. Menurut Nurizah Husin dan rakan-rakan
dalam e-Jurnal of Education 2021, dengan izin, kekangan keselamatan merupakan
halangan utama dalam pembayaran digital dan keselamatan maklumat pengguna. Soalan
saya, dalam melaksanakan Inisiatif Pendigitalan Peruncitan (ReDI), apa usaha kerajaan
dalam menangani masalah keselamatan yang berisiko tinggi berlaku kepada pengguna-
pengguna e-Wallet, khususnya di luar bandar? Terima kasih.

Tuan Yang di-Pertua: Terima kasih. Silakan, Yang Berhormat Timbalan Menteri.

Dato’ Rosol bin Wahid: Terima kasih Tuan Yang di-Pertua. Terima kasih
sahabat saya, satu soalan yang agak baik dan amat baiklah. Sebenarnya kita memberi
advokasi dan juga taklimat dan nasihat serta panduan, bukan sahaja kepada pengguna
tetapi juga kepada peniaga. Kita bekerjasama baik dengan penyedia-penyedia e-Wallet,
yang mana saya yakin dan percaya penyedia-penyedia e-Wallet ini mempunyai etika
tersendiri untuk tidak membocorkan maklumat yang mereka dapat.

Lantaran itu, kita amat menyedari apa yang dibangkitkan oleh Yang Berhormat
Hulu Langat tadi dan kita letakkan ia satu priority untuk pastikan sebarang maklumat yang
terdapat dalam digitalization ini tidak dibocorkan ataupun mereka tahu bahawa apabila ia
dibocorkan, maka tindakan tegas akan diambil. Terima kasih Tuan Yang di-Pertua.

01010

2. Tuan Fong Kui Lun [Bukit Bintang] minta Menteri Perumahan dan Kerajaan
Tempatan menyatakan kedudukan aduan-aduan para penghuni kondominium dan
pangsapuri yang berjaya diselesaikan atau tidak diselesaikan oleh Pesuruhjaya Bangunan
dari segi bilangan, jenis aduan dan perbadanan pengurusan yang bermasalah.

Timbalan Menteri Perumahan dan Kerajaan Tempatan [Dato’ Sri Dr. Haji
Ismail bin Abd Muttalib]: Assalamualaikum warahmatullahi wabarakatuh dan salam
sejahtera, salam Keluarga Malaysia. Terima kasih Tuan Yang di-Pertua, terima kasih
Yang Berhormat Bukit Bintang atas pertanyaan yang dikemukakan. Tuan Yang di-Pertua,
untuk makluman Yang Berhormat, penguatkuasaan dan kawal selia skim strata seperti
kondominium, pangsapuri dan sebagainya adalah di bawah bidang kuasa pihak berkuasa
negeri (PBN), sepertimana tertakluk di bawah Akta Pengurusan Strata 2013 [Akta 757].
