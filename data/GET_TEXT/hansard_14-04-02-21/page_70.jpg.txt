60 DR.29.11.2021

mendapat balik pulangan wang tersebut? Sekurang-kurangnya wang itu boleh kita guna
pakai untuk membantu, bagi lagi subsidi kepada rakyat yang marhaen di bawah sana
untuk mereka teruskan kehidupan.

Terima kasih Tuan Pengerusi. Saya harap Baling, Sik, REE berpisah tiada akan
mendapat manfaat dalam masa yang terdekat ini. Terima kasih Yang Berhormat Menteri,
anak kelahiran Sik. Terima kasih.

Tuan Pengerusi: Terima kasih. Saya tahu Yang Berhormat Menteri walaupun
tubuh badan di Kota Bharu, prihatinnya masih di Kedah. Yang Berhormat Tebrau, silakan.

3.36 ptg.

Tuan Steven Choong Shiau Yoon [Tebrau]: Terima kasih Tuan Pengerusi
kerana mengizinkan saya sertai perbahasan petang ini.

Butiran yang saya ingin sentuh bermula dengan Butiran 030200 — Perlindungan
Hidupan Liar dan Taman Negara. Tuan Pengerusi, berlaku sedikit peningkatan
peruntukan di bawah butiran ini. Apakah kejayaan yang telah dicapai yang lepas
membawa kesan yang positif kepada negara?

Hidupan liar semakin pupus atas sebab musnahnya kawasan pembiakan habitat
bagi tujuan projek perumahan, pertanian dan lain-lain. Kekurangan makanan
menyebabkan hidupan liar keluar mencari makanan sehingga memusnahkan kebun atau
pekan. Oleh itu, apakah tindakan kementerian bagi memastikan hidupan liar yang
semakin berkurangan akibat tiada rantaian makanan?

Tuan Pengerusi, masalah yang dihadapi oleh kawasan perlindungan yang
mempunyai pengurusan yang berbeza bagi tujuan konservasi dan tiada penyeragaman
sistem. Apakah tindakan kerajaan dalam memastikan pengurusan kawasan perlindungan
lebih teratur dan lancar? Malaysia masih belum mengharamkan aktiviti memburu. Ramai
yang memperoleh lesen senjata api untuk tujuan memburu tanpa pengawalan sehingga
hidupan liar mengalami kepupusan. Apakah langkah kerajaan yang proaktif perlu diambil
bagi mengawal lesen atau permit untuk tujuan memburu?

Saya juga memohon penjelasan daripada Yang Berhormat Menteri, di mana
restoran yang menghidangkan makanan daripada hidupan liar semakin berleluasa
walaupun undang-undang yang menghalangnya telah sedia ada. Saya harap kementerian
harus mengkaji semula kelemahan atau kecuaian dalam memantau aktiviti haram
tersebut.

Kewujudan Taman Negara perlu ada usaha sama antara Jabatan PERHILITAN
dengan kerajaan negeri bagi memastikan hasrat kementerian dapat direalisasikan dengan
syarat kepentingan ekonomi masyarakat tempatan dapat dipertingkatkan. Adakah
kerajaan mempunyai perancangan dalam memastikan kewujudan Taman Negara
membawa perkembangan yang positif dalam beberapa sektor dalam negara?

Sekarang saya beralih ke Butiran 030300 — Institut Penyelidikan Perhutanan
Malaysia (FRIM). Tuan Pengerusi, di bawah butiran ini, berlaku peningkatan sebanyak
RM193 juta. Adakah peruntukan ini merangkumi seperti penyebaran maklumat dengan
Jabatan Pendidikan mengenai pembangunan hutan, hasil hutan dan penggunaannya
melalui media massa dan teknologi terkini bagi memberikan info serta menarik minat
generasi muda? Apakah tindakan kerajaan dalam mempromosikan bagi pengajian dan
program latihan dalam bidang perhutanan serta pendidikan?

01540

Butiran 030300 — National Tiger Conservation Center. Tuan Pengerusi, saya
melihat di bawah butiran ini tiada peruntukan yang disalurkan untuk tahun hadapan.
Adakah NTCC di Kg. Pulau Setulu Lanchang Pahang itu dijadual akan siap pada tahun
hadapan dapat beroperasi sepenuhnya? Jikalau tidak, apakah pelan tindakan kerajaan
yang terbaik bagi memastikan harimau-harimau di negara kita dapat dilindungi dengan
baik?
