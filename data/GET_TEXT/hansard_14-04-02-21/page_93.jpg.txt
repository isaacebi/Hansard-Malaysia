DR.29.11.2021 83

Datuk Seri Takiyuddin bin Hassan: Boleh, boleh. Kita kaji pandangan Yang
Berhormat Padang Serai.

Tuan Karupaiya a/l Mutusami [Padang Serai]: Kalau tak dak, dia mai kawasan
pekan, orang kita tengok dia lompat sana lompat, kita pun lompat. Parti-parti lompat.

Datuk Seri Takiyuddin bin Hassan: Kepada rakan saya Yang Berhormat Kangar
dan juga lain-lain itu ...

Puan Teo Nie Ching [Kulai]: Kulai ada satu juga.

Datuk Seri Takiyuddin bin Hassan: Saya ingat saya akan jawab secara bertulis.

Puan Teo Nie Ching [Kulai]: Yang Berhormat Menteri, Kulai sini satu perkara
sahaja hendak minta perhatian Yang Berhormat Menteri. Isu di Kulai sama dengan apa
yang dibangkitkan oleh Yang Berhormat Rasah tadi. Saya rasa memang ada orang di
mana IC mereka telah hilang dicuri dan disalah guna pakai oleh ejen-ejen tertentu untuk
membuat permohonan untuk TNB.

Datuk Seri Takiyuddin bin Hassan: Terima kasih Yang Berhormat Kulai. Saya
akan kaji, kalau kes itu genuine, kita akan...

Puan Teo Nie Ching [Kulai]: Tidak, saya hendak bagi satu cadangan untuk TNB
adalah kenapa tunggu sampai bil elektrik itu tertunggak lebih daripada RM100,000,
RM200,000...

Datuk Seri Takiyuddin bin Hassan: No, isunya...
Puan Teo Nie Ching [Kulai]: Baru...

Datuk Seri Takiyuddin bin Hassan: Sekarang ini Yang Berhormat Kulai, bukan
bil semasa.

Puan Teo Nie Ching [Kulai]: Betul.

Datuk Seri Takiyuddin bin Hassan: Apabila dibuat kajian, ada meter itu telah
diubahsuai, ada formulanya. Itulah dapat balik RM2 juta dan beberapa juta itu. Bukan bil
semasa. Bila semasa mereka bayar tetapi siasatan dibuat menunjukkan bahawa meter itu
telah diubahsuai menyebabkan mereka membayar kurang daripada sepatutnya. Itulah
berlaku tuntutan di mahkamah.

Puan Teo Nie Ching [Kulai]: Oleh sebab itu saya minta Yang Berhormat Menteri,
dengar dahulu.

Datuk Seri Takiyuddin bin Hassan: Ya.

Puan Teo Nie Ching [Kulai]: Dalam kes yang saya hadapi itu, orang itu memang
tidak bayar langsung tetapi bil tertunggak hanya TNB issue itu surat guaman selepas bil
tertunggak itu menjadi RM200,000.

Datuk Seri Takiyuddin bin Hassan: Boleh...
Puan Teo Nie Ching [Kulai]: Jadi saya rasa kalau TNB...

Datuk Seri Takiyuddin bin Hassan: Yang Berhormat boleh kemukakan kepada
saya...

Puan Teo Nie Ching [Kulai]: Potong elektrik lebih awal, isu ini tidak akan jadi
begitu besar.

Datuk Seri Takiyuddin bin Hassan: Kita akan mengambil maklum.
Puan Teo Nie Ching [Kulai]: Terima kasih.

Datuk Seri Takiyuddin bin Hassan: Terima kasih Yang Berhormat Kulai. Jadi
dengan itu, saya sekali lagi Tuan Pengerusi mengucapkan terima kasih kepada semua
rakan yang telah mengambil bahagian. Tidak sempat itu, saya akan membuat secara
bertulis dalam tempoh lima hari, insya-Allah. Terima kasih, assalamualaikum.
