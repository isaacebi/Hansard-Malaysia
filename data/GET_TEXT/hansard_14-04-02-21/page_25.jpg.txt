DR.29.11.2021 15

Datuk Haji Awang bin Hashim: Oh! Saya tidak dapat tangkap sebab saya dok
fokus kepada ini.

Tuan Yang di-Pertua: Tolong ulang, tolong ulang.
Datuk Haji Awang bin Hashim: Ulang gaji yang RM4,000. Sila repeat.

Tuan Karupaiya a/l Mutusami [Padang Serai]: [Bercakap tanpa menggunakan
pembesar suara]

Tuan Yang di-Pertua: Mikrofon, mikrofon.

Tuan Karupaiya a/l Mutusami [Padang Serai]: Berapa banyak graduan yang
mempunyai tangga gaji RM4,000 selepas mereka bekerja dua tahun?

Datuk Haji Awang bin Hashim: Okey, yang ini juga statistik yang saya akan
dapat dari Jabatan Perangkaan Negara untuk saya jawab secara bertulis. Terima kasih.

Datuk Seri Mohd Redzuan bin Md Yusof [Alor Gajah]: [Bangun]

Tuan Yang di-Pertua: Maaf Yang Berhormat Alor Gajah, tiga sahaja boleh. Yang
Berhormat Tuan Lim Lip Eng, silakan.

8. Tuan Lim Lip Eng [Kepong] minta Menteri Dalam Negeri menyatakan sebab-
sebab Lembaga Penapis Filem bukan di bawah Kementerian Komunikasi dan Multimedia
memandangkan_hal-hal berkaitan pembikinan filem tertakluk di bawah_ bidang
kementerian tersebut dan berapakah filem telah diharamkan pada tahun 2020 dan 2021.

Timbalan Menteri Dalam Negeri | [Dato’ Sri Dr. Haji Ismail bin Haji Mohamed
Said]: Terima kasih Tuan Yang di-Pertua dan terima kasih sahabat saya Yang Berhormat
Kepong.

Untuk makluman Yang Berhormat, Lembaga Penapis Filem (LPF) Kementerian
Dalam Negeri melaksanakan tugas dan tanggungjawab berdasarkan kepada Akta
Penapisan Filem 2002. Merujuk kepada peruntukan tersebut, LPF bertanggungjawab
melaksanakan penapisan filem yang disiarkan, dipamerkan, disebarkan, ditayangkan,
diedarkan atau dipancarkan secara fizikal kepada masyarakat umum kecuali melalui
internet mahupun intranet.

Dalam melaksanakan proses penapisan filem, LPF mengguna pakai Garis
Panduan Penapisan Filem KDN 2010. Terdapat empat aspek utama yang digariskan
dalam garis panduan tersebut yang diteliti dan diberi perhatian khusus oleh ahli-ahli
lembaga semasa menapis sesebuah filem iaitu:

(i) keselamatan dan juga ketenteraman awam;
(ii) keagamaan;
(iii) sosiobudaya; dan

(iv) ketertiban dan juga ketatasusilaan.

Adalah jelas bahawa aspek keselamatan dan ketenteraman awam merupakan
aspek tunjang yang menjadi keutamaan LPF dalam menilai kandungan sesebuah filem
sebelum ia ditayangkan kepada umum yang menjadi asas LPF diletakkan di bawah KDN.
Sejak awal penubuhannya, LPF berada di bawah kementerian yang bertanggungjawab
mengenai keselamatan dalam negeri. Ekoran dari itu, LPF kekal diletakkan di bawah
bidang kuasa KDN bagi memastikan kandungan filem yang ditayangkan kepada umum
tidak melanggar keempat-empat aspek utama yang boleh mengganggu-gugat
keselamatan negara.

Selain itu, LPF tidak diletakkan di bawah Kementerian Komunikasi dan Multimedia
Malaysia kerana fungsi LPF adalah terhad kepada penapisan kandungan filem yang telah
siap untuk ditayangkan kepada umum. LPF tidak terlibat dalam urusan pembikinan atau
pengeluaran filem sebagaimana yang telah pun sedia dilaksanakan secara langsung oleh
