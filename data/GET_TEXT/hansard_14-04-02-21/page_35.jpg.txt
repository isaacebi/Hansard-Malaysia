DR.29.11.2021 25

Tuan Wan Ahmad Fayhsal bin Wan Ahmad Kamal: [Ketawa]
Timbalan Yang di-Pertua [Dato’ Mohd Rashid Hasnon]: Sila Timbalan Menteri.

Tuan Karupaiya a/l Mutusami [Padang Serai]: Saya setuju, Yang Berhormat
Jempol.

Tuan Wan Ahmad Fayhsal bin Wan Ahmad Kamal: Terima kasih Yang
Berhormat Jempol. Satu cadangan yang bernas. Sebenarnya di peringkat kementerian,
kita sendiri dalam semua aktiviti yang kita lakukan, contohnya semalam pelancaran Pelan
Tindakan Perpaduan Negara, memang sebaik sahaja kita menyanyikan lagu Negaraku,
kita juga membaca ikrar Rukun Negara.

Jadi, satu pendekatan yang saya rasa boleh kita pertimbangkan di peringkat
Dewan Rakyat dan Dewan Negara untuk kita menunjukkan contoh yang baik kepada
masyarakat bahawasanya perkara ini mampu membenihkan rasa cinta dan sayang
sesama kita dan juga kepada negara. Saya bersetuju dengan cadangan Yang Berhormat
Jempol dan kementerian akan pertimbangkan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Ahli-ahli Yang Berhormat, sekarang tamatlah sesi untuk
waktu pertanyaan-pertanyaan bagi jawab lisan pada hari ini. Terima kasih Ahli-ahli Yang
Berhormat.

[Sesi untuk Pertanyaan-pertanyaan bagi Jawab Lisan tamat]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

11.34 pg.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua,

“Mengikut Peraturan  Mesyuarat 12(1), saya mohon
mencadangkan bahawa Majlis Mesyuarat pada hari ini tidak akan
ditangguhkan sehingga selesai dibahaskan dan diputuskan dalam
peringkat Jawatankuasa bagi Kementerian Belia dan Sukan dan
Kementerian Tenaga dan Sumber Asli bagi Rang Undang-undang
Perbekalan 2022 dan Usul Anggaran Perbelanjaan Pembangunan 2022
dan selepas itu Majlis Mesyuarat akan ditangguhkan sehingga jam 10
pagi, hari Selasa, 30 November 2021”.

Timbalan Menteri Kesihatan | [Dato’ Dr. Haji Noor Azmi bin Ghazali]: Tuan
Yang di-Pertua, saya mohon menyokong.

Timbalan Yang di-Pertua [Dato’ Mohd Rashid Hasnon]: Ahli-ahli Yang
Berhormat, sekarang saya kemukakan masalah kepada Majlis untuk diputuskan.
Masalahnya ialah usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]
