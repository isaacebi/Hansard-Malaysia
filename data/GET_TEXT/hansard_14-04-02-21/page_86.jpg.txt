76 DR.29.11.2021

Peruntukan mengenai kolar satelit gajah, ini adalah program yang sedang dilaksanakan
iaitu pemasangan kolar satelit gajah untuk memantau pergerakan mereka.

Yang Berhormat Sik membangkitkan mengenai isu Hutan Simpan Ulu Muda,
apakah peraturan untuk membolehkan penduduk tempatan terus mencari rezeki. Yang
Berhormat Sik, saya hendak beritahu, kampung saya. Namun demikian, “Di mana bumi
dipijak, di situ langit dijunjung’. Tuan Pengerusi, saya masih di Kota Bharu. Tidak
mengganggu Yang Berhormat Sik ya. Pengeluaran hasil bukan hutan seperti rotan, damar
dan sebagainya sebenarnya dibenarkan melalui undang-undang iaitu lesen kecil yang
dikeluarkan oleh Jabatan Perhutanan. Maknanya, tidak ada sekatan kepada aktiviti rakyat
untuk mencari sumber ini.

Tujuan projek penyelidikan yang dilaksanakan ini, mengenai FRIM yang
dibangkitkan adalah untuk mengenal pasti peranan kawasan hutan selain daripada
sumber kayu-kayan seperti sumber air, bahan tumbuhan ubatan dan kebergantungan
penduduk setempat terhadap hutan simpan. Itulah peranan FRIM yang telah di...

Tuan Ahmad Tarmizi bin Sulaiman [Sik]: Terima kasih Yang Berhormat
Menteri. Terima kasih. Boleh balik ke Sik, kita berkelah di sana. Insya-Allah.

Datuk Seri Takiyuddin bin Hassan: [Ketawa] Okey, terima kasih. Seterusnya,
Yang Berhormat Sik juga membangkitkan mengenai perancangan kerajaan untuk
mengurangkan kebergantungan kepada arang batu bagi penjanaan elektrik. Saya ingin
menyatakan bahawa kerajaan telah menetapkan sasaran kapasiti penjanaan elektrik
daripada tenaga boleh baharu (TBB) ini sebanyak 31 peratus pada tahun 2025 dan
sebanyak 40 peratus pada tahun 2035 bagi menyokong aspirasi kerajaan ke arah GHG
bersih sifar seawal-awalnya pada tahun 2050. Kerajaan juga membuat keputusan untuk
tidak membangunkan loji-loji jana kuasa arang batu yang baharu. Dengan perancangan
ini, kita dapat mengurangkan kebergantungan kepada tenaga dijana oleh arang batu.

Yang Berhormat Sepang, sahabat saya — Satu lagi daripada Yang Berhormat Sik
mengenai menguruskan sumber mineral REE. Saya hendak menyatakan di bawah Pelan
Transformasi Industri Mineral Negara 2021-2030 (TIM2021-2030), kementerian ini
menekankan aktiviti penambahan nilai dan membangunkan industri pertengahan dan
hiliran sebagaimana yang disebut oleh Yang Berhormat Sik. Maknanya bahan-bahan
yang diperoleh di negara kita itu tidak dieksport sepenuhnya secara mentah (raw),
sebaliknya akan diuruskan supaya ada aktiviti hiliran yang akan dibuat di negara kita ini
untuk menambah nilai bahan-bahan untuk dieksport ke luar negara.

Yang Berhormat Sepang bertanya mengenai — Beliau tidak ada. Perlukah saya
jawab Tuan Pengerusi?

Tuan Pengerusi: Boleh bertulis.

Datuk Seri Takiyuddin bin Hassan: Saya rasa bertulislah, mengenai royalti
Melaka dan sebagainya ini. Beliau tidak ada. Yang Berhormat...

Puan Fuziah binti Salleh [Kuantan]: Yang Berhormat Menteri, tadi saya ada
mencelah Yang Berhormat Sik berkenaan dengan proses. Apabila kita proses mineral itu,
ia mengeluarkan bahan sisa yang bersifat radioaktif. Jadi, apabila Yang Berhormat
Menteri kata tidak semua akan dieksport dan sebahagian akan digunakan di sini, dalam
negara, maksudnya the process of extraction, dengan izin Tuan Pengerusi, the process
of extraction of the rare-earth elements daripada bauksit itu akan dilakukan di sini. Jadi,
mengambil pengalaman daripada Lynas yang mana ia punya waste itu bersifat radioactive
in nature, sampai sekarang ini kita bermasalah untuk mendapatkan tapak pelupusan
kekal. Jadi, adakah Yang Berhormat Menteri dan kementerian melihat kepada masalah
ini? Terima kasih.

Datuk Seri Takiyuddin bin Hassan: Okey, terima kasih Yang Berhormat
Kuantan. Saya ada penjelasan yang saya hendak sebutkan. Perkara ini banyak
dibangkitkan oleh Yang Berhormat Kuala Langat, Yang Berhormat Sik, Yang Berhormat
Baling dan juga Yang Berhormat Kuantan sendiri. Saya hendak maklumkan bahawa
setakat ini, di Malaysia ini belum ada satu SOP yang jelas mengenai pengurusan mineral
yang berbentuk non-radioactive ini. Sekarang ini, kita sedang menjalankan siasatan dan
