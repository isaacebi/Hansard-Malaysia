DR.29.11.2021 55

soalan saya, apakah perlu wujud satu peraturan untuk pengawalan dan keseimbangan
aktiviti masyarakat setempat ini?

Secara adil dan wajarnya, penduduk setempat boleh mencari rezeki di dalam
hutan ini dan dalam masa yang sama, kelestarian sumber hutan ini tetap terpelihara dan
tidak mengalami kepupusan yang pasti akan merugikan kita semua. Tambahan bajet
untuk FRIM ini sangat dialu-alukan untuk mengukuhkan lagi agensi ini mencapai objektif
dan tujuan untuk kelestarian hutan kita.

Terakhir Yang Berhormat Tuan Pengerusi, Butiran 040200 — Tenaga Lestari.
Tenaga lestari penting bagi menangani dua isu utama iaitu mengurangkan perubahan
iklim dan mencapai jaminan tenaga melalui autonomi tenaga. Malaysia dalam masa
yang sama bercadang untuk mengurangkan intensiti KDNK gas ke rumah hijau kepada
45 percent pada tahun 2030. Jadi saya ingin bertanya, jika jaminan tenaga negara dicagar
dengan mengimport bahan api khususnya arang batu untuk menjana kuasa elektrik, ia
bukanlah jaminan tenaga yang sebenar. Jaminan tenaga sebenar dicapai melalui
autonomi tenaga. Apakah sudah ada perancangan jangka panjang kerajaan ke arah
kebergantungan negara kepada bahan api seperti arang batu yang diimport bagi
membantu untuk menstabilkan ekonomi?

Seterusnya persoalan saya, apakah inisiatif yang disediakan oleh kerajaan bagi
pengeluar dan pengguna tenaga lestari seperti solar? Sejauh manakah kejayaan SEDA
dengan izin, Sustainable Energy Development Authority dalam melakukan perubahan
tenaga fosil kepada tenaga lestari? Tuan Pengerusi, terima kasih.

Tuan Pengerusi [Dato’ Sri Azalina Othman Said]: Yang Berhormat Hang Tuah
Jaya. Tidak ada?

Seorang Ahli: Ada.
Tuan Pengerusi [Dato’ Sri Azalina Othman Said]: Oh! Silakan.

3.14 ptg.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Terima kasih Tuan Pengerusi. Saya ingin terus pergi kepada butiran iaitu berkaitan
dengan pemetaan, perbelanjaan untuk pemetaan dan eKadaster di mana dalam anggaran
perbelanjaan Persekutuan bagi tahun 2022 ini, anggaran perbelanjaan itu dinyatakan
adalah RM446 juta dan bagi eKadaster, anggaran perbelanjaan ada RM309 juta.

Namun, kalau kita semak bagi kedua-dua bahagian ini iaitu pemetaan dan
eKadaster, ternyata perbelanjaan tahun 2020 yang juga dibekalkan kepada kita
menunjukkan bahawa belanja untuk pemetaan itu adalah RM223 juta. Walhal anggaran
perbelanjaan untuk tahun 2022, dinyatakan kosnya adalah RM446 juta. Justeru, ada
perbezaan RM223 juta. Kita minta penjelasan daripada kementerian tentang perkara ini.

Begitu juga dengan program eKadaster. Dalam penyata belanja tahun 2020,
belanjanya ialah RM230 juta dinyatakan. Akan tetapi dalam buku Belanjawan 2022,
meningkat, ada perbezaan sebanyak RM78 juta. Jadi pada hemat Hang Tuah Jaya,
perbezaan besar sebegini wajar kita berikan penjelasan kerana kita tahu eKadaster
merupakan aplikasi web sepenuhnya yang hanya memanfaatkan pengguna sistem
operasi Windows setakat ini. Adakah perbelanjaan sebesar ini harus dibekalkan untuk
program ini? Bagaimana pula dengan kos pemetaan yang saya nyatakan tadi? Apakah
kos pemetaan manual dan untuk keperluan eKadaster perlu dibuat berasingan dan tiada
penyelarasan boleh difikirkan?

Saya juga ingin bertanya kepada kementerian, untuk memaklumkan mengenai
administrator sistem eKadaster JUPEM ini kerana menurut laporan tender 2020
kementerian, kerja-kerja menyelenggara, menaik taraf dan pengekstrakan feature
dikendalikan oleh syarikat yang berbeza-beza.

Tuan Pengerusi, seterusnya kepada butiran mengenai zoo dan pameran tetap.
Saya rujuk kepada kenyataan-kenyataan media yang dikeluarkan pada 8 Jun 2021, di
mana kementerian menyatakan bahawa yang zoo dan pameran tetap yang terjejas
