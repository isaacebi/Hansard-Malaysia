80 DR.29.11.2021

gunakan untuk Malaysia dan juga ada lebihan yang banyak untuk dieksportkan. Saya
hendak katakan di sini...

Datuk Seri Takiyuddin bin Hassan: Untuk makluman...

Puan Yeo Bee Yin [Bakri]: ...Kalau kita boleh eksport, saya mohon kalau boleh
Menteri boleh kaji semula. Bukan hendak gaduh di sini, saya ingin...

Datuk Seri Takiyuddin bin Hassan: Saya setakat inilah, setakat ini Yang
Berhormat Bakri, kita menetapkan tidak menjual, walaupun sebelum ini Menteri sebelum
saya tidak ada mensyaratkan penjanaan daripada TBB tidak boleh dijual. Akan tetapi
kerajaan sekarang ini menetapkan tidak boleh dijual.

Satu lagi Yang Berhormat, saya hendak beritahu Yang Berhormat, Yang
Berhormat lebih pakar dalam bidang ini. Carbon avoidance, untuk menuntut carbon
avoidance, kita perlukan kepada projek TBB ini, dengan kita menjual kepada negara lain
kita tidak boleh menuntut carbon avoidance bagi projek TBB ini yang sangat penting
kepada negara kita yang memenuhi Paris Agreement pun, kita perlu...

Puan Yeo Bee Yin [Bakri]: Tuan Pengerusi, saya telah kata bahawa kita ada
banyak RE, potensi RE.

Datuk Seri Takiyuddin bin Hassan: Ya, kita...

Puan Yeo Bee Yin [Bakri]: Kita boleh menjual supaya kita boleh menjana lebih
banyak pekerjaan dan pertumbuhan ekonomi.

Datuk Seri Takiyuddin bin Hassan: ...Walaupun Yang Berhormat kata banyak
tetapi kerajaan berpendapat...

Puan Yeo Bee Yin [Bakri]: Inilah kenapa kita perlu untuk menjual.

Datuk Seri Takiyuddin bin Hassan: ...la perlu dikekalkan. Itu keputusan
kerajaan. Selain daripada itu...

Puan Yeo Bee Yin [Bakri]: Kalau boleh minta kerajaan untuk mengkaji semula
keputusan ini kerana...

Dr. Ong Kian Ming [Bangi]: Keputusan yang tidak wajar.

Datuk Seri Takiyuddin bin Hassan: Itu pandangan Yang Berhormat. Setakat ini
kita...

Puan Yeo Bee Yin [Bakri]: ...Kalau kita boleh eksport kita memang boleh
menumbuhkan lebih banyak pertumbuhan ekonomi dan juga membantu untuk mencipta
lebih banyak pekerjaan. Pekerjaan yang baik untuk jurutera, untuk analisis, untuk
juruteknik dan lain-lain.

Datuk Seri Takiyuddin bin Hassan: Kita juga mengambil banyak faktorlah Yang
Berhormat. Terima kasih Yang Berhormat ya dalam cadangan itu. Mungkin kita boleh
pertimbangkan selepas ini. Akan tetapi buat masa ini Malaysia juga terpaksa menanggung
opportunity cost ataupun kos melepas jika sekiranya pembangunan loji TBB ini untuk
tujuan eksport ke Singapura dibenarkan. Kita terpaksa membayar opportunity cost. Tanah
yang digunakan untuk membina ladang solar tidak boleh digunakan bagi tujuan lain pada
satu tempoh jangka masa yang panjang sedangkan untuk eksport ia lebih menguntungkan
kalau sekiranya kita tidak eksport ke luar. Itu yang saya hendak sebutkan.

Keduanya, Yang Berhormat Bakri juga bertanya status penyerahan kuasa Sabah
iaitu Sabah Electricity Sdn Bhd (SESB) kepada kerajaan negeri. Kerajaan Persekutuan
memang komited dengan cadangan penyerahan kuasa kawal selia pembekalan elektrik
Sabah dan SESB kepada Kerajaan Negeri Sabah. Akan tetapi kerajaan sekarang ini
sedang memuktamadkan pakej cadangan balas ke arah pakej yang dicadangkan oleh
Kerajaan Negeri Sabah.

01710

Kerajaan Negeri Sabah, dia memberikan beberapa syarat dan kita sedang finalize
kan perkara itu. Memang itu adalah hasrat sebagaimana zaman PH dahulu, kita hendak
