DR.29.11.2021 61

Butiran yang seterusnya ialah Butiran 060100 — Penyelenggaraan Sistem
eKadaster. Tuan Pengerusi, di bawah butiran ini, sistem yang sebelum ini menggunakan
JUPEM dan dia ada peruntukan— adakah peruntukan sebanyak RM21,000,000 dapat
memudahkan menganalisis data dengan lebih berkesan. Meningkatkan kawalan
keselamatan penggunaan ICT serta mengoptimumkan pemulihan bencana. Adakah
pembangunan sistem aplikasi seperti eXadaster melalui JUPEM Geoportal memudahkan
pengguna mencapai ataupun memperolehi data secara atas talian.

Semua sedia maklum, bahawa data yang dibekalkan amatlah terhad kepada
senarai penduduk yang telah disenaraikan dan data yang tersedia dalam bentuk digital
sahaja. Ini adalah disebabkan data tersebut tertakluk kepada keselamatan dan berbentuk
fizikal. Apakah manfaat yang diperolehi oleh pengguna sekiranya berlaku penggabungan
antara GIS portal dengan eBIZZ?

Tuan Pengerusi, saya minta izin satu minit lagi kerana satu isu yang sangat
penting saya kena sentuh kerana ada pengguna TNB yang minta saya sentuh isu ini di
dalam handphone saya.

Ini di bawah Butiran 09000 — Pengurusan Tenaga. Tuan Pengerusi, ada ramai
pengguna yang membuat aduan bahawa TNB tanpa melakukan siasatan yang
menyeluruh serta bukti-bukti kukuh dalam menentukan kerugian pada pengguna yang
baharu atas sebab meter telah diganggu. Walhal yang mencuri elektrik adalah pengguna
yang lama, ini adalah tidak adil, sekiranya tindakan undang-undang dikenakan pada
pengguna yang baharu. Jadi apakah jalan penyelesaian oleh kementerian dalam
menangani isu ini oleh sebab kos peguam yang tinggi tidak mengizinkan ramai pengguna
untuk melawan TNB di mahkamah. Jadi, saya minta Menteri memberi jawapan kepada
soalan-soalan saya. Terima kasih.

Tuan Pengerusi: Terima kasih Yang Berhormat Tebrau. Yang Berhormat Balik
Pulau, silakan.

3.43 ptg.

Tuan Muhammad Bakhtiar bin Wan Chik [Balik Pulau]: Terima kasih Tuan
Pengerusi. Saya terus kepada Butiran 03000, butiran kecil Butiran 030200 — Perlindungan
Hidupan Liar dan Taman Negara.

Saya ingin menyentuh tentang isu perlindungan hidupan liar (wildlife). Saya sedia
maklum keperluan untuk menjalankan kerja-kerja penebangan hutan demi projek
pertanian, pembangunan dan pembalakan. Akan tetapi tanpa kita sedar, usaha kita
mengejar pembangunan, kita menerima banyak berita hidupan liar yang sesat dan pupus.
Baru-baru ini kita lihat babi hutan di Persiaran Gurney sesat dan kita tidak mahu juga tiga
ekor Badak Sumbu Sumatera terakhir di Malaysia iaitu Puntung, Tam dan Iman berulang.

Jadi menjelang tahun 2030, kita mempunyai matlamat memulihara hutan dunia
untuk mengekalkan kepelbagaian alam semula jadi, memanfaatkan iklim kita dan
menyokong kesejahteraan manusia kerana hutan adalah rumah kepada lebih daripada
tiga per empat daripada kehidupan dunia di darat (Sumber dari WWF).

Saya juga merujuk daripada Global Forest Watch setakat tahun 2000, Malaysia
mempunyai 29.4 milion hektar kawasan litupan pokok bersamaan dengan 89 peratus
permukaan darat dan 0.74 persen secara global. Jadi Sarawak sahaja mempunyai 11.3
milion hektar kawasan litupan pokok dan ini merujuk pada tahun 2010. Dari tahun 2001
hingga tahun 2019, secara purata sebanyak 4.41 gigatan pelepasan karbon dioksida
berlaku di lokasi penebangan hutan. Jadi kita mahu capai matlamat SDG15 berkaitan
syarat dan peraturan dalam melindungi, memulihkan ekosistem pengurusan hutan secara
mampan serta menghentikan kehilangan biodiversiti.

Apa yang saya hendak bangkitkan ialah apabila satu pembangunan diadakan,
tidak ada penyelarasan antara agensi-agensi yang terlibat. Tidak ada kesalinghubungan
antara penduduk apabila sesebuah kawasan itu diteroka. Jikalau hutan itu kurang
daripada 50 ekar, maka EIA tidak diperlukan. Jadi, ini akan mengakibatkan banyak
biodiversiti yang hilang. Adakah pihak KeTSA ingin mengadakan ataupun imposed syarat-
