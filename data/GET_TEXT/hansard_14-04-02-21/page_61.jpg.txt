DR.29.11.2021 51

di Mount Austin yang juga terdapat beberapa kemudahan sukan di sekitarnya, yang boleh
diguna sama oleh masyarakat seperti stadium olahraga dan lapang sasar menembak.
Buat masa ini, urusan tanah sedang diselesaikan dan projek dijangka akan dimulakan
pada tahun 2023.

Berkenaan dengan kebajikan atlet yang dibangkitkan oleh Yang Berhormat Johor
Bahru, bagi memastikan masa hadapan atlet-atlet negara terjamin, Program Malaysian
Athlete Career and Education (MACE) telah dijadikan sebagai platform untuk memastikan
kebajikan dan kepentingan atlet terjamin, sama ada semasa di dalam program mahupun
selepas mereka bersara. MACE mengandungi tiga komponen utama yang diberikan
penekanan iaitu aspek pendidikan, kerjaya dan kebajikan.

Bagi peluang kerjaya atlet pula, Projek Track di mana kerjasama dengan syarikat-
syarikat swasta dan GLC telah diterokai bagi membantu atlet menyediakan peluang
pekerjaan yang diminati. MACE bekerjasama dengan YAKEB untuk membantu atlet-atlet
yang bakal bersara melalui proses transisi dengan berkesan.

MACE dan YAKEB akan memainkan peranan penting untuk memastikan atlet-
atlet yang berminat menceburi bidang kejurulatihan untuk diberi peluang mengambil
kursus-kursus_ kejurulatihan seperti kursus spesifik sukan dan sains sukan yang
dikendalikan oleh Persatuan Sukan Kebangsaan, Akademi Kejurulatihan Kebangsaan,
Badan Sukan Antarabangsa dan /nternational Olympic Committee.

Tuan Pengerusi, banyak lagi yang saya belum sentuh Tuan Pengerusi...

Tuan Haji Akmal Nasrullah bin Mohd Nasir [Johor Bahru]: Boleh sedikit Yang
Berhormat Menteri?

Dato’ Seri Ahmad Faizal bin Azumu: Kalau diizinkan, saya boleh terus bacakan
ataupun saya boleh beri jawapan secara bertulis. Terpulang.

Tuan Pengerusi [Dato’ Sri Azalina Othman Said]: Jawapan secara bertulis.

Dato’ Seri Ahmad Faizal bin Azumu: Terima kasih Tuan Pengerusi. Saya
ucapkan terima kasih kepada semua...

Tuan Haji Akmal Nasrullah bin Mohd Nasir [Johor Bahru]: Tidak sempat ya?

Dato’ Seri Ahmad Faizal bin Azumu: Yang mengambil bahagian dan saya akan
pastikan jawapan sampai ke tangan semua Ahli Yang Berhormat yang telah bertanya.
Terima kasih.

Tuan Pengerusi [Dato’ Sri Azalina Othman Said]: Dalam masa lima hari ya,
Yang Berhormat Menteri.

Dato’ Seri Ahmad Faizal bin Azumu: Tuan Pengerusi?

Tuan Pengerusi [Dato’ Sri Azalina Othman Said]: Jawapan bertulis dalam
masa lima hari.

Dato’ Seri Ahmad Faizal bin Azumu: /nsya-Allah Tuan Pengerusi. Terima kasih.

Tuan Pengerusi [Dato’ Sri Azalina Othman Said]: Ahli-ahli Yang Berhormat,
masalahnya ialah bahawa wang sejumlah RM622,025,400 untuk Kepala B.45 Anggaran
Perbelanjaan Mengurus 2022 jadi sebahagian daripada Jadual hendaklah disetujukan.

[Masalah dikemuka bagi diputuskan, dan disetujukan]
[Kepala B.45 diperintah jadi sebahagian daripada Jadual]

Tuan Pengerusi [Dato’ Sri Azalina Othman Said]: Masalahnya ialah bahawa
perbelanjaan di bawah Kepala P.45 Anggaran Perbelanjaan Pembangunan 2022
hendaklah diluluskan.

[Masalah dikemuka bagi diputuskan, dan disetujukan]
[Kepala P.45 jadi sebahagian daripada Anggaran Perbelanjaan]
