14 DR.29.11.2021

(iii) Young Employable Students;

(iv) Kolaborasi Industri Akademia; dan

(v) Program Pengekalan Bakat Tajaan Kerajaan.

Sekian, terima kasih. Itulah jawapannya Yang Berhormat Pontian.
Tuan Yang di-Pertua: Silakan Yang Berhormat Pontian.

Datuk Seri Haji Ahmad bin Haji Maslan [Pontian]: Tuan Yang di-Pertua, dalam
Akta Kerja (Pindaan) 2021 atau Akta 265, adakah faktor peningkatan kemahiran dan
peningkatan pendapatan pekerja diambil kira? Bagaimana usaha yang berterusan dapat
dipastikan agar majikan terus meningkatkan kemahiran dan pendapatan pekerja selain
menjaga kebajikan mereka? Terima kasih.

Tuan Yang di-Pertua: Terima kasih Yang Berhormat. Silakan Yang Berhormat
Timbalan Menteri.

Datuk Haji Awang bin Hashim: Terima kasih Yang Berhormat Pontian yang
membangkitkan soalan yang bagi saya sangat baik.

Untuk makluman kepada Yang Berhormat, unemployed in market ataupun yang
sedang mencari pekerjaan dalam pasaran dengan izin, jadi faktor peningkatan yang
dibangkitkan ini, faktor peningkatan kemahiran tidak dinyatakan dengan jelas dalam Akta
Kerja (Pindaan) 2021 kerana akta ini berperanan sebagai garis panduan bagi menjaga
kebajikan pekerja dari segi undang-undang perburuhan yang mana akta yang kita baru
luluskan dalam dua minggu yang lepas.

Seterusnya, terdapat akta khusus Yang Berhormat Pontian, berkenaan dengan
kemahiran iaitu Akta Pembangunan Kemahiran Kebangsaan [Akta 652]. lsu peningkatan
gaji pula dimuatkan dalam Akta Majlis Perundingan Gaji Negara 2011 dalam Akta 732.
Jadi ia ada tiga akta yang berasingan, yang mana tidak terkait dengan faktor peningkatan
yang dibangkitkan oleh Yang Berhormat Pontian tadi.

Walau bagaimanapun, mungkin secara tidak langsung pengenalan flexible
working arrangement dalam pindaan Akta Kerja menggalakkan berkemahiran membuat
pilihan bekerja dari rumah dan mengiktiraf kemahiran mereka untuk bekerja dari rumah.
Sekian, terima kasih. Itu jawapan saya.

Tuan Yang di-Pertua: Ya, Yang Berhormat Simpang Renggam.

Dr. Maszlee bin Malik [Simpang Renggam]: Terima kasih Tuan Yang di-Pertua
dan terima kasih Yang Berhormat Timbalan Menteri. Jika dapat kita minta daripada
kementerian untuk memberikan pecahan peratusan penyertaan rakyat Malaysia ke bidang
kemahiran ini menurut kaum terutamanya di kalangan lepasan SPM bagi tahun 2019
sehingga tahun 2021. Jikalau tidak ada di waktu ini, kita minta jawapan bertulis. Terima
kasih Tuan Yang di-Pertua.

Datuk Haji Awang bin Hashim: Okey, terima kasih kepada sahabat yang
bertanya berkenaan dengan peratusan. /Insya-Allah, saya akan menjawab secara bertulis
nanti.

Tuan Sabri bin Azit [Jerai]: Jerai satu lagi, Jerai.
Tuan Karupaiya a/l Mutusami [Padang Serai]: Padang Serai.

Tuan Yang di-Pertua: Akan tetapi Yang Berhormat Padang Serai dah bangun
lama sebenarnya. Ringkas, Yang Berhormat Padang Serai.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Saya tertarik untuk menanyakan kepada kementerian. Bolehkah kementerian
menyatakan berapa peratus graduan yang mempunyai tingkat gaji lebih RM4,000 selepas
dua tahun bekerja? Terima kasih Yang Berhormat Timbalan Menteri dan Tuan Yang di-
Pertua.

Tuan Yang di-Pertua: Terima kasih. Yang Berhormat Timbalan Menteri.
