12 DR.29.11.2021

Dato’ Mohd Nizar bin Haji Zakaria [Parit]: Terima kasih Tuan Yang di-Pertua.
Terlebih dahulu, saya ingin merakamkan ucapan tahniah kepada kementerian yang telah
pun melancarkan Pelan Tindakan Perpaduan Negara 2021-2030 dan juga Pelan
Perpaduan Keluarga Malaysia.

Saya ingin bertanya kepada Yang Berhormat Timbalan Menteri, apakah usaha
bersama kementerian lain ataupun agensi yang berkaitan serta NGO dalam memantau
aktiviti pengeksploitasian emosi perkauman dan juga keagamaan yang sering berlaku
khususnya di dalam talian ataupun media sosial? Apakah bentuk kempen kesedaran dan
semangat perpaduan yang telah diwujudkan oleh kementerian terhadap kumpulan sasar
yang terdiri daripada pelajar sekolah, mahasiswa, NGO dan juga masyarakat sivil?
Terima kasih.

Tuan Wan Ahmad Fayhsal bin Wan Ahmad Kamal: Terima kasih Yang
Berhormat Parit atas soalan yang dikemukakan. Memang apabila kita bercakap tentang
perpaduan negara ataupun nasional, ia melibatkan rentas kementerian dan juga agensi.
Kami tidak mampu melaksanakan agenda perpaduan ini dengan sendiri. Kita perlukan
kerjasama dan dukungan bukan sahaja daripada pihak kerajaan tetapi juga
pembangkang.

Saya ingin merakamkan terima kasih kepada Ahli Dewan Negara dan Dewan
Rakyat daripada pihak pembangkang yang hadir semalam yang turut menyokong kepada
pelancaran tersebut. Tuan Yang di-Pertua pun hadir. Ini satu pendekatan yang baik
kerana apabila kita melibatkan the whole of government dan juga the whole society
approach, dengan izin, barulah perpaduan itu dapat diterjemahkan dalam masyarakat.

Di peringkat sekolah, universiti dan sektor pendidikan, kita memang bekerjasama
rapat dengan Kementerian Pendidikan dan Kementerian Pengajian Tinggi tentang Rukun
Negara. Kita ingin mewujudkan— sudah pun ada sekretariat Rukun Negara, Kelab
Rukun Negara di sekolah untuk kita benar-benar merakyatkan dokumen penting ini
dalam memastikan anak-anak muda memahami makna perpaduan negara yang cukup-
cukup berharga ini. Terima kasih.

Tuan Yang di-Pertua: Terima kasih.
Puan Hannah Yeoh [Segambut]: Soalan tambahan, Tuan Yang di-Pertua.
Tuan Yang di-Pertua: Ya, ringkas sahaja, Yang Berhormat Segambut.

Puan Hannah Yeoh [Segambut]: Soalan tambahan saya. Sudahkah Menteri
ataupun Kementerian Perpaduan berjumpa dengan parti-parti politik terutamanya
Bersatu, UMNO, PAS, MCA, MIC? Ini kerana kita lihat baru-baru ini sahaja kempen di
Melaka, banyak material online yang menggunakan penipuan ataupun berita palsu untuk
menjejaskan ataupun influence, mempengaruhi undi. Ini kerana, ini adalah elephant in
the room, Tuan Yang di-Pertua.

Kementerian pergi /Jaunch satu blueprint atau satu konsep yang sangat indah
tetapi realiti di dalam kitchen, di dalam dapur mereka sendiri, bahan-bahan yang lain
diajar kepada ahli-ahli parti mereka. Terima kasih. Sudahkah bertemu atau belum?

Tuan Ahmad Fadhli bin Shaari [Pasir Mas]: Saya hendak tambah. Yang kata
Bumiputera semua sama daripada parti Yang Berhormat Segambut.

Tuan Yang di-Pertua: Maaf. Silakan.

Tuan Wan Ahmad Fayhsal bin Wan Ahmad Kamal: Untuk makluman Yang
Berhormat Segambut, buat masa ini, belum ada pertemuan sebegitu. Cuma, kalau ada
sebarang isu-isu berbangkit melibatkan isu perkauman mahupun agama sewaktu
kempen pilihan raya negeri yang lalu, silalah majukan laporan kepada SKMM, kalau
berlaku atas talian dan juga aduan kepada kami untuk kita ambil tindakan ataupun soal
siasat dahulu. Terima kasih.

Dato’ Haji Che Abdullah bin Mat Nawi [Tumpat]: Boleh dapat satu lagi, Tuan
Yang di-Pertua?
