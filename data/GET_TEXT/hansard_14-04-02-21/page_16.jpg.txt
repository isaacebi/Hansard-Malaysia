6 DR.29.11.2021

negara ini terutamanya di kalangan kumpulan berisiko tinggi termasuk petugas barisan
hadapan kesihatan dan bukan kesihatan, warga emas berumur 60 tahun dan individu
dengan komorbid dan seterusnya memastikan perkhidmatan kesihatan terus berfungsi.

Wilayah Sarawak merupakan negeri pertama yang melaksanakan pemberian
suntikan dos penggalak dan dos tambahan pada 13 Oktober 2021. Sehingga 27
November 2021, seramai 620,180 orang atau 30.4 peratus penduduk dewasa telah
menerima vaksin. Jumlah penduduk sasaran bagi dos penggalak dan dos tambahan ini
adalah 2,042,300 individu. Sarawak merupakan negeri yang mempunyai kadar dos
penggalak yang paling tinggi dalam negara ini. Tahniah, Sarawak.

Sedikit, Tuan Yang di-Pertua. Sedikit lagi.
Tuan Yang di-Pertua: Baik.

Dato’ Dr. Haji Noor Azmi bin Ghazali: Daripada 1 Januari 2021 hingga 27
November 2021, sebanyak 29,809 kes kematian telah dilaporkan. Daripada analisis data
kematian, risiko kematian COVID-19 dalam kalangan individu yang tiada vaksinasi atau
tidak dapat vaksinasi lengkap adalah 17.9 kali ganda berbanding mereka yang mendapat
imunisasi lengkap.

Daripada jumlah kematian tersebut, hanya 3,994 kes atau 13.4 peratus telah
mendapat vaksinasi yang lengkap iaitu 5,817 orang atau 19.5 peratus telah mendapat
satu dos vaksin atau dua dos vaksin tetapi tidak melebihi 14 hari daripada tarikh dos kedua
dan 19,098 kes atau 67.1 peratus lagi tidak divaksinasi. Terima kasih Tuan Yang di-
Pertua.

Tuan Yang di-Pertua: Terima kasih. Soalan tambahan pertama, Yang Berhormat
Igan.

Tuan Haji Ahmad Johnie bin Zawawi [Igan]: Terima kasih Tuan Yang di-Pertua,
terima kasih Yang Berhormat Timbalan Menteri atas jawapan yang telah diberikan. Yang
Berhormat Timbalan Menteri, saya ingin bertanya lanjut berkenaan dengan dos penggalak
vaksin COVID-19 ini kerana kalau berdasarkan statistik terkini Kementerian Kesihatan
Malaysia, suntikan dos penggalak di negara kita hanya pada kadar 6.78 peratus sahaja
daripada jumlah individu yang lengkap dua dos vaksinasi.

Statistik ini menunjukkan kadar suntikan dos penggalak masih terlalu rendah.
Keadaan ini amat tidak baik. Lebih-lebih lagi dapatan kajian juga menunjukkan paras
antibodi COVID-19 individu yang lengkap menerima dua dos suntikan vaksin boleh
berkurangan melebihi 50 peratus selepas 10 minggu.

Soalan saya Yang Berhormat Timbalan Menteri, sejauh manakah tindakan yang
diambil oleh kementerian bagi meyakinkan orang ramai supaya menerima suntikan dos
penggalak ini kerana sekarang ini berbagai-bagai persepsi negatif yang kita dengar
mengenai kesan sampingan vaksin dos penggalak ini.

Adakah kementerian bercadang untuk menjadikan vaksin dos penggalak ini
sebagai mandatori kepada orang ramai untuk diklasifikasikan sebagai penerima dos
vaksin yang lengkap. Lebih-lebih lagi sekarang ini wujud varian Omicron yang sangat
bahaya daripada varian Delta sebelum ini dan berapa kerapkah dos penggalak ini akan
diberikan kepada orang ramai? Adakah setahun sekali ataupun sekali dalam masa dua
tahun? Terima kasih Yang Berhormat Timbalan Menteri, mohon pencerahan.

Tuan Yang di-Pertua: Tiga soalan itu, Yang Berhormat.

Dato’ Dr. Haji Noor Azmi bin Ghazali: Ya, banyak soalan. Kita jawab yang
penting dahulu Tuan Yang di-Pertua ya. Terima kasih Yang Berhormat Igan. Itu
menunjukkan Yang Berhormat ini sangat prihatin tentang perkara ini. Dos penggalak ini
atau booster dose sangat penting sebab kajian menunjukkan setelah enam bulan dan
sebagainya, imuniti berkurangan. Kajian-kajian di luar negara, banyak juga negara yang
telah buat kajian yang menunjukkan dengan adanya dos penggalak meningkatkan imuniti.

Jadi dengan ini, maka kuranglah jangkitan semula atau keterukan bila mendapat
jangkitan. Saya percaya di negara kita ini, ada sedikit kelekaan berlaku sebab masing-
