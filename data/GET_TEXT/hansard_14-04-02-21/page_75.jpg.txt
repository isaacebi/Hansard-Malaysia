DR.29.11.2021 65

01600

Saya ada dua kes ini. Kedua-dua kes ini melibatkan mereka yang kehilangan
MyKad dan akhirnya mereka menjadi mangsa. Saya sebutkan nombor akaun
210060526308 melibatkan seorang yang bernama Chan Keng Yong. Kedua, nombor
akaun 220575633301 melibatkan individu yang bernama Christopher Tee Kiang Jing. Jadi
saya mohon Yang Berhormat Menteri supaya bagi jawapan secara bertulis selepas ini.

Perkara terakhir Tuan Pengerusi. Saya hendak berkenaan dengan TNB juga. Ada
satu kes— tadi Yang Berhormat Baling kata mungkin ada tuntutan yang berjuta-juta. Ya,
ini tuntutan dua juta. Disyaki penyewa menyewa premis tetapi dalam tenancy agreement,
ada. Ini Yang Berhormat Menteri sebagai peguam yang lebih senior daripada saya,
tentunya boleh menjawab dengan mudah. Ada tenancy agreement. Tenant tulis dalam itu,
dia sewa untuk stor tetapi disyaki digunakan untuk Bitcoin. Memang tidak betul lah, kita
tahu pengusikan meter dan sebagainya. Akan tetapi, akhirnya tuan punya yang dituntut
RM2 juta.

Saya hendak sebutkan, tuan punya rumah yang kedai itu, harganya lebih kurang
RM600,000 tetapi dituntut RM2 juta untuk pengusikan meter dan juga untuk kekurangan
caj dan sebagainya. Saya rasa ia tidak betul dan saya mohon berikan nombor akaun untuk
TNB. Mungkin Yang Berhormat boleh berikan jawapan secara bertulis juga selepas ini.
Nombor akaun 220486805700, premis itu beralamat di Nombor 309-1, Jalan Haruan 5/7,
Pusat Komersial Oakland, 70300 Seremban.

Jadi saya mohon supaya kes-kes ini tidak berlaku supaya keadilan kepada semua
pihak. Jangan ada pihak yang menjadi mangsa disebabkan ada sindiket yang sengaja. Itu
Bitcoin itu memang kita wajib ambil tindakan. Kita kena perangi habis-habisan sebab ia
merugikan kita. Akan tetapi, jangan tuan punya rumah, tuan punya premis tersebut
dijadikan mangsa.

Jadi saya bukan hendak minta kita mengiakan perkara yang tidak betul, yang
langgar undang-undang. Yang langgar undang-undang, siapa yang buat, memang wajib
kita ambil tindakan yang setegas-tegasnya. Akan tetapi tuan punya rumah (/andiord) yang
tidak berdosa, jangan dijadikan mangsa. Jadi saya mohon jawapan daripada Yang
Berhormat Menteri. Terima kasih Tuan Pengerusi.

Tuan Pengerusi: Terima kasih Yang Berhormat Rasah. Silakan Yang Berhormat
Setiu.

4.02 ptg.

Tuan Shaharizukirnain’ bin Abd Kadir ([Setiu]: Assalamualaikum
warahmatullahi wabarakatuh. [Membaca sepotong ayat Al-Quran]

Tuan Pengerusi, Butiran 040200 — Tenaga Lestari. Sebagaimana sedia maklum,
Kementerian Tenaga dan Sumber Asli baharu sahaja melancarkan Tarif Elektrik Hijau
atau Green Electricity Tariff (GET), dengan izin Tuan Pengerusi bagi menawarkan bekalan
elektrik daripada sumber Tenaga Boleh Baharu (TBB) kepada mana-mana pengguna
mahupun syarikat yang ingin mengurangkan penggunaan jejak karbon. Inisiatif ini amat
bertepatan bagi merealisasikan sasaran kerajaan untuk pelepasan greenhouse gas
(GHG) dalam masa 30 tahun yang akan datang.

Selain itu, usaha ini juga mampu menarik lebih ramai pelabur untuk melabur ke
negara kita, khususnya syarikat-syarikat RE100. Oleh itu, persoalan saya, apakah
pencapaian semasa kapasiti penjana elektrik daripada sumber Tenaga Boleh Baharu ini?
Apakah usaha kerajaan bagi mencapai sasaran 35 peratus kapasiti TBB dalam penjanaan
elektrik negara? Selain itu juga, apakah langkah kerajaan dalam menggalakkan lebih
banyak pengguna mahupun syarikat-syarikat besar untuk menggunakan bekalan elektrik
daripada sumber TBB ini?

Butiran seterusnya, Butiran 030200 — Perlindungan Hidupan Liar dan Taman
Negara. Isu berkenaan konflik gajah dan manusia, sering kali saya bangkitkan di Dewan
yang mulia ini. Sebelum ini, petugas-petugas terpaksa menempuh jalan sejauh 20
kilometer untuk memindahkan gajah tersebut seperti yang berlaku di Kampung Ulu
