DR.29.11.2021 79

Sekiranya pemaju tidak mematuhi milestone projek ditetapkan, kegagalan ini
akan menyebabkan kuota ditarik balik dan dikenakan denda sehingga projek disiapkan.
Itu yang ditetapkan.

Tuan Pengerusi [Dato’ Mohd Rashid Hasnon]: Yang Berhormat Menteri masa
sudah habis, kalau hendak perlu tambahan masa sebut berapa minit. Lima minit Yang
Berhormat Menteri, 10 minit?

Datuk Seri Takiyuddin bin Hassan: Saya...
Tuan Noor Amin bin Ahmad [Kangar]: Maksimum 15 minit lah.

Tuan Muhammad Bakhtiar bin Wan Chik [Balik Pulau]: Baru lapan orang
jawab, ada 18.

Tuan Pengerusi [Dato’ Mohd Rashid Hasnon]: Masa 10 minit?

Datuk Seri Takiyuddin bin Hassan: Ha, 10 minit boleh.

Tuan Pengerusi [Dato’ Mohd Rashid Hasnon]: Tambahan masa 10 minit.
Datuk Seri Takiyuddin bin Hassan: Saya minta 10 minit. Saya ingin...

Tuan Muhammad Bakhtiar bin Wan Chik [Balik Pulau]: Minta celahan Yang
Berhormat Menteri. Apa yang saya bangkitkan tentang hidupan liar itu ialah apabila
sesuatu pembangunan yang hendak diadakan di satu kawasan hutan diteroka dan
ditebang dan sebagainya, tidak ada syarat-syarat yang dikenakan oleh KeTSA ataupun
Jabatan PERHILITAN atau Jabatan Perhutanan mengenai nasib hidupan liar itu. Jadi,
banyak habitat yang hilang dan kita lihat mereka berkeliaran di kawasan-kawasan
perumahan, di jalan raya dan sebagainya kerana tidak ada satu yang di impose oleh
kementerian.

Datuk Seri Takiyuddin bin Hassan: Terima kasih, terima kasih Yang Berhormat
Balik Pulau. Saya setuju sangat dengan pandangan Yang Berhormat itu tetapi kalaulah
kita mengkaji, saya amat rapat dengan PERHILITAN. Saya mengkaji kenapa berlakunya
perkara-perkara seumpama ini, hidupan liar kita ini terbiar dan juga mengalami nasib yang
amat malang sekali. Ini adalah berpunca daripada apa yang kita nyatakan
ketidakseimbangan antara pembangunan dan juga kelestarian alam sekitar.

Inilah peranan kita di kementerian ini untuk kita imbangkan perkara_ ini.
Pembangunan kita hendak teruskan tetapi kelestarian hidupan liar dan juga sumber
semula jadi ini amat kita pentingkan. Kalau kita boleh selesai itu kita boleh kurangkan.
Tidak boleh selesai tidak boleh, tidak kiralah kKerajaan mana pun Yang Berhormat.

Saya ingin membuat satu jawapan yang penting kepada bekas rakan sejawat
saya dari Bakri, seorang pakar dalam bidang tenaga. Saya akui. Beliau bertanya
mengenai penjualan elektrik 100 megawatt ke negara Republik Singapore yang dilihat
tidak membenarkan mengeksport TBB, daripada TBB ini, satu yang merugikan. Saya
hendak jelaskan kepada Yang Berhormat bahawa kerajaan telah membuat keputusan
tersebut kerana ia banyak memberi kelebihan dan manfaat kepada rakyat dan negara kita.
Bukan merugikan negara. Kita tidak menjual power daripada penjanaan TBB ini,
sebenarnya menguntungkan negara. Ini adalah kerana kerajaan perlu meningkatkan
penjanaan elektrik daripada sumber TBB.

So, kalau kita dah jana penjanaan sumber daripada TBB and then kita eksport ke
luar negara yang untung adalah negara yang membeli daripada kita. Ini kerana ia
banyaklah, sebagaimana Yang Berhormat tahu, banyak negara pelabur-pelabur RE100
yang memerlukan RE atau renewable energy 100 percent akan pergi kepada negara yang
mempunyai kadar ataupun kuota power TBB yang banyak. Jadi kita tidak jual. Ini adalah
keputusan Kabinet semasa saya menjadi Menteri baru-baru ini.

Puan Yeo Bee Yin [Bakri]: Ya, Tuan Pengerusi. Saya hendak katakan kita ada
banyak TBB ya. Solar sahaja kita ada 270 gigawatt di mana kapasiti sekarang kita ada
satu Malaysia 35 gigawatt sahaja. la bermaksud solar sahaja potensi kita adalah lapan
kali ganda dari apa yang kita perlukan. la bermaksud kalau kita jana untuk TBB kita boleh
