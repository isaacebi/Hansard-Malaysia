26 DR.29.11.2021

RANG UNDANG-UNDANG

RANG UNDANG-UNDANG PERBEKALAN 2022
DAN
USUL
ANGGARAN PEMBANGUNAN 2022
Jawatankuasa

Aturan Urusan Mesyuarat dibacakan bagi menyambung semula pertimbangan
atas “Rang Undang-undang Perbekalan 2022 dan Anggaran Pembangunan 2022 dalam
Jawatankuasa sebuah-buah Majlis.” [Hari Kelima]

[Majlis bersidang dalam Jawatankuasa]

[Timbalan Yang di-Pertua (Dato’ Mohd Rashid Hasnon) mempengerusikan
Jawatankuasa]

Kepala B.45 [Jadual] -
Kepala P.45 [Anggaran Pembangunan 2022] —

Tuan Pengerusi [Dato’ Mohd Rashid Hasnon]: Ahli-ahli Yang Berhormat,
Kepala Bekalan B.45 dan Kepala Pembangunan P.45 di bawah Kementerian Belia dan
Sukan terbuka untuk dibahas.

Ahli-ahli Yang Berhormat, saya ada senarai seramai 16 Ahli Yang Berhormat
untuk berbahas. Senarainya adalah seperti berikut. Pertama, Yang Berhormat Pasir Mas,
kemudian Yang Berhormat Bukit Mertajam, Yang Berhormat Jerai, Yang Berhormat Johor
Bahru, Yang Berhormat Parit, Yang Berhormat Lumut, Yang Berhormat Tebrau, Yang
Berhormat Sandakan, Yang Berhormat Setiu, Yang Berhormat Batu, Yang Berhormat
Tumpat, Yang Berhormat Batu Gajah, Yang Berhormat Kuala Krai, Yang Berhormat
Tampin, Yang Berhormat Dungun dan Yang Berhormat Labuan.

Sekarang saya jemput Yang Berhormat Pasir Mas. Lima minit.

11.36 pg.

Tuan Ahmad Fadhli bin Shaari [Pasir Mas]: Assalamualaikum warahmatullahi
wabarakatuh. Terima kasih Tuan Pengerusi.

Saya terus merujuk kepada Maksud B.45 Butiran 031000 — Malaysia Future
Leaders School. Anggaran tahun 2021 ialah RM16.5 juta, pada tahun 2022 ialah RM5.9
juta. Apakah jadi kepada program ini? Kerana ia dilihat penurunan secara mendadak.
Dan apakah hala tuju sebenarnya? Adakah kerajaan masih berminat untuk meneruskan
program Malaysia Future Leaders School ini? Kalau tidak, katakan tidak.

Butiran 020200 — Pembangunan Kemahiran Belia. Sasaran tahun 2021 sebanyak
RM189.175 juta, manakala tahun 2022 menurun dengan mendadak kepada RM164.733
juta. Dalam keadaan kita berdepan dengan situasi wabak pandemik COVID-19 ini, belia-
belia perlu dilatih dengan upskilling dan reskilling yang betul-betul serius.

Soal kemahiran ini adalah merupakan satu perkara yang penting. Maka,
kenapakah dalam situasi kita mahu memperbanyakkan belia-belia yang mempunyai
kemahiran-kemahiran khususnya di dalam memastikan kebolehpasaran graduan yang
pada hari ini berada pada situasi yang sangat-sangat serius dan kritikal, kenapa kita
turunkan soal pembangunan kemahiran belia ini?

Butiran 031500 — International Youth Centre. Tahun 2021 tiada peruntukan, tahun
2022 diperuntukkan RM2 juta. Apa dia International Youth Centre (lYC) ini dan bilakah ia
