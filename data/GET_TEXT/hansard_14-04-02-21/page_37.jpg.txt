DR.29.11.2021 27

dilancarkan? Apakah misi dan objektif penubuhannya? Bagaimanakah ia beroperasi dan
sebagainya?

Pembinaan Stadium Bukit Merbau, Pasir Putih. Saya mengimbau ucapan Yang
Berhormat Menteri Kewangan menyebut bahawa Stadium Bukit Merbau di Pasir Putih ini
di antara stadium yang akan dimulakan pembinaannya pada tahun 2022. Akan tetapi, di
manakah butirannya ia diletakkan di dalam Bajet 2022 ini?

Butiran 031200 — Penyelenggaraan Kem Wawasan Negara. Tahun 2021,
anggaran sebanyak RM2 juta, tahun 2022 diperuntukkan sebanyak RM3 juta. Apakah
program di bawah Kem Wawasan Negara ini? Saya cadangkan kesedaran mengundi juga
hendaklah dimasukkan ke dalam mana-mana silibus di dalam Kem Wawasan Negara ini
kerana anak-anak muda— ya, kita telah pun melepasi fasa untuk mengundi 18 tahun.
Kerajaan, saya yakin, serius untuk melaksanakan undi 18 tahun. Akan tetapi melihat
situasi di Melaka, walaupun pengundian 18 tahun masih belum lagi dimulakan, hanya 60
peratus sahaja pengundi yang turun mengundi.

Kita tidak dapat bayangkan kalaulah satu hari nanti undi 18 tahun dilaksanakan,
saya bimbang secara peribadi bahawa anak-anak muda tidak ramai yang keluar
mengundi yang akhirnya hak itu dipersia-siakan. Akhirnya objektif kita untuk
melaksanakan Undi18 tidak berjaya juga pada akhirnya.

Justeru, adakah kerajaan boleh mengambil suatu sikap untuk memperhebatkan
kursus ataupun kesedaran mengundi kepada anak-anak muda? Atau mungkin pada satu
peringkat, kita wajibkan rakyat untuk mengundi sebagaimana kita wajibkan rakyat untuk
mendapatkan vaksin COVID-19.

Mungkin di sana ada beberapa prosedur yang boleh kita laksanakan supaya
rakyat akan terpaksa atau setidak-tidaknya rakyat perlu untuk mengundi untuk
mendapatkan kemudahan-kemudahan tertentu di mana mengundi ini merupakan salah
satu usaha partisipasi mereka ke arah untuk mendaulatkan ataupun untuk menentukan
kepimpinan negara.

01140

Butiran 00100 — Institut Kemahiran Belia Negara (IKBN). Anggaran dipinda pada
tahun 202, RM18.6 juta. Manakala, tahun 2022, RM33 juta. Saya ucapkan tahniah di atas
kenaikan ini. la naik lebih kurang dalam sekitar 70 ke 80 peratus. Cuma, saya ingin
tekankan setakat manakah penekanan kerajaan terhadap pendidikan dan latihan teknikal
dan vokasional (TVET) yang lebih berkualiti kepada komuniti orang kurang upaya (OKU).

Adakah mereka ini di peruntukan dengan peruntukan tertentu di dalam IKBN ini
kerana ada perbahasan-perbahasan yang saya dengar di Dewan Rakyat dan juga di
Dewan Negara menekankan soal pengajian khusus untuk TVET kepada OKU di IKBN. Ini
kerana OKU ini, Tuan Pengerusi, kalau mereka diberikan peluang, mereka akan berjaya
lebih daripada orang-orang yang normal. Tidak kira dalam apa bidang sekalipun.

Saya ingin ucapkan tahniah. Mengambil kesempatan ini saya ucapkan tahniah
kepada seorang remaja istimewa dari Kelantan. Seorang artis yang bernama Asif Suhaimi
memenangi Anugerah Artis Komedi Popular, Anugerah Bintang Popular, Berita Harian ke-
34 baru-baru ini menewaskan pelakon ataupun artis-artis yang lain.

Seorang remaja istimewa OKU bila diberikan peluang, boleh memenangi
anugerah dan ia berlaku akibat dibimbing oleh rakan sebayanya saudari Syahmi Sazli,
yang kalau saya diberikan peluang untuk mencadangkan Syahmi ini perlu untuk
dianugerahkan sebagai Tokoh Pembimbing Belia Negara. Berjaya membimbing seorang
remaja OKU untuk mendapat Anugerah Artis Komedi Popular. Sekian terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Pasir Mas. Sekarang saya menjemput Yang Berhormat Bukit Mertajam.

11.41 pg.

Tuan Sim Chee Keong [Bukit Mertajam]: Terima kasih Tuan Pengerusi. Saya
terus masuk ke B.45 Butiran 020100 — Belia dan Sukan. Khususnya Kod Objek Am 10000
