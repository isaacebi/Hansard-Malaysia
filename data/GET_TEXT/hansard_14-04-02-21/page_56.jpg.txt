46 DR.29.11.2021

ramai juga sebahagian daripada Ahli Parlimen terlibat ialah melakukan aktiviti mengayuh
basikal dan juga bersenam.

Saya ingat kementerian juga patut menggunakan ini sebagai peluang untuk
mendidik gaya hidup sihat di kalangan masyarakat. Lebih daripada itu kementerian harus
menjadi kementerian yang memainkan peranan advokasi mengenai keperluan
pembangunan berkaitan. Dalam hal ini saya minta kementerian mungkin boleh berbincang
dengan KPKT untuk memastikan adanya laluan khas basikal supaya pengguna atau
penggiat aktiviti sukan ini dapat melakukannya dengan lebih selamat. Itu sahaja daripada
saya Tuan Pengerusi, sekian terima kasih.

Tuan Pengerusi [Dato’ Sri Azalina Othman Said]: Terima kasih, semua Yang
Berhormat, saya minta maaf, arahan daripada Tuan Yang di-Pertua, hanya Yang
Berhormat Kangar sahaja. Sekarang saya jemput Yang Berhormat Menteri 20 minit.

2.37 ptg.

Menteri Belia dan Sukan [Dato' Seri Ahmad Faizal bin Azumu]:
Assalamualaikum warahmatullahi wabarakatuh, salam sejahtera dan salam 1Malaysia.
Yang Berhormat Tuan Pengerusi, saya mohon mengucapkan jutaan terima kasih kepada
16 orang Ahli Yang Berhormat yang telah pun membahaskan di sesi peringkat
jawatankuasa untuk Kementerian Belia dan Sukan.

Saya mohon menjawab kepada persoalan-persoalan yang telah dibangkitkan oleh
Ahli-ahli Dewan yang berada di dalam Dewan. Terima kasih Tuan Pengerusi. Yang
Berhormat Pasir Mas, tidak ada di dalam Dewan. Yang Berhormat Bukit Mertajam, Yang
Berhormat Jerai, Batu.

Tuan Sim Chee Keong [Bukit Mertajam]: Bukit Mertajam ada.

Dato’ Seri Ahmad Faizal bin Azumu: Yang Berhormat Bukit Mertajam, sorry.
Yang Berhormat dari Bukit Mertajam membangkitkan perkara berkenaan dengan program
Olimpik dan juga Paralimpik 2024.

Kementerian melalui Majlis Sukan Negara telah pun mula melaksanakan program
khas yang dikenali sebagai Projek Asia Comm sejak Februari 2021, khusus untuk
persiapan atlet ke Sukan Asia Guangzhou 2022 dan Sukan Commonwealth Birmingham
2022 yang merupakan asas kepada penyediaan atlet ke Olimpik dan Paralimpik Paris
2024.

MSN bersama Institut Sukan Negara dan Persatuan Sukan Kebangsaan telah pun
menjalankan kajian secara terperinci bagi mengenal pasti sukan-sukan yang mampu
menyumbang pingat dalam kedua-dua temasya tersebut. Sebanyak 16 jenis sukan
dengan penglibatan 118 orang atlet dan 43 orang jurulatih diberikan tumpuan dalam
Program Asia Comm kali ini.

Tuan Sim Chee Keong [Bukit Mertajam]: Tuan Pengerusi dan juga Yang
Berhormat Menteri, saya faham dengan persiapan yang dilakukan tetapi pertanyaan saya
tadi ialah saya tengok di bawah P.45 butiran 01800 — Penyediaan Sukan Antarabangsa,
untuk Bajet 2022 hanya diperuntukkan RM17.5 juta.

Peruntukan ini untuk kita berdepan dengan tiga acara sukan antarabangsa yang
utama Hanoi Sea Games 2021, Guangzhou Asian Games 2022 dan Birmingham
Commonwealth Games 2022.

01440

Kalau kita bandingkan dengan tahun 2018, belanjawannya hanya untuk berdepan
dengan Gold Coast Commonwealth 2018 dan Asian Games di Jakarta 2018, kita nampak
perbezaan besar. Tahun 2018, untuk perkara yang sama, kementerian memperuntukkan
RM71.5 juta. Kalau RM71.5 juta banding dengan RM17 juta, itu beza jauh. Saya khuatir
nanti atlet tidak dapat cukup, persatuan tidak dapat peruntukan mencukupi untuk
berdepan dengan cabaran sukan antarabangsa. Terima kasih.
