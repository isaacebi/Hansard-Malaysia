DR.29.11.2021 75

Dato’ Dr. Xavier Jayakumar a/l Arulanandam [Kuala Langat]: Tentang TNB
dan sebagainya, saya setuju bahawa diberi peluang kepada semua player di dalam bidang
ini. Akan tetapi, soalan saya adakah ini benar ataupun TNB pun boleh masuk untuk solar
ini sebab ia satu syarikat yang terbesar dan ia ada masalah-masalah yang tertentu dengan
bidding prosesnya kalau ia masuk. Soalan saya dahulu ialah bolehkah kita bagi tugasan
kepada TNB untuk ia grow vertically yang itu, ia akan jadi satu syarikat besar di mana ia
akan bantu orang-orang yang hendak masuk ke dalam industri ini dan ia boleh buat.
Because the scale of business...

Datuk Seri Takiyuddin bin Hassan: Ya, terima kasih Yang Berhormat.

Dato’ Dr. Xavier Jayakumar a/l Arulanandam [Kuala Langat] : ...untuk ia
compete with other people on the ground, ia terlalu besar. Itu sahaja yang saya bertanya.
Terima kasih.

Datuk Seri Takiyuddin bin Hassan: Okey, terima kasih Yang Berhormat. Kita
akan beri perhatian kepada pandangan Yang Berhormat. Terima kasih. Yang Berhormat
Raub menyatakan mengenai peruntukan kepada Suruhanjaya Tenaga (ST) sama ada,
ada peruntukan untuk latihan kemahiran dalam industri elektrik. Saya ingin menyatakan
terus terang bahawa kementerian tidak menyediakan apa-apa peruntukan khusus kepada
ST untuk melaksanakan latihan ini. Walau bagaimanapun, ST sentiasa bekerjasama
dengan institusi latihan seperti ILSAS, institut latihan di bawah TNB untuk menawarkan
latihan kemahiran dan mentauliahkan institusi ini sebagai pusat latihan. Itu peranan atau
sumbangan ST secara tidak langsung.

Yang Berhormat Raub juga bertanyakan mengenai pemindahan gajah-gajah liar
yang dikatakan kalau boleh seumpama Jurassic Park. KeTSA melalui PERHILITAN amat
prihatin mengenai konflik gajah... [Disampuk]

Tengku Zulpuri Shah bin Raja Puji [Raub]: Yang Berhormat Menteri, Raub.
Soalan saya tadi berkenaan dengan chargeman, wireman. Kalau mengikut kepada
industri semasa, bekalan tenaga buruh ini berkurangan. Oleh sebab itu, soalan saya tadi
berkisar supaya pihak kementerian dapat bekerjasama walaupun mungkin latihan itu
dikendalikan oleh pihak lain. Terima kasih.

Datuk Seri Takiyuddin bin Hassan: Terima kasih Yang Berhormat.
Sebagaimana saya sebutkan tadi, secara direct-nya ST ini tugasnya sebagai regulator.
Akan tetapi, ia memberi kerjasama memberikan pengiktirafan kepada institusi-institusi itu.
Saya sudah pergi ke kepada ILSAS bersama dengan ST, memang banyak sumbangan
ST secara tidak langsung Yang Berhormat. Terima kasih.

Untuk pemindahan gajah ini, KeTSA telah membangunkan sanctuary gajah, tiga
pusat pemuliharaan gajah telah ditubuhkan. Satunya di kawasan dekat dengan Raub iaitu
Kuala Gandah, Pusat Konservasi Sungai Deka di Terengganu dan juga pusat sanctuary
di Johor. Semua pusat konservasi akan juga dibangunkan di Perak dengan nama Perak
Elephant Sanctuary. Jadi ini tempat-tempat yang kita hendak buat. Gajah ini memang
telah mengalami masalah kerana habitatnya telah diganggu dan banyak lagilah soal-soal
lain.

01650

Yang Berhormat Raub juga membangkitkan mengenai Malaysia Forest Fund
(MFF). Pada tahun 2022, adakah rancangan untuk menanam semula pokok? Saya
menyatakan bahawa peruntukan sebanyak RM3.224 juta yang disediakan untuk MFF
dalam Bajet 2022 akan memberi tumpuan kepada aktiviti memuktamadkan pembangunan
instrumen Forest Conservation Certificate (FCC) dan Forest Carbon Offset (FCO),
mewujudkan pangkalan data (registry) berkenaan dengan aktiviti REDD+ dan
membangunkan kapasiti dalam kalangan pemegang taruh khususnya kerajaan-kerajaan
negeri. Itulah tujuan peruntukan kepada MFF.

Yang Berhormat Raub juga bertanya, berapakah peruntukan tambahan untuk
menguruskan konflik gajah ini. Sebagai mana yang diberi tahu, Jabatan PERHILITAN
telah meluluskan peruntukan sebanyak RM10 juta untuk menguruskan konflik gajah ini.
