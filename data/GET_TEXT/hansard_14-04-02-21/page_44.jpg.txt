34 DR.29.11.2021

pulangan yang berprestij serta impak yang besar kepada negara? Ini adalah di bawah
Butiran 020100 — Belia dan Sukan.

01210

Seterusnya adalah Butiran 020200 iaitu Pembangunan Kemahiran Belia. Tuan
Pengerusi, saya memohon maklumat daripada kementerian secara terperinci. Sejauh
manakah kerajaan telah berjaya membangunkan kemahiran belia? Sekiranya ada
kelemahan, apakah langkah-langkah yang sedang atau akan diambil bagi mengatasi
masalah-masalah tersebut supaya belia negara kita dapat kemahiran yang sesuai untuk
pasaran pekerjaan di negara kita?

Seterusnya adalah Butiran 030600 iaitu Perkhidmatan Bekalan Makanan
Bermasak di Institut Latihan KBS. Tuan Pengerusi, saya melihat butiran ini kerana ini
adalah satu butiran baharu. Sebelum ini, tiada peruntukan yang diberikan. Jadi, saya
minta penjelasan daripada Menteri, apa sebabnya sebelum ini tiada dan sekarang sudah
diberikan bajet sebanyak RM42.5 juta? Adakah ini cukup atau lebih? Jadi, minta maklumat
terperinci, adakah pemilihan kontraktor akan dilakukan secara tender terbuka atau cara
yang lain?

Butiran yang seterusnya adalah mengenai Butiran 030800 iaitu Elaun Pelajar
Institut Latihan Kemahiran Belia. Tuan Pengerusi, di bawah butiran ini saya ingin bertanya,
sejauh manakah kerajaan dapat menghasilkan pelajar yang cemerlang serta bermutu
kepada negara kita? Apakah KPI pencapaian bagi penerimaan elaun? Ini akan
menyebabkan pelajar akan lebih fokus serta serius dalam menimba kemahiran. Selain itu,
adakah elaun latihan yang diberikan di antara RM100 hingga RM300 memenuhi atau
mencukupi keperluan bagi setiap pelajar?

Seterusnya adalah Butiran 030900 iaitu Program Belia dan Sukan. Tuan
Pengerusi, di bawah tajuk ini, saya ingin bertanya, adakah sistem rancangan
pembangunan atlet itu spesifik? Di mana pembangunan kriteria menjurus pada kesukaran
untuk menyalurkan keperluan kepada atlet yang mampu meraih pingat emas untuk
negara.

Adakah atlet dapat dilatih secara optimum memandangkan terdapat kelompangan
daripada segi pengurusan serta kemudahan yang mencapai tahap kejohanan? Apakah
kursus atau bengkel yang melibatkan pemimpin belia setempat dalam pemurnian SOP
atau garis panduan dalam melatih belia melaksanakan program?

Butiran yang terakhir adalah Butiran 031400 iaitu Sepang International Circuit Sdn
Bhd. Tuan Pengerusi, di bawah butiran ini, SIC telah bertapak selama 20 tahun. Saya
melihat terdapat banyak pengurangan terhadap peruntukan tersebut. Apakah sebabnya?
Adakah kerajaan masih mahu mengekalkan perlumbaan Formula 1? Kalau tidak, apakah
pelan tindakan kerajaan supaya SIC ini tidak jadi satu tapak terbiar?

Itu sahaja daripada saya. Saya mohon menyokong bajet ini. Terima kasih.

Tuan Pengerusi [Dato' Mohd Rashid Hasnon]: Terima kasih Yang Berhormat
Tebrau. Yang Berhormat Sandakan tidak ada dalam Dewan. Seterusnya saya menjemput
Yang Berhormat Setiu.

12.14 tgh.

Tuan Shaharizukirnain bin Abd Kadir [Setiu]: Assalamualaikum
warahmatullahi wabarakatuh.

Tuan Pengerusi, saya menyentuh Butiran 020100 iaitu Belia dan Sukan.
Berdasarkan kajian, ekonomi gig mampu menarik lebih ramai orang dewasa, orang muda
ataupun golongan belia. Jumlah pekerja dalam ekonomi gig meningkat hari demi hari.
Peningkatan ini juga menzahirkan negara kita telah bersedia mengalami_ transisi
perubahan landskap pekerjaan daripada pekerjaan tradisional kepada moden. Oleh itu,
langkah KBS melancarkan program myGIG sebagai pendekatan strategik menyokong
belia dan ekosistem ekonomi gig pasca COVID-19 dilihat amat wajar sekali.
