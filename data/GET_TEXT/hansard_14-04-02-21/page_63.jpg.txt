DR.29.11.2021 53

Kementerian Pendidikan ialah salah satu kementerian yang pegang banyak tanah
tetapi kegunaannya sedikit sahaja. It’s very saddening to note that Kementerian
Pendidikan ini ia ada banyak tanah tetapi kegunaannya ialah kecil dan ia tak guna tanah
ini. Selain itu, ada juga kementerian-kementerian lain yang pegang tanah-tanah ini. So,
saya minta untuk JKPTG membuat satu keputusan untuk bagi mereka semua satu masa
untuk bangunkan tanah-tanah ini. Kalau tidak, tanah-tanah ini kena dikembalikan semula
kepada Kerajaan Persekutuan untuk kita lihat macam mana kita nak bangunkan tanah-
tanah ini. This is all liquid cash yang ada dan kita boleh generate income daripada tanah-
tanah ini.

Akhir sekali Tuan Pengerusi, Butiran 020300 — Mineral dan Geosains. Saya nak
tanya kementerian, apa stand kita sekarang dengan rare earth industry ini di dalam
Malaysia? Apa jadi kepada pilot project yang kita telah pun luluskan semasa saya menjadi
Menteri? Apakah stand kita melalui kerajaan sekarang untuk kita membangunkan industri
REE ini di dalam negara kita pada masa sekarang? Sekian, terima kasih Tuan Pengerusi.

Tuan Pengerusi [Dato’ Sri Azalina Othman Said]: Yang Berhormat Raub.

3.05 ptg.

Tengku Zulpuri Shah bin Raja Puji [Raub]: Terima kasih Tuan Pengerusi.
Bismillahi Rahmani Rahim, Assalamualaikum warahmatullahi wabarakatuh dan salam
sejahtera. Saya pergi kepada Butiran 030200 — Perlindungan Hidupan Liar dan Taman
Negara. Perbelanjaan anggaran tahun 2021 sekitar RM90.2 juta, manakala anggaran
tahun 2022 sekitar RM91.8 juta. Jadi, kalau kita lihat ini, tak jauh beza ia. Saya nak
dapatkan penjelasan daripada pihak kerajaan, ada tak tambahan peruntukan untuk
mengawal gajah-gajah liar yang selalu merosakkan tanaman penduduk-penduduk
kampung dan juga Orang Asli?

Sebelum ini, ada sebahagian daripada gajah-gajah ini dapat dikawal dengan
menggunakan kolar pengesan satelit. Adakah pihak kerajaan bercadang untuk
menambah penggunaan kolar ini kepada semua gajah liar yang ada, termasuk anak-anak
gajah yang ada? Adakah pihak kerajaan juga bercadang untuk memindahkan hidupan liar,
yakni gajah-gajah ini ke kawasan yang lebih selamat seperti kaedah yang digunakan
dalam filem Jurassic Park, dengan sistem termasuk pagar keselamatan? Mohon juga
pihak kerajaan supaya ada sedikit peruntukan untuk mengawal pembiakan monyet atau
kera serta babi hutan yang sering mengganggu kebun-kebun penduduk kampung.

Seterusnya, saya pergi kepada Butiran 040100 — Pengurusan Tenaga. Adakah
bajet kali ini ada tambahan untuk Suruhanjaya Tenaga untuk memperbanyakkan latihan
tenaga kemahiran atau separuh mahir, khasnya kepada industri elektrik dan juga industri
sumber tenaga baharu bagi mengejar atau memenuhi sasaran zero carbon pada tahun
2050?

Saya difahamkan, buat masa ini profesion jawatan penjaga jentera (chargeman)
dan juga juru pendawai (wireman) tidak dapat menampung permintaan industri buat masa
ini. Jika kerajaan serius untuk mencapai sasaran zero carbon 2050, maka peruntukan
untuk latihan kemahiran ini perlu diperbanyakkan dan dipermudahkan serta ia dapat
melahirkan peluang pekerjaan kepada generasi baru.

Butiran 050600 — Biodiversity Protection and Patrolling Program (BP3). Anggaran
tahun 2021, sebanyak RM12 juta. Anggaran untuk tahun 2022, lebih kurang RM20 juta.
Perbezaan lebih kurang RM9Q juta. Jadi, saya mohon penjelasan butiran berkenaan
dengan ini sebab kita nak tahu, rakyat pun nak tahu. Akhir sekali, Butiran 050900 —
Malaysia Forest Fund (MFF). Adakah peruntukan sebanyak lebih RM3 juta ini untuk pokok
hutan ditanam semula dan di mana kawasan tersebut? Terima kasih.

Tuan Pengerusi [Dato’ Sri Azalina Othman Said]: Silakan Yang Berhormat Sik.

3.09 ptg.

Tuan Ahmad Tarmizi bin Sulaiman [Sik]: Assalamualaikum warahmatullahi
wabarakatuh, Bismillahi Rahmani Rahim. Terima kasih Yang Berhormat Tuan Pengerusi.
