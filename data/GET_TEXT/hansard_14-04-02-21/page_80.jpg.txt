70 DR.29.11.2021

‘Langkah Sheraton’ tidak berlaku, kita pun telah siap untuk mengembalikan autonomi
sektor elektrik kepada rakyat Sabah yang sebelum ini selama 34 tahun di bawah Kerajaan
Persekutuan.

Saya ingin tahu, apakah pendirian kerajaan terkini? Adakah kerajaan akan
mengembalikan autonomi sektor elektrik kepada Sabah seperti yang telah diputuskan
oleh Kerajaan Pakatan Harapan?

Dan yang terakhir, saya ingin merujuk kepada Butiran 10803 — Pembangunan
Mampan Hutan Sabah. Kerajaan Sabah telah berhasrat untuk menandatangani satu
nature conservation agreement dengan syarikat asing yang mana komuniti Orang Asal
tidak mengetahui apa-apa pun. Adakah Kerajaan Persekutuan memainkan peranan juga
dalam sebarang perjanjian carbon offset dengan pihak asing? Boleh kah kesemua
kerajaan negeri berbuat demikian?

Itu sahaja soalan saya dan isu yang hendak saya bangkitkan.

Tuan Pengerusi: Terima kasih Yang Berhormat Bakri. Yang Berhormat Dungun.

4.25 ptg.

Tuan Haji Wan Hassan bin Mohd Ramli [Dungun]: Assalamualaikum
warahmatullahi wabarakatuh. Terima kasih Tuan Pengerusi. Saya terus kepada Butiran
010200 — Pengurusan Sumber Asli. Soalan saya bagi sektor mineral dan geosains
negara. Sehingga bilakah sektor ini mampu menyumbang kepada pendapatan negara?
Yang kedua, apakah pada waktu ini kerajaan masih dalam pencarian atau eksplorasi
sumber mineral baharu dalam usaha memastikan negara kita tidak kekurangan dalam
sumber mineral?

Butiran 020100 — Jabatan Ketua Pengarah Tanah dan Galian Persekutuan.
Soalan saya yang pertama, mengapakah peruntukan bagi jabatan ini dikurangkan
daripada RM73,870,500 kepada RM71,711,200 bagi tahun 2022? Sehingga kini, saya
dimaklumkan bahawa hanya wujud 69 orang pegawai yang menguruskan urusan
pembahagian pusaka kecil di Semenanjung Malaysia sehingga menyebabkan ribuan fail
tertunggak.

Adakah kementerian mempunyai perancangan untuk menambah _ bilangan
perjawatan ini bagi memudahkan permohonan pembahagian urusan pusaka kecil ini yang
kini menjangkau jumlah puluhan ribu kes dapat diselesaikan secepat mungkin? Bagi
menguruskan urusan pusaka yang amat penting dan signifikan ini, adakah kementerian
mempunyai perancangan menaiktarafkan Unit Pembahagian Pusaka ini kepada satu
jabatan bagi melicinkan pengurusan dan operasi?

Seterusnya, Butiran 020300 — Mineral dan Geosains. Sumber pasir silika
terutamanya dalam kawasan Parlimen Dungun yang menjadi salah satu dari sumber
baharu mineral dan geosains. Soalan saya, apakah kelestarian industri ini atau
sustainability untuk silika ini pada masa akan datang? Kedua, apakah pihak kementerian
akan memantau proses pengurusan industri ini, sehingga ia boleh diproses menjadi
sesuatu produk seperti bahan pembuatan kaca, penapis air, fabrikasi water silica dan
industri kimia dalam pengeluaran sodium silica?

Butiran yang melibatkan 040100 — Pengurusan Tenaga. Soalan saya yang
pertama, mengapakah peruntukan dikurangkan dari RM7,941,200 kepada RM6,276,400?
Bilakah hasil penilaian tarif elektrik akan diumumkan? Yang ketiga, adakah penggunaan
tenaga solar oleh sesebuah kediaman akan dipromosikan bagi memastikan bil elektrik
yang ditanggung oleh rakyat tidak melambung tinggi?

01630

Seterusnya, apakah kementerian sudah bersedia untuk beralih dari penggunaan
sumber tenaga tidak boleh diperbaharui kepada sumber tenaga yang boleh diperbaharui
dalam masa terdekat ini? Ini kerana kutipan sumber tenaga yang boleh diperbaharui ini
sentiasa dilakukan saban bulan.
