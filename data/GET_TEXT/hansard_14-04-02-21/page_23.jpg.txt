DR.29.11.2021 13

Tuan Yang di-Pertua: Tiga sahaja peraturan mesyuarat benarkan. Yang
Berhormat Tumpat, maaf. Yang Berhormat Pontian, silakan.

Datuk Seri Haji Anmad bin Haji Maslan [Pontian]: [Berpantun]

Sudah tiba musim tengkujuh,

Rakyat mesti diberi bantuan,
Soalan saya nombor tujuh,

Harap Menteri tolong jawabkan.

7. Datuk Seri Haji Ahmad bin Haji Maslan [Pontian] minta Menteri Sumber
Manusia menyatakan berapa jumlah dan peratusan rakyat Malaysia yang bekerja di
negara ini mempunyai sijil, diploma ke atas atau sekurang-kurangnya Sijil Kemahiran
Malaysia selain daripada Sijil Pelajaran Malaysia dan apakah usaha yang dilakukan
untuk meningkatkan kemahiran dan pendapatan mereka.

Timbalan Menteri Sumber Manusia [Datuk Haji Awang bin Hashim]:
Assalamualaikum warahmatullahi wabarakatuh Tuan Yang di-Pertua, dan terima kasih
sahabat saya Yang Berhormat Pontian.

Berdasarkan kepada soalan yang dibangkitkan, Laporan Kaji Selidik Tenaga
Buruh Malaysia Tahun 2020 oleh Jabatan Perangkaan Malaysia (DOSM) menunjukkan
bilangan penduduk yang bekerja dan mempunyai kelayakan peringkat sijil, diploma dan
ijazah adalah seramai 4.7 juta orang iaitu 31.6 peratus.

01050

Oleh itu, kerajaan sentiasa berusaha dan komited untuk meningkatkan kemahiran
dan pendapatan rakyat Malaysia dengan menyediakan program latihan pekerjaan atau
perantisan bagi meningkatkan kemahiran (upskilling) dengan izin, latihan semula
(reskilling) dan silang kemahiran (cross-skilling). Bagi pihak Kementerian Sumber
Manusia melalui Jabatan Pembangunan Kemahiran, menyediakan peluang latihan
kemahiran kepada rakyat Malaysia melalui tiga kaedah seperti berikut:

(i) Sistem Latihan Program Bertauliah;
(ii) Sistem Latihan Dual Nasional; dan
(iii) Pengiktirafan Pencapaian Terdahulu.

Di samping itu, kementerian melalui Pembangunan Sumber Manusia Berhad
(PSMB) turut melaksanakan inisiatif PENJANA HRD Corp. seperti berikut:

i) Place and Train;

ii) B40 Development;

iii) SME Development;

iv) Industry Revolution 4.0;

v) Gerakan Insan Gemilang (GIG);

vi) Skop parol iaitu bagi mereka diberi persediaan untuk yang akan
habis tempoh dalam penjara.

Skim-skim_ ini telah dapat membantu rakyat Malaysia menambah dan
meningkatkan kemahiran dan mendapat penempatan pekerjaan di samping
menggalakkan rakyat untuk bekerja sendiri atau se/f-employed dengan izin.

Selanjutnya, usaha pemerkasaan ekosistem bakat diteruskan dengan program-
program di bawah Talent Corp. yang berfokus kepada pembangunan, kebolehpasaran
dan kebolehkerjaan bakat muda negara. Antara inisiatifnya adalah seperti berikut:

(i) Platform Analitis Penilaian Psikometrik Bersepadu (Nurturing
Expert Talent);

(ii) Program Latihan Industri Berstruktur;
