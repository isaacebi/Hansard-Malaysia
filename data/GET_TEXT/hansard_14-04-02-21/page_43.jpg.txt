DR.29.11.2021 33

Apakah pencapaian yang telah kita dapat dan apakah prestasi mereka dalam bidang-
bidang yang mereka telah dilatih, sama ada dalam bidang ekonomi ataupun pendidikan
ataupun politik kalau ada? Saya mohon penjelasan.

Keduanya, Butiran 031400 — Sepang International Circuit Sdn Bhd. yang hanya
diberikan RM4.5 juta. Kalau kita lihat ada perkembangan di luar negara, jiran negara kita
Indonesia yang membina circuit F1 di sebuah pulau yang cantik di Pulau Lombok
Mandalika yang bukan sekadar akan menarik perhatian perlumbaan F1 ini tetapi juga
sebagai tempat pelancongan yang baik.

Jadi, apakah tindakan kementerian dalam hal ini untuk memastikan Sepang
International Circuit ini yang sudah tidak ada menjalankan atau membawa masuk F1
racing ini, apakah langkah yang diambil untuk memastikan Sepang International Circuit ini
juga menjadi sasaran pelancongan bagi negara kita?

Untuk Maksud P.45 Butiran 02400 — Gelanggang Sukan, dibaca bersekali dengan
Butiran 02007 — Kompleks Sukan Komuniti yang disediakan hampir RM95 juta bagi dua
tajuk tersebut. Saya ingin mencadangkan supaya kompleks sukan komuniti ini diberikan
perhatian lebih. Saya mencuba di kawasan Lumut untuk membina sebuah tempat main
bola yang kecil dengan harga yang munasabah. Akan tetapi dapat dimanfaatkan oleh
orang kampung. Kita tidak boleh buat satu pusat ini, futsal contohnya di peringkat daerah.
Ini kerana yang hendak disasarkan ialah orang-orang, anak-anak muda di kampung.

Jadi kalau boleh diterjemahkan peruntukan gelanggang sukan ini kepada projek-
projek kecil sedemikian, kita akan dapat lebih banyak projek di kampung-kampung dan
lebih banyak penglibatan anak-anak kita dalam sukan. Selain daripada itu, di kawasan
Lumut juga saya mencadangkan kepada kementerian untuk menimbangkan pembinaan
sebuah mini stadium di kawasan Lekir yang ada sudah tapak disediakan oleh kerajaan
negeri. Sudah di tanda di situ. Jadi, kalau boleh kita buat satu pusat sukan yang boleh
membangunkan kawasan tersebut yang pada masa ini masih lagi ketinggalan dan
dianggap sebagai kawasan pertanian yang tidak berapa cepat membangun.

Seterusnya, Butiran 00906 — Program Pembangunan Ahli Sukan — Skim
Kumpulan Ahli Sukan yang diperuntukkan RM32 juta. Agak banyak. Kita nampak
pencapaian ahli-ahli sukan kita sehari dua inilah amat membimbangkan. Badminton yang
kita berikan perhatian nampaknya tidak menghasilkan keputusan-keputusan di dalam
sirkuit antarabangsa yang mereka sertai buat ketika ini. Di kejohanan-kejohanan terbuka
negara-negara yang terakhir, saya tengok di Indonesia pun kita gagal. Jadi, apakah
langkah-langkah yang akan diambil oleh kementerian untuk memastikan peruntukan
sebanyak ini dapat menghasilkan pulangan dari segi imej kita di dalam bidang sukan?

Terakhirnya, Butiran 01800 — Penyediaan Sukan Antarabangsa RM17.5 juta. Ke
manakah sasaran sebenarnya? Sukan manakah untuk tahun depan ini yang disasarkan
dengan jumlah yang kecil sedemikian? Sama ada kita akan juga menumpukan kepada
sukan-sukan yang Malaysia ada tetapi tidak berapa popular seperti kriket yang sekarang
ini di peringkat antarabangsa lebih-lebih lagi negara Komanwel ini semakin meningkat
minat di kalangan rakyatnya. Adakah kriket akan dijadikan juga sukan yang popular?
Terima kasih Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat
Lumut. Seterusnya, saya jemput Yang Berhormat Tebrau.

12.09 tgh.

Tuan Steven Choong Shiau Yoon [Tebrau]: Terima kasih kepada Tuan
Pengerusi kerana mengizinkan saya sertai perbahasan ini. Tuan Pengerusi, walaupun
Kementerian Belia dan Sukan telah diwujudkan sejak tahun 1944 tetapi kelihatan
kelemahan dua organisasi iaitu Majlis Sukan Negara dan Institut Sukan Negara di mana
perancangan tahunan yang kelihatan tidak menyeluruh dan tiada impak serta pelan
tindakan yang tidak kelihatan efektif. Apakah sebabnya?

Bagaimanakah peranan yang dimainkan oleh anak syarikat milik KBS yang
menganjurkan sesuatu kejohanan dengan peruntukan kerajaan tetapi kurang membawa
