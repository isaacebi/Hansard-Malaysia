DR.29.11.2021 7

masing— kita dah mencapai hampir 80 peratus seluruh populasi penduduk di Malaysia ini
mendapat dos penuh. Kita dah 77.7 peratus.

Jadi, ada sedikit kelekaan sedikit di situ yang menyebabkan rasa macam dah okey
tetapi kita mesti faham, dengan kewujudan varian-varian baharu yang tadi disebut,
Omicron ini yang telah dijumpai di South Africa dan yang juga yang terkini di Hong Kong,
dah dekat dengan kawasan kita.

Sebab itu kerajaan hari ini begitu prihatin dan telah memulakan langkah-langkah
kawalan ketat. Tidak membenarkan orang-orang dari kawasan-kawasan yang tertentu
yang ada jangkitan Omicron ini untuk datang ke Malaysia dan mereka yang datang akan
dibuat ujian dan akan dibuat kuarantin selama 14 hari.

Jadi, saya hendak terangkan sekali lagi bahawa pentingnya kita mengambil dos
penggalak ini. Ini adalah untuk keselamatan kita sebab kita tak tahu. Saya bagi contoh,
Tuan Yang di-Pertua. Contohnya Omicron ini, ini adalah dikatakan satu varian yang
mungkin lebih bahaya daripada Delta yang mempunyai 32 mutasi protein berbanding
dengan Delta yang hanya memiliki sembilan mutasi protein. Kita tak tahu, WHO telah
menamakan ia Omicron, B.1.1.529 ini dan telah menjadikan ia salah satu daripada VOC.

Jadi, kita tak tahu sejauh mana keterukan yang ia boleh jadikan. Kita tak tahu
sejauh mana vaksin boleh menangkis varian ini dan kita tak tahu juga rejim ubat yang ada
sekarang, adakah dapat merawat penyakit ini. Jadi sebab itu hari ini, rakyat kena
walaupun kebanyakan kita telah berada di fasa 4 dan kita telah bebas sekarang untuk
bergerak dan telah mula mengadakan aktiviti-aktiviti sosial dan ekonomi, rakyat mesti
sama-sama menyedari perkara ini.

Tuan Yang di-Pertua: Ringkaskan, Yang Berhormat Timbalan Menteri.

Dato’ Dr. Haji Noor Azmi bin Ghazali: Supaya kita dapat menghindarkan diri kita
daripada kena COVID-19 sekali lagi dan menjadi keterukan yang lebih serius. Terima
kasih Tuan Yang di-Pertua.

Tuan Yang di-Pertua: Terima kasih. Soalan tambahan kedua, Yang Berhormat
Kuala Selangor.

Datuk Seri Dr. Haji Dzulkefly bin Ahmad [Kuala Selangor]: Terima kasih Tuan
Yang di-Pertua. Saya mendengar jawapan Yang Berhormat Timbalan Menteri sebentar
tadi. Namun pada soalan tambahan ini, kalau saya diizinkan untuk berkalih sedikit kepada
vaksinasi ke atas kanak-kanak berumur lima hingga 11 tahun, Tuan Yang di-Pertua yang
hari ini sudah menjadi bukan kontroversi, tetapi satu dengan izin, intense contest ataupun
pertelingkahan dan debat yang agak keras juga di kalangan pakar-pakar.

01030

Apakah boleh kita mulakan dan apakah langkah-langkah kementerian dalam hal
ini kerana kita tidak punya data dan kita tidak punya kajian sendiri. Apakah kita akan
bersandarkan kepada kajian yang diluluskan oleh FDA secara dengan unanimous secara
ijmak. Ini kerana saya memandang perkara ini adalah sangat penting. Namun, kita tidak
dapat merumuskan satu tindakan dalam waktu yang terdekat ini. Saya ingin tahu untuk
Yang Berhormat Timbalan Menteri memberikan pencerahan atas vaksinasi ke atas kanak-
kanak lima hingga 11 tahun. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat. Seminit Yang Berhormat.

Dato’ Dr. Haji Noor Azmi bin Ghazali: Terima kasih Tuan Yang di-Pertua.
Terima kasih Yang Berhormat Kuala Selangor. Memang sebenarnya kenapa kita merujuk
kepada kanak-kanak lima hingga 11 tahun. Ini kerana kita hendak melindungi anak-anak
kita. Sepertimana yang kita telah jalankan kepada remaja 12 hingga 17 tahun yang kini
telah mencapai pada tahap 85.9 peratus kadar vaksinasi sepenuhnya untuk anak-anak
remaja ini.

Kita yakin insya-Allah dengan usaha kita ini dapat memberikan mereka
keselamatan lebih untuk pergi balik ke sekolah. Jadi ini kerisauan kita, anak-anak kita dan
mereka yang tidak dapat diberi vaksin. Dia ada kumpulan yang belum diberi vaksin, anak-
anak kita umpamanya lima hingga 11 tahun.
