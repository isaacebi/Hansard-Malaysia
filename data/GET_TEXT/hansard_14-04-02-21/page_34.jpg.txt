24 DR.29.11.2021

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bukit Mertajam. Sila, Yang Berhormat Timbalan Menteri.

Tuan Wan Ahmad Fayhsal bin Wan Ahmad Kamal: Terima kasih Yang
Berhormat Bukit Mertajam sahabat saya.

Pertama, kenyataan yang saya buat berkenaan dengan sekolah vernakular atas
kapasiti saya sebagai Ketua Pemuda Bersatu, bukan sebagai Timbalan Menteri
Perpaduan Negara pada tahun lalu.

Saya tekankan dalam penjelasan saya itu ialah berhubung dengan perlunya ada
satu usaha yang kukuh untuk memastikan sekolah-sekolah vernakular mendaulatkan
bahasa Melayu sebagai bahasa yang boleh menghubungkan perpaduan antara pelajar,
guru dan masyarakat.

Saya rasa ini satu perkara yang penting yang perlu kita teliti bersama yang mana
kalaulah saya yakin ada lebih ramai pelajar-pelajar dan juga individu-individu seperti Yang
Berhormat Bukit Mertajam yang memahami persuratan Melayu dengan baik, mampu
bertutur bahasa Melayu dengan baik, saya yakin inilah produk yang kita jadikan contoh
sebagai ejen perpaduan di peringkat sekolah vernakular.

Jadi, yang saya maksudkan di situ bukanlah mansuhkan tutup tetapi ialah
memantapkan bahasa Melayu sebagai bahasa pengantar di sekolah vernakular.

Timbalan Yang di-Pertua [Dato’ Mohd Rashid Hasnon]: Soalan tambahan
kedua. Saya jemput yang ke...

Tuan Sim Chee Keong [Bukit Mertajam]: Ini jelas tidak benar. Tidak benar.
Jawapan yang tidak benar. Sebab...

Timbalan Yang di-Pertua [Dato’ Mohd Rashid Hasnon]: Saya jemput soalan
yang kedua.

Tuan Sim Chee Keong [Bukit Mertajam]: Jawapan yang tidak benar. Sebab...
Timbalan Yang di-Pertua [Dato’ Mohd Rashid Hasnon]: Satu sahaja.
Dato’ Haji Salim Sharif [Jempol]: Jempol. Jempol.

Tuan Sim Chee Keong [Bukit Mertajam]: Timbalan Menteri yang menyatakan
supaya sekolah vernakular dimansuhkan.

Timbalan Yang di-Pertua [Dato’ Mohd Rashid Hasnon]: Saya jemput Yang
Berhormat Jempol.

Dato’ Haji Salim Sharif [Jempol]: Okey. Terima kasih.

Tuan Sim Chee Keong [Bukit Mertajam]: Kalau hendak tambah baik bahasa
Melayu, kita boleh tambah baik bahasa Melayu. Bukannya dengan memansuhkan sekolah
vernakular.

Timbalan Yang di-Pertua [Dato’ Mohd Rashid Hasnon]: Saya minta Yang
Berhormat Jempol teruskan.

Tuan Sim Chee Keong [Bukit Mertajam]: Timbalan Menteri telah memberikan
satu jawapan yang tidak benar dan menyelewengkan Dewan ini berkenaan dengan
pendirian dan kenyataan beliau, Tuan Yang di-Pertua. Minta satu petua.

Timbalan Yang di-Pertua [Dato’ Mohd Rashid Hasnon]: Saya sudah jemput.
Sila, Yang Berhormat Jempol.

Dato’ Haji Salim Sharif [Jempol]: Terima kasih Tuan Yang di-Pertua.
Mengambil kira semangat Keluarga Malaysia, adakah Kementerian Perpaduan
memikirkan bahawa kita kena mengadakan suatu model di mana sebelum memulakan
Sidang Parlimen, adakah lebih baik menyanyikan lagu Negaraku dan juga membaca ikrar
Rukun Negara? Apa pandangan kementerian? Isu ini saya sudah bawa dua kali tetapi
tiada feedback. Apa pandangan Timbalan Menteri yang ada dan juga semangat Ketua
Pemuda Bersatu.
