50 DR.29.11.2021

Negeri Kedah di Gunung Keriang, Pusat Latihan Perahu Layar Kebangsaan (MSN) di
Langkawi dan banyak lagi.

Walau bagaimanapun, beberapa kemudahan seperti velodrom adalah tidak
praktikal untuk diadakan di setiap negeri kerana kadar penggunaannya agak minima dan
sekiranya ia merupakan velodrom tertutup, kos penyelenggaraannya amat tinggi. Justeru,
perkongsian penggunaan antara negeri adalah langkah dan kaedah yang terbaik.

Berkenaan dengan bantuan pentadbiran Kementerian Belia dan Sukan melalui
Jabatan Belia dan Sukan Negara (JBSN), menyalurkan sejumlah peruntukan bantuan
pentadbiran kepada Majlis Belia Malaysia tertakluk kepada peruntukan kewangan semasa
bagi maksud membantu melancarkan pengurusannya sebagai badan induk pertubuhan
belia serta membolehkannya membantu melancarkan pengurusan badan-badan
gabungannya seperti Pertubuhan Belia Peringkat Kebangsaan, Majlis Belia Negeri dan
Majlis Belia Daerah.

Sebagaimana tahun 2020 dan 2021, KBS melalui JBSN juga menyediakan
sejumlah RM7 juta untuk bantuan pentadbiran kepada pertubuhan-pertubuhan belia yang
bergabung di bawah Majlis Belia Malaysia. Jumlah peruntukan bantuan pentadbiran
tahun 2022 ini turut merangkumi sejumlah RM955,000 untuk pertubuhan-pertubuhan belia
di peringkat daerah yang meliputi 118 siri untuk melaksanakan kursus pengurusan
organisasi dengan sasaran 4,840 peserta bagi memastikan pertubuhan belia akar umbi
membuat persiapan serius untuk transisi peralihan kepimpinan bawah umur 30 tahun.

Berkenaan dengan Butiran 02007 iaitu Kompleks Sukan Komuniti, KBS telah
membuat penyelarasan semula kepada butiran ini. Peruntukan tahun 2022 sebanyak
RM1,703,000 adalah untuk melaksanakan kerja-kerja naik taraf dan baik pulih sebahagian
daripada Kompleks Sukan Komuniti (KSK) di seluruh negara pada tahun 2021 dan 2022.
Manakala sebahagian lagi naik taraf KSK ini, akan menggunakan peruntukan pada tahun
2023 dalam RMKe-12.

Berkenaan dengan pengurangan peruntukan B.45 Butiran 020200 pada tahun
2022 berkenaan dengan Program Pembangunan Kemahiran, untuk makluman Yang
Berhormat Jerai, peruntukan bagi butiran ini pada tahun 2021 adalah sebanyak
RM189,175,400 dan pada tahun 2022 diperuntukkan sebanyak RM164,733,800. la dilihat
berkurangan berbanding tahun ini.

Namun jika dilihat pada tahun 2021, peruntukan bagi Emolumen Kakitangan
Kontrak (EKK) dan bayaran bagi kontrak makanan bermasak adalah bersekali dengan
peruntukan di bawah Butiran 020200. Manakala bagi tahun 2022, elaun kakitangan
kontrak dan kontrak makanan bermasak telah diasingkan butirannya kepada 030200 iaitu
Emolumen Kakitangan Kontrak dan Butiran 030600 iaitu Kontrak Bekalan Makanan
Bermasak. Jika dijumlahkan ketiga-tiga butiran ini bagi tahun 2022 adalah sebanyak
RM204,086,600 dengan kenaikan sebanyak RM14,911,200 iaitu kenaikan sebanyak 7.31
peratus.

Merujuk kepada program jangka pendek yang dicadangkan oleh Yang Berhormat
Jerai, pada tahun 2022, KBS melalui ILKBS dari tahun 2017 sehingga kini telah
melaksanakan Program Bootcamp menggunakan konsep train and place, dengan izin.
Latihan dalam jangka masa pendek iaitu dalam tempoh satu hingga tiga bulan. Contohnya
juruteknik penyelenggaraan rel, kimpalan, penyaman udara, pemasangan jalur lebar,
semburan cat automotif dan pelbagai bidang lagi.

Yang Berhormat Johor Bahru membangkitkan Butiran 020400 berkenaan dengan
gelanggang sukan— pembinaan kompleks sukan mini di SMK Bandar Baru Uda.
Penyerahan rasmi kompleks sukan mini akan dibuat selepas sijil pengiktirafan daripada
IAAF diperolehi oleh syarikat kontraktor. Pengurusan dan penyelenggaraan kompleks ini
nanti akan diserahkan kepada pihak sekolah untuk digunakan termasuk oleh masyarakat
umum di sekitarnya.

Berkenaan dengan Butiran 00601 iaitu Naik Taraf Kompleks Belia dan Sukan
Negeri-negeri. Pembinaan Kompleks Belia dan Sukan Johor, tapak asal kompleks ini
dibina di atas tanah kerajaan negeri. Namun Kerajaan Negeri Johor telah mengambil
semula tanah ini dan sebagai gantian, kerajaan negeri telah pun memberi tapak baharu
