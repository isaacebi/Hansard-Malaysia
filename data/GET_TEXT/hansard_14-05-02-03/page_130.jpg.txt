DR. 20.7.2022 125

sebagainya. Di samping itu, Tribunal AGS juga boleh berpandukan kepada kes gangguan
seksual yang telah diputuskan mahkamah sivil dalam menentukan jumlah award yang boleh
diberikan kepada kerugian yang tidak dapat ditafsirkan.

Saya juga nak merujuk kepada Yang Berhormat Sungai Buloh tadi. Soalan yang
diberikan tentang berkaitan dengan seksyen 17(1)(c) tadi. Tadi disebutkan tentang:

(a) yang timbul dalam perjalanan prosiding;

(b) yang pada pendapat Tribunal, adalah cukup penting untuk

mewajarkan rujukan itu; dan

(c) yang penentuannya oleh Tribunal menimbulkan, pada pendapat

Tribunal, keraguan yang mencukupi untuk mewajarkan rujukan itu.

Jadi keraguan yang mencukupi ini akan ditentukan oleh tribunal. Tribunal yang
akan menentukan keraguan yang mencukupi ini supaya ia boleh membuat rujukan kepada
Hakim Mahkamah Tinggi mengenai persoalan undang-undang. So, ini kerana itu bila kita
melantik tribunal ini, mereka ini merupakan mereka yang mempunyai latar belakang
kehakiman, perundangan, bukan sahaja presiden atau timbalan presiden tetapi sekurang-
kurangnya lima daripada mereka juga yang mempunyai latar belakang undang-undang
yang tidak kurang daripada tujuh tahun.

Jadi ini juga bila dikatakan keraguan yang mencukupi ini, sudah pasti mereka ini
juga mempunyai latar belakang dan pengalaman yang luas dalam bidang undang-undang
dan sekiranya tidak dapat dia memberikan bahawa terdapat keraguan, maka dia perlu untuk
merujuk kepada Hakim Mahkamah Tinggi.

Tuan Mohamed Hanipa bin Maidin [Sepang]: Yang Berhormat Menteri, dari
Sepang.

Tuan Sivarasa Rasiah [Sungai Buloh]: Boleh saya jawab sedikit dulu, Yang
Berhormat Sepang?

Tuan Mohamed Hanipa bin Maidin [Sepang]: Okey, silakan.

Tuan Sivarasa Rasiah [Sungai Buloh]: Tuan Pengerusi, saya hendak minta
penjelasan daripada Yang Berhormat Menteri. Isu yang saya bangkitkan ialah satu, kenapa
kita sebut the determination of which by the Tribunal atau penentuan ini oleh Tribunal. Bila
seksyen 17 telah jelas ini bukan berkaitan dengan penentuan oleh Tribunal, ini ialah
berkaitan dengan rujukan soalan itu ditentukan oleh Mahkamah Tinggi, bukan Tribunal. So,
itu yang percanggahan yang ada. It doesn’t make sense, dengan izin.

Kedua, bila kita gunakan ungkapan dalam Bahasa Malaysia, “keraguan yang
mencukupi” dan dalam bahasa Inggeris, "sufficient doubt” itu pun tak ngam, tak selaras. Bila
kita gunakan huraian itu kepada satu persoalan undang-undang, it doesn’t make sense how
a question of law create sufficient doubt ataupun keraguan- it doesn’t make sense. Yang
klausa sebelum itu memang clear. When the question of law is of sufficient important. Bila
persoalan undang-undang adalah cukup penting untuk mewajarkan rujukan. That is clear
but to say ada juga syarat di mana ini create sufficient doubt. I’m sorry, dengan izin, it
doesn’t make sense. That is why | raise it. Kita tak boleh pakai perkataan itu untuk

menghuraikan.
