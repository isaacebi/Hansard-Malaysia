DR. 20.7.2022 164

01910

Keduanya, saya hanya hendak menerangkan bahawa SOSMA ini hanya kita
berikan kepada kesalahan-kesalahan jadual pertama dalam SOSMA. Itu sahaja yang
banyak dibangkitkan ini kes-kes yang tidak sama dengan apa yang saya katakan.

Contohnya, kesalahan terhadap negara kanun keseksaan Akta 574 Bab VIA
kesalahan yang berhubungan dengan keganasan. Bab IVB jenayah terancang. Bahagian III
A Penyeludupan Migran Akta Antipemerdagangan Orang dan Antipenyeludupan Migran
2007 dan Akta Langkah-langkah Khas Menentang Keganasan di Luar Negara.

Tuan Yang di-Pertua, kalau kita cerita tentang Jadual Pertama ini kesalahan yang
saya katakan, banyak daripada kesalahan-kesalahan ini adalah merupakan kesalahan yang
merangkumi ramai daripada penjenayah yang kita tangkap.

Tuan M. Kulasegaran [Ipoh Barat]: Minta penjelasan.

Dato’ Seri Hamzah bin Zainudin: Ini adalah sesuatu yang memerlukan masa yang
agak lama untuk kita siasat. Ramai daripada rakan-rakan mengatakan Ahli Parlimen di sini
menimbulkan proses siasatan mengikut seksyen 117 Kanun Tatacara Jenayah (KTJ).

Saya faham bahawa kalau kita hendak ikutkan seksyen 117 ini, betul saya
maklumkan memang betullah bila 24 jam hari pertama kita siasat dan kita akan lengkap dan
bawa terus kepada majistret itu. Kemudian kita minta tambah empat hari. Kemudian, kalau
tidak cukup minta tambah lagi.

Masalahnya bila terlampau ramai yang kita rangkumkan semua ini, kadang-kadang
change of evidence is very important dalam siasatan yang dilakukan. Kalau kita bawa
mereka ini ke mahkamah, sudah ada cerita-cerita yang terbuka. Oleh sebab itu kita
perlukan 48 jam, yang pertama itu 48 jam seperti Yang Berhormat Jelutong ini. Dia sendiri
kata tidak dibenarkan, tidak tahu pun apa perkara yang — Saya hendak maklumkan bahawa
saya tidak tahu siapa ini. Peguam Rayer telah dilantik sebagai peguam kepada
superintenden Nasrul pada 2 Julai 2022. So, ini menunjukkan siapa yang salah di sini? Kita
memang benarkan. Siapa kata kita tidak boleh berikan peguam untuk dilantik? Ini masalah
kita.

Tuan M. Kulasegaran [lpoh Barat]: Penjelasan, Yang Berhormat Menteri
penjelasan.

Tuan Sanisvara Nethaji Rayer a/l Rajaji [Jelutong]: Yang Berhormat Menteri.

Tuan M. Kulasegaran [Ipoh Barat]: Penjelasan, penjelasan.

Dato’ Seri Hamzah bin Zainudin: Saya hendak maklumkan sebab itu Tuan Yang
di-Pertua apa pun yang saya hendak jawab di sini adalah semata-mata kerana hendak bagi
tahu bukannya saya tidak tahu tentang seksyen 117.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua.

Tuan M. Kulasegaran [Ipoh Barat]: Yang Berhormat Menteri sendiri cakap tidak
perlu — dia tak pernah cakap mengenai [Tidak jelas], he’s talking about the merits of the
matter. What is his point?

Dato’ Seri Hamzah bin Zainudin: Akan tetapi, kesalahan-kesalahan yang berat ini
adalah... [Tidak jelas]
