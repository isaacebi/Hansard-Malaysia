DR. 20.7.2022 85

Jadi saya mencadangkan di sini supaya satu kaedah dengan memasangkan
kamera litar tertutup dilaksanakan di semua tempat awam ini supaya kita dapat melihat apa
yang berlaku dan daripada segi pembuktian pun dapat dibuat nanti oleh pihak yang
mengadu.

01530

Saya juga ingin bertanya kepada pihak kementerian, apakah pendekatan dan
strategi pihak kementerian kepada mangsa sedemikian yang takut dan malu untuk
melaporkan kepada pihak berkuasa? Adakah cara mekanisme di bawah kementerian, di
bawah rang undang-undang yang akan kita luluskan ini supaya ini akan memberikan
kemudahan kepada pengadu kita untuk— memang baik kita adakan rang undang-undang
ini tetapi kalau tidak ada cara mekanisme untuk mereka laporkan, membuat aduan-aduan
mereka dan siapa yang akan mereka temui dan sebagainya, maka ia akan jadi sia-sia.

Namun demikian, saya tetap mengharapkan rang undang-undang ini akan
mencapai kejayaan. Kempen seperti “Jangan Takut Buat Laporan” perlu kita lakukan,
diberikan perhatian di semua peringkat bagi mewujudkan kesedaran kepada orang ramai
termasuk juga melalui Talian Nur dan polis sekiranya berdepan dengan situasi gangguan
seksual atau dicabul.

Begitu juga saya mengucapkan tahniah kerana ada pindaan nanti daripada segi
bantuan nasihat perundangan ini akan dibenarkan para peguam untuk hadir. Ini saya
ucapkan tahniah.

Saya ingin bertanya kepada kementerian, adakah kementerian nanti akan
menyediakan unit yang khusus yang akan ada peguam-peguam yang dilantik yang boleh
membantu para pengadu kita, mangsa kita untuk mereka mendapatkan nasihat undang-
undang? Bukan sahaja di peringkat kementerian. Ini kerana kalau di peringkat kementerian
itu, ia jauh di Putrajaya. Akan tetapi, bagaimana mereka yang berada di negeri-negeri, di
daerah-daerah? Mereka juga akan menghadapi masalah ini dan biasanya mereka ini tidak
akan dapat bantuan.

Saya tahu ini tentunya akan menelan belanja yang besar, banyak kerja yang perlu
dilakukan. Namun, dengan niat kita yang baik untuk memastikan semua pihak yang
menjadi mangsa ini dapat dibela oleh kerajaan kita, oleh kementerian melalui rang undang-
undang yang akan kita luluskan sebentar lagi ini, maka kerja ini perlulah kita lakukan
dengan secara serius.

Timbalan Yang di-Pertua [Dato’ Mohd Rashid Hasnon]: Yang Berhormat, masa
dah berakhir.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Saya harap ia akan menjadi sesuatu yang memberikan manfaat kepada semua
dan saya yakin kita semua yang berada di dalam Dewan ini mempunyai niat yang ikhlas
memastikan ini akan menjadi sesuatu...

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat.
