DR. 20.7.2022 151

Dato’ Sri Haji Tajuddin bin Abdul Rahman [Pasir Salak]: Cukuplah itu.

Tuan Mohamed Hanipa bin Maidin [Sepang]: Tuan Yang di-Pertua, SOSMA
Tuan Yang di-Pertua merupakan undang-undang- prosedur ya Tuan Yang di-Pertua
mungkin tahu. Oleh sebab itu Tuan Yang di-Pertua, kita tidak ada masalah Tuan Yang di-
Pertua. Kita sudah ada Kanun Keseksaan seperti mana yang dikata oleh Yang Berhormat
Jelutong. Kita ada seksyen 117, kita ada Artikel 5 Perlembagaan yang memperuntukkan,
dalam masa 24 jam mesti dibawa ke mahkamah.

Ini merupakan undang-undang tinggi. Sehingga sekarang, kita tidak mengubah
kedudukan Malaysia iaitu Perlembagaan- undang-undang tertinggi bukan SOSMA. Bukan
SOSMA, bukan “Rosmah’, bukan sesiapa...

Beberapa Ahli: [Ketawa]

Tuan Mohamed Hanipa bin Maidin [Sepang]: la merupakan Perlembagaan. Jadi
Tuan Yang di-Pertua, kita mesti menghormati Perlembagaan, sebab kita langgar sumpah
sebagai Ahli Parlimen untuk mempertahankan melindungi Perlembagaan. We are bound by
Constitution... [Tepuk]

Tuan Yang di-Pertua: Masa tamat.

Tuan Mohamed Hanipa bin Maidin [Sepang]: Apabila kita menyokong
membatalkan undang-undang ini bermakna kita- semua telah merogol Perlembagaan,
secara perogol bersiri. Sekian, terima kasih. Saya menolak.

Tuan Yang di-Pertua: Terima kasih. Yang Berhormat Jerantut, silakan.

6.31 ptg.

Dato’ Haji Ahmad Nazlan bin Idris [Jerantut]: Bismillahi Rahmani Rahim.
Assalamualaikum Warahmatullahi Wabarakatuh dan salam sejahtera.

Terima kasih Tuan Yang di-Pertua turut memberikan saya untuk bersama-sama
membahaskan pindaan Usul yang dibawa oleh Menteri Dalam Negeri.

Tuan Yang di-Pertua, bagi saya keselamatan negara merupakan tanggungjawab
bersama, mengatasi kepentingan peribadi, puak, kaum apatah lagi fahaman_politik.
Mencegah lebih baik daripada mengubati sebelum parah...

Tuan Khalid bin Abd Samad [Shah Alam]: Bukan kepentingan, hak!

Dato’ Haji Ahmad Nazlan bin Idris [Jerantut]: Kalau sudah parah kita ubat
macam mana sekalipun ia mungkin tidak sempurna. Oleh itu pada saya, keselamatan
negara merupakan topik yang sangat penting kerana keselamatan negaralah kita boleh
berada dalam Dewan ini berbanding dengan negara-negara lain. Isu pokoknya ialah bagi
saya, ada yang kata undang-undang ini zalim dan sebagainya. Bagi saya undang-undang
ini tidak sumur semua, ia boleh diperbaiki berdasarkan kepada masa dan kepentingan
tertentu.

Isunya di sini yang saya nampak, walaupun saya bukan pengamal undang-undang
tapi sebagai seorang bekas pendidik- yang menjadi masalahnya ialah tempoh penahanan

28 hari yang menjadi kalut kita- semua.
