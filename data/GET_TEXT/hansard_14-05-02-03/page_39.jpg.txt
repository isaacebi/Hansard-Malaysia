DR. 20.7.2022 34

Tuan Yang di-Pertua: Yang Berhormat Sepang.

Tuan Mohamed Hanipa bin Maidin [Sepang]: Terima kasih Tuan Yang di-Pertua.
Tuan Yang di-Pertua, saya...

Tuan Yang di-Pertua: Bukan emosi, semangat saja.

Tuan Mohamed Hanipa bin Maidin [Sepang]: Okey.

Dato’ Mahfuz bin Haji Omar [Pokok Sena]: Macam Mat Kilaulah.

Tuan Mohamed Hanipa bin Maidin [Sepang]: Tuan Yang di-Pertua, Peraturan
Mesyuarat 36(2) rasanya Tuan Yang di-Pertua tahu tentang sub judice. Saya ingin
mendapat satu penjelasan yang jelas supaya kita mudah dalam perbahasan nanti. Saya
difahamkan setakat yang saya faham, semasa Tuan Yang di-Pertua menolak usul daripada
Yang Berhormat Kota Belud atas alasannya ialah alasan sub judice.

Tuan Yang di-Pertua, with due respect saya tidak bersetuju dengan alasan tersebut.
Saya rasa kalau kita baca Peraturan Mesyuarat 36(2) ini, ia tidak sepatutnya satu blanket
prohibition dengan izin. la sepatutnya case by case basis. Maknanya kalau ada suatu
perbahasan, Tuan Yang di-Pertua berpendapat ketika perbahasan itu ada menyentuh soal
merits of the case, barulah Tuan Yang di-Pertua kata tidak boleh disentuh kerana sub
judice.

Akan tetapi dia belum lagi bahas, telah dikatakan sub judice. Ini yang berlaku masa
kami dulu, semasa Yang Berhormat Pekan jadi Perdana Menteri, semua soalan tentang
1MDB, semua diborong tolak atas alasan sub judice. Masa itu Tuan Yang di-Pertua pun
marah, masa itulah. Masa itu bukan Tuan Yang di-Pertua, masa itu Azhar.

Jadi Tuan Yang di-Pertua, saya hendak katakan, Tuan Yang di-Pertua saya ada
kes /aw ini yang diputuskan oleh Tan Sri Arif ketika dia jadi hakim. Nama kes itu ialah
Syarikat Bekalan Air Selangor Sdn. Bhd. vs Fahda Nur binti Anmad Kamar & Other. Other
itu ialah Arwah Lutfi Othman. Saya terpaksa menyatakan kepentingan saya, saya terlibat
dalam kes ini. | was representing Arwah Lutfi.

Tuan Yang di-Pertua: Cepat sikit, cepat sikit.

Tuan Mohamed Hanipa bin Maidin [Sepang]: Ini melibatkan kes contempt of
court dan ada terlibat dengan sub judice di mana Tan Sri Arif kata, Tuan Yang di-Pertua
kena bacalah judgement ini.

Tuan Yang di-Pertua: Ya.

Tuan Mohamed Hanipa bin Maidin [Sepang]: Memang sub judice ini tidak boleh
pakai secara sparingly dengan izin. Mesti berdasarkan case by case basis. Jadi saya rasa
Tuan Yang di-Pertua, tidak boleh tolak usul daripada Yang Berhormat Kota Belud atas
alasan sub judice. Kita tidak buat hal lagi pun. Itu satu.

Kedua, Tuan Yang di-Pertua kata semalam jangan pre-empt saya tetapi semalam
ketika Tuan Yang di-Pertua buat ruling tentang yang kata benarkan dua hari itu untuk Yang
Berhormat Kota Belud dikeluarkan, Tuan Yang di-Pertua pun pre-empt juga. You are pre-
empting sebab beliau bangun, tidak semestinya untuk mengutarakan peraturan mesyuarat

yang sama. She might invoke another peraturan mesyuarat tetapi you dah pre-empt dulu.
