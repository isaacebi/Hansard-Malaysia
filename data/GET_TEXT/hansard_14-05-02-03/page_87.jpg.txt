DR. 20.7.2022 82

mangsa. Ada baju budak lima tahun yang tertulis My Little Pony, ada baju uniform mangsa
rogol, ada baju orang bersukan, pakai t-shirt. Mereka semua baju-baju kepada mangsa
rogol. Adakah kita mengatakan bahawa, “They asked for it?” Ini sesuatu yang kita harus
apa- reorientate pemikiran pihak-pihak penggubal undang-undang ini untuk memastikan
ada enabling environment.

Tuan Yang di-Pertua, nenek 74 tahun pun kena rogol. Kanak-kanak lima tahun pun
kena rogol, remaja lelaki pun kena rogol, malah kambing pun kena rogol, Tuan Yang di-
Pertua sampai mati kambing itu. Adakah kita kata mereka seksi? Berpakaian seksi? Ini
hujah-hujah yang pada saya tidak rasional dan langsung tidak mencerminkan bahawa kita
boleh membela, bahawa kita boleh membela nasib rakyat.

Kita Ahli Parlimen tentu sekali menerima aduan-aduan ini daripada ahli-ahli warga
di kawasan kita. Kalau mereka datang membawa aduan, belum apa-apa lagi kita jawab,
“Seksi lagi, pakai lagi seksi-seksi!” Kalau Ahli Parlimen macam ini, macam mana kita
hendak wujudkan persekitaran yang boleh mengajak mangsa-mangsa ini berani untuk ke
depan. [Tepuk]

Rang undang-undang ini digubal untuk membela mangsa. Rang undang-undang ini
untuk murah, mudah, cepat. Bukan untuk menghukum mangsa, Tuan Yang di-Pertua,
sebab itu kekhuatiran saya amat sangat. Selepas ini, bagaimana kita hendak didik. Kita
bermula di sini. Bagaimanakah kita hendak educate? Bagaimanakah kita hendak latin?
Bagaimanakah kita hendak guna bahasa-bahasa yang sensitive gender? [Tepuk] [Dewan
riuh]

Masalah kita, kawan-kawan kita dalam Dewan ini tidak sedar pun mereka tidak
sensitive gender. Mereka rasa mereka hebat, mereka rasa mereka betul. Mereka kita perlu
didik, sensitise mereka. Bagaimanakah kita hendak buat itu? Ini satu Yang Berhormat
Menteri kena fikir, bagaimana kita hendak gender sensitize Ahli-ahli kita dalam Dewan ini
supaya apabila mereka bercakap itu, walaupun mereka kata mereka martabatkan wanita,
sebenarnya mereka tidak sedar bahawa mereka mendiskriminasikan wanita dalam masa
yang sama.

Timbalan Yang di-Pertua [Dato' Mohd Rashid Hasnon]: Minta rumuskan Yang
Berhormat.

Puan Hajah Fuziah binti Salleh [Kuantan]: Okey, Tuan Yang di-Pertua. Saya
cakap fasal enabling environment. Bermula di sini, di luar sana semua pihak yang
bertanggungjawab untuk memelihara wanita memastikan bahawa rang undang-undang ini
nanti apabila diluluskan akan dapat benar-benar membela wanita. lItulah harapan saya
yang telah berjuang sama-sama daripada awal supaya ia dapat diguna pakai dengan
sebaiknya. Terima kasih Tuan Yang di-Pertua. [Tepuk]

Timbalan Yang di-Pertua [Dato' Mohd Rashid Hasnon]: Terima kasih Yang

Berhormat Kuantan. Seterusnya saya menjemput Yang Berhormat Beaufort.
