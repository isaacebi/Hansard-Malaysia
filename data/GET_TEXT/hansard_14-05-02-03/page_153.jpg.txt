DR. 20.7.2022 148

Sebelum itu Tuan Yang di-Pertua, saya ingin membuat satu cadangan pindaan
sedikitlah kepada Usul ini. Izinkan saya membaca, “Bahawa Majlis ini membuat suatu
ketetapan untuk membatalkan kelulusan Majlis Mesyuarat bertarikh 23 Mac 2022...” oleh
sebab ada beberapa orang ahli UMNO yang berbahas yang tidak datang pada hari itu, saya
hendak mencadangkan ditukar kepada, “Bahawa Majlis ini membuat suatu ketetapan untuk
membatalkan kelulusan Majlis Mesyuarat bertarikh 23 Mac 2022 atas kecuaian beberapa
orang ahli UMNO yang tidak datang”. |tu kalau sekiranya di dalam Dewan.

Kalau di luar Dewan, saya kata- kerana kebebalan mereka. Di luar Dewan- di
dalam, saya cakap lainlah...

Tuan Khalid bin Abd Samad [Shah Alam]: Itu yang substantif itu, yang substantif
itu, dia tidak datang... [Ketawa]

Tuan Mohamed Hanipa bin Maidin [Sepang]: Itu yang pertama. Keduanya, saya
sebenarnya kesian kepada Yang Berhormat Menteri ini. Saya tahu dia tidak tahu kuasa alif
ba ta tentang maqasid syariah, tetapi dia baca skrip dia. Akan tetapi saya rasa tidak payah
sebutlah maqasid syariah. Hendak muntah dengar ini, minta maaf. [Ketawa]

Ketiganya- semalam saya difahamkan ada taklimat dan telah diberikan macam ada
goodies dan hari ini nampaknya dia bermain satu sentimen. Ini kena tangkap, ini kena
tangkap, ini kena tahan, jenayah serius. Saya rasa kita semua tidak ada masalah. Kita-
semua menentang jenayah serius. Ini bukan isu itu. Walaupun kita menghadapi masalah-
masalah orang melakukan jenayah, sejahat mana pun, kita ada panduan. Kita tidak boleh
lagi menambah kezaliman itu dengan kita menangkap mereka dengan akta yang zalim. Itu
tidak boleh.

Kalau kita sebagai orang Islam, sebagai orang Islam, maqasid syariah, balik nanti
baca al-Quran surah al-Maidah ayat 8... [Membaca sepotong ayat al-Quran] Surah al-
Maidah ayat 8, bacalah. “Janganiah kerana kebencian kepada sesuatu kaum,
menyebabkan kamu berlaku tidak adil’. Walaupun kita benci kepada mana-mana orang
sekali pun, hatta kepada musuh kita, tidak boleh berlaku zalim. Itu keadilan yang dianjurkan
oleh Islam. PAS takkan tidak faham lagi. Kenapakah bangang sangat ini?...

[Dewan riuh]

Timbalan Menteri Sumber Manusia [Datuk Haji Awang bin Hashim]: Awat yang
sakit hati sangat dekat PAS itu?

Tuan Mohamed Hanipa bin Maidin [Sepang]: Memanglah sebab PAS yang
bangang.

Datuk Haji Awang bin Hashim: Kami faham, takkan kami hendak habaq dekat
hang.

Tuan Mohamed Hanipa bin Maidin [Sepang]: Kalau faham...

Datuk Haji Awang bin Hashim: Hang pun pelik sahaja.

Tuan Mohamed Hanipa bin Maidin [Sepang]: Kalau faham, tidak sokong
SOSMA. Come on-lah.

Datuk Haji Awang bin Hashim: ...Ingat hang pandai...

[Pembesar suara dimatikan]
