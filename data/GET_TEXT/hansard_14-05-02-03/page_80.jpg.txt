DR. 20.7.2022 75

Seksyen 21 Akta Perhubungan Perusahaan 1997, atau Akta 177, boleh digunakan
sebagai pampasan ataupun remedi kepada mangsa. Saya ingin bertanya, setakat mana
seksyen ini telah diguna pakai dan berapa kes remedi yang telah diberikan. Pada 2012,
Akta Kerja 1955 iaitu Akta 265, telah ada satu bahagian untuk gangguan seksual. Saya
ingin bertanya setakat mana seksyen ini telah diguna pakai.

Kemudian, Kanun Keseksaan seksyen 355, Akta 574, ada melibatkan serangan,
cabul kehormatan, menjatuhkan kehormatan seseorang. Saya juga ingin bertanya, setakat
mana seksyen ini telah diguna pakai dan berapa remedi yang telah dikenakan?

Oleh itu, bagi negara Malaysia yang berbilang kaum, kod amalan pendidikan yang
berkaitan gangguan seksual ini perlu diperkenalkan oleh Kementerian Pendidikan dan perlu
dibuat oleh Kementerian Sumber Manusia, Kementerian Pengajian Tinggi, Kementerian
Komunikasi. Harus ada pendidikan khusus di peringkat rendah, peringkat menengah agar
menghormati antara wanita, antara lelaki dan semuanya ini tentulah sesuai dengan hadis
Rasulullah SAW bersabda, maksudnya; “Sesungguhnya yang paling baik di antara kalian
adalah orang yang paling baik akhlaknya”, Hadis Riwayat Bukhari. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Pontian. Sekarang saya jemput Yang Berhormat Kuala Selangor.

2.55 ptg.

Datuk Seri Dr. Haji Dzulkefly bin Ahmad [Kuala Selangor]: Terima kasih Tuan
Yang di-Pertua. Assalamualaikum warahmatullahi wabarakatuh dan salam sejahtera
semuanya.

Saya juga turut terkesima ataupun tercengang sebelum daripada kita adakan rehat
sebentar tadi. Sementara kita berdepan, berbincang dan berbahas dengan satu tuntutan
yang besar ke atas kita semua sebagai Ahli-ahli Parlimen dan wakil rakyat yang diangkat
oleh rakyat, namun nampaknya kita tidak sebenar-benarnya menghayati apa yang menjadi
tuntutan dan apa yang sebenar-benarnya menjadi penghayatan kepada Rang Undang-
undang Antigangguan Seksual ini, Tuan Yang di-Pertua.

Ini yang sangat malang dan saya terpaksa merakamkan ini kerana kemuncaknya
erti sebuah masyarakat, sebuah negara yang telah berani mengangkat satu /egisiation
seumpamanya walaupun sifatnya adalah kuasa judiciary ataupun ia tidaklah seperti
mendapat remedi, penyelesaian di mahkamah tetapi ia sebenar-benarnya membayangkan
sebuah penghayatan masyarakat yang memberi penghormatan, yang mengangkat
kemuliaan terutama bagi bukan sahaja wanita tetapi seluruhnya warga, rentas gender,
rentas umur, rentas kelas, agama, budaya, kaum. Itulah yang dikatakan sebagai
mengangkat kemuliaan insan ataupun karamah insaniah.

Saya fahamnya begitu, Tuan Yang di-Pertua. Andai kalau itu tidak lagi kita fahami,
saya khuatir kita di sini pertama-tamanya dengan apa yang telah kita saksikan. Hilangnya
rasa malu, ha ini penting Tuan Yang di-Pertua. Itu sebab itu jangan sebut-sebut tentang,

“Apa malu bossku?” Sebabnya hilangnya rasa malu itulah kita bersedia mencarut,
