DR. 20.7.2022 106

bawah kanun keseksaan Akta 574, definisi bagi ‘gangguan seksual’ yang digunakan adalah
terlalu luas dan kurang jelas. Sebagai contoh, seksyen 354 merujuk secara khusus kepada
kesalahan menyerang atau menggunakan kekerasan jenayah kepada seseorang dengan
niat mencabul kehormatan.

Seksyen 355 merujuk kepada kesalahan menyerang atau menggunakan kekerasan
jenayah kepada seseorang dengan niat untuk menjatuhkan kehormatan seseorang kecuali
atas bangkitan marah. Seksyen 377D merujuk kepada melanggar kesopanan sama ada di
tempat awam atau persendirian dan seksyen 509 merujuk kepada kesalahan mengaibkan
kehormatan seseorang sama ada dengan perkataan atau isyarat.

Di samping itu, seksyen 354 dan seksyen 509 ...

Dato’ Ramli bin Dato’ Mohd Nor [Cameron Highlands]: Yang Berhormat Menteri,
Yang Berhormat Menteri, adakah perlu masa lagi?

Datuk Seri Rina binti Mohd Harun: Banyak lagi.

Dato’ Ramli bin Dato’ Mohd Nor [Cameron Highlands]: Saya bagi lagi lima minit
dan sila gulung.

Datuk Seri Rina binti Mohd Harun: Kebanyakan kes aduan yang didengar di
bawah kanun keseksaan akan melibatkan kos pengurusan yang tinggi kepada mangsa
mengambil kira akan terdapat keperluan untuk melantik peguam cara untuk mewakili
mangsa di mahkamah.

Selain itu, gangguan seksual juga turut ditangani melalui Akta Kerja 1955 atau
Garis Panduan Pengendalian Kes Gangguan Seksual di Tempat Kerja Perkhidmatan Awam
(MyPPSM). Namun begitu, pemakaian akta dan pekeliling ini adalah terhad kepada sektor
pekerjaan serta melibatkan tindakan ke atas pekerjaan pelaku sahaja.

Yang Berhormat turut bertanyakan mengenai kebolehlaksanaan untuk membuat
aduan gangguan seksual di dua platform yang berbeza iaitu aduan polis dan aduan di
tribunal. Bagi perkara ini, di bawah fasal 27 RUU AGS juga ada menetapkan bahawa
pengadu tidak terhalang daripada membuat suatu laporan polis bagi apa-apa kesalahan
yang berhubungan dengan gangguan seksual di bawah mana-mana_ undang-undang
bertulis walaupun aduan telah dikemukakan kepada tribunal. Perkara ini juga perlu dibaca
secara bersama dengan fasal 8 RUU AGS.

Untuk makluman Yang Berhormat, gangguan seksual merupakan suatu perbuatan
in personam dengan izin iaitu di antara individu dan individu yang lain dalam kapasiti
peribadi mereka. Pengadu perlu mengenal pasti pelaku bagi membolehkan aduan
dikemukakan kepada Tribunal bagi Anti Gangguan Seksual mengambil kira tribunal tidak
mempunyai kapasiti untuk melaksanakan siasatan dan elemen penguatkuasaan.

Namun, diingatkan bahawa RUU AGS ini merupakan forum alternatif dan pengadu
masih boleh membuat laporan polis di bawah kanun keseksaan Akta 574 bagi tujuan
siasatan.

1630
Merujuk kepada persoalan Yang Berhormat juga, Tribunal bagi antigangguan

seksual ini akan ditubuhkan sebagai satu entiti berasingan di bawah Kementerian, terdiri
