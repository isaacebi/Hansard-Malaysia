DR. 20.7.2022 49

Dato’ Sri Azalina Othman Said [Pengerang]: Dengan itu Pengerang menyokong
dengan syarat fasal 25 dan 24. Terima kasih.

Timbalan Yang di-Pertua [Dato’ Mohd Rashid Hasnon]: Baik, terima kasih.

Puan Hannah Yeoh [Segambut]: Yang Berhormat Pengerang, saya minta
penjelasan Yang Berhormat Pengerang. Satu minit sahaja. Tuan Yang di-Pertua, saya
hendak minta pencelahan ya.

Timbalan Yang di-Pertua [Dato’ Mohd Rashid Hasnon]: Masa sudah tamat-
cuma ringkaslah.

Puan Hannah Yeoh [Segambut]: Tak apa tadi saya bangun sebelum beliau
tamatkan ucapan.

Timbalan Yang di-Pertua [Dato’ Mohd Rashid Hasnon]: Okey.

Puan Hannah Yeoh [Segambut]: Cuma mengenai cadangan Yang Berhormat
Pengerang mengenai- kalau kita wujudkan satu Jawatankuasa lebih selamat, mengikut
fasal 25- setujukah Yang Berhormat Pengerang bahawa Jawatankuasa ataupun Tribunal
perlu dianggotai oleh ahli-ahli pelbagai agama dan kaum, untuk kita refleks negara
Malaysia?

Ini kerana isu gangguan seksual ini isu subjektif. Jadi, kalau nanti ada ahli anggota
yang mengatakan bahawa berpakaian seperti ini adalah seksi, kalau kita tak ada wakil
agama dan bangsa lain, saya takutlah kecenderungan untuk definisi ini akan tidak
seimbang. Jadi setujukah Yang Berhormat Pengerang untuk memastikan Jawatankuasa ini
dia refleks negara Malaysia. Terima kasih.

Dato’ Sri Azalina Othman Said [Pengerang]: Terima kasih Yang Berhormat
Segambut, itu sebabnya bagi saya...

Timbalan Yang di-Pertua [Dato’ Mohd Rashid Hasnon]: Satu minit sahaja.

Dato’ Sri Azalina Othman Said [Pengerang]: ...Apa yang disebut bawah fasal 26
iaitu kuasa untuk membuat peraturan oleh Yang Berhormat Menteri. Bagi saya kuasa
Menteri dalam Tribunal ini boleh diluaskan kepada kuasa Menteri atas Pentadbir. Jadi
maknanya bagi saya, Menteri adalah accountable, sebagai contoh dalam Parlimen- untuk
menjawab. Masalah kita ialah apabila KSU yang pegawai kerajaan tidak accountable di
dalam Dewan, maka siapa yang kita hendak tanya soalan? Jadi, apa yang disebutkan oleh
Yang Berhormat Segambut itu betul, iaitu kita boleh luaskan kuasa Menteri dalam fasal 24
dan fasal 25, sama ada pindaan boleh dimasukkan.

Kalau tidak saya tengok, fasal 24 dan fasal 25 akan mewujudkan bukan sahaja
keganasan gangguan seksual tetapi keganasan mental oleh mana-mana pihak, agak tidak
adil dan tidak mempunyai kewarasan dengan izin. Terima kasih, saya menyokong.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pengerang.

Seterusnya saya ingin menjemput Yang Berhormat Hang Tuah Jaya, tidak ada di
dalam Dewan. Seterusnya, Yang Berhormat Beaufort tidak ada. Saya, saya...

Dato’ Sri Haji Tajuddin bin Abdul Rahman [Pasir Salak]: On the standing order

ini macam mana Tuan Yang di-Pertua, tak boleh pakai, tak boleh pakai? Tak boleh pakai
