DR. 20.7.2022 99

Yang Berhormat Batang Lupar, Yang Berhormat Beaufort, Yang Berhormat Pandan dan
Yang Berhormat Segambut.

Di samping tidak ketinggalan, setinggi-tinggi penghargaan kami kepada kaum
Adam yang turut menunjukkan komitmen menyokong kementerian dalam usaha_ ini
terutamanya Ahli-ahli Yang Berhormat yang ada di dalam Dewan yang mulia ini dan semua
yang berada di luar sana.
1600

Sesungguhnya sokongan Ahli-ahli Yang Berhormat sekalian semasa perbahasan
ini menunjukkan solidariti kita ke arah meningkatkan pemahaman dan _ kesedaran
masyarakat bahawa gangguan seksual tidak wajar dianggap kecil, remeh dan tidak penting
kerana ia memberi kesan negatif terutama kepada psikologi mangsa seperti trauma, fobia,
takut dan seterusnya menjejaskan kehidupan mereka. Rang undang-undang ini penting dan
bertepatan pada masanya kerana saya percaya secara tidak langsung kita akan
menghapuskan budaya menormalisasikan gangguan seksual dalam kalangan masyarakat
Malaysia.

Rang undang-undang ini diharap dapat mengurangkan kejadian gangguan seksual
sama ada di tempat kerja mahupun di tempat awam tanpa mengira gender terutamanya
bagi kaum wanita agar wanita rasa selamat dan seterusnya meningkatkan penglibatan

kaum wanita dalam pasaran buruh dan dapat bersama-sama membangunkan negara.

[Dato’ Ramli bin Dato’ Mohd Nor (Cameron Highlands) mempengerusikan

Mesyuarat]

Sesungguhnya rang undang-undang ini merupakan langkah pertama untuk
Malaysia menyediakan perlindungan khusus melibatkan isu gangguan seksual. Kita telah
lama bekerja keras untuk menjadikan rang undang-undang ini satu kenyataan dan
alhamdulilah inilah masanya.

Saya harap tarikh 20 Julai 2022 akan mencipta sejarah di Dewan Rakyat apabila
rang undang-undang ini diluluskan. Pembaharuan struktur melalui penggubalan akta
khusus ini adalah perlu sebagai usaha untuk mengurangkan jurang gender di antara lelaki
dan wanita di Malaysia. Penyediaan persekitaran yang selamat pastinya akan membantu
meningkatkan pengupayaan rakyat terutamanya kaum wanita kita dalam ekonomi, sosial
dan politik selain memastikan mereka tidak terpinggir dalam arus pembangunan negara.

Seramai 26 orang Ahli Yang Berhormat telah membangkitkan pelbagai pertanyaan,
isu, cadangan sepanjang sesi perbahasan kali ini. Saya ucapkan ribuan terima kasih dan
amat-amat menghargainya. Izinkan saya semampu mungkin untuk menjawab segala
pertanyaan, pandangan atau cadangan tersebut berdasarkan isu yang dibangkitkan oleh
Ahli-ahli Yang Berhormat.

Namun sekiranya kedapatan perkara yang dibangkitkan oleh Yang Berhormat tidak
sempat dijawab dalam ruang ini, saya akan dengan izin Tuan Yang di-Pertua memberikan

maklum balas tersebut kepada Ahli-ahli Yang Berhormat yang berkenaan secara bertulis.
