DR. 20.7.2022 146

So, saya di sini Tuan Yang di-Pertua, ingin membantah dan ingin menyatakan
bahawa undang-undang ini ataupun Usul ini tidak seharusnya dibenarkan kerana seperti
yang dikatakan oleh Yang Berhormat Hang Tuah Jaya, ini bukanlah Substantive Motion.
Kesan membenarkan usul ini akan memberi pihak PDRM dan kementerian hak untuk
menahan seseorang itu untuk 28 hari. The effect is the same. Terima kasih Tuan Yang di-
Pertua. Saya mohon membantah.

Tuan Yang di-Pertua: Terima kasih. Yang Berhormat Tebrau, silakan.

6.21 ptg.

Tuan Steven Choong Shiau Yoon [Tebrau]: Terima kasih Tuan Yang di-Pertua.
Berdasarkan sub seksyen 4(5) SOSMA, bukan satu peruntukan yang kekal dan perlu dikaji
semula setiap lima tahun. la kemungkinan tidak perlu lagi sekiranya negara sudah tidak ada
lagi ancaman keselamatan, keganasan, jenayah terancang serta penyeludupan migran.
Kes-kes yang tersebut bersindiket dan amat kompleks yang Ahli-ahli Yang Berhormat telah
difahamkan oleh pihak KDN dan PDRM.

Saya tidak menafikan memang ada peruntukan undang-undang sedia ada seperti
Kanun Prosedur Jenayah untuk melaksanakan penahanan. Satu ketika dahulu, saya pun
tidak setuju untuk adakan satu peruntukan yang membolehkan PDRM menahan seseorang
suspek sehingga 28 hari. Akan tetapi, setelah saya difahamkan dengan fakta-fakta yang
dikemukakan oleh pihak KDN dan PDRM serta jaminan SOSMA tidak akan diguna pakai
kepada ahli-ahli politik, maka saya sudah bertukar pendirian untuk menyokong melanjutkan
sub seksyen 4(5) SOSMA untuk lima tahun lagi. Negara kita masih mengalami ancaman
berjenis-jenis seperti scam...

Tuan Khoo Poay Tiong [Kota Melaka]: Yang Berhormat Tebrau, laluan, laluan.

Tuan Steven Choong Shiau Yoon [Tebrau]: ...Perjudian haram, dadah,
pengubahan wang haram...

Tuan Khoo Poay Tiong [Kota Melaka]: Yang Berhormat Tebrau, boleh minta
laluan Yang Berhormat Tebrau?

Tuan Steven Choong Shiau Yoon [Tebrau]: ...Seperti penyeludupan barangan
dan migran...

Tuan Khoo Poay Tiong [Kota Melaka]: Tuan Yang di-Pertua, saya hendak minta
laluan daripada Yang Berhormat Tebrau.

Tuan Steven Choong Shiau Yoon [Tebrau]: Maka saya menyeru kepada Yang
Berhormat-Yang Berhormat lain menyokong...

Tuan Khoo Poay Tiong [Kota Melaka]: Yang Berhormat Tebrau!

Tuan Yang di-Pertua: Yang Berhormat Kota Melaka, dia tidak benarkan.

Tuan Khoo Poay Tiong [Kota Melaka]: Minta laluan Yang Berhormat Tebrau.

Tuan Steven Choong Shiau Yoon [Tebrau]: ...Usul KDN untuk melanjutkan
tempoh kuat kuasa sub seksyen 4(5) SOSMA...

Tuan Khoo Poay Tiong [Kota Melaka]: Yang Berhormat Tebrau kata tadi, ada

jaminan, jaminan daripada siapa- siapa yang jamin?
