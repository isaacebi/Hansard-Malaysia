DR. 20.7.2022 73

Ini kKerana rang undang-undang ini juga pada sefaham saya, tidak mengenakan obligasi
yang khusus kepada majikan.

Kita sedia maklum dalam konteks Malaysia negara kita, gangguan seksual ini
sering berlaku di tempat kerja dan kekurangan peruntukan ataupun undang-undang untuk
menangani isu-isu sebegini. Saya secara khususlah maksudnya di tempat kerja, mungkin
masih menyebabkan ramai individu ataupun rakyat yang bekerja tidak dilindungi. Sebagai
contoh tidak ada keperluan untuk majikan mewujudkan saluran untuk melaporkan dan rang
undang-undang ini juga tidak melarang sebarang tindak balas terhadap pengadu.

Kalau kita ambil contoh Singapore Protection Against Harassment Aid 2014,
dengan izin Tuan Yang di-Pertua, yang melindungi individu daripada menjadi sasaran
gangguan atau mengintai, bullying stalking sama ada talian atau dalam realiti kehidupan
sebenar dengan menjadikan kesalahan ini sebagai satu kesalahan jenayah.

Seterusnya yang terakhir ialah saya senada dengan rakan-rakan yang lain tentang
pelaksanaan kerana kita tahu bahawa perkara ini mesti kita laksanakan segera. Saya tidak
mahu dengan lulusnya undang-undang ini, daripada segi pelaksanaannya akan tertangguh.
Jadi, saya ingin cadangkan supaya tidak perlu wujudkan jawatankuasa ataupun tempat-
tempat yang baharu. Boleh sahaja kita bincang dengan mahkamah kerana kalau kita
hendak laksanakan tribunal secara segera di peringkat negeri-negeri, saya percaya
kementerian wanita mungkin ada, mungkin tidak ada keupayaan.

Akan tetapi kita boleh sahaja kerjasama dengan mahkamah untuk mewujudkan
mungkin satu ruang ataupun satu bilik di dalam mahkamah itu yang boleh kita isytiharkan
sebagai tempat tribunal untuk membawa kes-kes gangguan seksual ini kerana ia perlukan
pendekatan yang segera kerana saya yakin hasrat kementerian dalam membentangkan
undang-undang ini tadi dimaklumkan oleh Yang Berhormat Menteri ia mesti mengambil kira
tiga sikap iaitu murah, mudah dan cepat. Dalam mana-mana aspek tribunal ini yang
masalah cepat ini yang akan menjadi cabaran daripada segi pelaksanaan.

Jadi, saya minta kementerian untuk paling tidak pun menzahirkan dalam Dewan
apa plan untuk menyegerakan tindakan ini dan saya ingin tutup dengan menyatakan
komitmen Ahli-ahli Dewan ini tentang pindaan Peraturan Mesyuarat itu, kalau boleh cadang
cepat insya-Allah kita akan terus menyokong pindaan Peraturan Mesyuarat supaya kita
tunjukkan disiplin kita kepada rakyat di luar sana. We walk the talk.

01450

Kita bahas undang-undang ini, kita sokong. Kita mahu di dalam Parlimen ini ada
tertib dan adab ketika kita mengemukakan hujah dan pandangan. Terima kasih Tuan Yang
di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Hang Tuah Jaya.

Seterusnya saya jemput Yang Berhormat Pontian, kemudian diikuti oleh Yang
Berhormat Kuala Selangor. | change this side to this side... [Merujuk kepada Blok Kerajaan

dan Blok Pembangkang] Baik.
