DR. 20.7.2022 124

prosedur. Bagaimanakah tentang substantif ini kes itu? Jadi, mungkin Yang Berhormat
Menteri ada rasionalnya. Terima kasih.
Tuan Pengerusi [Dato’ Ramli bin Dato’ Mohd Nor (Cameron Highlands)]: Okey

last ya. Yang Berhormat Dungun, sila Yang Berhormat Dungun.

5.18 ptg.

Tuan Haji Wan Hassan bin Mohd Ramli [Dungun]: Dua fasal sahaja.

Tuan Mohamed Hanipa bin Maidin [Sepang]: Tuan Pengerusi, selepas ini boleh?

Tuan Haji Wan Hassan bin Mohd Ramli [Dungun]: Fasal 16, berkait dengan
rundingan penyelesaian.

Setelah dipinda fasal 13, masih adakah kesesuaian untuk tribunal membantu pihak-
pihak dalam merundingkan sesuatu penyelesaian seperti mana yang dinyatakan di bawah
fasal 16 ini.

Kedua ialah fasal 19 award Tribunal. Apakah formula pengiraan bagi menentukan
award oleh tribunal ini? Itu sahaja. Terima kasih Tuan Pengerusi.

Tuan Pengerusi [Dato’ Ramli bin Dato’ Mohd Nor (Cameron Highlands)]: Yang
Berhormat Menteri, Yang Berhormat Menteri.

Menteri Pembangunan Wanita, Keluarga dan Masyarakat [Datuk Seri Rina
binti Mohd Harun]: Terima kasih kepada Yang Berhormat-Yang Berhormat tadi.

Tadi, daripada Yang Berhormat Hang Tuah Jaya ya yang menyatakan tentang fasal
23, tentang fi ya?

01720

Memang itu pun hasrat kita supaya bukan fi yang mahal untuk kita berikan kepada
mereka dan kemudian memperuntukkan kepada mana-mana pihak kepada prosiding
Tribunal supaya boleh memohon pada Mahkamah Tinggi untuk mencabar sesuatu award
dalam prosiding itu hanya atas alasan ketidakaturan yang serius yang menjejaskan award
itu. Jadi jika terdapat ketidakaturan yang serius yang menjejaskan award, Mahkamah Tinggi
boleh mengembalikan award itu secara keseluruhan atau sebahagian kepada tribunal untuk
pertimbangan semula atau mengetepikan award itu secara keseluruhan.

Kalau kita lihat kenapa hanya ketidakaturan itu. Dalam ketidakaturan prosiding itu
sebagai contohnya ada bahan-bahan pembuktian yang mungkin tidak dimasukkan ataupun
dan sebagainya dan ketidakaturan yang serius ini menjejaskan tentang award ini. Jadi, itu
kita boleh refer pada Mahkamah Tinggi. Jadi, memberi peluang kepada mereka yang
dikenakan apabila mendapat keputusan itu untuk memohon pada Mahkamah Tinggi. Jadi,
Mahkamah Tinggi boleh membuat keputusan tersebut.

Selain daripada itu, yang telah dibangkitkan oleh Yang Berhormat Sungai Buloh tadi
tentang seksyen 17- sekejap. Tadi yang permohonan berkaitan untuk ketidak- sorry. Tadi
dah selesai yang ketidakaturan. Jadi, saya perlukan- yang untuk mendapat kebenaran
Mahkamah Tinggi tadi sudah. Dalam menentukan jumlah award tadi disebutkan tentang
bukti yang dikemukakan oleh pengadu, laporan perubatan, laporan psikiatri, kerugian

daripada segi kewangan disebabkan oleh perbuatan gangguan seksual oleh responden dan
