DR. 20.7.2022 133

Tuan Yang di-Pertua: Yang Berhormat.

Tuan Khalid bin Abd Samad [Shah Alam]: Don’t pretend lah.

Tuan Yang di-Pertua: Yang Berhormat, tolong microphone, microphone.

Datuk Seri Hamzah bin Zainudin: ...Tuan Yang di-Pertua, atas justifikasi yang
telah saya nyatakan di atas, saya ingin memohon pertimbangan semua Ahli Yang
Berhormat untuk sama-sama memikirkan demi kepentingan kedaulatan negara,
kepentingan umum, keselamatan dan ketenteraman awam agar menyokong usul ini untuk
membolehkan usul pelanjutan subseksyen 4(5) SOSMA dibentangkan semula pada sesi ini.

Tuan Yang di-Pertua, saya mohon mencadangkan.

Tuan Yang di-Pertua: Terima kasih Yang Berhormat Menteri. Ada yang
menyokong?

Menteri Alam Sekitar dan Air [Dato’ Sri Tuan Ibrahim bin Tuan Man]: Saya
menyokong.

Tuan Yang di-Pertua: Terima kasih Yang Berhormat Menteri.

Tuan Khalid bin Abd Samad [Shah Alam]: PAS pun sudah_ berubahlah.
Sokonglah ISA.

01750

Menteri Alam Sekitar dan Air [Dato’ Sri Tuan Ibrahim bin Tuan Man]: Sokong
kita sokong. Benda baik untuk negara kita...

[Pembesar suara dimatikan]

Tuan Khalid bin Abd Samad [Shah Alam]: Apa, tidak sokong ISA?

[Pembesar suara dimatikan] [Dewan riuh]

Tuan Yang di-Pertua: Yang Berhormat, Yang Berhormat.

Timbalan Menteri Sumber Manusia [Datuk Haji Awang bin Hashim]: Diamlah
Yang Berhormat Shah Alam. Kamu pun bukan tahu sangat undang-undang.

Tuan Khalid bin Abd Samad [Shah Alam]: Kalau tidak tahu hujahlah.

Tuan Yang di-Pertua: Ahli-ahli Yang Berhormat, masalah sekarang ialah usul
Yang Berhormat Menteri Dalam Negeri ini terbuka untuk dibahaskan.

Saya mempunyai senarai pembahas. Mula-mulanya 15 orang, sekarang sudah
tinggal 14 orang.

Saya akan menjemput Yang Berhormat Pontian diikuti oleh Ahli-ahli Yang
Berhormat berikut: Yang Berhormat Jempol; Yang Berhormat Hang Tuah Jaya; Yang
Berhormat Kuala Langat; Yang Berhormat Jelutong; Yang Berhormat Tebrau; Yang
Berhormat Sepang; Yang Berhormat Jerantut; Yang Berhormat Setiawangsa; Yang
Berhormat Rasah; Yang Berhormat Padang Serai; Yang Berhormat Ledang; Yang
Berhormat Pasir Gudang; dan Yang Berhormat Petaling Jaya.

Dipersilakan Yang Berhormat Pontian. Masa lima minit Yang Berhormat.

5.50 ptg.
Datuk Seri Haji Ahmad bin Haji Maslan [Pontian]: Tuan Yang di-Pertua. Saya

dengan ini menyokong bahawa Majlis ini membuat satu ketetapan untuk membatalkan
