DR. 20.7.2022 79

Kenyataan guru lelaki tersebut juga telah mempengaruhi fikiran budak sekolah
lelaki yang lain. Dalam satu perbincangan kumpulan di dalam WhatsApp, seorang pelajar
lelaki di sekolah itu berkata, “Kalau aku dapat budak itu, aku rogol dia, sagat dia lepas itu
hantar dia pergi ke Thailand”.

Ini semua ada bukti apabila saya bentangkan isu ini. Dalam kes ini Ain Husniza
pernah membuat aduan kepada kaunselor di sekolah dan guru darjahnya tetapi mereka
tidak buat apa-apa dan kaunselor sekolah malah berkata bahawa memang biasa bagi lelaki
untuk berjenaka demikian.

Ain Husniza dan ayahnya kemudian membuat laporan polis atas kenyataan
gangguan seksual yang dikeluarkan oleh guru lelaki dan pelajar sekolah yang kata ingin
rogol Ain Husniza tersebut tetapi laporan polis mereka tidak diambil serius oleh pihak polis.
Pihak polis malah berkata yang budak sekolah ini memang bawah umur dan tidak boleh
diambil apa-apa tindakan. Ini menunjukkan macam mana kenyataan guru di sekolah itu
boleh mempengaruhi pelajar dalam sekolah.

Saya difahamkan apabila Ain Husniza dan ayahnya memberi keterangan kepada
polis, mereka juga dikelilingi oleh beberapa anggota polis Cawangan Khas Special Branch.
Pegawai polis menegur Ain Husniza kerana membuat TikTok yang telah mencetuskan
ketidaktenteraman masyarakat. Sikap dan kenyataan anggota polis tersebut yang langsung
tidak memandang serius dan tidak bersimpati kepada aduan yang daripada seorang gadis
sekolah tetapi mereka malah mengkritik Ain Husniza kerana mendedahkan kenyataan guru
lelakinya dan mereka menganggap ini adalah perbuatan yang salah.

Selain itu Ain Husniza dan ibunya apabila dijemput untuk berucap dalam satu
webinar berkenaan kes tersebut. Guru besar sekolah Ain Husniza malah tulis komen dalam
Facebook dengan menyelar Ain Husniza sebagai hipokrit dan anak syaitan.

Selepas episod ini guru lelaki tersebut membuat laporan polis terhadap Ain Husniza
dan malah menghantar saman malu yang menghendaki beliau bayar pampasan RM1 juta.
Apabila Ain Husniza buat saman balas counterclaim, kita kata terhadap guru lelaki dan
pihak berkaitan di Kementerian Pendidikan.

Peguam di Jabatan Peguam Negara negara kita, malah mewakili guru lelaki itu dan
guru besar sekolah yang telah bersara tersebut. Perwakilan peguam kerajaan hanya ditarik
balik apabila 76 Ahli Parlimen pembangkang mengeluarkan kenyataan mengkritik
perbuatan Jabatan Peguam Negara yang berpihak mewakili guru sekolah lelaki yang
membuat jenaka rogol di kelas.

Akan tetapi pejabat peguam negara sampai hari ini masih mewakili guru besar
sekolah yang bersara tersebut. Kenapakah Jabatan Peguam Negara (AGC) mewakili guru
besar yang telah bersara yang mengkritik mangsa gangguan seksual secara terbuka dalam
suit peribadi counterclaim nya. Ini memang tidak patut.

Timbalan Yang di-Pertua [Dato’ Mohd Rashid Hasnon]: Yang Berhormat, minta
rumuskan Yang Berhormat.

Puan Teresa Kok [Seputeh]: Okey, hendak rumuskan Tuan Yang di-Pertua. Untuk

makluman Ahli-ahli Yang Berhormat dewan ini, mangsa gangguan seksual Ain Husniza
