DR. 20.7.2022 62

Puan Kasthuriraani a/p Patto [Batu Kawan]: Peraturan mesyuarat.

Puan Hannah Yeoh [Segambut]: Isu yang saya bangkitkan, Tuan Yang di-Pertua.

Puan Wong Shu Qi [Kluang]: Tuan Yang di-Pertua.

Puan Hannah Yeoh [Segambut]: Tadi saya telah bangkitkan bahawa perbahasan
sekarang ini mengenai bahasa kurang senonoh, bahasa lucah semua tetapi tadi sebagai
saksi, saya duduk di sini, saya boleh dengar Yang Berhormat Pasir Salak guna perkataan
‘P’. Saya sendiri malu untuk ulang perkataan tersebut tetapi tak ada tindakan dalam Dewan
Rakyat ini. So, kalau kita tidak boleh menjunjung semangat itu bahawa kita merupakan
Wakil Rakyat, dan kita nak pastikan tidak ada gangguan seksual, tidak ada bahasa lucah,
bahasa tak senonoh diulangi di luar, kKenapakah kita tidak boleh pastikan peraturan itu kita
hormat di dalam Dewan Rakyat ini.

Timbalan Yang di-Pertua [Dato’ Mohd Rashid Hasnon]: Okey, terima kasih Yang
Berhormat Segambut.

Puan Hannah Yeoh [Segambut]: ...Kalau Tuan Yang di-Pertua tidak ambil
tindakan, biarkan sahaja seperti itu, tak ada makna kita buat perbahasan di sini. Saya lihat
memang double standard, Tuan Yang di-Pertua.

Kalau macam Yang Berhormat Kota Belud, beliau bangkitkan isu Sulu, Tuan Yang
di-Pertua marah. Cepat hantar dia keluar dua hari tetapi Yang Berhormat Pasir Salak kalau
lelaki, kalau UMNO, Tuan Yang di-Pertua takut... [Tepuk] Kenapa ada double standard?
Kenapakah kalau Wakil Rakyat wanita macam boleh dibuli? Perintah yang sangat tegas
terhadap mereka.

Timbalan Yang di-Pertua [Dato’ Mohd Rashid Hasnon]: Baik, terima kasih Yang
Berhormat Segambut. Baik, terima kasih. Terima kasih Yang Berhormat Segambut. Jangan
samakan dengan kes yang semalam, hari pertama... [Disampuk]

Boleh saya bercakap? Apabila saya bercakap, tolong dengar.

Saya telah buat ruling. Punca kepada untuk pagi ini adalah daripada Yang
Berhormat Pasir Salak, dan saya telah bagi petua saya. Saya telah buat ruling tadi untuk
bagi warning kali yang pertama. Saya telah beri amaran kepada beliau. Okey, jadi ruling
yang saya buat pada hari yang pertama itu adalah kerana saya mendukung keputusan
daripada Tuan Yang di-Pertua. Itu dua perkara yang berbeza. Minta maaf Yang Berhormat
Segambut.

Jadi, saya tidak mahu hendak mengulas kembali tentang petua saya. Saya ingin
nak meneruskan waktu sekarang ini kita- perbahasan dalam rang undang-undang ini. Itu
saya punya keputusan.

Puan Kasthuriraani a/p Patto [Batu Kawan]: Peraturan mesyuarat.

Puan Wong Shu Qi [Kluang]: Tuan Yang di-Pertua.

Dato’ Abdullah Sani bin Abdul Hamid [Kapar]: Tuan Yang di-Pertua, boleh saya
berikan sedikit rujukan, teguran daripada peraturan mesyuarat?

Timbalan Yang di-Pertua [Dato’ Mohd Rashid Hasnon]: Silakan.
