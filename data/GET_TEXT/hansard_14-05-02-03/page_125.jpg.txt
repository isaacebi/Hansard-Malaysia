DR. 20.7.2022 120

Jika dalam keadaan pihak pengadu itu tidak ada kemampuan untuk diwakili peguam
adakah ada ruang untuk Biro Bantuan Guaman mewakili beliau ketika mana ada isu-isu
kompleks berkaitan dengan perundangan dalam prosiding.

Soalan kedua, adakah ketika mana ada satu pihak telah pun menggunakan khidmat
peguam, adakah satu pihak lagi dia juga ada pilihan untuk diwakili peguam atau pun tidak
perlu diwakili peguam. Terima kasih.

Tuan Pengerusi [Dato' Ramli bin Dato’ Mohd Nor (Cameron Highlands)]: Sila
Yang Berhormat Menteri.

Datuk Seri Rina binti Mohd Harun: Terima kasih Tuan Pengerusi, terima kasih
kepada Yang Berhormat-Yang Berhormat. Saya hendak ingatkan sekali lagi RUU ini untuk
kita tubuhkan atas asas bahawa ramai mereka yang terlibat dalam gangguan seksual ini
tidak membuat laporan. Kajian yang kita buat lebih daripada 20 ribu orang melaporkan
hendak dekat 80 peratus melaporkan bahawa mereka tidak buat pun laporan disebabkan
perkara-perkara berikut: malu, takut dengan keadaan undang-undang yang sedia ada.

Oleh sebab itu, RUU AGS ini dibuat. Jadi, tujuannya untuk memudahkan, untuk
mempercepatkan dengan fi yang murah, affordable. Jadi, ini tujuannya. Jadi, kepada
saranan Yang Berhormat Jerlun itu kalau semua saya hendak bagi juga mereka ini ada
peguam bela dan peguam cara, saya kira dia akan jadi sama juga macam undang-undang
yang lain, dia bukan Tribunal. Jadi, saya setuju dengan Yang Berhormat Jerlun bahawa
pemahaman dan kesedaran advokasi itu sangat penting untuk kita terapkan kepada lapisan
masyarakat.

Seterusnya, kepada Yang Berhormat Sungai Buloh tadi, yang memberi cadangan.
Secara dasarnya tribunal ini kita tidak membenarkan secara dasarnya- pada asalnya kita
tidak membenarkan mereka ini diwakili oleh mana-mana peguam bela atau peguam cara
pada suatu pendengaran. Akan tetapi sekiranya ia melibatkan satu perundangan yang
kompleks. Maksudnya, perundangan kompleks ini pula yang akan menentukan iaitu
Pengerusi Tribunal. Dia yang akan tentukan ini sama ada kompleks atau pun tidak. Bukan
semua isu yang dibawa itu akan dijadikan sebagai perundangan yang kompleks.

Jadi, kita pun mengambil kira juga sebab hasrat aspirasi RUU ini, kita hendak
membantu mereka ini, hendak membantu dan memudahkan. Jadi, kemampuan kewangan
kedua-dua pihak juga akan dipertimbangkan oleh pengerusi. Kalau terlalu§ jauh
berkemampuan, contohnya. Jadi, pengerusi boleh buat pilihan untuk tidak benarkan
perwakilan dan kita juga, dalam fasal 17 RUU ini juga, tribunal boleh untuk merujuk pada
Mahkamah Tinggi mengenai apa-apa isu perundangan yang timbul. Maksudnya, sebelum
timbul kepada kompleks itu, kita Tribunal boleh pergi dahulu pada Mahkamah Tinggi, rujuk
dulu kepada perundangan. Jadi, bukan semudah itu untuk kita mengklasifikasikan tentang
perundangan yang kompleks ini.

Seterusnya, tadi siapa lagi?... [Disampuk] Yang Berhormat Sik. Ya, Yang
Berhormat Sik tadi apa? Itu yang saya sebutkan tadi itu. Ya, maksudnya, sekiranya...

Tuan Ahmad Tarmizi bin Sulaiman [Sik]: Boleh diwakili oleh Biro Bantuan

Guaman atau pun tidak? Jika tidak berkemampuan daripada segi melantik peguam.
