DR. 20.7.2022 6

berkepentingan seperti Jabatan Perkhidmatan Awam, Kementerian Sumber Manusia,
Kementerian Kewangan, kesatuan sekerja dan pertubuhan majikan.

Ini kerana proses memperkenalkan cuti haid bukan sahaja_ melibatkan
kesejahteraan pekerja wanita tetapi juga memberi implikasi kepada produktiviti dan
ekonomi negara. Buat masa ini terdapat kemudahan cuti sakit dan cuti rehat sedia ada
yang diperuntukkan oleh majikan kepada pekerja sama ada sektor swasta ataupun sektor
awam. Kemiskinan haid secara relatifnya adalah merujuk kepada situasi apabila individu
perempuan tidak mendapat akses kepada tuala wanita disebabkan kekangan kewangan.

Jadi, Kementerian Pembangunan Wanita, Keluarga dan Masyarakat berpandangan
kajian lanjut perlu dilaksanakan berhubung dengan keperluan pemberian subsidi tuala
wanita bagi membolehkan kerajaan mendapat gambaran sebenar berhubung dengan isu
kemiskinan haid ini yang dialami oleh golongan wanita, khususnya dalam kalangan B40.

Selain daripada itu, dapatan kajian juga membolehkan satu pendekatan lebih
komprehensif dan bersasar diperkenalkan bagi menangani isu kemiskinan haid. Setakat ini
kajian yang telah dibuat melalui LPPKN dan insya-Allah kajian itu dijangka siap pada
Oktober tahun ini. Terima kasih.

Tuan Yang di-Pertua: Yang Berhormat Klang.

Tuan Charles Anthony Santiago [Klang]: Terima kasih Tuan Yang di-Pertua.
Yang Berhormat Menteri, sebenarnya saya datang ke sini untuk bangkitkan isu ini sebab
ada keperluan untuk cuti haid termasuk dengan tuala wanita. Saya sebenarnya Yang
Berhormat Timbalan Menteri harapkan bahawa Yang Berhormat Timbalan Menteri akan
announce today satu kajian telah dibuat dan akan diperkenalkan dalam masa terdekat
tetapi malangnya kementerian backward. Negara-negara lain telah go forward tetapi
kementerian backward.

#1020

Saya minta kepastian daripada Menteri supaya jangan mengecewakan golongan
wanita Keluarga Malaysia. Berikan satu komitmen kepada Parlimen, bilakah penilaian ini
akan bermula, bilakah akan habis dan bila akan diperkenalkan? Termasuk juga
perbincangan dengan kumpulan berkepentingan.

Dato’ Hajah Siti Zailah binti Mohd Yusoff: Okey. Terima kasih Yang Berhormat.
Saya mengucapkan syabas dan tahniah di atas kepekaan Yang Berhormat tentang
keperluan wanita. Kami di Kementerian Pembangunan Wanita, Keluarga dan Masyarakat
lebih-lebih lagi, apalagi saya sebagai seorang wanita sangat memahami isu-isu yang
dihadapi. Jadi, buat masa ini...

Tuan Charles Anthony Santiago [Klang]: Tapi mesti memperkenalkan sekarang
juga.

Dato’ Hajah Siti Zailah binti Mohd Yusoff: Ya, ya. Sekarang ini, kita sedang buat
kajian sebab sesuatu perkara yang nak dibuat, perlu kepada penilaian. Buat masa ini dalam
negara kita belum ada kajian yang dibuat secara khusus tentang isu ini. Jadi, kajian sedang
dibuat yang melibatkan lebih daripada 57,000 responden dan insya-Allah, jangkaannya
akan siap pada Oktober.
