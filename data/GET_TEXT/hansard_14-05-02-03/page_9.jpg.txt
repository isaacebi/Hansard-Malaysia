DR. 20.7.2022 4

Datuk Seri Dr. Ronald Kiandee: Terima kasih Yang Berhormat Port Dickson.
Semalam saya memperjelaskan agak panjang tentang mengapa kita lanjutkan tempoh
konsesi untuk BERNAS menjadi pengimport tunggal beras bagi negara kita. Keputusan
telah diambil sejak tahun 2020 dan yang itu adalah lanjutan kepada tempoh BERNAS
sebagai pengimport tunggal.

Saya katakan semalam bahawa keputusan kerajaan itu merupakan satu keputusan
yang tepat kerana BERNAS dipertanggungjawabkan bagi menentukan bekalan beras
negara sentiasa dalam keadaan yang stabil. Konsesi BERNAS bukan satu konsesi yang
berat sebelah, malah BERNAS diminta memenuhi 10 obligasi yang saya telah terangkan
semalam. Antaranya adalah untuk membantu pesawah-pesawah, membangunkan sistem
soil profiling, mengurus pelbagai, 10 obligasi yang dilaksanakan.

Dato’ Seri Anwar bin Ibrahim [Port Dickson]: Tidak berlaku dan biar persatuan
peladang sendiri bantu. Mengapakah hendak suruh tauke besar senggara masalah
pesawah padi?

Tuan Yang di-Pertua: Dijelaskan Yang Berhormat...

Dato’ Seri Anwar bin Ibrahim [Port Dickson]: Soalnya sudah berpuluh tahun.
Patut review Yang Berhormat.

Datuk Seri Dr. Ronald Kiandee: Kita sudah buat keputusan pada tahun 2020.

Dato’ Seri Anwar bin Ibrahim [Port Dickson]: Review jangan tanya tauke, review
tanya rakyat dan pesawah padi miskin. [Dewan riuh] Beras — obligasi BERNAS. Antara
obligasi BERNAS adalah untuk membantu pesawah dan petani. Itu antara obligasi.
[Dewan riuh] Keputusan untuk menyambung konsesi BERNAS sebagai pengimport
tunggal sebenarnya membantu negara dalam memastikan bekalan beras sentiasa stabil
dan terkawal. Terima kasih.

Tuan Yang di-Pertua: Soalan tambahan kedua, Yang Berhormat Alor Gajah.

Datuk Seri Mohd Redzuan bin Md Yusof [Alor Gajah]: Terima kasih Tuan Yang
di-Pertua. Terima kasih Yang Berhormat Menteri kerana mengharungi cabaran-cabaran
yang dihadapi dalam menguruskan industri agromakanan. Hari Isnin, Perdana Menteri ada
menyebutkan food import berjumlah lebih daripada RM73.6 bilion, disebutkan. Tahniah
atas segala usaha dan inisiatif yang hendak dilaksanakan, yang telah didasarkan.

Cumanya saya mohon Yang Berhormat Menteri memaklumkan sekiranya RM73.6
bilion ialah nilai import, adakah sasaran-sasaran tertentu yang diwujudkan, yang diadakan,
yang dibukukan dalam dasar itu contohnya, dalam masa dua tahun kita mahu
mengurangkan import sebahagian banyak. Terima kasih.

Tuan Yang di-Pertua: Terima kasih, silakan Yang Berhormat.

Datuk Seri Dr. Ronald Kiandee: Memang benar kita mengimport some RM60
bilion untuk food import. |Itu merupakan satu permintaan tetapi kalau kita perincikan
sebahagian besar daripada import makanan ke negara kita, adalah komponen import
untuk makanan ternakan, bijirin. Kita mengimport jagung, kita mengimport soya bean mill
untuk makanan ternakan sebagai sebahagian daripada komponen makanan ternakan yang

pada ketika ini kita melihat bahawa komponen ini harus dikurangkan.
