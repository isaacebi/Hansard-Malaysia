DR. 20.7.2022 20

SKM melaksanakan Program Pemerkasaan Rantaian Bekalan Koperasi (SCOPE) sebagi
usaha untuk memastikan bekalan barangan keperluan pengguna dapat dibekalkan secara
konsisten dengan harga yang berpatutan. Terima kasih.

Tuan Yang di-Pertua: Terima kasih. Yang Berhormat Parit.

Dato’ Mohd Nizar bin Haji Zakaria [Parit]: Terima kasih Tuan Yang di-Pertua.
Terima kasih Yang Berhormat Menteri yang telah pun menjelaskan kepada kit semua
tentang jaminan khususnya dalam bentuk jaminan makanan. Koperasi memainkan peranan
yang cukup penting, apatah lagi adanya Coop Mart .

Jadi saya ingin bertanya kepada Yang Berhormat Menteri, bagaimana cara ataupun
kaedah yang akan diguna pakai oleh Coop Mart untuk memastikan sebagaimana yang
disebut oleh Yang Berhormat Menteri sebentar tadi, lima produk yang disebut tadi akan
lebih murah daripada pasaran dan bagaimana kementerian melihat kepada potensi,
khususnya koperasi untuk mengembangkan industri agromakanan bagi meningkatkan
pengeluaran hasil makanan, seterusnya melonjakkan peratusan jaminan keselamatan
makanan negara? Akan tetapi, saya ingin fokuskan tentang lima produk yang disebut oleh
Yang Berhormat Menteri sebentar tadi. Terima kasih.

Tan Sri Noh bin Haji Omar: Terima kasih Yang Berhormat. Kita berusaha untuk
mengurangkan peranan ‘orang tengah’ kerana itu kita akan mempertingkatkan pusat
pengumpulan dan juga pengedaran. Jadi semua barang-barang ini akan dibeli, dikumpulkan
satu pusat dan terus dibawa pasaran. Untuk memastikan bahawa harga yang dikeluarkan
yang dijual di bawah Coop Mart ini harganya murah dan tidak disalahgunakan oleh mana-
mana pihak. Maka, kita akan membuat seperti inilah. [Sambil menunjukkan senaskhah
dokumen] Kita ada tanda ‘COOP’ gula kasar. Macam kita- minyak macam ini Coop Mart.
[Sambil menunjukkan senaskhah dokumen]

Jadi kalau ada tanda Coop Mart ini, harga kita akan umum bahawa tidak ada siapa
yang boleh menyeludup ataupun jual harga yang lebih mahal. Kemudian, kita juga akan
berusaha untuk membuat penjualan ini secara online kerana kita nampak bahawa
bukannya mudah juga untuk kita hendak penetrate pasaran yang sedia ada.

Selain daripada kita gunakan Coop Mart, kita juga akan mulakan berniaga secara
online dengan harapan kita bahawa lima- kita mulakan dengan lima ini dahulu supaya ini
bahan yang diperlukan oleh rakyat supaya dapat meringankan beban rakyat dan rakyat ada
pilihan hendak beli sepertimana ayam. Kita kenalkan ayam beku dan ada juga ayam segar.
Jadi, kalau hendak ayam murah, mungkin pilih ayam beku lah. Jadi, ini sebagai contoh
untuk beri pilihan kepada rakyat, mana barang yang lebih murah untuk mereka dapat di
bawah koperasi ini. Terima kasih.

Tuan Yang di-Pertua: Terima kasih. Soalan tambahan kedua. Ya, Yang Berhormat
Kuala Kedah.

Tuan Syed Ibrahim bin Syed Noh [Ledang]: Terima kasih.

Tuan Yang di-Pertua: Eh! Yang Berhormat Ledang. Maaf, maaf.

Tuan Syed Ibrahim bin Syed Noh [Ledang]: Terima kasih Tuan Yang di-Pertua.

Saya dengar tadi jawapan daripada Yang Berhormat Menteri, saya rasa insentif apa pun
