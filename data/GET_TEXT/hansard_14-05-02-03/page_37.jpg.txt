DR. 20.7.2022 32

Kalau kita rujuk kepada sidang Parlimen yang lepas Tuan Yang di-Pertua, kalau
Tuan Yang di-Pertua ingat. Saya pernah merujuk Yang Berhormat Menteri Kewangan ke
Jawatankuasa Khas kerana memberikan jawapan yang bercanggah dengan Menteri Hal
Ehwal Sabah berkaitan dengan isu 112C dan 112D.

Semalam kita menerima Tuan Yang di-Pertua, menerima satu statut baru yang
mana berkait rapat juga dengan soalan yang saya pernah keluarkan sebelum ini iaitu Warta
Rahsia yang telah diberikan jawapan oleh Yang Berhormat Menteri Kewangan kepada saya
sewaktu saya merujuk beliau. Saya diberikan dengan Warta Rahsia berkenaan dengan
pemberian geran khas Sabah.

Semalam kita menerima statut baru dan nampak Tuan Yang di-Pertua, kalau saya
tengok kepada aturannya nampak teratur pada 14 April 2022, Perdana Menteri telah
berbincang dengan Ketua Menteri Sabah dan bersetuju dengan statut baru ini. Pada 17
April, Warta 112 dikeluarkan, dipersetujui. Semalam bertarikh 19 Julai 2022, Warta 200
Parlimen statut baru telah diluluskan dengan membatalkan Warta 1970.

Jadi persoalan saya Tuan Yang di-Pertua, apabila saya melihat statut baru ini yang
menarik perhatian saya adalah tarikh di mana kalau saya boleh bacakan dengan izin,
“Diperintahkan oleh Dewan Rakyat untuk dibentangkan atas meja mesyuarat 29 September
1971” dan saya buat kajian Tuan Yang di-Pertua.

Pada tahun 1970/1971, ada tiga sesi sidang Parlimen dilakukan pada tahun
tersebut. Sidang pertama pada 20 Februari tahun 1971 sehingga 19 Mac tahun 1971,
sidang kedua pada 5 Julai 1971 sehingga 30 Julai 1971 dan kemudian sidang ketiga pada 8
Disember 1971 sehingga 17 Disember 1971. Persoalan yang saya ingin bangkitkan Tuan
Yang di-Pertua, bagaimana mungkin warta yang diberikan kepada saya ini, statut pada
tahun 1971 ini dibentangkan di Mesyuarat Dewan ini pada 29 September 1971 pada ketika
tidak ada manusia berada di dalam Dewan Parlimen ini.

Jadi ini persoalannya, ia melibatkan hak Sabah 40 peratus. Oleh sebab itu saya
ingin nyatakan di dalam Parlimen hari ini yang mana melalui pembatalan 1971, terbukti
Kerajaan Persekutuan telah mencuri hak negeri Sabah di dalam Parlimen, di dalam Dewan
Rakyat ini. Inilah yang ingin kami bangkitkan. Saya ingin bertanya kepada Menteri
Kewangan, apa sebab pada 29 September 1971, dibentangkan warta yang pada ketika itu
tidak ada persidangan.

Kepada siapa mereka bentangkan dan siapa yang bersetuju terhadap warta ini. Ini
yang kita ingin tahu sebab berkait rapat dengan hak kita. Oleh kerana soalan yang saya
buat itu Tuan Yang di-Pertua perihal sidang lepas, warta yang dirahsiakan menjadi
persoalan kepada saya. Bagaimana mungkin warta ini yang saya dan _ researcher-
researcher cari sebelum ini tidak jumpa dan suddenly hari ini kita jumpa di library Parlimen.

Jadi saya minta penjelasan Menteri Kewangan kerana ini melibatkan hak negeri
Sabah. Di sini juga saya ingin rekodkan Tuan Yang di-Pertua, jika benar Ketua Menteri
Sabah bersetuju terhadap jadual baru ini dan mengabaikan prosedur hak Sabah ini, saya
menuntut rakyat Sabah menghukum Kerajaan GRS kerana telah mengabaikan dan

menidakkan hak Sabah, bersekongkol dengan Kerajaan Persekutuan.
