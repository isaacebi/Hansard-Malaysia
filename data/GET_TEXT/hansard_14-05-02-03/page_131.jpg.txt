DR. 20.7.2022 126

Tuan Pengerusi [Dato' Ramli bin Dato' Mohd Nor (Cameron Highlands)]: Yang
Berhormat, saya percaya Yang Berhormat Menteri faham. Biarlah Yang Berhormat Menteri
jawab.

Tuan Mohamed Hanipa bin Maidin [Sepang]: Minta sikit Tuan Pengerusi. Yang
Berhormat Menteri, saya nak tanya sikit boleh ya? Soalan yang sama. Seksyen 17 ini, saya
setuju dengan apa yang dikatakan oleh Yang Berhormat Sungai Buloh tadi. Saya sendiri
pun ada menghadapi masalah untuk memahami ini sebab Yang Berhormat Menteri- secara
mudahnya beginilah. Apabila kita kata seksyen 17 itu kita boleh berikan tribunal satu budi
bicara untuk merujuk kepada Hakim Mahkamah Tinggi tentang persoalan undang-undang
tetapi dalam (c) itu kita kata tiba-tiba ada sufficient doubt.

Ini Yang Berhormat Menteri, daripada segi undang-undang, apabila timbul
persoalan undang-undang tak kiralah sama ada, ada sufficient doubt atau tidak, mesti
dibenarkan. Jadi sekarang saya nak tanya, adakah question of law itu tertakluk kepada ada
sufficient doubt? Jadi nampak macam- kalau kita bukan peguam, mungkin lainlah tetapi
kalau kita peguam, saya rasa peguam yang nak kena pergi tribunal ini pun dia akan pening.
Jadi sebelum dia pening, baik kita pening di sini dahulu. Sekian, terima kasih.

Tuan Pengerusi [Dato' Ramli bin Dato' Mohd Nor (Cameron Highlands)]: Yang
Berhormat Menteri.

Datuk Seri Rina binti Mohd Harun: Yang ini saya ambil maklum dan kita akan
tengok dalam peraturan-peraturan yang akan dibangunkan nanti. Soalan lain tadi yang
Tribunal hendaklah membuat awardnya tanpa kelengahan dan tadi ditanya jika apa terjadi
sekiranya selepas 60 hari. Kalau kita baca daripada fasal 19, Tribunal hendaklah membuat
awardnya tanpa kelengahan dan jika dapat dilaksanakan dalam masa 60 hari dari hari
pertama pendengaran di hadapan tribunal bermula. Jadi itu dah ada perkataan, ‘jika dapat
dilaksanakan’”.

Jadi yang lain lagi, okey saya jawab secara bertulis.

Tuan Pengerusi [Dato' Ramli bin Dato' Mohd Nor (Cameron Highlands)]: Baik.

[Fasal-fasal 14 hingga 24 diperintahkan jadi sebahagian daripada rang undang-

undang.

Fasal 25 [Pindaan] -
5.28 ptg.

Menteri Pembangunan Wanita, Keluarga dan Masyarakat [Datuk Seri Rina
binti Mohd Harun]: Terdapat pindaan pada fasal 25 rang undang-undang ini. Pindaan
pada fasal 25 dicadangkan untuk menyertakan elemen mempamerkan notis pencegahan
gangguan seksual dengan cadangan penulisan seperti yang berikut:

Pentadbir hendaklah mempunyai fungsi yang berikut:

(b) untuk menggalakkan apa-apa aktiviti termasuklah mempamerkan

apa-apa notis yang berhubungan dengan pencegahan atau

kesedaran tentang gangguan seksual.
