DR. 20.7.2022 142

6.09 ptg.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Baik, terima kasih Tuan Yang di-Pertua. Assalamualaikum warahmatullahi
wabarakatuh. Saya hendak mulakan dengan merakamkan dukacita saya kepada Speaker
sebenarnya. Ini sebab di bawah Peraturan Mesyuarat 36 ini, seperti mana yang Speaker
memaklumkan, ia first time kita buat.

Kalau kita baca wording dia, 36(3) “it shall be out of order to attempt to reconsider
any specific question upon which the House come to conclusion during the current session
except upon a Substantive Motion”. The keyword here, dengan izin, Tuan Yang di-Pertua
ialah “Substantive Motion”. Saya tidak nampak kenapa Speaker hendak buka floodgate ini.
Oleh sebab itu saya percaya perkataan “Substantive Motion” ini diletakkan, dan saya
percaya kalau boleh kita buka Hansard, melihat balik apa tujuan peraturan ini digubal.
Tentunya untuk menghalang perkara-perkara seperti ini berlaku kerana kecuaian beberapa
orang anggota Parlimen dalam sidang yang lalu, untuk hadir menjalankan tanggungjawab
mereka membuat undian.

1810

Atas kecuaian itu, kita kena tanggung hari ini, buka floodgate. Lepas ini, saya
percaya kerana adanya precedent ini, sudah pasti akan dijadikan rujukan kepada Speaker-
speaker yang akan datang. Jadi, walaupun saya percaya Tuan Yang di-Pertua tidak
berbahas tetapi saya yakin wujud juga kebijaksanaan untuk Tuan Yang di-Pertua
menjelaskan why- kenapa Tuan Yang di-Pertua membuka ruang yang luas seperti ini.

Tuan Khalid bin Abd Samad [Shah Alam]: Apakah yang substantifnya?

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Yes, apakah yang substantif? Dan kenapa kecuaian ini, kita dihukum, kita buka? Itu
yang pertama.

Kedua, seperti mana yang Yang Berhormat Menteri Dalam Negeri- saya ucap
terima kasihlah kerana beliau cuba bersungguh-sungguh meyakinkan kita bahawa undang-
undang ini diperlukan...

Seorang Ahli: Walaupun dia sendiri tidak yakin.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Termasuk menggunakan perkataan magqasid syariah. Lepas ini, Yang Berhormat
Menteri, saya bagi dia buku /bnu Asyur. Jadi, boleh kita bahas nantilah dengan secara detil,
apa dia maqasid syariah, Ibnu Raisuni dan sebagainya ya.

Akan tetapi kalau kita tengok peruntukan artikel 4(5) ya, seseorang itu ada jaminan
dia, apabila dia ditahan, untuk dibawa kepada Majistret dalam masa 24 jam, dan Majistret
mempunyai kuasa untuk memberikan reman sehingga 14 hari. Yang Berhormat Menteri,
saya pernah duduk lokap beberapa kali. Waktu ditahan di lokap, hari pertama itu memang
dia biarkan sajalah. Hari kedua, hari ketiga barulah hendak buat siasatan- maknanya apa?

Tidak digunakan sepenuhnya masa itu untuk dilakukan siasatan.
