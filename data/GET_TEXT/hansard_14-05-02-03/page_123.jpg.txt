DR. 20.7.2022 118

Tuan Pengerusi [Dato’ Ramli bin Dato’ Mohd Nor (Cameron Highlands)]:
Masalahnya ialah bahawa pindaan sebagaimana yang tertera di dalam kertas pindaan oleh
Yang Berhormat Menteri Pembangunan Wanita, Keluarga dan Masyarakat yang telah
dibentangkan sekarang ini terbuka untuk dibahas. Silakan.

4.59 ptg.

Dato’ Seri Utama Haji Mukhriz Tun Dr. Mahathir [Jerlun]: Terima kasih Tuan
Pengerusi. Saya hendak bangkitkan...

Tuan Pengerusi [Dato’ Ramli bin Dato’ Mohd Nor (Cameron Highlands)]: Tiga
minit.

Dato’ Seri Utama Haji Mukhriz Tun Dr. Mahathir [Jerlun]: Saya hendak
bangkitkan berkenaan dengan ayat, “Melainkan jika, pada pendapat Tribunal, perkara yang
dipersoalkan melibatkan isu undang-undang yang kompleks”.

01700

Saya fikir bukan masalah undang-undang yang kompleks tetapi kefahaman orang
yang mengadu itu. Kalau lah dia berkefahaman tinggi, masalah undang-undang yang
kompleks itu tidak tertimbul. Akan tetapi kalau lah dia kurang memahami undang-undang,
tidak kira kompleks atau tidak kompleks pun, dia memerlukan khidmat nasihat daripada
seorang peguam. Jadi, saya mohon supaya ayat ini diperbetulkan, perkara yang
dipersoalkan melibatkan isu undang-undang yang tidak difahami oleh si pengadu atau pun
pelaku.

Dato’ Ramli bin Dato’ Mohd Nor [Cameron Highlands]: Tidak ada.

Yang Berhormat Tuan Sivarasa Rasiah [Sungai Buloh]: Tuan Pengerusi...

Tuan Pengerusi [Dato' Ramli bin Dato’ Mohd Nor (Cameron Highlands)]:

Silakan Yang Berhormat Sungai Buloh.

5.00 ptg.

Yang Berhormat Tuan Sivarasa Rasiah [Sungai Buloh]: Terima kasih Tuan
Pengerusi dan saya faham niat di belakang pindaan ini. Akan tetapi saya risau ini akan
membuka satu pintu besar untuk pihak-pihak khususnya pihak yang di saman untuk
khususnya bila dia ada kemampuan kewangan untuk membawa peguam bela untuk
dimasukkan dalam pendengaran di hadapan tribunal dengan menggunakan alasan ini.
Kalau kita baca ayat, klausa 13B(3) dengan bahasa Inggeris, dengan izin, “/f one party is
allowed to be represented by an advocate and solicitor under subsection(2), the other party
shall also be so entitled”.

Perkataan, ‘is allowed to be represented” memberi gambaran yang jelas bahawa
pihak itu akan memohon kepada tribunal. Dia akan memohon, dia akan membawa peguam
dia, dia memohon kata kes ini melibatkan isu perundangan yang kompleks. Saya minta
diwakili oleh peguam, baik. Akan tetapi adakah keadilan untuk pihak yang saman, kita kata
di sini, okey kamu esok juga boleh bawa peguam. Sama ada dia ada kemampuan itu,

kewangan itu untuk membawa peguam bukan satu perkara yang nyata di semua kes. Ada
