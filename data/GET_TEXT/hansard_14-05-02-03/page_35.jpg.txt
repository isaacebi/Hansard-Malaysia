DR. 20.7.2022 30

Isu yang ditangani oleh mahkamah di Sepanyol dan juga di Paris adalah berbangkit
daripada sebenarnya pemberhentian bayaran tersebut. Antara lainnya, bukan satu-satu isu,
antara lainnya. Yang Berhormat Ketua Pembangkang sendiri pun telah berkata tadi bahawa
pemberhentian bayaran tersebut telah menyebabkan kita kalah.

Jadi, adalah terang bahawa isu tersebut merupakan satu core isu dalam litigasi di
Sepanyol dan di Paris serta juga di dalam prosiding arbitration tersebut. Jadi, ia tertakluk
kepada argument, pertikaian dan juga argument submission di dalam proses-proses litigasi
tersebut. Maka ianya sub judice pada pendapat saya.

Akan tetapi satu lagi hal ialah begini, saya teliti usul Yang Berhormat Putatan. Usul
beliau ialah bukan untuk membincangkan tetapi untuk membahaskan dan untuk meminta
Menteri memperjelaskan. Jadi, ia memerlukan satu ketetapan.

Dalam 18(2) tidak ada ketetapan, nombor satu. Tidak ada perbahasan, ia untuk
membincangkan sesuatu isu yang berbangkit. Jadi, perlu kita tengok tujuan 18(2) tersebut,
purpose dan objektifnya. Kalau kita hendak minta untuk memperjelaskan atau menjawab,
maka begitulah saya tulis dalam surat saya kepada Yang Berhormat Putatan, terdapat
alternatif lain iaitu dengan menanyakan soalan untuk jawab lisan. Sebegitu prosedurnya.

Kalau 18(2) kita hanya untuk bincang sahaja. Kita tidak boleh suruh Menteri atau
Kabinet buat itu dan ini kerana tidak akan ada ketetapan, tidak akan ada perbahasan, tidak
akan ada undi pun 18(2) ini.

01140

Jadi saya nampak usul 18(2) ini selama ini telah disalah faham. Sebanyak 98
peratus usul yang difailkan 18(2) yang datang kepada saya, untuk meminta itu dan ini,
bukan untuk membincangkan. Itu telah saya kata banyak kali 18(2) bukan untuk meminta,
memohon dibuat itu dan ini, kerana tidak akan ada perbahasan dalam 18(2). Oleh kerana
tidak ada perbahasan, maka tidak akan ada undi, tidak akan ada masalah dan oleh itu tidak
akan ada ketetapan.

Jadi saya rasa Yang Berhormat Ketua Pembangkang, Yang Berhormat Putatan
lebih baik sekiranya kalau kita hendak penjelasan, difailkan soalan untuk jawab lisan. Itu
keputusan saya ya, Yang Berhormat.

Tuan Khalid bin Abd Samad [Shah Alam]: Tuan Yang di-Pertua...

Dato’ Seri Anwar bin Ibrahim [Port Dickson]: Tuan Yang di-Pertua, ia tidak
menghalang perbincangan supaya ada kertas untuk Ahli-ahli Dewan. Kalau selepas itu tidak
boleh dibincang, tidak apa. Jadi kita ada perbincangan, kemudian kementerian beri
penjelasan atau jawapan untuk membantu menjawab kepada hal-hal ini dibangkitkan.
Tafsiran teknikal itu terserah kepada Tuan Yang di-Pertua.

Akan tetapi yang kita bangkitkan ini, Ahli-ahli Yang Berhormat ini prepare Perjanjian
1878, ketetapan Mahkamah Tinggi Borneo 1939 itu kita tengok dan bayaran daripada 1939
oleh Kerajaan Inggeris sehingga kita Merdeka diteruskan sehingga 2013. Tahun 2013
keputusan Perdana Menteri, Yang Berhormat Pekan yang membuat kacau sehingga ada
masalah sekarang. Kalau diteruskan lagi itu perkara ini tidak akan dibangkit, perkara ini

terbatal bila dihentikan pembayaran itu atas alasan pencerobohan tetapi perjanjian itu jelas.
