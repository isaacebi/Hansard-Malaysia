DR. 20.7.2022 137

Jenayah di mana diperuntukkan masa untuk reman. Jadi kalau ada satu kesalahan maka
boleh orang itu ditangkap dan di reman kalau kes yang berat- untuk 14 hari.

Di bawah seksyen 117 Tuan Yang di-Pertua, seseorang itu perlu dibawa kepada
Majistret 24 jam selepas beliau ditangkap dan permohonan dibuat untuk reman. Tujuan
Perlembagaan ada peruntukan itu adalah untuk memberikan forum kepada seseorang yang
ditangkap itu untuk membuat aduan kepada Majistret. Sekiranya orang itu dipukul,
sekiranya seseorang itu dilayan dengan tidak adil, maka ada forum untuk beliau membuat
aduan. lItu lah tujuannya.

Akan tetapi bila kita lihat kepada peruntukan 4(5) ini, cukup jelas bahawa untuk 28
hari seseorang itu tidak ada forum. Tidak dibawa ke hadapan Majistret, tidak dibawa ke
hadapan sesiapa untuk tahanan lanjutan reman. Ini bermaksud Tuan Yang di-Pertua, ada
ruang untuk undang-undang itu disalahgunakan. Banyak kes di mana orang itu mengadu
selepas beliau ditahan 28 hari, dipukul, dibelasah oleh pihak polis dan keluarganya diugut.
Pihak polis dan pihak berkuasa minta wang untuk rasuah dan sebagainya untuk kes itu
diselesaikan. Kita- semua tahu perkara ini.

Ini Dewan Rakyat telah dengar perkara ini untuk bertahun tetapi hari ini kita hendak
luluskan lagi satu undang-undang yang membenarkan tahanan 28 hari tanpa ada forum
seseorang itu membuat aduan. Apakah undang-undang ini undang-undang yang adil? Ya,
kita hendak ada ruang untuk pihak polis minta masa untuk tahanan untuk seseorang itu
disiasat. Yes, siasatan itu perlu dilaksanakan tetapi betapa adilnya kita ada peruntukan
yang membenarkan tahanan, polis boleh ambil tindakan siasat tetapi orang yang ditahan itu
tidak dibenarkan sama sekali membawa aduan kepada pihak-pihak berkuasa atau
pengadilan. Ini masalahnya.

Tuan Yang di-Pertua, saya sebut tadi pada awalnya. Apakah alasan sebenarnya
undang-undang ini ataupun usul ini perlu diluluskan? Kenapakah kita hendak batalkan
keputusan yang dahulu? Manakah kerajaan ini masa itu? Sebenarnya mereka hendak
batalkan kerana mereka gagal hadir dalam Parlimen pada hari itu... [Tepuk] [Dewan riuh]

Kalau betul Keluarga Malaysia, kalau betul undang-undang ini sangat penting, di
manakah semua Ahli Parlimen mereka hari itu? Memalukan. You come to Parliament, you
say it is important but you don’t have the numbers, and only itu kamu menghadapi
keputusan di mana usul itu ditolak.

Tuan Yang di-Pertua, kami di sini membawa perkara ini untuk kepentingan awam.
Baik kalau perlu disiasat, siasat. Akan tetapi mana kita boleh sokong satu undang-undang
yang membenarkan tahanan tanpa ada akses kepada hakim.
= 1800

Bagaimanakah kalau Tuan Yang di-Pertua ditangkap? Dua puluh lapan hari dibawa
ke dalam penjara. Family tidak tahu di mana kamu. Dipukul, dibelasah... [Dewan riuh]
Bukankah Tuan Yang di-Pertua akan menentang perkara itu dan meminta untuk keadilan?
Itu apa yang kita sebut di sini.

Undang-undang perlu untuk siasatan. Kita setuju tetapi jangan kita lupa bahawa

orang yang ditahan itu juga ada hak. Di sini saya berdiri untuk menyatakan bahawa hak itu
