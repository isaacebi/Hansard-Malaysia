DR. 20.7.2022 141

Berkaitan tempoh tahanan reman selama 28 hari pula, sebenarnya adalah bagi
memberikan PDRM ruang secukupnya untuk menjalankan siasatan seluruhnya menerusi
risikan lengkap dan juga terperinci. Berhubung perkara itu, masih ramai yang keliru kerana
beranggapan setiap suspek yang ditangkap, akan ditahan selama tempoh. Hakikatnya,
tidak sebegitu. Tempoh yang diperuntukkan tersebut merupakan tempoh maksimum. Boleh
jadi satu- tahanan, ataupun kes itu diselesaikan lebih awal daripada apa yang dijangkakan.

Tempoh tersebut juga tidak keterlaluan dan merupakan suatu tempoh yang sesuai
untuk mengendalikan siasatan bagi kesalahan yang melibatkan ketenteraman rakyat dan
juga keselamatan negara. Hal ini kerana kerumitan kes yang di bawah bidang kuasa
SOSMA menuntut kepada keperluan masa. Antaranya untuk dokumen penglibatan ejen
daripada luar sumber, melibatkan suspek yang ramai dan sebagainya. Tanpa tempoh
tahanan yang cukup, PDRM akan berdepan dengan pelbagai masalah seperti orang
tahanan melarikan diri, orang tahanan berkomunikasi dengan suspek lain, siasatan tidak
menyeluruh dan sebagainya.

Sekian sahaja daripada saya. Saya mohon menyokong untuk membatalkan
keputusan Majlis Mesyuarat bertarikh 23 Mac 2022 berkenaan SOSMA bagi membolehkan
subseksyen 4(5) terus dikuatkuasakan bagi tempoh lima tahun yang akan datang. Sekian,
terima kasih.

Tuan Khalid bin Abd Samad [Shah Alam]: Tuan Yang di-Pertua, saya hendak
penjelasan. Tadi katakan bahawa SOSMA tidak menafikan hak asasi dalam prosedur
penahanannya dan sebagainya. Kalau begitu...

Datuk Seri Haji Mohd Salim Sharif [Jempol]: Bagi Yang Berhormat Menteri
jawablah dahulu. Sabar lah.

Tuan Khalid bin Abd Samad [Shah Alam]: Kalau begitu- saya hendak tanya
Speaker, tolonglah. Kalau begitu, kenapakah SOSMA dikenakan khas kes-kes tertentu?
Kalau hak asasi dijamin, gunalah untuk semua.

Tuan Yang di-Pertua: Ya, Yang Berhormat Shah Alam.

Tuan Khalid bin Abd Samad [Shah Alam]: Apakah pandangan Speaker? Fasal...
[Ketawa] | mean...

Tuan Yang di-Pertua: [Ketawa]

Tuan Khalid bin Abd Samad [Shah Alam]: Kalau Ahli Parlimen cakap...

Menteri Komunikasi dan Multimedia [Tan Sri Datuk Seri Panglima Haji Annuar
bin Haji Musa]: Lupa makan ubat.

[Pembesar suara dimatikan]

Tuan Yang di-Pertua: Okey Yang Berhormat Shah Alam... [Dewan riuh] Yang
Berhormat Shah Alam tidak boleh mencelah saya, sebab saya tidak berbahas. Yang
Berhormat Hang Tuah Jaya, silakan.

Tuan Khalid bin Abd Samad [Shah Alam]: [Bercakap tanpa menggunakan
pembesar suara]

Tuan Yang di-Pertua: Tidak ada, saya sebut sebab saya jawab itu Yang

Berhormat Puchong. Yang Berhormat Hang Tuah Jaya, silakan.
