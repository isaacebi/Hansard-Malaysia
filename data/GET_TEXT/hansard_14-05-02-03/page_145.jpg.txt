DR. 20.7.2022 140

Datuk Seri Haji Mohd Salim Sharif [Jempol]: [Disampuk] Hah, tidak takut. Ini
kenapa jadi macam ini? Dengarlah. Apa yang salah, salah- yang tidak salah, tidak salahlah.

Tanpa SOSMA negara akan...

Tuan Ramkarpal Singh a/l Karpal Singh [Bukit Gelugor]: Tuan Yang di-Pertua.

Datuk Seri Haji Mohd Salim Sharif [Jempol]: ... Berdepan dengan kesukaran
untuk menangani krisis ancaman keselamatan seperti pencerobohan...

Tuan Ramkarpal Singh a/l Karpal Singh [Bukit Gelugor]: Boleh, beri saya
mencelah?

Datuk Seri Haji Mohd Salim Sharif [Jempol]: Di Lahad Datu, keganasan
pemberontakan bersenjata Tamil Eelam. Sesungguhnya, aspek keselamatan negara
sememangnya untuk dijadikan subjek...

Tuan Ramkarpal Singh a/l Karpal Singh [Bukit Gelugor]: Yang Berhormat
Jempol.

Tuan Khalid bin Abd Samad [Shah Alam]: Eh, di Lahad Datu Tamil Eelam?

Datuk Seri Haji Mohd Salim Sharif [Jempol]: ...Menangani keganasan sudah
menjadi agenda utama di dunia sejak sekian lama.

Tuan Ramkarpal Singh a/l Karpal Singh [Bukit Gelugor]: Yang Berhormat
Jempol.

Datuk Seri Haji Mohd Salim Sharif [Jempol]: Berkenaan SOSMA, berkenaan
dakwaan bahawa SOSMA menrjejaskan hak asasi manusia adalah tidak benar sama sekali
kerana individu yang ditahan masih berhak untuk membela diri. SOSMA tidaklah seteruk
yang disangka yang tidak boleh seperti mana di Amerika Syarikat. Pengganas yang ditahan
di sini...

Tuan Khalid bin Abd Samad [Shah Alam]: Sudah kita guna SOSMA untuk
semualah. Bukan khas untuk kes-kes itu sahaja.

Datuk Seri Haji Mohd Salim Sharif [Jempol]: ...Termasuk dua orang rakyat
Malaysia didakwa tersebut dalam gerakan Al-Qaeda...

Tuan Yang di-Pertua: Yang Berhormat Shah Alam.

Datuk Seri Haji Mohd Salim Sharif [Jempol]: ...Telah ditahan tanpa diberi
peluang untuk membela diri di pusat tahanan Guantanamo Bay.

SOSMA juga berbeza daripada akta seperti ISA yang memberikan kuasa kepada
PDRM untuk menahan mana-mana suspek selama 60 hari dan dikeluarkan perintah
tahanan selama dua tahun. Hakikatnya, tiada sebab kukuh untuk kita menyatakan SOSMA
ini zalim dan menjejaskan hak asasi manusia, apatah lagi memusuhinya. Dengan adanya
SOSMA, Malaysia berjaya mengurangkan kes-kes seperti gengsterisme, perjudian dan
pelacuran yang mana PDRM boleh mengambil langkah pencegahan awal sebelum kegiatan
tersebut semakin parah.

Selain itu, perlu kita ingat bahawa SOSMA turut memainkan peranan dalam
memelihara kedaulatan Yang di-Pertuan Agong, Raja-Raja Melayu serta kepentingan

Keluarga Malaysia yang pelbagai kaum.
