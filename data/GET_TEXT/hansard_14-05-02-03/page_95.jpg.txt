DR. 20.7.2022 90

Puan Kasthuriraaani a/p Patto [Batu Kawan]: Maaf Tuan Yang di-Pertua, saya
minta sedikit lagi masa.

Timbalan Yang di-Pertua [Dato' Mohd Rashid Hasnon]: Ya, satu minit.

Puan Kasthuriraaani a/p Patto [Batu Kawan]: Untuk just to clear the air. Takrifan
gangguan seksual ertinya apa-apa kelakuan tidak diingini, yang bersifat seksual dalam apa-
apa bentuk sama ada secara lisan, bukan lisan, visual, isyarat atau fizikal yang ditujukan
kepada seseorang yang secara munasabahnya menyinggung atau menghina atau
merupakan suatu ancaman kepada kesejahteraannya. /n my opinion Tuan Yang di-Pertua...

Timbalan Yang di-Pertua [Dato' Mohd Rashid Hasnon]: Baik, terima kasih

Puan Kasthuriraaani a/p Patto [Batu Kawan]: ...dengan munasabahnya it was
an insult before. Akan tetapi saya teruskan. Daripada kes pelajar sekolah, Ain Husniza yang
menjadi ikon make school safer place melalui pengalaman sendiri, seorang mangsa

There is no compromise on the type of behavior or language Tuan Yang di-Pertua
and it is up to us here including you and | to ensure that Ain is the last person to have to go
through this ever again. Apakah status period spotcheck di sekolah-sekolah sebelum ini?
Adakah ia bukan satu gangguan seksual? Saya harap Yang Berhormat Menteri boleh
memberikan satu jawapan yang bernas dalam Dewan yang mulia ini.

Timbalan Yang di-Pertua [Dato' Mohd Rashid Hasnon]: Baik.

Puan Kasthuriraaani a/p Patto [Batu Kawan]: Bukan wanita sahaja, lelaki juga
menjadi mangsa gangguan seksual, sama ada oleh wanita mahupun lelaki dan kita perlu
menormalisasikan dialog mengenai gangguan seksual dan betapa pentingnya undang-
undang ini untuk mendapat keadilan bagi yang memilih untuk berdiam diri atas struktur
kuasa dengan izin, power structure yang selalunya melindungi pemangsa daripada
melindungi mangsa.

Tuan Yang di-Pertua, pada alaf ini tiada alasan untuk wanita atau lelaki untuk
menelan bolos pahit cubaan atau gangguan seksual oleh pemangsa semata-mata kerana ia
harus diterima oleh masyarakat kerana ia sudah menjadi lumrah kehidupan kita. Di United
Kingdom, Ahli Parlimen kerajaan, Christopher Pincher telah meletak jawatan sebagai
Timbalan Ketua Whip kerana telah meramas dua orang lelaki di sebuah kelab dan apa yang
berlaku dengan izin, a chain reaction and a series of event telah mengakibatkan Perdana
Menteri Boris Johnson untuk meletak jawatan. This is the seriousness of a sexual
harrasment case and it led to a Prime Minister to resign in a country.

Timbalan Yang di-Pertua [Dato' Mohd Rashid Hasnon]: Baik.

Puan Kasthuriraaani a/p Patto [Batu Kawan]: Di Malaysia juga banyak kes
gangguan_ seksual tetapi sebelum ini tidak dapat diambil tindakan yang khas
memandangkan tiada undang-undang khusus apabila laporan polis dibuat dan kita hendak
salahkan anggota polis pun susah sebab tak ada undang-undang untuk mereka gunakan
untuk membuka fail, membuka siasatan dan sebagainya.

Timbalan Yang di-Pertua [Dato' Mohd Rashid Hasnon]: Terima kasih Yang

Berhormat Batu Kawan.
