DR. 20.7.2022 28

Dalam satu report yang dibuat, as far back as 2010, 149 site RoR telah pun dikenal
pasti tetapi sehingga kini hanya 17.5 peratus sahaja daripada 149 site yang dikenal pasti itu
telah dibuat RoR.

Jadi persoalan saya, sejauh mana kita memberikan penekanan terhadap perkara ini
yang kita tidak payah hendak fikir naik turun harga arang batu, minyak dan sebagainya. Ini
yang dah ada di depan mata kita. /t does not take a lot of time untuk kita bangunkan, untuk
kita manfaatkan untuk tujuan ini. Terima kasih.

Datuk Seri Takiyuddin bin Hassan: Tuan Yang di-Pertua, terima kasih sahabat
saya Yang Berhormat Kubang Pasu, mengenai tenaga hidro daripada RoR ini, memang kita
mengesahkan bahawa kerajaan banyak meluluskan site untuk projek hidro RoR ini. Akan
tetapi saya hendak sebutkan sebahagian besar daripada syarikat yang ditawarkan untuk
melaksanakan RoR ini tidak dapat melaksanakan dalam kadar tarif yang mereka menangis,
biasanya kita buat di dalam e-Bidding untuk mendapat harga yang kompetitif.

SEDA membuka bidding atau tender terbuka kepada syarikat-syarikat, menawarkan
kadar tarif yang dapat dilaksanakan tetapi berdasarkan keadaan ekonomi sekarang
sebahagian daripada syarikat itu sendiri bukan di pihak kerajaan. Syarikat itu sendiri tidak
dapat melaksanakan atas dasar faktor ekonomi dan juga rate yang mereka dipersetujui itu
tidak dapat direalisasikan. Itu antaranya. Namun demikian, kerajaan akan mengambil
tindakan terhadap apa yang disebut oleh Yang Berhormat tadi. Terima kasih.

Tuan Yang di-Pertua: Sekarang tamatlah sesi untuk...

Tuan Awang Husaini bin Sahari [Putatan]: Tuan Yang di-Pertua.

Tuan Yang di-Pertua: Maaf, sekejap.

Tuan Awang Husaini bin Sahari [Putatan]: Peraturan Mesyuarat 18, ingin
bertanya sedikit.

Tuan Yang di-Pertua: Ya, nanti saya habiskan yang ini. Ahli-ahli Yang Berhormat,
sekarang tamatlah sesi untuk waktu pertanyaan-pertanyaan bagi jawab lisan pada hari ini.
Terima kasih pada semua Ahli-ahli Yang Berhormat.

[Sesi untuk Pertanyaan-pertanyaan bagi Jawab Lisan tamat]

Tuan Yang di-Pertua: Ya.

Datuk Mohd Azis bin Jamman [Sepanggar]: Tuan Yang di-Pertua.

Tuan Awang Husaini bin Sahari [Putatan]: Ya. Saya ingin menyentuh tentang
usul yang saya buat secara bertulis mengenai laporan penuh pemberhentian, cess payment
pada Kesultanan Sulu. Saya menerima surat yang mana usul ini adalah ditolak kerana
terdapat prosiding-prosiding mahkamah berkenan tuntutan waris Kesultanan Sulu.

Akan tetapi apa yang sebenarnya saya mahu di sini Tuan Yang di-Pertua adalah
laporan penuh daripada Kementerian Luar Negeri tentang apakah sebenarnya yang berlaku
apabila cess payment itu telah dihentikan kerana sebelum ini kerajaan, Wisma Putra cuma

katakan cess payment itu dihentikan, itu sahaja. Akan tetapi apakah repercussion yang lain,
