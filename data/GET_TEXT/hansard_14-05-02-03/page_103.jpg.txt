DR. 20.7.2022 98

— kita kena terang-terang. Jadi, saya hendak Menteri, tolong dalam penggulungan, beritahu
Dewan yang mulia ini, selepas ini Yang Berhormat Menteri boleh...

Tuan Karupaiya a/l Mutusami [Padang Serai]: Tuan Yang di-Pertua, tukar tajuk
lain. Ini apa ini? Pasar malam kah?

Datuk Seri Panglima Abdul Azeez bin Abdul Rahim [Baling]: ...Boleh ambil
tindakan kepada mana-mana wakil rakyat...

Tuan Karupaiya a/l Mutusami [Padang Serai]: Macam-macam ini.

Datuk Seri Panglima Abdul Azeez bin Abdul Rahim [Baling]: Mana-mana Ahli
Dewan Rakyat ini, kalau...

[Dewan riuh]

Datuk Seri Panglima Abdul Azeez bin Abdul Rahim [Baling]: ...perkataan
seksis, diambil tindakan. Saya setuju.

Tuan Karupaiya a/l Mutusami [Padang Serai]: Tuan Yang di-Pertua...

[Pembesar suara dimatikan]

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Baling. Terima kasih Yang Berhormat Padang Serai. Terima kasih. Sekarang

saya jemput Yang Berhormat Menteri untuk menggulung, 30 minit.

3.57 ptg.

Menteri Pembangunan Wanita, Keluarga dan Masyarakat [Datuk Seri Rina
binti Mohd Harun]: Bismillahi Rahmani Rahim. Assalamualaikum  warahmatullahi
wabarakatuh, salam sejahtera. Terima kasih Tuan Yang di-Pertua. Terima kasih saya
ucapkan kepada semua Ahli Yang Berhormat yang terlibat dalam sesi perbahasan bacaan
kali kedua Rang Undang-undang Antigangguan Seksual 2021 (RUU AGS 2021).

Saya sekali lagi ingin mengambil peluang ini merakamkan_ setinggi-tinggi
penghargaan dan ucapan terima kasih terutamanya kepada semua pihak berkepentingan
yang bersama-sama dengan kementerian seperti kementerian dan agensi-agensi Kerajaan
Persekutuan dan kerajaan negeri, ahli-ahli Joint Action Group for Gender Equality,
ENGENDER, Young Women Making Change serta semua pihak yang telah bersama-sama
dengan kementerian dalam perjalanan untuk merealisasikan rang undang-undang ini.

Kementerian juga menerima pandangan serta input yang sangat berguna daripada
Jawatankuasa Pilihan Khas Hal Ehwal Wanita dan Kanak-kanak dan Pembangunan Sosial
yang diterajui oleh Yang Berhormat Pengerang. Selain daripada itu, saya juga ingin
mengucapkan terima kasih kepada orang awam yang telah menyertai soal selidik di laman
mikro KPWKM.

Kementerian menghargai dan mengambil perhatian atas cadangan
penambahbaikan yang telah dikemukakan oleh semua pihak dalam memantapkan rang
undang-undang ini. Secara ikhlasnya, saya turut ingin menyatakan bahawa hasrat murni
kita mewujudkan Rang Undang-undang AGS ini tidak mungkin termeterai tanpa usaha

daripada barisan kepimpinan KPWKM terdahulu yang turut berada di dalam Dewan ini.
