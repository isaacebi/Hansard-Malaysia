DR. 20.7.2022 155

Ini Tuan Yang di-Pertua, saya rasa lebih maklum berbanding dengan saya. la akan
menyebabkan floodgates of cases. Sesuatu yang unpresented. Akan tetapi kalau kita buka
floodgates ini, ia akan menjadi sesuatu yang akhirnya yang akan menyebabkan sistem
Demokrasi Berparlimen ini tidak dianggap penting lagi oleh rakyat, 30 juta orang rakyat
Malaysia yang tengok kita. Rakyat akan anggap, kita ini bukan pembahas, kita bukan buat
kerja dalam Dewan ini, tetapi hanya bersandiwara sahaja.

Jadi, saya mohon kepada Ahli-ahli Yang Berhormat, tidak kira daripada sebelah
mana. Kita kena fikir, kita kena fikir itu kKeputusan kita bersama. Saya hendak sebutkan,
tadi Yang Berhormat Menteri sebut- saya dengar tadi, sebab saya bersedia untuk bahas,
saya ambil setiap perkataan daripada Yang Berhormat Menteri tadi sebut...

Tuan Sanisvara Nethaji Rayer a/l Rajaji [Jelutong]: Yang Berhormat Rasah.

Tuan Cha Kee Chin [Rasah]: Sekejap Yang Berhormat Jelutong. Kedaulatan,
keselamatan, ketenteraman awam. Ini yang disebutkan oleh Yang Berhormat Menteri KDN
tadi. Soal kedaulatan, dua hari lalu. Siapakah yang membangkitkan isu kedaulatan? Kami-
Pembangkang di sebelah sini... [Tepuk] Usul ditolak.

Yang hendak martabatkan kedaulatan negara? Kami Pembangkang, dan bukan
pihak Kerajaan. Jangan gunakan soal keselamatan, kedaulatan sebagai alasan untuk
membawa usul ini. Keselamatan negara tidak terjejas. This is not something substantive in
law, its only procedural.

Tadi rakan-rakan saya telah mengatakan bahawa Kanun Tatacara Jenayah dan
pelbagai lagi peraturan undang-undang yang kita sedia ada, boleh digunakan. Keselamatan
negara tidak terjejas. Yang terjejas mungkin keegoan daripada Menteri KDN sebab hari itu
ditumpaskan oleh orang-orang UMNO yang tidak hadir- dia hendak buat semula dan
menyusahkan Ahli Dewan, dan tidak menghormati keputusan Dewan. Itu sahaja masalah
dia.

Jadi saya mohon rakan-rakan daripada kedua-dua belah pihak. Kita fikir. Kalau
keputusan itu boleh diubah sedemikian rupa, apa pandangan, apakah persepsi rakyat
terhadap kita?

Tuan Sanisvara Nethaji Rayer a/l Rajaji [Jelutong]: Yang Berhormat Rasah.

Tuan Cha Kee Chin [Rasah]: ...Rakyat akan fikir, ini bukan setakat kerajaan ‘tebuk
atap’, ini kerajaan yang boleh buat pinda keputusan dalam sekelip mata, langgar peraturan.
Padahal Peraturan 36(3) kata, “Adalah salah...”

Saya sendiri tidak nampak, tidak ada apa-apa keperluan, alasan kukuh untuk kita
pinda dan ubah keputusan yang telah dibuat. Saya tidak nampak.

Tuan Sanisvara Nethaji Rayer a/l Rajaji [Jelutong]: Yang Berhormat Rasah.

Tuan Cha Kee Chin [Rasah]: Ya Yang Berhormat Jelutong.

Tuan Sanisvara Nethaji Rayer a/l Rajaji [Jelutong]: Saya ada soalan.

Apa pendirian Yang Berhormat Rasah ataupun pendirian Ahli Parlimen Tapah
kerana dia luar MIC memperjuangkan semua yang telah ditahan di bawah SOSMA. Baru-

baru ini Tan Sri Vigneswaran bangun mengatakan bahawa, ini merupakan undang-undang
