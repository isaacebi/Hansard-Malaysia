DR. 20.7.2022 94

Akan tetapi pada masa yang sama Tuan Yang di-Pertua, kalau kita masih ingat lagi,
kita dalam Dewan yang mulia ini kita terkejut dan tergempar, bilamana seorang bekas
Timbalan Menteri Dalam Negeri, dari Sepanggar dengan izin, dia pergi check mata.
Pegawai dia ambil video. Ambil bawah perempuan yang sedang ambil speck, check speck
mata itu. Dia ambil gambar di bawah iaitu perempuan itu pakai skirt, diambil gambar di
bawah dan dia buat laporan polis.

Saya hendak tahu Menteri, tolong check dan jawab apakah tindakan yang dibuat.
Sama juga Ahli Dewan Undangan Negeri Tronoh, DAP yang dituduh mahkamah suruh bela
diri. Dia telah merogol seorang staf ataupun seorang pembantu rumah dari Indonesia. Jadi,
ini semua tidak diperkatakan oleh mana-mana pihak. Kalaulah kita telus, we are very
transparent, kita harus sebutkan kedua-dua pihak...

Puan Maria Chin binti Abdullah [Petaling Jaya]: Minta mencelah Yang
Berhormat.

Datuk Seri Panglima Abdul Azeez bin Abdul Rahim [Baling]: Janganlah kalau
ada pihak-pihak yang tertentu sahaja dituduh...

Puan Maria Chin binti Abdullah [Petaling Jaya]: Yang Berhormat.

Datuk Seri Panglima Abdul Azeez bin Abdul Rahim [Baling]: ...dinyatakan
bahawa sentiasa mengamalkan perkataan-perkataan seksis dan sebagainya. Akan tetapi
kalau kita tengok, jelas hari ini kalau kita tengok seksyen kita iaitu Peraturan Mesyuarat
36(4), 36(6), 36(7), semuanya ini boleh diguna pakai dalam Dewan yang mulia ini. Jadi, kita
kena adil. Kalau memang sebenarnya- saya setuju. Saya setuju selepas ini, selepas
undang-undang ini telah ditakrifkan, saya setuju...

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
peraturan. Peraturan Dewan 36(2), “Tidak boleh disebutkan apa-apa perkara yang sedang
dalam timbangan mahkamah sekiranya pada timbangan Pengerusi harus merosakkan
kepentingan pihak-pihak yang berbicara”. Untuk makluman...

Datuk Seri Panglima Abdul Azeez bin Abdul Rahim [Baling]: Terima kasih Tuan
Yang di-Pertua. Okey, saya faham...

Tuan Sanisvara Nethaji Rayer a/l Rajaji [Jelutong]: Saya belum habis. Yang
Berhormat Baling, saya belum habis lagi.

Datuk Seri Panglima Abdul Azeez bin Abdul Rahim [Baling]: Saya faham. Saya
tidak mengolah...

Tuan Sanisvara Nethaji Rayer a/l Rajaji [Jelutong]: Saya...

Datuk Seri Panglima Abdul Azeez bin Abdul Rahim [Baling]: Saya tidak
mengolah lebih lanjut.

Timbalan Yang di-Pertua [Dato’ Mohd Rashid Hasnon]: [Tidak jelas]

Tuan Sanisvara Nethaji Rayer a/l Rajaji [Jelutong]: Tuan Yang di-Pertua, berikan
saya untuk...

Datuk Seri Panglima Abdul Azeez bin Abdul Rahim [Baling]: Okey, silakan.

Tuan Sanisvara Nethaji Rayer a/l Rajaji [Jelutong]: Ya. Pertamanya, yang

dituduh di mahkamah bukan lagi merupakan ahli DAP. Nombor satu. Nombor dua, perkara
