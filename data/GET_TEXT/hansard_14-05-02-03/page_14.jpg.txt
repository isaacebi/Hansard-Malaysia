DR. 20.7.2022 9

sebanyak RM16.72 bilion. Statistik-statistik ini membuktikan bahawa pasaran pelancong
Islam adalah luas dan Malaysia tidak harus ketinggalan untuk mengambil peluang dan
meraih manfaat daripada potensi pasaran ini. Dengan hal ini, Kementerian Pelancongan,
Seni dan Budaya mempunyai agensi khas di bawah seliaannya yang memberi tumpuan
khusus dalam memperkenalkan konsep pelancongan Islam di Malaysia dan antarabangsa
iaitu, Islamic Tourism Centre (ITC).

Sejak ditubuhkan pada tahun 2009, ITC telah berjaya membawa Malaysia
menerima pelbagai pengiktirafan antarabangsa. Antaranya, Malaysia dinobatkan sebagai
destinasi pilihan nombor satu, mesra Muslim di dunia berturut-turut dari tahun 2011 hingga
2022 oleh CrescentRating yang berpangkalan di Singapura. Kedua, Malaysia dinamakan
sebagai negara yang mempunyai ekosistem ekonomi Islam paling maju di dunia bagi sektor
pelancongan halal dari tahun 2014 hingga tahun 2022 oleh Dinar Standard yang
berpangkalan di Amerika Syarikat.

Mengenai ITC, MOTAC telah memperkenalkan banyak inisiatif baharu dalam
memajukan pelancongan Islam di Malaysia. Beberapa contoh yang suka saya kongsikan
termasuklah memperkenalkan Program Pengiktirafan Penginapan Mesra Muslim atau pun
Muslim Friendly Accommodation Recognition (MFAR). Program ini mengiktiraf pengusaha
hotel atau premis penginapan di Malaysia yang menyediakan perkhidmatan mesra Muslim
berdasarkan garis panduan yang telah dikeluarkan oleh ITC. Selain itu juga, pengetahuan
dan kemahiran pemandu pelancong berlesen diperkasakan melalui Program Latihan
Pemandu Pelancong Mesra Muslim iaitu Muslim Friendly Tourist Guide (MFTG).

Program ini ditawarkan kepada pemandu-pemandu pelancong berlesen di bawah
MOTAC dan bertujuan untuk memberi pendedahan dan pengetahuan kepada mereka
mengenai tatacara mengendalikan dan melayan pelancong Muslim. ITC juga telah
mengenal pasti dan membina jaringan masjid-masjid pelancongan dalam_ koridor
pelancongan dan diperkenalkan sebagai Jejak Pelancongan Masjid serta pemantapan
kefahaman dan kemahiran jawatankuasa dan sukarelawan masjid untuk program lawatan
masjid melalui persidangan imam untuk pelancongan Islam dan seminar-seminar. Jadi,
terdapat lebih 100 buah masjid di seluruh negara yang telah dikenal pasti melalui inisiatif ini.
Terima kasih.

#1030

Tuan Yang di-Pertua: Terima kasih, soalan tambahan pertama.

Tuan Shaharizukirnain bin Abd Kadir [Setiu]: Terima kasih Yang Berhormat
Menteri atas jawapan yang diberikan. Saya tertarik berkait dengan Program Pengiktirafan
Penginapan Mesra-Muslim (MFAR). Soalan saya, apakah kriteria yang diambil kira untuk
membolehkan hotel mendapatkan MFAR tersebut? Bagaimana konsep yang patuh syariah
boleh terus menjadikan sesebuah hotel itu akan terus mendapat sambutan daripada
pelanggan? Sekian, terima kasih.

Dato’ Sri Hajah Nancy Shukri: Terima kasih Yang Berhormat, terima kasih Tuan
Yang di-Pertua. Untuk makluman, Pengiktirafan Penginapan Mesra-Muslim ataupun

Muslim-Friendly Accommodation Recognition (MFAR) ini adalah berbeza daripada
