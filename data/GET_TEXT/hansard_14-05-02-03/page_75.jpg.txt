DR. 20.7.2022 70

Kedua, beliau mencarut dan memanggil kita rasis. Walaupun mike tidak terbuka
tetapi ia dalam kedengaran oleh beberapa orang Wakil Rakyat. In fact, Yang Berhormat
Segambut yang duduk di sana pun telah dengar.

Timbalan Yang di-Pertua [Dato’ Mohd Rashid Hasnon]: Baik.

Tuan Sanisvara Nethaji Rayer a/l Rajaji [Jelutong]: Jadi, perkara ini jangan minta
kita usulkan apa-apa. Kalau kelmarin Yang Berhormat Timbalan Menteri boleh mengambil
tindakan terhadap Yang Berhormat Kota Belud atas isu beliau membangkitkan Usul,
kenapakah tidak perkara ini diambil tindakan? Arahkan supaya Yang Berhormat Pasir Salak
kembali ke Dewan. Apakah yang perlu diselidik? Bukankah itu kelakuan yang begitu seksis,
kurang sopan terhadap wanita.

Timbalan Yang di-Pertua [Dato’ Mohd Rashid Hasnon]: Baik, terima kasih Yang
Berhormat Jelutong, baik. Saya tidak mahu hendak mengulangi apa yang telah saya cakap
tadi ya. Kena buat pengesahan apa yang telah diucapkan dalam keadaan mikrofon off tadi.
Saya minta maaf.

Saya hendak teruskan dengan memanggil Yang Berhormat Jerlun, sila.

2.37 ptg.

Dato’ Seri Utama Haji Mukhriz Tun Dr. Mahathir [Jerlun]: Assa/amualaikum
warahmatullahi wabarakatuh dan salam sejahtera Tuan Yang di-Pertua.

Jerlun juga ingin menyertai perbahasan berkenaan dengan Rang Undang-undang
Antigangguan Seksual pada petang ini. Secara umumnya saya lihat bahawa RUU ini adalah
satu yang sangat dialu-alukan dan dinantikan oleh pelbagai pihak, knususnya mangsa-
mangsa gangguan seksual.

la memakan masa yang begitu lama, mengikut apa yang telah disebut oleh Anti-
Sexual Harassment Bill Advocacy Group, sejak tahun 2001 lagi kerja-kerja advokasi telah
dilakukan supaya RUU ini dibentangkan dan dibahaskan dan seterusnya diluluskan dalam
Dewan Rakyat.

Namun begitu, saya lihat masih ada banyak ruang untuk ditambah baik. Antara
masalah bagi mangsa-mangsa gangguan seksual ini ialah tiada kecederaan fizikal bila
gangguan seksual berlaku iaitu pencabulan yang tidak tinggalkan kesan fizikal.

Maka, inilah antara sebabnya mangsa yang tanggung beban bukti ini yang mungkin
terkesan emosi dan tidak dapat membuktikan perkara itu berlaku. Mangsa atau pun
pengadu juga mungkin tidak biasa dengan prosedur-prosedur tribunal dan ini boleh
menggagalkan aduan mereka itu.

Walaupun begitu, saya sangat setuju dengan pindaan yang telah dibuat pada hari
ini di dalam kertas pindaan warna pink ini. Perkara 13(2) yang membenarkan pengadu
malah plaintif juga untuk diwakili oleh peguam kerana ini tentunya membantu proses
Tribunal.

01440
Penubuhan Tribunal pula belum lagi cukup untuk meyakinkan sebagai satu solusi

yang boleh mempertimbangkan aduan secara menyeluruh.
