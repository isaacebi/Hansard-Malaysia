DR. 20.7.2022 61

Datuk Hajah Rubiah binti Haji Wang [Kota Samarahan]: Hal ini, pihak
pendakwaan akan mengalami kesukaran dalam pembuktian niat jahat dan pelaku-pelaku
dalam kes gangguan seksual kerana gangguan sebagai gurauan dan tidak serius.

Puan Hannah Yeoh [Segambut]: /Berucap serentak ketika YB Kota Samarahan
berucap] Tuan Yang di-Pertua, tidak ada makna saya rasa kalau kita bincang pasal isu
bahasa lucah dekat luar, bahasa tidak senonoh dekat luar kalau dalam Parlimen sendiri kita
tidak ada decorum. Saya sendiri dengar dari sini Yang Berhormat Pasir Salak guna
perkataan ‘P’, tak senonoh tetapi tidak ada tindakan apa-apa. Tuan Yang di-Pertua biarkan
sahaja.

Datuk Hajah Rubiah binti Haji Wang [Kota Samarahan]: Perkara ini telah
dibuktikan melalui kajian yang telah dilakukan oleh sekumpulan daripada Kementerian
Pembangunan Wanita, Keluarga dan Masyarakat pada tahun lalu, menunjukkan lebih
separuh daripada kes-kes yang dilaporkan tidak membawa apa-apa perubahan.

Puan Kasthuriraani a/p Patto [Batu Kawan]: Bukan kali pertama Tuan Yang di-
Pertua.

Timbalan Yang di-Pertua [Dato’ Mohd Rashid Hasnon]: Yang Berhormat Kota
Samarahan, rumuskan Yang Berhormat.

Puan Hannah Yeoh [Segambut]: Ya saya, saya...

Datuk Hajah Rubiah binti Haji Wang [Kota Samarahan]: Dengan 42.4 peratus
kes-kes tersebut tiada tindakan lanjut, 22.4 peratus daripada kes berkenaan hanya disiasat
tetapi tiada tindakan dikenakan kepada pelaku.

Puan Hannah Yeoh [Segambut]: Yang Berhormat Kota Samarahan, tidak perlu
baca perbahasan.

Timbalan Yang di-Pertua [Dato’ Mohd Rashid Hasnon]: Yang Berhormat Kota
Samarahan, masa sudah tamat.

Datuk Hajah Rubiah binti Haji Wang [Kota Samarahan]: Perkara sebegini
merencatkan usaha kita untuk menangani isu gangguan seksual kerana kelemahan dalam
sistem perundangan sedia ada dan tidak dapat menawarkan keadilan sepenuhnya kepada
mangsa gangguan seksual berkenaan. Tuan Yang di-Pertua, atas kepentingan ini Kota
Samarahan menyokong.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kota Samarahan.

Puan Kasthuriraani a/p Patto [Batu Kawan]: Point of order.

Puan Hannah Yeoh [Segambut]: Tuan Yang di-Pertua...

Puan Wong Shu Qi [Kluang]: Tuan Yang di-Pertua...

Timbalan Yang di-Pertua [Dato’ Mohd Rashid Hasnon]: Sebelum saya handle,
saya hendak menyebutkan siapa senarai pembahas selepas ini. Saya bacakan dahulu.
Yang Berhormat Lanang, kemudian Yang Berhormat Jerlun, Yang Berhormat Padang
Rengas, Yang Berhormat Kuala Selangor, Yang Berhormat Pontian, Yang Berhormat
Petaling Jaya, Yang Berhormat Seputeh, Yang Berhormat Kuantan, Yang Berhormat Batu

Kawan dan Yang Berhormat Hulu Selangor. Baik, ya.
