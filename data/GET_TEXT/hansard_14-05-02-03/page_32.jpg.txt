DR. 20.7.2022 27

Puan Nor Azrina binti Surip [Merbok]: Terima kasih kepada Menteri. Saya ingin
bertanyakan satu soalan ini. Bagaimanakah pendirian kerajaan berkenaan untuk kita
menguruskan— maksudnya, empat sumber tenaga yang boleh diperbaharui. Sebagai
contoh, kita sebagai pengeluar minyak sawit mentah kedua terbesar di dunia yang mana
jumlah pemprosesan buah sawit kita yang dijadikan sisa buangan dalam tandan buah dan
kosong. Jadi, bagaimanakah kita menggunakan sumber yang sedia ada itu untuk kita
mempromosikan sesuatu yang lebih baik daripada sudut tenaga kita? Terima kasih.

Datuk Seri Takiyuddin bin Hassan: Terima kasih Yang Berhormat Merbok yang
menyentuh mengenai bahan yang boleh menjanakan bahan api kita melalui tenaga boleh
baharu, termasuklah yang disebutkan tadi. Sebagaimana yang kita maklum bahawa dalam
negara kita ini kita mempunyai satu agensi yang bernama sustainable energy development
authority (SEDA) yang menguruskan mengenai tenaga boleh baharu ini, yang antara
lainnya yang terbesar sudah tentulah hidro.

Hidro sekarang ini ramai orang bercakap mengenai hidrogen tetapi yang lebih
berbentuk tradisional, biomass, biojisim dan sebagainya. Jadi, itu merupakan bahan-bahan
penjanaan selain daripada arang batu dan juga gas yang digunakan secara konvensional
sekarang ini yang harganya mendadak tinggi. Memang kerajaan menggalakkan
penggunaan tenaga boleh baharu dalam penjanaan elektrik negara kita.

Buat masa ini, saya boleh maklumkan kepada Dewan ini, sejumlah 23 peratus
sahaja bahan penjanaan daripada tenaga boleh baharu ini dicampurkan dalam penjanaan
elektrik kita. Baru 23 peratus. Tadi saya sebut, kita mensasarkan 31 peratus pada tahun
2025 dan 40 peratus pada tahun 2035. la bergantung kepada secepat mana stesen
penjanaan yang ada pada masa ini bersara (retired), the plant sekarang ini retired.

Untuk maklumat, biomass sekarang ini hanya digunakan di Sabah sebanyak tiga
peratus sahaja, di Semenanjung dan di Sarawak tidak digunakan. Ini fakta, ya. Hanya di
Sabah sahaja untuk biomass dan juga yang lain-lain itu banyaklah yang tidak perlu saya
sebutkan. Akan tetapi kita menetapkan tenaga boleh baharu ini memang kita menjadi satu
sasaran pada masa hadapan, terutamanya solar dan juga aspek-aspek yang lain
sebagaimana yang disebutkan oleh Yang Berhormat Merbok tadi. Terima kasih Tuan Yang
di-Pertua.

Dato’ Wira Haji Amiruddin bin Haji Hamzah [Kubang Pasu]: Kubang Pasu.
#1130

Tuan Yang di-Pertua: Sebelah sini dahulu. Yang Berhormat Kubang Pasu sudah
berdiri lama.

Dato’ Wira Haji Amiruddin bin Haji Hamzah [Kubang Pasu]: Terima kasih Tuan
Yang di-Pertua. Saya ingat untuk kita lari daripada mungkin risiko kenaikan harga bahan
seperti yang disebutkan oleh Yang Berhormat tadi. Saya juga hendak sentuh tentang
dibangkitkan oleh Yang Berhormat Merbok iaitu tentang salah daripada sumber boleh
diperbaharui ini iaitu hidro, bukan yang jenis besar-besar seperti Bakun, Kenyir dan

sebagainya tetapi jenis hidro run of the river (RoR) ini.
