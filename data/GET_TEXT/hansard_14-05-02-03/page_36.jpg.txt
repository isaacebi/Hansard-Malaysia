DR. 20.7.2022 31

Saya pun baca keputusan Mahkamah Borneo 1939. Ini semua pentafsiran oleh
Kerajaan Inggeris sehingga Kerajaan Malaysia tidak tahu, berpuluh kah, berbelas kah orang
Peguam Negara yang semuanya membuat keputusan yang sama, mesti bayar ikut
keputusan mahkamah 1939. Bila dihentikan, ini masalahnya.

Mengapa kita boleh biarkan satu keputusan yang merosakkan, mengganggu-gugat
dan kemudian digunakan untuk mempersoalkan semua yang lain. Tuan Yang di-Pertua
tepat tadi. Bila dibawa dan dicabar di mahkamah Sepanyol dan Perancis, ia tidak lagi
membangkitkan soal 1939, dibangkitkan umpamanya istilah ‘succession’, ‘cede’ atau pajak
dalam tulisan jawi yang walau pun dikatakan di sini Arabic script, Arabic dia kata Arabic,
jawi lama dengan Inggeris. Akan tetapi ini semua sudah diputuskan di mahkamah 1939
kerana perjanjian itu 1878.

Oleh sebab itu saya betul-betul merayu Tuan Yang di-Pertua, paling kurang minta
keputusan Ahli-ahli Dewan Rakyat, minta satu keterangan terperinci daripada Perdana
Menteri atau Menteri Luar supaya memberi kefahaman kepada rakyat dan negara tentang
isu yang menyentuh kedaulatan kita kerana bila dicabar di mahkamah, Tuan Yang di-
Pertua, tidak lagi pentafsiran Perjanjian 1939. Bila dicabar di mahkamah, dipertikai semua
hak kebebasan Sabah yang menjadi satu wilayah Malaysia. Mana boleh satu negara atau
rakyat boleh menganggap ini satu perkara yang ringan. Siapa sahaja yang mencabar satu
inci tanah kita itu mencabar seluruh. [Tepuk]

Oleh sebab itu saya faham bila Yang Berhormat Kota Belud dengan sentimen dan
sebagainya yang ditegur oleh Tuan Yang di-Pertua tetapi kalau saya bukan rakyat Sabah
saya pun terasa perkara ini sangat berat. Tidak buat homework seperti ini. Saya bukan
pakar undang-undang seperti Tuan Yang di-Pertua tetapi saya terpaksa teliti, baca, minta
pandangan peguam-peguam kerana ini soal kedaulatan.

Jadi saya harap semua bermula daripada Ahli-ahli Yang Berhormat daripada Sabah
tidak kira parti mana, kalau tidak bangun menyokong ini, saya minta rakyat Sabah hukum
mereka. [Tepuk]

[Dewan riuh]

Tuan Yang di-Pertua: Terima kasih, Yang Berhormat. Oleh kerana Yang
Berhormat telah membuat permintaan kepada pihak eksekutif, saya harap itu akan
mendapat pertimbangan daripada pihak eksekutif untuk memberikan penerangan.

Datuk Mohd Azis bin Jamman [Sepanggar]: Tuan Yang di-Pertua.

Tuan Yang di-Pertua: Usul...

Datuk Mohd Azis bin Jamman [Sepanggar]: Peraturan Mesyuarat, Peraturan
Mesyuarat 20.

Tuan Yang di-Pertua: 20?

Datuk Mohd Azis bin Jamman [Sepanggar]: 20 dan juga Peraturan Mesyuarat
14(1)(g). Tuan Yang di-Pertua, saya bangun di bawah Peraturan Mesyuarat ini sebenarnya
berkait rapat dengan soalan saya juga yang secara kebetulan bernombor 116 hari ini dan

soalan saya pada hari terakhir bernombor 104.
