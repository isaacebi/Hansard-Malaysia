DR. 20.7.2022 166

Dato’ Seri Hamzah bin Zainudin: Dia pun telah dilantik beberapa lagi macam-
macam kes yang saya hendak maklumkan bahawa...

Tuan Sanisvara Nethaji Rayer a/l Rajaji [Jelutong]: Tuan Yang di-Pertua, di
bawah undang-undang, kita tidak dibenarkan untuk berjumpa.

Dato’ Seri Hamzah bin Zainudin: Kalaulah saya katakan ini semua adalah
sesuatu yang tidak memberikan ruang kepada mereka yang telah pun ditangkap tidak benar
sama sekali. Kita beri peluang dan sebab itu Tuan Yang di-Pertua.

Tuan Sanisvara Nethaji Rayer a/l Rajaji [Jelutong]: Kita tidak diberi peluang
untuk berjumpa.

Dato’ Seri Hamzah bin Zainudin: Oleh sebab itu Tuan Yang di-Pertua, saya
hendak maklumkan juga di sini...

Tuan Khalid bin Abd Samad [Shah Alam]: Jangan kelirukan Dewan.

Tuan Sanisvara Nethaji Rayer a/l Rajaji [Jelutong]: Jangan kelirukan Dewan.

Dato’ Seri Hamzah bin Zainudin: ...Bahawa kes-kes yang ada hari ini kerana kes-
kesnya adalah merupakan kes-kes yang terancang. Kes-kes yang terancang ini adalah
merupakan kes-kes yang agak banyak.

Oleh sebab itu, kita memerlukan agak lama siasatannya walaupun 28 hari itu pada
kita semua kita beranggapan 28 hari itu lama tetapi sebenarnya siasatan hanya kita buat 20
hari sebab hari yang ke-21 kita terpaksa berikan kepada AGC untuk menentukan...

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
Peraturan Dewan 36(6).

Dato’ Seri Hamzah bin Zainudin:...untuk menentukan bahawa sama ada merit
ataupun tidak. [Sistem pembesar suara dimatikan]

Dato’ Ramli bin Dato’ Mohd Nor [Cameron Highlands]: Sebentar Yang
Berhormat Menteri, Yang Berhormat Jelutong yes?

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
Peraturan Mesyuarat 36(6). Yang Berhormat Menteri mengatakan bahawa saya tidak
membuat pengisytiharan bahawa superintenden itu adalah anak guam saya.

Untuk makluman, mereka telah datang ke pejabat saya untuk mendapat nasihat
tetapi belum lagi melantik saya sebagai peguam. Sebagai seorang Ahli Parlimen yang telah
bersuara dalam sesi yang lalu, menentang usul ini, mereka mendapatkan pendapat saya
sebagai Ahli Parlimen dan bukan sebagai peguam.

Jangan membuat tuduhan Tuan Yang di-Pertua. Yang Berhormat Menteri, please
get your facts right. [Sistem pembesar suara dimatikan]

Dato’ Ramli bin Dato’ Mohd Nor [Cameron Highlands]: Okey Yang Berhormat
Jelutong. You have got your point across the floor. Dipersilakan.

Dato’ Seri Hamzah bin Zainudin: Tuan Yang di-Pertua, sekarang ini pada saya
adalah sesuatu yang boleh sepatutnya Yang Berhormat Jelutong juga boleh memaklumkan
pada kita mereka ini sudah berjumpa dengan saya. Ini yang saya tahu sedikit tapi...

Tuan Sanisvara Nethaji Rayer a/l Rajaji [Jelutong]: Sebagai Ahli Parlimen,

apakah salahnya mereka berjumpa dengan saya?
