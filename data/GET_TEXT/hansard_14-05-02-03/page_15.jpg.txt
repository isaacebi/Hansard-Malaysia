DR. 20.7.2022 10

penarafan bintang di mana hotel perlu mendapat pengiktirafan bintang dahulu daripada
MOTAC sebelum ia diiktiraf sebagai hote/ star rating untuk recognition dengan izin.

Seperti saya sebutkan tadi, program ini mengiktiraf hotel atau premis penginapan di
Malaysia yang menyediakan perkhidmatan mesra Muslim. Pengiktirafan diberi kepada hotel
mengikut tiga kategori iaitu platinum, emas dan perak dengan kategori platinum adalah
pengiktirafan tertinggi iaitu berciri-cirikan lebih kepada patuh syariah.

Antara kriteria yang diambil untuk mendapatkan MFAR termasuklah maklumat
berkenaan lokasi masjid, tempat tumpuan pelancongan mesra Muslim dan restoran yang
menyediakan makanan dan minuman halal. Arah kiblat disediakan dengan jelas bilik di bilik
air, sejadah dan mashaf al-Quran di dalam bilik penginapan, surau dengan kemudahan
untuk berwuduk dan dapur dan restoran menyediakan makanan dan minuman halal.

Bagi mendapatkan yang tertinggi iaitu platinum antara kriteria tambahan yang turut
diambil kira termasuklah peruntukan waktu bagi penggunaan fasiliti seperti gimnasium dan
kolam renang disediakan untuk pengguna wanita yang beragama Islam. Banyak lagilah dia
punya kriteria Yang Berhormat, nanti saya bagi secara bertulis ya, terima kasih.

Tuan Khoo Poay Tiong [Kota Melaka]: Soalan tambahan.

Tuan Yang di-Pertua: Terima kasih, soalan? Yang Berhormat kota Melaka,
silakan.

Tuan Khoo Poay Tiong [Kota Melaka]: Terima kasih Tuan Yang di-Pertua. Dalam
usaha kita ingin memperkuatkan /slamic Tourism ini, salah satu faktor utama ialah tentang
perlu adanya pekerja yang cukup. Mengikut laporan telah dilaporkan dalam sektor
pelancongan ini, terdapat kekurangan pekerja lebih kurang 20,000 orang. Jadi, saya ingin
bertanya kepada Yang Berhormat Menteri, apakah status terkini dan apakah langkah yang
diambil oleh kementerian untuk mengatasi kekurangan pekerja di sektor ini agar kita dapat
memastikan konsep Islamik tourism ini dapat diperkembangkan? Terima kasih.

Dato’ Sri Hajah Nancy Shukri: Terima kasih Yang Berhormat atas soalan
tersebut, terima kasih Tuan Yang di-Pertua. Seperti yang telah dimaklumkan ataupun
diumumkan oleh menteri-menteri yang berkaitan dengan pengambilan pekerja ini —
memang kita mengaku, memang masih kekurangan, namun begitu kita telah bekerjasama
dengan pihak Kementerian Human Resource dan juga Kementerian Dalam Negeri untuk
memastikan kita dapat membawa pekerja-pekerja asing ini ke negara kita.

Cara kita semasa ini iaitu yang immediate action dengan izin, kita menganjurkan
program seperti job fair untuk membolehkan mereka dalam negara kita ini memohon untuk
bekerja di sektor tersebut. Memang ada yang mungkin mempunyai pengalaman yang
manis, pengalaman yang pahit dalam sektor pelancongan ini, terutama sekali apabila kita
ikuti sosial media mengatakan ada yang tidak begitu bersih.

Jadi, maka sebab itu, kita hendak tahu juga apakah yang dimaksudkan dengan
penginapan yang tidak bersih itu, sama ada ia ada pendaftaran di bawah MOTAC ataupun
tidak. Jadi, untuk mengatasi semua ini, memang kita bekerjasama dengan pihak industri

MATTA, MAH, MYBA semuanya bekerjasama dengan kita untuk membantu memberi
