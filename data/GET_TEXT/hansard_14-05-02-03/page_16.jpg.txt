DR. 20.7.2022 11

maklum balas kepada kita sama ada, ada lagi pekerja-pekerja yang mereka perlukan,
berapa ribu lagi.

Oleh sebab yang saya pohon melalui Kabinet daripada kementerian-kementerian
berkenaan dan telah diluluskan adalah dari tahun 2022 ini sehingga tahun 2024, seramai
34,000 orang. Itu termasuk untuk — bukan sahaja house keeping, tetapi termasuk kedi,
tukang urut, spa dan jadi semua ini adalah maklum balas daripada sektor-sektor yang
berkaitan.

Jadi, sebab itu, kita mengatasinya dengan bekerjasama dan membuat program
dalam negara dahulu untuk memastikan ada orang dalam negara ini untuk bekerja
terutamanya sekali apabila mereka mengatakan tidak ada kerja, kerajaan tidak bagi kerja,
sektor ekonomi teruk. Jadi, kita membantu dengan memudahkan untuk membantu mereka
mendapatkan pekerjaan. Terima kasih.

Tuan Yang di-Pertua: Terima kasih, silakan Yang Berhormat Tuan Ma'mun bin

Sulaiman.

4. Tuan Ma'mun bin Sulaiman [Kalabakan] minta Menteri Kanan Pendidikan
menyatakan sama ada proses pengambilan guru khas one-off seramai 18,702 telah
dilaksanakan sepenuhnya. Berapa jumlah lantikan guru sama ada lantikan tetap atau
lantikan secara perkhidmatan kontrak atau contract of service yang diisi oleh calon-calon
guru berasal dari Sabah untuk mengisi kekosongan dan kekurangan guru di Sabah.

Menteri Kanan Pendidikan [Datuk Dr. Mohd Radzi bin Md. Jidin]: Terima kasih
Tuan Yang di-Pertua. Kementerian Pendidikan Malaysia telah mengumumkan pengambilan
khas seramai 18,702 orang Pegawai Perkhidmatan Pendidikan (PPP) Gred DG41 secara
one-off pada 20 Jun 2021 bagi mengisi kekosongan guru di sekolah KPM di seluruh negara.
Ini merupakan inisiatif yang diambil oleh KPM bagi mengatasi isu kekurangan guru yang
telah berlarutan sekian lama.

KPM telah memperkenalkan kaedah kluster mata pelajaran bagi pengambilan guru
secara one-off ini agar dapat membuka peluang kepada lebih ramai graduan untuk
memohon berdasarkan kepada pemetaan ljazah Sarjana Muda dengan mata pelajaran
yang bersesuaian.

Graduan yang memiliki bidang pengkhususan utama tertentu, boleh memohon
untuk mengisi kekosongan mata pelajaran lain yang dikategorikan dalam kluster yang
sama. Penggunaan kluster mata pelajaran akan diteruskan dalam urusan pengambilan
yang seterusnya. Kluster yang digunakan ini akan sentiasa dinilai dan ditambah baik dari
semasa ke semasa.

Urusan pengambilan khas guru baharu ini telah selesai dilaksanakan sepenuhnya
oleh Suruhanjaya Perkhidmatan Pendidikan (SPP). Seramai 16,381 orang guru telah
dilantik dan ditempatkan di sekolah bawah KPM. Daripada jumlah tersebut, seramai 13,770
orang adalah lantikan secara tetap, manakala seramai 2,611 orang adalah lantikan Contract
of Service (COS). KPM mengucapkan terima kasih di atas kerjasama SPP dalam

menjayakan urusan pengambilan guru one-off ini.
