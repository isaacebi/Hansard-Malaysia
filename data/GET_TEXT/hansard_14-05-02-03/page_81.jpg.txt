DR. 20.7.2022 76

melafazkan dan menghamburkan perkataan-perkataan yang terutama terhadap kaum
hawa... [Tepuk]

Jadi saya terpaksa menimbulkan ini pertamanya, Tuan Yang di-Pertua. Dah makan
masa dua, tiga, minit dah pun. Sangat malang kalau saya terpaksa menghabiskan kerana
ini sebenarnya seluruh rakyat, 30 tahun lebih rakyat sebenar-benarnya khususnya yang
menjadi mangsa tetapi perundangan ini tidak retrospectives implementation. Jadi, mangsa-
mangsa itu yang untuk ke depan nanti. Memang menarik nafas lega dengan penampilan
dan dengan pembentangan rang undang-undang ini.

Namun seperti mana kawan-kawan lain sebutkan, sahabat-sahabat lain ataupun
Ahli-ahli Yang Berhormat yang lain menyebutkan, persoalan besarnya adalah bagaimana
mengangkat dan mengimplementasikan dan menghayati supaya benar-benar kemuliaan,
penghormatan bukan sahaja kepada wanita khasnya tetapi kepada seluruh warga, seluruh
rakyat, seluruh insan supaya kemuliaan manusia itu dapat kita bangkit, dapat kita berikan
dia justice dan keadilan, penghormatan dengan kita sama-sama akan meluluskan rang
undang-undang ini meskipun dengan pelbagai kekurangannya.

Telah pun disebutkan khasnya oleh Yang Berhormat Pengerang akan bagaimana
untuk kita perbaiki. Saya pun ada beberapa butiran yang hendak saya sebutkan tetapi telah
pun disebutkan. Persoalan yang pertama yang saya agak sikit khuatir adalah bermula
dengan terminologi itu, istilah itu yang disebutkan juga oleh Yang Berhormat Jerlun
sebentar tadi, pentakrifan apa yang diertikan dengan munasabah itu.

#1500

Itu perlu pertikaian dan perlu perbincangan supaya ia dapat ditanggapi dan ada
persefahaman dan kesatuan erti dan fahamnya supaya difahami oleh pentadbir, difahami
oleh presiden, oleh ahli-ahli Tribunal, dan semua yang sepatutnya mesti ada proses
penyelarasan kefahaman itu.

Tuan Yang di-Pertua, saya kira tidak apalah hal-hal butiran itu telah banyak
disinggung tetapi saya kira selagi kita tidak dapat menghayati tuntutan ertinya kemuliaan
insan ataupun karamah insaniah yang diangkat oleh tujuan besarnya Islam dan syariat itu
sebagai satu maqasid, selama itulah kita akan saling berbalah dan terutamanya kita tidak
akan hormat kepada benar-benarnya apa yang dikatakan sebagai kemuliaan dan the dignity
of man and particularly women dalam konteks ini.

Timbalan Yang di-Pertua [Dato' Mohd Rashid Hasnon]: Terima kasih.

Datuk Seri Dr. Haji Dzulkefly bin Ahmad [Kuala Selangor]: Begitu sahaja
ringkasnya Tuan Yang di-Pertua. Terima kasih atas peluang ini.

Timbalan Yang di-Pertua [Dato' Mohd Rashid Hasnon]: Terima kasih Yang

Berhormat Kuala Selangor. Seterusnya saya jemput Yang Berhormat Petaling Jaya.

3.01 ptg.
Puan Maria Chin binti Abdullah [Petaling Jaya]: Terima kasih Tuan Yang di-
Pertua. Saya ingin mengucapkan tahniah khususnya kepada Joint Action Group for Gender

Equality kerana gabungan hak wanita ini yang terdiri daripada 14 buah NGO dari seluruh
