DR. 20.7.2022 65

Pada hari ini Yang Berhormat Pasir Salak bangun, mengeluarkan kenyataan yang
kurang sopan, dan sexists tanpa diundangkan. Beliau yang sebenarnya melakukan
provokasi, beberapa kali diulangi, jadi jangan sama kan.

Namun demikian saya minta maaflah, Tuan Yang di-Pertua tidak berani untuk
hantar dia keluar. Persoalannya- kenapa? Macam mana _ kita ingin pertahankan,
martabatkan wanita kalau di Dewan ini Tuan Yang di-Pertua boleh benarkan perkara itu
berlaku di depan mata dan takut ambil tindakan. Adakah sebab Yang Berhormat Pasir
Salak ini adalah daripada UMNO? Saya minta penjelasan, dan Yang Berhormat Kota Belud
daripada Parti Warisan.

Timbalan Yang di-Pertua [Dato’ Mohd Rashid Hasnon]: Baik, terima kasih.

Tuan Sanisvara Nethaji Rayer a/l Rajaji [Jelutong]: Yang Berhormat Kota Belud
merupakan seorang wanita. Saya minta penjelasan Tuan Yang di-Pertua!

Puan Wong Shu Qi [Kluang]: Tuan Yang di-Pertua...

Tuan Sivarasa Rasiah [Sungai Buloh]: Tuan Yang di-Pertua, Sungai Buloh.

Timbalan Yang di-Pertua [Dato’ Mohd Rashid Hasnon]: Satu, satu. Saya minta
Yang Berhormat Kluang...

Tuan Sivarasa Rasiah [Sungai Buloh]: Ringkas.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Kluang.

Puan Wong Shu Qi [Kluang]: Terima kasih Tuan Yang di-Pertua. Saya rasa di sini
ada dua isu. Pada awalnya Yang Berhormat Bukit Mertajam sudah bangkit dengan
Peraturan Mesyuarat 36(4) untuk tuduhan dia...

Timbalan Yang di-Pertua [Dato’ Mohd Rashid Hasnon]: Tidak! Peraturan
Mesyuarat 36(6).

Puan Wong Shu Qi [Kluang]: laitu amaran sudah diberikan. Akan tetapi, selepas
itu, selepas dia off-kan microphone, Yang Berhormat Pasir Salak off-kan microphone, dia
menggunakan bahasa amat kasar. Jerit, pada kami di sini dan bukan sahaja saya yang
dengar, beberapa orang di sini sampai sana, semua dengar apa yang Yang Berhormat
Pasir Salak gunakan. Saya rasa ini amat tidak boleh berlaku dalam Parlimen ini...

Timbalan Yang di-Pertua [Dato’ Mohd Rashid Hasnon]: Baik, terima kasih Yang
Berhormat Kluang.

Puan Wong Shu Qi [Kluang]: Kalau tindakan tidak diambil, merupakan satu
sejarah hitam dalam Parlimen kita. Ini kerana ramai kita di sini dengar.

Timbalan Yang di-Pertua [Dato’ Mohd Rashid Hasnon]: Baik, terima kasih Yang
Berhormat Kluang.

Tuan Sivarasa Rasiah [Sungai Buloh]: Tuan Yang di-Pertua, Sungai Buloh.

Timbalan Yang di-Pertua [Dato’ Mohd Rashid Hasnon]: Sekejap, sekejap. Satu,
satu. Baik, terima kasih Yang Berhormat Kluang. Kalau Ahli Yang Berhormat Kluang- saya
telah buat ruling tadi, kalau tidak puas hati dengan ruling saya, boleh buat secara bertulis,

Usul, dan tadi semasa microphone off, saya sedang memberi perhatian kepada
