DR. 20.7.2022 117

Jadi, hendak letak cakap bahawa mestilah dua orang wanita atau bagaimana, saya harap
nampak lebih banyak anggota dalam Tribunal ini adalah dilantik daripada golongan wanita
tetapi itu adalah kuasa Menteri. Akan tetapi, dalam pandangan saya, apabila kita sebut
tentang gender equality, we should try to make sure each side should have representation
di dalam semua Tribunal. Terima kasih.

Tuan Pengerusi [Dato’ Ramli bin Dato’ Mohd Nor (Cameron Highlands)]: Ada
yang hendak berbahas? Sebelum saya serah kepada Yang Berhormat Menteri. Anybody?
Jika tidak ada, Yang Berhormat Menteri silakan.

4.57 ptg.

Menteri Pembangunan Wanita, Keluarga dan Masyarakat [Datuk Seri Rina
binti Mohd Harun]: Terima kasih kepada Yang Berhormat Kulai. Kalau kita tengok pada
fasal 12, panel bagi setiap persidangan Tribunal dalam subseksyen (1) hendaklah terdiri
daripada sekurang-kurangnya seorang wanita. Tentang permintaan yang dikatakan perlu
ada juga lelaki, sebenarnya kita akan perincikan dalam tatacara Tribunal nanti.

Tuan Pengerusi [Dato’ Ramli bin Dato’ Mohd Nor (Cameron Highlands)]: Baik.

[Fasal-fasal 8 hingga 12 diperintahkan jadi sebahagian daripada rang undang-
undang]

Fasal 13 [Pindaan] —

5.58 ptg.

Menteri Pembangunan Wanita, Keluarga dan Masyarakat [Datuk Seri Rina
binti Mohd Harun]: Terdapat pindaan pada fasal 13 rang undang-undang ini. Pindaan
pada fasal 13 adalah untuk menyatakan perihal representasi undang-undang di bawah rang
undang-undang ini. Penulisan pindaan adalah seperti yang berikut:

(i) “Pada pendengaran sesuatu aduan gangguan seksual, tiap-tiap

pihak kepada prosiding berhak hadir dan didengar’;

(ii) “Tiada pihak boleh diwakili oleh seorang peguam bela dan
peguam cara pada sesuatu pendengaran, melainkan jika pada
pendapat Tribunal, perkara yang dipersoalkan melibatkan isu
undang-undang yang kompleks”; dan

(iii) “Jika satu pihak dibenarkan untuk diwakili oleh seorang peguam

bela dan peguam cara di bawah subseksyen (2), pihak yang satu
lagi juga berhak sedemikian.”.

Subfasal (3) sedia ada dinomborkan semula sebagai subfasal (4) dan subfasal (4)
sedia ada dinomborkan semula sebagai subfasal (5).

Pindaan ini dibuat bagi membenarkan pihak-pihak dalam pendengaran untuk

diwakili oleh peguam bela atau peguam bagi isu-isu undang-undang yang kompleks.
