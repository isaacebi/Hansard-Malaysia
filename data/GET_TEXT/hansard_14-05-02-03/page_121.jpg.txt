DR. 20.7.2022 116

[Pindaan dikemuka bagi diputuskan; dan disetujukan]
[Fasal 7 sebagaimana dipinda diperintahkan jadi sebahagian daripada rang
undang-undang]

Fasal 8 hingga 12 -

Tuan Pengerusi [Dato’ Ramli bin Dato’ Mohd Nor (Cameron Highlands)]:
Memandangkan ada yang hendak berbahas? Jika tidak ada...

Puan Teo Nie Ching [Kulai]: Ada.

Tuan Pengerusi [Dato’ Ramli bin Dato’ Mohd Nor (Cameron Highlands)]: Okey.
Silakan, tiga minit.

4.55 ptg.

Puan Teo Nie Ching [Kulai]: Terima kasih Tuan Pengerusi. Saya hendak rujuk
pada fasal 12 di mana kita sebut tentang siapa yang akan duduk dalam Tribunal, siapa
yang akan jadi anggota Tribunal.

Merujuk pada fasal 12, ia cakap bahawa setiap panel bagi persidangan Tribunal
perlu ada tiga orang anggota dan sekurang-kurangnya seorang adalah wanita iaitu fasal
12(2). Jadi, saya hendak cakap di sini bahawa mangsa ataupun pengadu dalam Tribunal
ini ada kemungkinan adalah lelaki dan orang yang kena adu itu ataupun defendan juga ada
kemungkinan bahawa adalah seorang lelaki.

Jadi, walaupun saya setuju bahawa sekurang-kurangnya anggota Tribunal ini
mestilah seorang wanita tetapi saya rasa lebih adil kalau kita boleh masukkan atau pastikan
bahawa persidangan Tribunal ini ada sekurang-kurangnya seorang lelaki juga untuk kita
dapat satu representasi yang lebih adil.

Jadi, saya hendak tanya di sini kerana cara kita letakkan perkataan-perkataan
dalam fasal ini sepertinya kami sudah ada satu anggapan bahawa kebanyakan anggota
dalam Tribunal ini adalah lelaki, dan oleh sebab itu kami hanya ada satu kewajipan untuk
memastikan bahawa sekurang-kurangnya seorang adalah wanita. Akan tetapi, saya rasa
itu bukan konsep yang maju. Saya di sini hendak cadangkan bahawa bukan sahaja
sekurang-kurangnya mesti wanita tetapi daripada tiga orang anggota di setiap persidangan
Tribunal, sekurang-kurangnya mestilah jadi lelaki juga kerana kita perlu faham ada
kemungkinan kedua-dua pengadu dan juga defendan adalah lelaki.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Yang Berhormat. Yang Berhormat, boleh mencelah sekejap?

Puan Teo Nie Ching [Kulai]: Sure. Sila. Sila.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Bolehkah kita masukkan di antara ahli Tribunal itu, dua orang mesti wanita?

Seorang Ahli: Setuju.

Puan Teo Nie Ching [Kulai]: Dalam pandangan saya, sekurang-kurangnya

seorang adalah daripada mana-mana gender. Itu adalah prinsip yang perlu kita pegang.
