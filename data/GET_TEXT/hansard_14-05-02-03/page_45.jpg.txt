DR. 20.7.2022 40

dan tidak langsung kepada kewujudan akta ini. Daripada tinjauan oleh ‘CNCPS’ dan awam
pada tahun 2021, kita tengok daripada segi statistik Tuan Yang di-Pertua ya, 79 daripada
penduduk mengalami gangguan seksual.

Kalau kita tengok dengan lebih dalam pada 2019, Omnibus YouGov membuat
kajian ya, ini yang bagi saya sesuatu yang kadang-kadang terdapat misconception dengan
izin, Kononnya gangguan seksual banyak berlaku di bandar tetapi tidak. Daripada kajian ini
didapati bahawa empat tempat telah diadakan tinjauan dengan izin, Kuala Selangor, Sibuti,
Kuala Langat, Kuala Pilah dan didapati kebanyakan yang mendapat gangguan seksual
adalah wanita yang berpendapatan RM2,000 ke bawah atau yang menganggur.

Maknanya kemungkinan, saya tidak tahulah mungkin Yang Berhormat Menteri dan
Timbalan lebih arif dalam bidang ini, bahawa gangguan seksual ini mungkin mempunyai
satu budaya di mana antara mereka yang boleh mengambil kesempatan daripada mereka
yang dianggap tidak berkemampuan untuk membela diri.

Itu sebabnya bila kerajaan mengatakan bahawa zero tolerance, kita mahu melihat
bahawa walaupun ini adalah lebih kepada tuntutan sivil dan quasi-judicial, kita tidak boleh
lari bahawa kerajaan kita hari ini memberikan komitmen seperti yang disebut dalam ucapan
Duli Yang Maha Mulia Tuanku Agong kita dalam Perasmian Parlimen sesi ini bahawa
kerajaan begitu bertekad untuk menentukan akta ini diwujudkan. Itu sebabnya bagi saya
yang lebih penting ialah tiga atau tiga rangkap perkataan iaitu murah, mudah dan cepat iaitu
dapatnya mereka mendapat satu perlindungan daripada kerajaan dan juga kepada hak
mereka.

Walau bagaimanapun Tuan Yang di-Pertua, terdapat dua perkara yang saya agak
musykil. Tapi saya ucap terima kasih kepada Yang Berhormat Menteri dan kerajaan kerana
mewujudkan pindaan ya. Dari semalam dalam perbahasan telah ditimbulkan beberapa
perkara dan saya harap yang saya hendak bawa ini bukan kerana saya menentang, tetapi
lebih kepada teguran daripada segi undang-undang supaya pelaksanaan ini boleh dilihat
seperti perkataan murah, mudah dan cepat.

Pertama sekali saya rujuk kepada fasal 4 dalam kewujudan ‘anggota, tempoh
jawatan dan elaun’. Sebenarnya Tuan Yang di-Pertua, antara isu yang paling besar dalam
kewujudan tribunal ialah implimentasinya bila. Kalau daripada 2011 sampai 2022 untuk ia
diwujudkan, kita tidak mahu dalam dari segi bawa ke mahkamah ataupun contohnya quasi-
judiciary di mana ia dibawa di bawah satu tribunal mengambil masa yang lama ya. Kalau
kita tengok undang-undang ini akan dibahaskan di Dewan Rakyat kemudian Dewan Negara
dan implimentasi oleh pihak kerajaan.

Sebab kalau kita tengok fasal 4 tidak disebutnya kewujudan tribunal di peringkat
negeri-negeri dan daerah. Saya puji kalau kita tengok kepada Tribunal Pengguna, The
Consumer Tribunal dan juga Homebuyer’s Tribunal, Housing Tribunal. Dia wujud di
peringkat negeri-negeri dan kalau kita tengok daripada kewujudan dalam fasal 4 ini, kita
tahu bahawa memang perlunya kelayakan daripada segi undang-undang yang diduduki
dalam tribunal ini. Namun takkan lah hanya daripada fasal 4, satu saja tribunal. Kalaulah

kita tengok daripada kajian yang telah dibuat, banyak mangsa dari luar bandar. Kadang-
