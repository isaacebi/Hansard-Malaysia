DR. 20.7.2022 136

Reman di bawah Kanun Tatacara Jenayah, siasatan tidak menyeluruh, risiko orang
tahanan melarikan diri dan risiko orang tahanan berkomunikasi dengan yang lain maka
rantaian bukti akan terganggu.

Polis sekarang ini menghadapi cabaran. Ramai suspek yang ditangkap melibatkan
jenayah terancang, perlu tempoh masa untuk verifikasi, pengecaman ahli sindiket perlukan
masa, penyeludupan migran yang kompleks dan untuk meyakinkan saksi terlindung untuk
memberi pernyataan. Dalam satu minit 15 saat lagi saya ingin menyebut bahawa 1,149
tangkapan dari tahun 2015 hingga 2022, 397 dijatuhkan hukum untuk jenayah terancang.
Untuk penyeludupan migran dari tahun 2020 hingga 2021 sebanyak 1,097 tangkapan, 494
jatuh hukum. Untuk keganasan dari tahun 2017 hingga 2022 sebanyak 276 tangkapan,
sabitan salah 111.

Oleh itu Tuan Yang di-Pertua, saya menyokong Usul Menteri Dalam Negeri supaya
Mesyuarat ini membuat ketetapan untuk membatalkan keputusan yang lepas itu. Terima
kasih.

Tuan Yang di-Pertua: Terima kasih. Sebelum saya jemput Yang Berhormat
Jempol, maaf. Nombor dua sebenarnya sebelah sini yang asalnya telah menarik diri diganti

oleh Yang Berhormat Puchong. Sila.

5.55 ptg.

Tuan Gobind Singh Deo [Puchong]: Terima kasih, Tuan Yang di-Pertua. Tuan
Yang di-Pertua, sebelum daripada itu bolehkah saya berhujah berkenaan dengan merit, bil
ini. Tuan Yang di-Pertua, buat keputusan kena pegang kepada keputusan itu, jangan lari
sini, larisana. Beritahu terang-terang adakah keputusan itu masih berkuat kuasa.

Tuan Yang di-Pertua: Berkuat kuasa.

Tuan Gobind Singh Deo [Puchong]: Berkuat kuasa tetapi tiada tindakan diambil,
Tuan Yang di-Pertua... [Dewan riuh] Apa punya kuat kuasa ini?

Tuan Yang di-Pertua: Selepas ini kita kuat kuasa.

Tuan Gobind Singh Deo [Puchong]: Tuan Yang di-Pertua, ada permohonan..

Tuan Khalid bin Abd Samad [Shah Alam]: Tuan Yang di-Pertua, Tuan Yang di-
Pertua. Set the time back to five fasal tadi bukan ucapan itu dia tengah menjelaskan tanya.
Terima kasih Tuan Yang di-Pertua... [Ketawa]

Tuan Gobind Singh Deo [Puchong]: Tuan Yang di-Pertua, terlebih dahulu izinkan
saya merekodkan bahawa kami di dalam ini- kami faham betapa pentingnya perlu untuk
kami jamin keselamatan di dalam negara ini. Jadi tidak ada masalah untuk kita menyokong
sesuatu yang boleh menentukan bahawa keselamatan negara kita terjamin, /et’s put that on
record.

Keduanya Tuan Yang di-Pertua, adalah penting bagi kita juga menyatakan bahawa
selain daripada SOSMA, wujudnya undang-undang lain dalam negara ini untuk menangani
masalah jenayah. Jadi sekiranya tidak ada peruntukan seksyen 4(5) ini, ada peruntukan-

peruntukan lain yang boleh digunakan untuk jenayah-jenayah. Misalnya Kanun Tatacara
