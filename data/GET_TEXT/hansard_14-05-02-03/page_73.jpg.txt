DR. 20.7.2022 68

Jadi, saya rasa perkataan yang dikeluarkan oleh Yang Berhormat Pasir Salak tadi
perlu ditarik balik dan minta maaf kepada kita. Terutamanya wanita DAP. Jadi, itu...

Tuan Sim Chee Keong [Bukit Mertajam]: Minta laluan, satu minit sahaja.

Timbalan Yang di-Pertua [Dato’ Mohd Rashid Hasnon]: Masa sudah habis.
Bukan seminit, memang masa sudah habis. Rumuskan.

Puan Alice Lau Kiong Yieng [Lanang]: Okey, itu sahaja daripada saya...

Tuan Sim Chee Keong [Bukit Mertajam]: Satu sahaja...

Puan Alice Lau Kiong Yieng [Lanang]: Saya menyokong rang undang-undang ini
dan berharap ia dapat menangani masalah kes gangguan seksual di negara kita termasuk
di Parlimen. Terima kasih.

Tuan Sim Chee Keong [Bukit Mertajam]: Saya hendak tanya Yang Berhormat
Lanang...

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat.

Tuan Sim Chee Keong [Bukit Mertajam]: Sama ada kita boleh tanya kepada
Yang Berhormat Menteri, sama ada Menteri sendiri setuju kah dengan kenyataan dan
tingkah laku yang dilakukan oleh Yang Berhormat Pasir Salak tadi? Kita hendak minta Yang
Berhormat Menteri jawab.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Lanang.

Seterusnya saya jemput Yang Berhormat Jerlun.

Seorang Ahli: [Bercakap tanpa menggunakan pembesar suara]

Timbalan Yang di-Pertua [Dato’ Mohd Rashid Hasnon]: Minta maaf. Ahli-ahli
Yang Berhormat, masa telah menunjukkan pukul 1 tengah hari. Kita berhenti rehat dan

disambung semula pada pukul 2.30 petang. Terima kasih Ahli-ahli Yang Berhormat.

[Mesyuarat ditempohkan pada pukul 1.00 tengah hari]
= 1430

[Mesyuarat disambung semula pada pukul 2.32 petang]

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Timbalan Yang di-Pertua [Dato’ Mohd Rashid Hasnon]: Ahli Yang Berhormat,
kita sambung perbahasan dengan menjemput Yang Berhormat Jerlun.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua yang
saya sangat hormati. Saya minta maaf tetapi saya bangun untuk membangkitkan peraturan
mesyuarat sebelum kita mendengar ucapan Yang Berhormat Jerlun.

Peraturan Mesyuarat 36(4). Saya percaya Tuan Yang di-Pertua memang mahir dan
sedia maklum tentang peruntukan tersebut. Saya ingin sekali lagi membawa kepada

perhatian Tuan Yang di-Pertua. Apa yang telah berlaku di Dewan pagi tadi di hadapan Tuan
