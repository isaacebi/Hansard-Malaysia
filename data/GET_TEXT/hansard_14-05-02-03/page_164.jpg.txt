DR. 20.7.2022 159

Tuan Karupaiya a/l Mutusami [Padang Serai]: Memang hebat sekali.

Juga sekiranya Menteri yang ada sekarang duduk di sebelah kita, dia pun akan
against SOSMA ini. Oleh sebab dia duduk sana itu pasal dia terpaksa tahankan. Kalau dia
duduk sebelah kita ini, dia mesti kata, “No, no, no...”

Oleh itu, saya rasa Menteri- kita kaji balik dan bawa ke Dewan yang mulia ini, dan
kita bentang dan kita sama-sama bincang. Sekian, terima kasih daripada saya.

Tuan Sanisvara Nethaji Rayer a/l Rajaji [Jelutong]: Yang Berhormat Padang
Serai, Yang Berhormat Padang Serai.

Tuan Khalid bin Abd Samad [Shah Alam]: Ya...

Tuan Karupaiya a/l Mutusami [Padang Serai]: Okey Yang Berhormat Jelutong
teruskan.

Tuan Yang di-Pertua: Yang Berhormat Padang Serai sudah habis itu. Dia sudah
sekian.

Tuan Sanisvara Nethaji Rayer a/l Rajaji [Jelutong]: Untuk makluman Tuan Yang
di-Pertua, yang ditahan, yang saya rujuk tadi bukanlah DSP. Beliau merupakan seorang
Superintenden... [Melihat kepada YB Menteri Dalam Negeri] Menteri mengangguk kepala.
Superintenden Mohd Nazrul bin Amir, seorang Ketua Cawangan E6, IPK Kedah.

Saya minta penjelasan, kenapa beliau ditahan di bawah SOSMA. So, jangan
mengatakan hanya orang-orang yang terlibat dalam geng dan sebagainya, jenayah
terancang akan ditahan. Undang-undang ini boleh disalahgunakan terhadap anggota-
anggota PDRM juga, untuk makluman.

Tuan Yang di-Pertua: Terima kasih. Yang Berhormat Ledang. Silakan ya.

6.52 ptg.

Tuan Syed Ibrahim bin Syed Noh [Ledang]: Terima kasih Tuan Yang di-Pertua.
Saya bangun pada petang ini juga untuk membahaskan berkenaan dengan usul untuk
membatalkan keputusan majlis mesyuarat pada 23 Mac 2022.

Saya ingin menyebutkan beberapa perkara asas yang kita bahaskan pada hari ini
dan sebenarnya telah pun disebutkan dalam mesyuarat yang lepas iaitu berkenaan dengan
perkara keadilan, berkenaan dengan salah guna, berkenaan dengan prinsip-prinsip yang
besar yang sebenarnya kita pasti semua orang faham tetapi tidak mungkin memahami
berkenaan dengan pelaksanaan yang berlaku.

Oleh sebab itu, kalau kita tengok pada awal Jun yang lalu, ada seorang bekas
Perdana Menteri ada menyebutkan cadangan supaya orang yang seleweng bekalan minyak
masak perlu dikenakan tindakan bawah Akta SOSMA. Faham tak faham maksudnya
perkara ini? Saya hendak sebut awal-awal. Saya memang bersetuju bahawa pihak yang
seleweng, yang sorok, yang seludup minyak masak ini memang dikenakan tindakan,
memang perlu disiasat tetapi janganiah sebut mudah-mudah untuk menggunakan Akta
SOSMA.

Seorang Ahli: Betul!
