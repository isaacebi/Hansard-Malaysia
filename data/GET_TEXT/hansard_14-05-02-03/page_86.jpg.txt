DR. 20.7.2022 81

konvensyen CEDAW ataupun Konvensyen Penghapusan Semua Bentuk Diskriminasi
Terhadap Wanita.

Pada tahun 2001, Women’s Agenda for Change, satu kumpulan NGO wanita
berkumpul dan menubuhkan Women’s Agenda for Change dan pada tahun 2003, Women’s
Candidacy Initiative. tu permulaan, perjuangan lebih dua dekad mahu dibahas dalam lima
minit.

Tuan Yang di-Pertua, saya ingin mengucapkan tahniah bukan sahaja kepada
kementerian tetapi juga kepada semua aktivis wanita di luar sana yang tidak kenal penat
lelah untuk terus memperjuangkan isu ini sehingga kita sampai ke tahap ini pada hari ini.

Malah Tuan Yang di-Pertua, ada banyak lagi yang harus kita buat berkaitan dengan
kesaksamaan gender. Contohnya undang-undang gender equality atau kesamarataan
gender juga belum dibawa ke Dewan Rakyat dan itu juga antara perkara yang harus kita
linat teliti ke hadapan kerana pada hari ini kita juga lihat bagaimana anak-anak kepada
warganegara yang ibunya warganegara tetapi bapanya bukan warganegara tidak dapat hak
kewarganegaraan berbanding dengan anak-anak kepada bapa warganegara tetapi ibunya
bukan warganegara. Jadi kesaksamaan gender itu tidak wujud lagi di Malaysia dan ini juga
perkara yang seterusnya selepas ini.

Tuan Yang di-Pertua, pembentangan Yang Berhormat Menteri semalam di mana
Yang Berhormat Menteri berkongsi dapatan daripada soal selidik yang mengatakan 90
peratus daripada mangsa gangguan seksual tidak membuat laporan. Ini satu angka yang
merisaukan dan harus kita teliti kenapa. Adakah kerana mereka malu? Adakah kerana
mereka takut?

Bagaimana kita hendak wujudkan satu persekitaran yang kondusif? Bagaimana kita
hendak mewujudkan enabling environment. Persekitaran yang tidak menghukum supaya
mangsa-mangsa ini berani untuk ke hadapan dan membuat laporan.

Sifat menghukum ataupun judgmental ini adalah sesuatu yang kadang-kadang
orang yang menghukum itu tidak sedar bahawa mereka menghukum. Contohnya apabila
seseorang mengatakan, “Pakai lagi seksi-seksi, kan sudah kena ganggu’. |tu sebenarnya
ialah sikap menghukum.

01520

la tidak membantu mangsa-mangsa untuk membuat laporan dan membuat aduan.
Kemudian kalau ada yang kata, “Buat lagilah, celupar lagi, kacau orang lagi, biadab lagi,
tengok, you deserve it’. Ini juga kita dengar bukan sahaja di luar sana Tuan Yang di-
Pertua, kita dengar dalam Dewan ini juga. Kita dengar dalam Dewan ini juga.

Semalam ada Ahli Parlimen bercakap tentang tutup aurat, ya betul. Itu saranan
agama tetapi dikaitkan dengan untuk membanteras gangguan seksual. Saya kira ini untuk
mengaibkan dan pagi tadi semalam juga ada Ahli Parlimen yang mengatakan tingkah laku
seseorang itu mengundang dan seolah-olah justifikasi kepada gangguan seksual ke atas
dirinya. Ini adalah sikap judgemental yang tidak membantu kepada enabling environment.

Tuan Yang di-Pertua, saya hendak cerita bahawa di Brussels pada tahun 2018,

diadakan satu pameran yang dinamakan, “Am / at Fault’ di mana dipamerkan baju-baju
