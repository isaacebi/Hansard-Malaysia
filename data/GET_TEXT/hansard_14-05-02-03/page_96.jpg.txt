DR. 20.7.2022 91

Puan Kasthuriraaani a/p Patto [Batu Kawan]: Saya rumuskan Tuan Yang di-
Pertua. Seperti jenayah rogol, kebiasaannya mangsa akan dipersalahkan dahulu dan
mulalah soalan-soalan sampah seperti apakah yang dipakai oleh mangsa, mengapa
mangsa berada di tempat tersebut, perangai mangsa memang mengundang jenayah rogol
dan sebagainya.

Apakah usaha pihak kementerian untuk mewujudkan kesedaran di kalangan
masyarakat, terutama golongan yang sudah biasa dengan komen, pandangan dan
perbuatan lucah tetapi dipertahankan sebagai lawak jenaka seperti jemputan oleh pihak
mangsa dan alasan sampah suka sama suka serta dia tidak menolak, maka dia
bersetujulah.

Adakah kementerian bersedia untuk memastikan maklumat perlindungan mangsa
dan pemangsa dalam akta ini diterjemahkan dalam pelbagai bahasa, bahasa Tamil, bahasa
Cina, bahasa-bahasa natif di Sabah dan Sarawak dan bagi rakan-rakan Orang Asli kita.
Bagaimana pula dengan golongan OKU yang buta, yang pekak dan mengalami masalah
kesihatan mental? Hampas seperti ini harus diberi pengajaran. Lelaki mahupun perempuan
yang cuba menghalalkan tabiat meloyakan dengan hukuman dan kesedaran apa yang
mereka lakukan akan mempunyai impak yang besar dalam minda dan fizikal psikologi
mangsa.

Adakah kementerian akan menyediakan sokongan moral, psikologi dan psikososial
bagi mangsa gangguan seksual ini? Adakah anggota penguat kuasa akan menjalani latihan
untuk menyediakan mereka berdepan dengan kes gangguan seksual? Adakah pasukan di
pejabat Peguam Negara, termasuk Timbalan Pendakwa Raya (DPP) cakna mengenai hal
gangguan seksual ini? Adakah hakim sebagai pihak yang berkepentingan akan juga
menjalani refresher course untuk memberikan penghakiman yang adil bagi mangsa
gangguan seksual?

Kitaran jenayah atau cycle of violence boleh dan mampu dibendung sekiranya kita
fokus kepada punca berlakunya gangguan seksual. /t’s power play and we cannot allow the
powertul privilege and the influential to walk’s court free after inflicting sexual harassment on
victims.

Timbalan Yang di-Pertua [Dato' Mohd Rashid Hasnon]: Masa sudah tamat,
Yang Berhormat Batu Kawan.

Puan Kasthuriraaani a/p Patto [Batu Kawan]: Tuan Yang di-Pertua, hari ini, akta
ini, RUU ini haruslah universal dan bukan di atas pemahaman atau pendapat based on
culture, budaya ataupun budaya tempatan. la haruslah mengikut piawaian antarabangsa.
Akta Gangguan Seksual hari ini perlu ada kerana undang-undang sebelum ini telah gagal
untuk memastikan keadilan terbela bagi mangsa gangguan seksual. Maka dengan ini saya
menyokong akta ini dan harap akan ada pembaharuan dan pindaan kepada akta tersebut.
Terima kasih.

Timbalan Yang di-Pertua [Dato' Mohd Rashid Hasnon]: Sila pembahas terakhir,

Yang Berhormat Hulu Selangor.
