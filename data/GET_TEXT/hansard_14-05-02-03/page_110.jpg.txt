DR. 20.7.2022 105

Selain daripada itu, elemen penganiayaan ini sekiranya berlaku boleh ditangani
menerusi perundangan sedia ada. Sebagai contoh, dalam konteks pekerjaan ia boleh
ditangani di bawah Mahkamah Perusahaan atau sekiranya melibatkan ancaman atau
ugutan yang bersifat jenayah, ia boleh dirujuk kepada kanun keseksaan Akta 574.

Saya juga bersetuju dengan Yang Berhormat bahawa pendidikan seksual perlu
diterapkan dari awal sejak peringkat persekolahan. Untuk makluman semua, kementerian
menerusi Lembaga Penduduk dan Pembangunan Keluarga Malaysia (LPPKN) telah
mengemas kini Dasar Pendidikan Kesihatan Reproduktif dan Sosial Kebangsaan
(PEKERTI) bagi tempoh 2022 hingga 2025 dan juga menerusi pendekatan consultative
termasuk bengkel pengemaskinian bersama pihak berkepentingan yang terdiri daripada
agensi kerajaan, ahli akademik, pakar dalam bidang kesihatan dan juga NGO.

Versi terkini PEKERTI menyentuh pendidikan kesihatan reproduktif dan sosial yang
merangkumi peranan pelbagai kementerian, jabatan, agensi dan NGO berkaitan dan
terpakai kepada semua lapisan masyarakat tanpa mengira peringkat umur. Pendidikan
Kesihatan Reproduktif dan Sosial merupakan asas kepada pembangunan insan yang sihat
dan sejahtera.

Selaras dengan syariat Islam, ia seharusnya menjadi satu proses pembelajaran
sepanjang hayat untuk memastikan ilmu pengetahuan yang menyeluruh dalam aspek
biological, sosiobudaya, psychological dan kerohanian untuk kita sama-sama ke arah
amalan tingkah laku yang sihat dalam kehidupan dapat diterapbkan dan diamalkan oleh
semua.

Menerusi PEKERTI, kementerian bekerjasama dengan Kementerian Pendidikan
menerapkan elemen pendidikan seks atau lebih dikenali sebagai Reproduktif dan
Pendidikan Kesihatan Sosial (PEERS).

Saya juga mengucapkan penghargaan kepada Yang Berhormat Sik atas dua usul
yang dikemukakan mengenai had masa bagi satu aduan yang dibuat dan representasi
peguam yang akan dibincangkan semasa Mesyuarat Jawatankuasa.

Tuan Yang di-Pertua, saya bersetuju dengan pandangan Yang Berhormat Kuala
Krai bahawa gangguan seksual boleh berlaku kepada mana-mana individu yang mana ia
selari dengan hasrat RUU AGS ini untuk terpakai kepada semua individu tanpa mengira
jantina. RUU AGS ini bertujuan untuk melengkapi perundangan dan polisi sedia ada
berkenaan gangguan seksual di Malaysia yang sebelum ini tidak dapat memberikan tebus
rugi (redress) dengan izin yang sewajarnya kepada mangsa-mangsa gangguan dan hanya
memberikan fokus utama kepada menghukum pelaku.

Penggubalan undang-undang ini juga akan menyumbang kepada kewujudan
persekitaran yang selamat khususnya kepada wanita. Pendekatan RUU AGS ini adalah
untuk memberikan kesedaran kepada setiap pihak supaya berhenti menormalisasikan
gangguan seksual serta memastikan matlamat untuk menyediakan persekitaran yang
selamat dan bebas daripada gangguan seksual ini tercapai.

Kementerian telah meneliti dan mengenal pasti kekangan melibatkan perundangan

dan dasar sedia ada berkaitan peruntukan dan pengendalian isu gangguan seksual. Di
