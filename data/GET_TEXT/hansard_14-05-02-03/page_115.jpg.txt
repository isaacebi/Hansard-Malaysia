DR. 20.7.2022 110

mana orang yang diganggu secara seksual, penubuhan Tribunal bagi antigangguan
seksual, “menggalakkan kesedaran” tadi Yang Berhormat Menteri sudah tukar kepada
“meningkatkan kesedaran tentang dan mencegah berlakunya”, saya setuju yang itu dan
seterusnya sehingga akhir ayat tersebut.

Jadi, untuk meluaskan tajuk panjang itu kepada niat rang undang-undang itu
sendiri. Terima kasih, Tuan Pengerusi.

Tuan Pengerusi [Dato' Ramli bin Dato' Mohd Nor (Cameron Highlands)]:

Terima kasih Yang Berhormat Kuantan. Dipersilakan sebelah kanan jika ada, silakan.

4.41 ptg.

Tuan Haji Wan Hassan bin Mohd Ramli [Dungun]: Terima kasih Tuan Yang di-
Pertua. Saya ingin bertanya tentang perkara yang melibatkan “Jika suatu pihak dibenarkan
untuk diwakili oleh seorang peguam bela dan peguam cara di bawah subseksyen (2), pihak
yang satu lagi juga berhak sedemikian”. Adakah bermakna jika sesuatu pihak dibenarkan,
dia mungkin boleh berlaku tidak dibenarkan? Itu yang saya perlu dapatkan penjelasan.

Seterusnya oleh kerana dinomborkan semula subfasal (3) sedia ada sebagai
subfasal (4) yang melibatkan daripada fasal 13 asal, jadi saya ingin untuk bertanya,
tertakluk kepada subseksyen (1) dan (2) “Satu pihak yang merupakan seorang yang belum
dewasa”. Bolehkah diberikan takrifan tepat apa yang dimaksudkan dengan “Seorang yang
belum dewasa itu?” Terima kasih Tuan Pengerusi.

Tuan Pengerusi [Dato' Ramli bin Dato’ Mohd Nor (Cameron Highlands)]:
Silakan sebelah kiri. Saya lihat Yang Berhormat-— tidak keluar di sini. Yang Berhormat

Lumut, silakan. Maaf, tidak keluar di sini. Silakan, tiga minit.

4.42 ptg.

Datuk Wira Dr. Mohd. Hatta bin Md. Ramli [Lumut]: Terima kasih. Tuan
Pengerusi, saya ingin membangkitkan mengenai perkara empat iaitu peranan Menteri di
dalam lantikan-lantikan ini.

Menteri boleh melantik presiden, timbalan dan lima orang anggota yang mana
Menteri boleh pula diberikan kuasa untuk membatalkan pelantikan anggota. Akan tetapi,
tidak ada peruntukan untuk membatalkan pelantikan Pengerusi ataupun Presiden dan
Timbalan Presiden. Saya mohon penjelasan, apakah rasional yang ditetapbkan sedemikian
kerana lantikan itu dibuat oleh Menteri, ertinya kalau ikut biasanya lah, kuasa itu diberikan
untuk juga membatalkan pelantikan semua, bukan hanya anggota-anggota.

Di samping itu Tuan Pengerusi, semalam saya bahaskan pelantikan dalam rang
undang-undang lain mengenai Timbalan Ketua Pengarah contohnya, yang ini Timbalan
Presiden kepada— ya, habis sudah. Sikit lagi ya. Adakah lebih wajar kalau kita lantik
seperti cadangan semalam yang jadi amalan biasa katanya daripada AG Chamber.

Tuan Pengerusi [Dato' Ramli bin Dato' Mohd Nor (Cameron Highlands)]: Yang
Berhormat Lumut.

Datuk Wira Dr. Mohd. Hatta bin Md. Ramli [Lumut]: Ya.
