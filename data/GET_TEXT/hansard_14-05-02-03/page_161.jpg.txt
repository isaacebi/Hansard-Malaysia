DR. 20.7.2022 156

zalim. Saya hendak tahu, apakah pendirian Yang Berhormat Tapah? Sokong undang-
undang ini, jangan sandiwara dalam Dewan.

Tuan Cha Kee Chin [Rasah]: Tuan Yang di-Pertua, saya mohon 20 saat lagi.

Dr. Maszlee bin Malik [Simpang Renggam]: Yang Berhormat Rasah.

Tuan Cha Kee Chin [Rasah]: Saya mohon kepada- masa sudah lepas Yang
Berhormat.

Dr. Maszlee bin Malik [Simpang Renggam]: Okey.

Tuan Cha Kee Chin [Rasah]: Saya hendak sebut secara tegas keselamatan
negara tidak terjejas. Jangan gunakan alasan. Nanti kami tolak. Kata kami tidak jaga
kedaulatan dan keselamatan negara. Saya tahu itu alasan dia.

Semalam saya hadir ke taklimat dikatakan apa? Berbanding dengan ISA,
berbanding dengan EOs 69, ini lebih baik, lebih friendly. Kepala hotak! Itu tahun bila? Itu
tahun 60-an, zaman kita baharu merdeka. Janganlah banding macam itu. Kita kena
gunakan alasan yang lebih kukuh, konklusif dan berfakta kalau hendak buat perbandingan.

Jadi saya mohon kepada rakan-rakan semua. Tidak kira kedua-dua belah pihak.
Kita fikir secara objektif. Menjunjung, mengangkat keputusan Dewan yang kita telah sama-
sama buat. Tidak kira soal siapa menang. Ini bukan soal politik. Keselamatan negara tidak
terjejas. Semua substantive law yang kita ada masih terpakai, dan akan terus terpakai, dan
kami Ahli-ahli Parlimen Pembangkang tetap menjunjung dan memartabatkan keselamatan
dan kedaulatan negara. Sekian, terima kasih Tuan Yang di-Pertua. [Tepuk]

Tuan Yang di-Pertua: Terima kasih.

Menteri Wilayah Persekutuan [Dato’ Seri Dr. Shahidan bin Kassim]: Tuan Yang
di-Pertua, penjelasan. Tadi dia menyebut, “kepala hotak” itu untuk siapa- “kepala hotak”
untuk siapakah Yang Berhormat?

Seorang Ahli: Dia tuju pada polis lah itu.

Tuan Yang di-Pertua: Speaker speaking. Tidak apa. Yang Berhormat-Yang
Berhormat semua, telah empat kali Yang Berhormat-Yang Berhormat mempersoalkan
keputusan saya bahawa uotion ini bukan Substantive Motion dan merupakan hanya
procedural. Saya rasa, maaflah ya- with all due respect, saya rasa Yang Berhormat tidak
faham apa itu Substantive Motion. Substantive Motion bukan seperti substantive
application di mahkamah. Substantive Motion di dalam Parlimen ialah satu usul yang
dibahasakan sebegitu rupa di mana memerlukan keputusan Dewan. Itu Substantive Motion.
Non-substantive ialah usul yang tidak memerlukan keputusan seperti 18(2). Itu bukan usul
substantif. Saya cuma hendak terangkan sahaja.

Tuan Sanisvara Nethaji Rayer a/l Rajaji [Jelutong]: Akan tetapi Tuan Yang di-
Pertua, dengan segala hormatnya, kesannya sama.

Tuan Yang di-Pertua: Yang Berhormat, duduklah. Ini pasal substantif dan bukan
substantif. Bukan saya hendak berbahas tentang ini.

Tuan Sanisvara Nethaji Rayer a/l Rajaji [Jelutong]: Sama, ia sama.

Tuan Khalid bin Abd Samad [Shah Alam]: Saya hendak tanya Tuan Yang di-

Pertua, for your definition...
