DR. 20.7.2022 119

banyak kes pengadu datang ke tribunal dan kita faham yang Tribunal ini memang proses
yang mudah, tidak mahal, senang untuk digunakan tetapi tiba-tiba dia ada cabaran, dia
kena cari peguam.

Jadi, bagi saya adakah ini perlu kah ini ataupun kita ada cara lain di mana katakan
kes-kes itu membangkitkan isu perundangan yang rumit. Tribunal ada orang yang layak,
yang berkelayakan undang-undang. Satu cara lain ialah mereka mendefinisikan isu undang-
undang itu dan rujuk pada Mahkamah Tinggi bagi jawapan dan selepas itu, jalan. Mereka
tidak perlu buka pintu yang besar dan kita jadikan satu keadaan yang bukan imbang lagi,
tidak adil kepada satu pihak atau pun kita kena ada sistem di mana pihak kerajaan atau
pihak tribunal akan pastikan ini yang kita kena fikirkan. Macam mana hendak pastikan dua-
dua pihak tentu akan ada perwakilan melalui peguam. Itu lah yang saya hendak bangkitkan
untuk dipertimbangkan oleh Menteri. Terima kasih.

Tuan Pengerusi [Dato’ Ramli bin Dato’ Mohd Nor (Cameron Highlands)]: Jika
tiada- Menteri, sila...

Puan Fuziah binti Salleh [Kuantan]: Kuantan, Tuan Pengerusi...

Tuan Ahmad Tarmizi bin Sulaiman [Sik]: Sik juga, sedikit.

Tuan Pengerusi [Dato’ Ramli bin Dato’ Mohd Nor (Cameron Highlands)]: Oh,
sila.

Puan Fuziah binti Salleh [Kuantan]: Terima kasih Tuan Pengerusi. Berkenaan
dengan fasal 13, saya merujuk kepada mangsa sekiranya mangsa itu seorang kanak-kanak
atau seorang yang tidak berupaya, seorang OKU. Saya mengandaikan pindaan yang
dibawa oleh Yang Berhormat Menteri, “Untuk membenarkan untuk diwakili oleh sorang
peguam bela dan peguam cara”, ini terpakai untuk kanak-kanak dan OKU ini.

Saya khuatir Tuan Pengerusi, Yang Berhormat Menteri, berkenaan dengan OKU ini
kerana saya pernah berhadapan dengan kes yang begini di mana seorang kanak-kanak
bawah umur, down syndrome yang tidak boleh hendak menyampaikan masalah dia atau
pun aduan dia tetapi ada saksi nampak pelaku keluar dari bilik dan dia tidak boleh hendak
testify, dan sebagainya, dan dia hanya menangis ketakutan.

Jadi, saya kira- saya harap bahawa pihak kementerian, pihak Yang Berhormat
Menteri melihat kepada in-depth bagaimana kita hendak mengendalikan tribunal apabila ia
melibatkan kanak-kanak dan OKU dan kalau kanak-kanak OKU itu lebih rumit keadaannya.
Terima kasih Tuan Pengerusi.

Tuan Ahmad Tarmizi bin Sulaiman [Sik]: Tuan Pengerusi, dari Sik satu lagi.

Tuan Pengerusi [Dato' Ramli bin Dato’ Mohd Nor (Cameron Highlands)]: Jika
tidak ada...

Tuan Ahmad Tarmizi bin Sulaiman [Sik]: Satu lagi, mohon. Tuan Pengerusi, Sik
mohon.

Tuan Pengerusi [Dato' Ramli bin Dato’ Mohd Nor (Cameron Highlands)]: Yang
Berhormat Sik, silakan.

Tuan Ahmad Tarmizi bin Sulaiman [Sik]: Terima kasih Tuan Pengerusi, ringkas

sahaja. Secara keseluruhan, saya bersetuju dengan fasal 13 ini. Cuma dua persoalan saya.
