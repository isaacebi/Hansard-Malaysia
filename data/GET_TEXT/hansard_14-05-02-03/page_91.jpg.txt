DR. 20.7.2022 86

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: ...Yang memberikan kebaikan kepada rakyat kita terutama sekali kaum wanita,
insya-Allah. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Beaufort. Seterusnya saya menjemput Yang Berhormat Batu Kawan.

3.32 ptg.

Puan Kasthuriraani a/p Patto [Batu Kawan]: Terima kasih Tuan Yang di-Pertua di
atas peluang yang diberikan kepada Batu Kawan untuk mengambil bahagian dalam
perbahasan Rang Undang-undang Antigangguan Seksual pada julung kalinya di Dewan
yang mulia ini selepas hampir dibentangkan oleh Kerajaan Pakatan Harapan pada tahun
2020. Malangnya terpaksa ditangguhkan disebabkan musibat ‘Langkah Sheraton’.

Saya berasa tersinggung, marah, kecewa, kesal dengan perangai MP Pasir Salak
tetapi juga dengan keputusan Timbalan Speaker yang melepaskannya dengan satu amaran
sahaja.

Pada tahun 2020, selepas Yang Berhormat Baling menghina saya dalam Dewan ini
mengatakan saya gelap dan disuruh pakai bedak, saya usulkan kepada Tuan Yang di-
Pertua agar peraturan mesyuarat dipinda supaya satu denda dikenakan ke atas Ahli-ahli
Parlimen yang mulut celopar seperti Yang Berhormat Baling, Yang Berhormat Pasir Salak,
Yang Berhormat Kinabatangan dan sekutu dengan mereka. Sampai hari ini saya belum
dengar lagi apa keputusan daripada usul yang saya sampaikan.

Namun, perbahasan hari ini tidak mungkin menjadi realiti tanpa semangat jitu,
ketabahan, keberanian dan ketekunan yang tidak pernah luntur wanita dan lelaki selama
hampir tiga dekad. Mungkin ada juga Ahli Parlimen di sini yang belum lahir apabila NGO
wanita mula berkempen dan mendalami idea satu rang undang-undang khas, khusus untuk
antigangguan seksual untuk Parlimen dan Dewan yang mulia ini agar perlindungan kepada
mangsa gangguan seksual serta hukuman setimpal terhadap pemangsa tidak kiralah
jawatan, pengaruh dan kuasa.

Dengan izin Tuan Yang di-Pertua, the conversation on the needs of the Antisexual
Harassment Bill begin when | was six years old and | am 43 now. Maka terciptalah sejarah
Dewan menjadi saksi kepada impian aktivis wanita dan semua mangsa gangguan seksual
hari ini menjadi kenyataan.

Tuan Yang di-Pertua, pada hari Khamis 17 Disember 2020, saya telah membawa
satu petisyen yang ditandatangani oleh 512 rakyat Malaysia ke Dewan yang mulia ini
dengan kebenaran Tuan Yang di-Pertua pada masa itu untuk dibaca mengikut Peraturan
Mesyuarat 19 untuk menggesa kerajaan membentangkan Rang Undang-undang
Antigangguan Seksual secepat mungkin.

Yang Berhormat Pontian pada masa itu telah bangun untuk menyokong petisyen
saya dan membuktikan perkara yang begitu penting seperti ini mampu dan harus mendapat
sokongan bipartisan tanpa bersandar kepada ideologi parti dan mengetengahkan

kepentingan rakyat daripada kepentingan politik. Selepas 19 bulan, saya berdiri di sini
