DR. 20.7.2022 167

Dato’ Seri Hamzah bin Zainudin: Akan tetapi, inilah dia ceritanya. Ceritanya...

Tuan Khalid bin Abd Samad [Shah Alam]: Ini kata ada monetary benefit mana
ada monetary benefit? Yang Berhormat Menteri mengelirukan Dewan. Mana ada monetary
benefit.

Datuk Seri Mohd Redzuan bin Md Yusof [Alor Gajah]: Undi sahajalah.

Dato’ Seri Hamzah bin Zainudin: Saya tidak kata —- Saya baca peraturan. Saya
tidak kata benefit kepada dia. Saya baca peraturan faham tidak Yang Berhormat Shah
Alam? Yang Berhormat Shah Alam yang tidak faham.

Tuan Khalid bin Abd Samad [Shah Alam]: Ya, and you are implying dia ada
monetary benefit, janganlah kelirukan Dewan.

Dato’ Seri Hamzah bin Zainudin: Kalau Yang Berhormat Shah Alam tidak faham,
jangan cuba [Sistem pembesar suara dimatikan]

Dato’ Ramli bin Dato’ Mohd Nor [Cameron Highlands]: Ahli-ahli Yang Berhormat
ikut pada peraturan ya.

[Dewan riuh]

Dato’ Seri Hamzah bin Zainudin: [Berucap tanpa menggunakan pembesar suara]

Tuan Gobind Singh Deo [Puchong]: Tuan Yang di-Pertua, minta penjelasan
kalau boleh penjelasan okey. Terima kasih Tuan Yang di-Pertua. Terima kasih Yang
Berhormat Menteri.

Yang Berhormat Menteri, saya rasa kita di sini melihat kepada peruntukan seksyen
4(5) dan di situ dinyatakan 28 hari dan kita semua tahu bahawa masa itu menjadi soal yang
dibangkitkan kemungkinan ada salah guna kuasa dan sebagainya dan ini perkara yang
berlaku. Kita semua terima ada kes-kes yang dilaporkan yang menyatakan sebegitu rupa.

Jadi, soalan saya kepada Yang Berhormat Menteri adalah sama ada kementerian
sedia untuk melihat bagaimana kita ini boleh menambah baik peruntukan tersebut supaya
masalah yang dibangkitkan ini dapat kita halusi dan cari jalan penyelesaian supaya kita
boleh dapat mungkin ruang untuk seseorang ditahan itu dibawa ke hadapan majistret
mungkin dalam 14 hari Tuan Yang di-Pertua.

Ini supaya sekiranya ada masalah sedemikian, masalah itu dapat diketengahkan
supaya tidak ada penyalahgunaan kuasa. Saya cadangkan daripada —.

Dato’ Seri Hamzah bin Zainudin: Yang Berhormat Puchong, patutnya Yang
Berhormat Puchong bincang dengan semua rakan-rakan. Itu caranya. Ini sebab kita sudah
hendak tamat 31 Julai ini. Maka, SOSMA yang kita perlukan adalah prosedur tadi hanya 28
hari. Itu sahaja yang kita perlukan sekarang ini.

Saya sudah maklumkan pada sesi yang lepas pun sama saya kata okey yang itu
yang lebih baik. Kita luluskan dan kita bincangkan supaya kita buat pindaan terhadap ini. Ini
yang saya mahukan bukan menuduh seolah-olah polis jahat, menuduh seolah-olah
ditangkap, dizalimi, siapakah yang zalim?

Tuan Khalid bin Abd Samad [Shah Alam]: Siapakah yang tuduh? Fakta, ianya
berlaku.

Dato’ Seri Hamzah bin Zainudin: Kalau kita hendak fikirkan...
