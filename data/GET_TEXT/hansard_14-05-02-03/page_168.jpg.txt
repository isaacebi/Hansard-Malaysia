DR. 20.7.2022 163

Ini benar dan saya juga tahu satu kes yang saya sendiri yang handle iaitu seorang
body builder yang kena ditahan di bawah SOSMA, sampai sekarang dia dijatuhi hukuman
selama 11 tahun dan kena dipukul juga.

Saya rasa, semasa penahannya, saya rasa ini adalah perbuatan yang menghina.
Ini kerana bukan siasatan. Ini hanya pukul untuk dapat confession sahaja. Saya pun tak
faham macam mana kita boleh pulangkan SOSMA kalau masa sekarang, kes-kes yang
berada di penjara dan di lokap di bawah SOSMA belum diselesaikan? Ada juga Menteri
kata yang mana SOSMA tidak akan sentuh politik.

Saya pernah ditahan di bawah SOSMA dan berkaitan dengan itu adalah seksyen
142B dan 124C, untuk aktiviti yang memudaratkan Demokrasi Berparlimen. Kalau kita kata
tidak ada politik, ini adalah satu contoh yang mana SOSMA boleh disalah guna kerana kita
masih ada seksyen 124. So, apabila Menteri kata tiada tahanan politik, saya rasa ini
maklumat yang tidak betul dan saya hendak dan perlukan penjelasan daripada Menteri. Di
bawah SOSMA kedaulatan undang-undang tidak dipatuhi kerana mahkamah perbicaraan
tidak boleh mengarahkan pendakwa raya untuk mengemukakan sebarang kenyataan atau
ringkasan maklumat yang dianggap sensitif dan memudaratkan keselamatan negara.

So, where is the justice? Mana keadilan untuk tahanan? Seksyen 11(5) di bawah
SOSMA menyatakan bahawa semakan dijalankan setiap lima tahun dan ini menetapkan
bilangan tahun seseorang itu boleh ditahan sementara menunggu semakan.

Saya sendiri sudah hantar beberapa kes kepada KDN. Pada masa itu di bawah
bekas Perdana Menteri Yang Berhormat Muhyiddin yang mana menunjukkan beberapa kes
yang saya hantar setiap tahanan adalah dijatuhi hukum lebih daripada lima tahun. Apabila
saya tanya untuk penjelasan, tidak ada. Tidak ada action, tidak ada tindakan yang mana
mengapa mereka kena ditahan lebih daripada lima tahun. /t’s indefinite. Ada yang kena
jatuh hukuman selama 15 tahun. Sila jelaskan.

Jadi, saya tidak percaya bahawa kita memerlukan kembalikan SOSMA procedures
ini kerana ini adalah sangat-sangat menjejaskan hak asasi manusia dan_ tidak
menyelesaikan isu jenayah dan juga terrorism. Sekian, saya tolak untuk mengembalikan
SOSMA ini. Sekian dan terima kasih.

Dato’ Ramli bin Dato’ Mohd Nor [Cameron Highlands]: Ahli-ahli Dewan, masa

perbahasan telah tamat. Silakan Menteri untuk menjawab 10 minit.

7.10 mlm.

Menteri Dalam Negeri [Datuk Seri Hamzah bin Zainudin]: Tuan Yang di-Pertua,
saya ucapkan semua Ahli-ahli Parlimen yang telah pun membahaskan usul yang saya
bentangkan tadi. Saya kata usul ini adalah untuk membatalkan. Saya tidak mahu cerita
tentang merit. Ini kerana, kalau hari ini pun — kalau sebelah kerajaan menang sebagi
contohnya, saya akan bentangkan usul yang meritnya nanti akan dibangkitkan semula.
Nanti dua kali ceritanya.
