DR. 20.7.2022 16

#1050

Daripada jumlah tersebut, untuk makluman Yang Berhormat Hulu Rajang, belum
ada tapak menara baharu yang siap di Hulu Rajang tetapi terdapat 59 buah tapak menara
baharu sedang dalam pembinaan. Sementara bagi Marang pula, hanya satu sahaja yang
baru siap dan terdapat 110 buah menara baharu dalam pembinaan.

Bagi kawasan Parlimen lIgan, lima sahaja yang telah siap dan ada lapan lagi
sedang dalam pembinaan. Itu bagi tapak-tapak menara baharu di kawasan Parlimen yang
berkenaan, sementara usaha untuk menaik tarafkan stesen pemancar juga sedang berjalan
secara serentak di bawah Program JENDELA. Untuk Keseluruhan negeri Sarawak, 2,933
menara telah pun disiapkan di bawah JENDELA Fasa 1, sementara masih terdapat 247
menara yang atau pun pemancar yang sedang yang sedang dinaik taraf.

Mengikut kawasan Parlimen bagi Hulu Rajang, 38 telah pun siap dan 12 masih
dalam pelaksanaan. Bagi Baram, 49 telah siap dan 15 dalam pelaksanaan. Bagi Igan, 36
telah siap dan sembilan dalam pelaksanaan. Berasaskan progress yang telah dilalui oleh
Program JENDELA, coverage bagi negeri Sarawak telah pun meningkat daripada 73.67
peratus dulu, sekarang ini kepada 84.24 peratus.

Bagi liputan ini untuk makluman di Hulu Rajang, sekarang ini, liputan masih rendah.
Sebelum dalam tahun 2020, suku tahun kedua misalnya, coverage 11.21 peratus. Sekarang
baru berada pada tahap 21.56 peratus. Bagi Baram, daripada 25.97 peratus, sekarang baru
mencapai 35.34 peratus. Bagi Igan, 72.75 peratus, sekarang ini berada pada tahap 74.16
peratus. Saya mengakui banyak usaha yang sedang berjalan sekarang perlu meningkatkan
tahap digital divide bagi kawasan-kawasan Parlimen yang diwakili oleh Yang Berhormat.

Akhir sekali, bagi pertanyaan Yang Berhormat Igan, tentang kewujudan lokasi WiFi
Komuniti di Parlimen Igan. Terdapat lima perkhidmatan sedemikian:

(i) PEDi Igan;

ii) PEDi Kampung Hilir;
iii) PEDi Kampung Tian;
iv) Rumah Fatimah; dan
v) Rumah Haji Suhaili.

Selain daripda itu, terdapat dua buah lokasi yang disediakan dengan perkhidmatan

(
(
(
(

jalur lebar satelit iaiu di Rumah Sandom dan di Kampung Muara Sawai. Terima kasih Tan
Sri Tuan Yang di-Pertua.

Tuan Yang di-Pertua: Terima kasih. Soalan tambahan pertama. Yang Berhormat
Hulu Rajang.

Datuk Wilson Ugak anak Kumbong [Hulu Rajang]: Terima kasih Tuan Yang di-
Pertua. Terima kasih Yang Berhormat Menteri. Hulu Rajang sebelah sini tengah-tengah.
Jadi, terima kasih atas jawapan Menteri tadi. Walaupun belum siap sepenuhnya tetapi
internet WiFi Komuniti yang telah dibina atau dibuat oleh kontraktor-kontraktor di kawasan
saya seperti di Rumah Sang Anau di Tasik Bakun dan Rumah Rantai di Nanga Sebakut.

Itulah, setelah dipasang tetapi tidak berfungsi Yang Berhormat. Jadi, mereka dan

ketua kampung telah berkata bertanya kepada saya macam mana hendak membuatnya.
