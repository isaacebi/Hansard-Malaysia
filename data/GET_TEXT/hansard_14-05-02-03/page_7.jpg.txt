DR. 20.7.2022 2

kemarau yang berpanjangan, peningkatan suhu, pola hujan yang berubah serta kenaikan
aras air laut sehingga mempengaruhi ketersediaan air.

Pada... [Tidak jelas] rekod sepanjang tempoh lima tahun sahaja, 2017 hingga 2021,
sebanyak 40,828 hektar tanaman padi musnah akibat banjir di Semenanjung Malaysia,
manakala 9,336 hektar pula mengalami kerosakan akibat kemarau. Pada masa yang sama,
pertambahan populasi, produktiviti dan inovasi pertanian yang masih rendah, amalan
pertanian yang tidak mampan, manipulasi orang tengah dalam rantaian pemasaran,
kekurangan pelaburan swasta, serangan penyakit dan perosak, tahap penggunaan
teknologi dan pertanian pintar yang rendah, kebergantungan kepada pekerja asing dan
kekurangan penglibatan golongan muda turut menjadi cabaran dalam sektor ini.

Melangkah ke hadapan, MAFI akan terus melaksanakan strategi-strategi yang
digariskan di bawah Dasar Agromakanan Negara 2021/2030 dan Pelan Tindakan Dasar
Sekuriti Makanan Negara 2021/2025 bagi mendepani cabaran-cabaran sekuriti makanan
secara inklusif supaya sistem makanan negara lebih berdaya tahan dan mampan, terutama
sebagai persediaan menangani apa jua krisis semasa atau yang mungkin berlaku pada
masa akan datang.

Dalam hal ini, usaha-usaha untuk memperkukuh sekuriti makanan negara akan
terus diperkasa menerusi kerjasama dan kolaborasi strategik semua pihak beraspirasikan
“food security is a shared responsibility’ bagi meningkatkan tahap pengeluaran makanan
negara dan memantapkan rantaian bekalan makanan demi kesejahteraan Keluarga
Malaysia. Sekian, terima kasih.

Tuan Yang di-Pertua: Terima kasih Yang Berhormat. Yang Berhormat Jerantut,
silakan.

Dato’ Haji Ahmad Nazlan bin Idris [Jerantut]: Terima kasih Tuan Yang di-
Pertua, terima kasih Yang Berhormat Menteri atas jawapan yang diberikan sebentar tadi.
Cuma saya ingin bertanya kerana kerisauan rakyat di luar sana ialah sumber bekalan
makanan yang semakin kadang-kadang susah hendak dapat, harganya makin meningkat.

Jadi, apakah persiapan kerajaan, khususnya Yang Berhormat Menteri dan
kementerian daripada segi langkah jangka pendek yang akan diambil oleh kerajaan bagi
memastikan usaha-usaha segera dapat dilaksanakan untuk mengelak atau memastikan
jaminan bekalan makanan kita itu dapat sampai kepada rakyat? Terima kasih Tuan Yang di-
Pertua.

Datuk Seri Dr. Ronald Kiandee: Terima kasih Yang Berhormat Jerantut. Isu
sekuriti makanan merupakan isu yang dipandang berat oleh kerajaan. Pelbagai
jawatankuasa telah dibentuk. Jawatankuasa Cabinet on Food Security (FACC),
Jawatankuasa Teknikal bagi menangani isu sekuriti makanan negara, Jawatankuasa Khas
Pasukan Jihad Menangani Inflasi ditubuhkan oleh kerajaan semata-mata untuk mengambil
pelbagai langkah dan tindakan bagi memastikan isu bekalan dapat ditangani oleh negara.

Bagi MAFI, beberapa tindakan jangka masa pendek telah diambil yang

berorientasikan kepada tiga jenis intervensi iaitu intervensi berorientasikan perdagangan,
