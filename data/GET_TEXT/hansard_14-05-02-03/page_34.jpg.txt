DR. 20.7.2022 29

kita tidak tahu. Adakah ia secara unilateral dan bagaimana kedudukan keputusan
Mahkamah Tinggi Kota Kinabalu yang mana telah menolak segala tuntutan ini.

Jadi, rakyat Sabah dan Malaysia keseluruhan berhak tahu secara penuh apakah
yang sebenarnya berlaku kerana ini adalah merupakan satu kerisauan yang amat tinggi.
Saya tidak menyentuh tentang prosiding-prosiding Tuan Yang di-Pertua. Itu sahaja saya
pohon, kalau boleh saya merayu untuk kali kedua tentang apa sebenarnya yang berlaku
apabila cess payment ini dihentikan. Terima kasih.

Tuan Yang di-Pertua: Terima kasih Yang Berhormat.

Dato’ Seri Anwar bin Ibrahim [Port Dickson]: Tuan Yang di-Pertua, sebelum
Tuan Yang di-Pertua jawab, boleh sedikit iaitu yang diusulkan itu tidak ada kaitan dengan
kes mahkamah per se, yang dibangkitkan ialah mengapa dan apa yang mencetuskan krisis
sekarang ini? la menyentuh soal kedaulatan negara, betul.

Soal pentafsiran dan juga keputusan Sepanyol dan Perancis, itu keputusan
mahkamah, ya betul tetapi sub judice kes mahkamah di Paris ini tidak adalah munasabah
tetapi tidak apalah kalau keputusan Tuan Yang di-Pertua begitu. Akan tetapi mengapa
dihentikan pembayaran 2013 yang menyebabkan kes ini hidup? Itu hal-hal yang boleh
dijelaskan oleh Kementerian Luar Negeri. Dia tidak ada kaitan dengan mahkamah, daripada
1939. Kita guna keputusan 1939 dan kita jalankan sehingga 2013, Perdana Menteri iaitu
Yang Berhormat Pekan pandai-pandai berhentikan dan ini menyebabkan kita kalah dalam
kes kerana kita tidak tunai janji itu.

Sekarang pada tahun 2019, dalam masa Peguam Negara Tan Sri Tommy Thomas
mengusulkan supaya ini dapat diteliti semula, dia disambung tetapi yang ini harus difaham.
Jadi, kalau usul itu bawa — mohon pandangan Kementerian Luar Negeri ataupun kerajaan,
bagi saya ini Perdana Menteri, soal kedaulatan dan lain-lain. Jangan isu ini dihalang
semata-mata kerana mahkamah dan mahkamah pula di luar negara. Kalau bicara soal
mahkamah, maknanya semua isu tidak boleh disebut, 1MDB tidak boleh sebut, semua tidak
boleh sebut.

Jadi, saya mohon timbangan Tuan Yang di-Pertua kerana ini sangat menyentuh
perasaan bukan sahaja orang Sabah tetapi juga rakyat Malaysia. Mana mungkin satu
negara merdeka dan berdaulat dicabar tentang kedaulatannya dan Parlimen tidak
dibenarkan membahaskan. [Tepuk]

Kalau pandangan saya, isu-isu seperti ini membolehkan Tuan Yang di-Pertua
menangguhkan semua isu lain hanya untuk putuskan pendirian Parlimen supaya Parlimen
boleh memberikan sokongan kepada kerajaan sekiranya diambil keputusan penuh.
Keputusan yang tepat kita patut sokong.

Jadi maknanya, kesemua Abhli-ahli Parlimen boleh bersetuju dan menyokong
pendirian Perdana Menteri untuk mempertahankan Wilayah dan memberi pentafsiran yang
sah sejak 1939 dan akan membantah segala usaha yang mempertikai kedaulatan kita.

Tuan Yang di-Pertua: Terima kasih Yang Berhormat Putatan dan Yang Berhormat
Ketua Pembangkang kerana telah membangkitkan isu ini secara rasional dan tanpa emosi.

Banyak perkara yang kita boleh capai sekiranya kita tidak beremosi.
