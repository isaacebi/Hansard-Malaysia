DR. 20.7.2022 23

tahun 2012 yang membenarkan aktiviti dan parti politik aktif di luar kampus dan semasa
zaman Yang Berhormat dari Simpang Renggam juga ada pindaan tahun 2019, Akta A946
yang membenarkan aktiviti dan parti politik aktif di dalam kampus.

Kita memang sentiasa terbuka kepada sesiapa sahaja yang dapat memberikan
bantuan asalkan yang penting, kepentingan dan kesedaran hak Undi18 kepada pelajar itu
dapat dicapai, terima kasih.

Datuk Seri Haji Mohd Salim Sharif [Jempol]: Ya, terima kasih. Terima kasih.
Jempol.

Tuan Yang di-Pertua: Yang Berhormat Kuala Krai.

Tuan Abdul Latiff bin Abdul Rahman [Kuala Krai]: Terima kasih Tuan Yang di-
Pertua.

Datuk Seri Haji Mohd Salim Sharif [Jempol]: Jempol?

Tuan Abdul Latiff bin Abdul Rahman [Kuala Krai]: Terima kasih kepada Yang
Berhormat Menteri atas jawapan yang telah diberikan.

Datuk Seri Haji Mohd Salim Sharif [Jempol]: Eh! Potong kona. [Ketawa]

Tuan Abdul Latiff bin Abdul Rahman [Kuala Krai]: Apakah inisiatif yang
dijalankan pihak kerajaan untuk menggalakkan pelajar-pelajar yang menyambung pelajaran
di negeri lain untuk mengundi, khususnya dalam PRU Ke-15 akan datang. Terima kasih
Tuan Yang di-Pertua.

Datuk Seri Dr. Noraini Ahmad: Terima kasih saya ucapkan kepada Yang
Berhormat Kuala Krai. Sebenarnya apa yang dilaksanakan oleh kementerian melalui IPT ini
adalah IPT memang sentiasa komited dan prihatin dalam memastikan semua pengundi
yang layak untuk mengundi untuk turun mengundi dan sebagai contoh baru-baru ini dalam
PRN Negeri Johor, mahasiswa universiti awam yang layak mengundi diberikan pelepasan
untuk keluar mengundi.

Bagi mahasiswa di Semenanjung pula, pihak universiti awam mengambil inisiatif
tambahan selain daripada memberikan pelepasan untuk keluar mengundi, mereka juga
diberikan kemudahan pengangkutan untuk membawa mahasiswa ini pulang dan untuk
memberi galakan kepada mahasiswa ini keluar mengundi dan menjalankan peranan
mereka selaku warganegara. Terima kasih.

Tuan Yang di-Pertua: Yang Berhormat Jelutong, dah lama bangun. Sila.

Tuan Sanisvara Nethaji Rayer a/l Rajaji [Jelutong]: Terima kasih Yang
Berhormat Menteri. Pada tahun 2017, pihak SPRM telah mencadangkan supaya subjek
integriti dan pembanterasan rasuah diperkenalkan di institusi pengajian tinggi dan baru-baru
ini juga perkara ini telah ditimbulkan semula, di mana telah dicadangkan di semua universiti
awam. Subjek pembanterasan rasuah diperkenalkan kerana kita melihat kepada soalan
pokok mengenai isu-isu sivik dan isu-isu politik. Rasuah adalah sesuatu yang berkait rapat
dengan kedua-dua perkara ini. Apakah langkah-langkah yang akan diambil oleh pihak
kementerian untuk kita memastikan subjek ini diperkenalkan dan diajar di institusi pengajian

tinggi awam? Terima kasih.
