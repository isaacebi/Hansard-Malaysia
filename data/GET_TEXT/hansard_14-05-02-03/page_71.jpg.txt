DR. 20.7.2022 66

memberikan floor kepada Yang Berhormat Kota Samarahan. Jika tidak pusa hati dengan
keputusan saya, boleh buat Usul.

Baik, saya tidak mahu membuang masa, saya ingin teruskan dengan menjemput-
minta maaf Yang Berhormat Sungai Buloh, minta maaf. Saya ingin menjemput Yang
Berhormat Jerlun, sila Yang Berhormat Jerlun.

Puan Wong Shu Qi [Kluang]: Tuan Yang di-Pertua, maksudnya...

Timbalan Yang di-Pertua [Dato’ Mohd Rashid Hasnon]: Minta maaf.

Puan Wong Shu Qi [Kluang]: Adakah ini...

Timbalan Yang di-Pertua [Dato’ Mohd Rashid Hasnon]: Minta maaf. Yang
Berhormat Lanang. Yang Berhormat Kluang, sila duduk Yang Berhormat Kluang.

Sila Yang Berhormat Lanang.

12.54 tgh.

Puan Alice Lau Kiong Yieng [Lanang]: Terima kasih kepada Tuan Yang di-Pertua
kerana memberi peluang kepada Lanang untuk membahaskan Rang Undang-undang
Antigangguan Seksual 2021. Rang undang-undang ini telah lama ditunggu-tunggu oleh
semua lapisan masyarakat dan akhirnya telah dibentangkan dan di bahas di Dewan Rakyat
sejak semalam. Saya sememangnya sokong rang undang-undang ini tetapi saya rasa rang
undang-undang ini boleh diperbaiki lagi dari semasa ke semasa.

Tuan Yang di-Pertua, kes-kes gangguan seksual perlulah dipandang dengan serius
terutama gangguan seksual kanak-kanak. Apabila kita menggubal dan meluluskan satu
rang undang-undang baharu, saya rasa pendidikan dan program kesedaran perlu diadakan
dengan meluas. Kesedaran bagi kanak-kanak perlu dimulakan daripada peringkat tadika
dan sekolah untuk memperkenalkan mereka apakah itu gangguan seksual dengan memberi
contoh-contoh yang mungkin berlaku kepada mereka. Ini kerana, mereka mungkin tidak
tahu gangguan seksual itu merupakan sesuatu yang salah.

Selain itu, kesedaran perlu diadakan di semua lapisan terutama di tempat kerja dan
kawasan luar bandar atau kawasan pedalaman. Banyak kes gangguan seksual yang tidak
dilaporkan kepada pihak berkuasa kerana rasa takut untuk tampil ke hadapan dan gentar
apabila mereka melihat tiada perlindungan jika mereka mendedahkan kes tersebut.

Saya juga rasa kesedaran perlu diadakan di Parlimen, kepada Ahli-ahli Yang
Berhormat yang tidak hormat kepada wanita dengan mengeluarkan perkataan, “Perangai
wanita DAP tidak senonoh”. Sebenarnya saya rasa ini telah menyinggung perasaan saya
sebagai Ahli Parlimen wanita DAP. Jadi, saya rasa kita perlu mengambil tindakan kepada
Yang Berhormat yang mengeluarkan perkataan tersebut...

Seorang Ahli: Betul!

Puan Alice Lau Kiong Yieng [Lanang]: ...Saya harap, satu saluran atau cara atau
kaedah untuk melaporkan kes gangguan seksual harus dihebahkan kepada semua lapisan
masyarakat terutama di kawasan pedalaman. Perlindungan yang sewajarnya perlu

ditawarkan supaya mangsa tidak berasa risau atau malu untuk melaporkan kes mereka
