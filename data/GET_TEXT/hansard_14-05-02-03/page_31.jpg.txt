DR. 20.7.2022 26

Apa yang dibuat ini adalah untuk menyedarkan rakyat Malaysia betapa besarnya
subsidi yang diberikan oleh kerajaan kita kepada rakyat. Dengan ini kita mengharapkan
rakyat mengamalkan sikap menjimatkan tenaga elektrik kerana besarnya. Akan tetapi
subsidi tidak akan selama-lamanya. Mungkin pada masa akan datang, subsidi tidak akan
diberikan. Rakyat kalau dalam kes ini, sepatutnya bil ini RM152.91 sen tetapi dibayar hanya
RM115 sahaja dengan subsidi RM37.46.

Jadi, inilah yang kita harapkan dapat disedari oleh seluruh rakyat Malaysia agar
negara kita ini tidak menghadapi krisis bekalan sama ada brown out ataupun black out. Kita
minta supaya tidak berlaku di dalam negara kita. Terima kasih.

Tuan Yang di-Pertua: Terima kasih. Soalan tambahan pertama, Yang Berhormat.

Tuan Abdul Latiff bin Abdul Rahman [Kuala Krai]: Terima kasih Tuan Yang di-
Pertua, terima kasih Yang Berhormat Menteri. Melihatkan situasi perang Rusia dan Ukraine
yang masih belum ada titik noktahnya, ini bermakna krisis tenaga global juga kian
berpanjangan. Soalan saya, mohon Yang Berhormat Menteri menjelaskan perbandingan
antara bagaimanakah Malaysia dalam menangani krisis tenaga global ini, berbanding
dengan negara-negara serantau dan juga negara maju, untuk sama-sama kita ketahui
perbandingan ini. Terima kasih Tuan Yang di-Pertua.

Datuk Seri Takiyuddin bin Hassan: Terima kasih Tuan Yang di-Pertua, terima
kasih Yang Berhormat Kuala Krai. Sebagaimana yang kita tahu bahawa kenaikan bahan api
secara mendadak di pasaran global pada tahun 2022 ini disebabkan antaranya ialah
peningkatan permintaan oleh pihak pengguna berikutan pemulihan ekonomi pasca COVID-
19 dan juga sebagaimana yang saya sebutkan tadi, berlakunya peperangan Rusia dan
Ukraine.

Selain daripada itu, negara pengeluar bahan api dunia seperti Australia dan Rusia
turut mengalami beberapa siri gangguan rantaian bekalan. Mereka juga shortage of supply
bahan-bahan api seperti arang batu dan sebagainya. Saya hendak jelaskan sebagaimana
yang diminta oleh Yang Berhormat Kuala Krai.

Negara maju seperti Jerman turut mengalami krisis tenaga sehingga menyaksikan
kenaikan tarif elektrik secara purata sebanyak 63.7 peratus kepada 4.2 juta isi rumah pada
tahun ini. Saya mempunyai beberapa contoh yang lain. Sebagai contoh di United Kingdom,
“Household in United Kingdom will see their energy bill rise by 54 percent by first April’,
semasa first April.

Di Thailand juga kenaikan sebanyak 5.8 peratus. Di Filipina, ini lagi tinggi. Dia
sebut, “Have already hiked power rates by 160 times” daripada tarif asal. Begitu juga di
Hong Kong, kenaikan sebanyak tujuh peratus. Di Indonesia, antara 17 sehingga 36 peratus
kenaikan tarif elektrik.

Jadi, ini kalau kita hendak bandingkan keadaan dalam negara kita, yang masih lagi
menikmati subsidi, sedangkan di negara-negara ada yang telah mengalami kenaikan tarif
yang begitu mendadak sekali. Terima kasih.

Tuan Yang di-Pertua: Soalan tambahan kedua, Yang Berhormat Merbok.
