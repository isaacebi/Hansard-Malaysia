DR. 20.7.2022 80

akhirnya terpaksa bertukar sekolah kerana tidak tahan tekanan dalam sekolah asalnya dan
seluruh keluarganya juga terpaksa berpindah rumah ke tempat lain yang jauh daripada
sekolah asalnya untuk mengelakkan gangguan dan juga keseksaan mental daripada
masyarakat setempat.

Tuan Yang di-Pertua, apabila Dewan Rakyat membahaskan Rang Undang-undang
Gangguan Seksual ini, adalah penting bagi kita lihat kesihatan gangguan seksual yang
didedahkan oleh seorang gadis bawah umur Ain Husniza kerana kes ini menunjukkan guru
sekolah, pegawai polis dan penjawat awam secara umumnya tidak mempunyai sensitiviti
jantina atau kita kata gender sensitiviti.

Mereka bukan sahaja tidak berpihak kepada mangsa gangguan seksual tetapi
malah mereka memperlekehkan aduan berkenaan gangguan seksual tersebut. Gangguan
seksual yang didedahkan oleh Ain Husniza juga menunjukkan usaha untuk meningkatkan
gender sensitization harus dimasukkan dalam semua latihan penjawat awam, institut latihan
guru, latihan pegawai penguat kuasa sama ada di Jabatan Imigresen, polis, tentera dan
sebagainya.

Segala aduan tentang gangguan seksual seharusnya ditangani dengan serius oleh
agensi-agensi kerajaan tersebut. Di sini akhirnya kita sudah dengar apa yang sudah berlaku
pagi tadi. Saya rasa di Parlimen kita juga haruslah cari satu cara kalau Speaker tidak mahu
buat keputusan ambil tindakan terhadap Ahli Parlimen yang keluarkan kenyataan yang
berbaur gangguan seksual terhadap Ahli Yang Berhormat yang lain. Mungkin Parlimen
perlu ada satu tribunal, tubuhkan satu mekanisme untuk menangani isu-isu gangguan
seksual yang berlaku di Parlimen kerana apa yang berlaku di Parlimen sebenarnya
membayangkan apa yang berlaku di masyarakat kita.

Kalau kita tidak buat betul di Dewan Rakyat ini dan tindak tanduk kita semua
ucapan kita ini dilihat, ditonton oleh orang ramai, di khalayak ramai. Jadi, saya rasa kalau
kita hendak luluskan undang-undang ini, saya rasa Parlimen dan Dewan Undangan Negeri
kita ini haruslah dijadikan contoh di mana mereka yang memang menyalahi atau
mengeluarkan kenyataan yang tidak hormat yang berbaur gangguan seksual ini haruslah
diambil tindakan untuk menunjukkan bahawa negara kita ini memang serius terhadap
segala kes-kes gangguan seksual. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat. Masa sudah tamat. Seterusnya saya jemput Yang Berhormat Kuantan,
kemudian diikuti Yang Berhormat Beaufort kemudian Yang Berhormat Batu Kawan dan
yang terakhir Yang Berhormat Hulu Selangor. Yang Berhormat Menteri akan menjawab

pukul 3.30 petang. Sila Yang Berhormat Kuantan.

3.17 ptg.

Puan Fuziah binti Salleh [Kuantan]: Terima kasih Tuan Yang di-Pertua. Bismillahi
Rahmani Rahim. Tuan Yang di-Pertua, ianya bermula pada world conference yang keempat
pada tahun 1995 di Beijing. Ketika itu wanita seluruh dunia berkumpul dan Beijing

Declaration and Platform for Action tercetus dan Malaysia seterusnya menerima pakai
