DR. 20.7.2022 144

Tuan Khalid bin Abd Samad [Shah Alam]: Tidak boleh sekadar harap, Yang
Berhormat.

Dato’ Dr. Xavier Jayakumar a/l Arulanandam [Kuala Langat]: Untuk ini,
bahaslah, you bahaslah bila masa you. Then, | would think that it is important that we have
safety and to give the power to Polis Diraja Malaysia untuk lakukan sesuatu di dalam
negara kita untuk masa depan yang akan datang. Sekarang negara diancam oleh beberapa
sindiket dan sebagainya. We don’t know. Without investigation, kita tidak tahu. Akan tetapi,
saya harap ini akan diambil sebagai satu isu penting untuk keselamatan negara dan
individu untuk masa depan yang akan datang.

Saya sokong usul. Terima kasih.

Tuan Chee Keong [Bukit Mertajam]: Lompat, lompat.

Tuan Yang di-Pertua: Terima kasih.

Tuan Chee Keong [Bukit Mertajam]: Lompat parti pun ancam negara.

Beberapa Ahli: [Ketawa]

Tuan Yang di-Pertua: Yang Berhormat Jelutong, silakan.

6.15 ptg.

Tuan Sanisvara Nethaji Rayer a/l Rajaji [Jelutong]: Terima kasih Tuan Yang di-
Pertua. Untuk makluman Tuan Yang di-Pertua, pihak pembangkang memang mendukung
dan akan menyokong apa-apa langkah yang diambil bagi keselamatan negara. Akan tetapi,
untuk makluman Dewan yang mulia ini, tadi saya dengar kepada penjelasan yang diberikan
oleh Menteri bahawa undang-undang ini perlu untuk keselamatan negara dan perlu untuk
mengatasi masalah-masalah yang melibatkan keselamatan negara.

Tuan Yang di-Pertua boleh ambil perhatian bahawa ketika ini ada lebih kurang
sembilan orang anggota PDRM termasuklah seorang DSP- bagi yang mengikuti
perbahasan ini, termasuklah anggota-anggota polis yang telah ditahan di Kedah. Mereka
terdiri daripada Cawangan E6, IPK Kedah yang membantu negara kita membanteras
kemasukan migran asing. Isteri kepada DSP ini sendiri tertanya-tanya kenapa beliau
ditahan.

Saya hendak buat perbandingan. Kita tahu seorang yang dikatakan dikehendaki
iaitu Nicky atau Geng Nicky, beliau tiba-tiba menyerah diri kepada pihak polis. Kemudian
dituduh di mahkamah dan tiba-tiba baru-baru ini 14 orang daripada Geng Nicky yang
dituduh terlibat dalam jenayah terancang tiba-tiba dibebaskan. Persoalan saya- kenapa?

Kita buat perbandingan. Undang-undang ini boleh disalahgunakan. Saya hendak
beritahu kepada Tuan Yang di-Pertua, Tuan Yang di-Pertua sendiri boleh ditahan di bawah
SOSMA. Kerana perkara ini berlaku. Jangan memberi persepsi bahawa undang-undang ini
perlu untuk menahan penjenayah dan sebagainya.

Sekarang, ketika kita membahaskan undang-undang ini, ada anggota-anggota
PDRM yang ditahan termasuk seorang DSP. Mereka tidak tahu kenapa.
