DR. 20.7.2022 18

Pendidikan tentang perkara ini. Sebenarnya apa yang dimaksudkan itu ialah suatu projek
proof of concept. Sama ada ia dilaksanakan atau tidak dan bila dilaksanakan ia adalah
dalam bidang kuasa Kementerian Pendidikan kerana ada perkara-perkara tertentu yang
sedang disempurnakan oleh Kementerian Pendidikan terutamanya berkaitan dengan
kontrak yang membekalkan perkhidmatan internet di sekolah pada masa ini.

Tentang perkhidmatan 5G, saya telah memaklumkan pada Kementerian Pendidikan
bahawasanya teknologi terkini memungkinkan kita untuk membuat lonjakan instead of kita
tunggu atau pun nak melaksanakan 4G, ada teknologi yang boleh terus pergi terus kepada
5G di sekolah-sekolah terutama sekali menggunakan konsep fixed wireless network.

Jadi, apa yang sedang kita lakukan sekarang ini membuat proof of concept
berdasarkan kepada teknologi berkenaan di lima atau enam buah sekolah dengan
kebenaran Kementerian Pendidikan. Berdasarkan pada proof of concept, kita akan
kemukakan kepada Kementerian Pendidikan untuk mempertimbangkan kerana pihak-pihak
yang terbabit adalah TNB, Telekom Malaysia dan MCMC besedia untuk melaksanakan the
first 1,000 tetapi dia tertakluk pada keizinan dan persetujuan daripada Kementerian
Pendidikan.

Puan Vivian Wong Shir Yee [Sandakan]: Satu lagi soalan tambahan Tuan Yang
di-Pertua.

Tuan Lim Lip Eng [Kepong]: Syarikat dilantik untuk...

Tuan Yang di-Pertua: Kejap, kejap. Yang Berhormat Sandakan silakan.

Puan Vivian Wong Shir Yee [Sandakan]: Terima kasih Tuan Yang di-Pertua.
Apakah rancangan perkembangan terkini pemasangan hab rangkaian gantian optik-optik
kehadiran atau point of presence (PoP) di 700 buah sekolah luar bandar di Sabah seperti
yang diumumkan oleh Menteri pada Mac tahun ini? Bagaimanakah projek ini akan
meningkatkan keseluruhan akses internet untuk sekolah-sekolah di Sabah, di mana hanya
52 peratus daripadanya masih belum mempunyai akses internet asas. Terima kasih.

Tan Sri Datuk Seri Panglima Haji Annuar bin Haji Musa: Terima kasih Tuan
Yang di-Pertua. Projek Point Of Presence Fasa 1 sedang dijalankan dan sepatutnya
disiapkan pada akhir tahun ini. Bagi negeri Sabah, kita sedang memantau perkembangan
kerana didapati pelaksanaan oleh mereka yang dilantik agak perlahan dan mereka perlu
pertingkatkan prestasi pelaksanaan bagi PoP 1 kerana kementerian akan melancarkan PoP
2 sebelum penghujung tahun ini. Jadi, kesemua 500 lebih sekolah yang terlibat di Sabah itu
diteruskan dan PoP 2 juga Sabah dan Sarawak diberikan keutamaan dengan jumlah
bilangan sekolah yang agak besar jumlahnya.

Jadi, kementerian khususnya MCMC dan juga kementerian sendiri kerana PoP ini
secara langsung di bawah kementerian, sedang membuat pemantauan terhadap prestasi
syarikat-syarikat yang telah dipilin melalui tender terbuka sebelum daripada ini.

Tuan Yang di-Pertua: Terima kasih. Seterusnya Yang Berhormat Parit, silakan.
