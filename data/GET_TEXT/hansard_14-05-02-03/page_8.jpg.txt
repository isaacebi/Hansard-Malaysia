DR. 20.7.2022 3

pengeluaran, pengguna, telah diambil oleh kementerian. Antara langkah-langkah jangka
masa pendek:
(i) membatalkan kuota import barangan makanan dari luar negara,

termasuk ayam, gula;

(ii) melaksanakan stockpile ayam dan stok penimbal tambahan untuk
produk ikan;
(iii) mempermudah proses pembayaran tuntutan subsidi untuk

memastikan bahawa pengeluaran ayam_ itu stabil dan
berkelangsungan;

(iv) memudahcara proses import IP melalui penangguhan fi permit;

(v) priority lane ke atas empat komuniti merangkumi soya, gandum,

jagung, makanan ternakan berasaskan haiwan dan tumbuhan;

(vi) memberikan pengecualian khas bagi pengambilan pekerja asing

dalam industri penternakan ayam contohnya;

(vii) mengkaji mekanisme mengurangkan kos minyak sawit mentah,

crude palm oil bagi syarikat-syarikat pengilang yang melaksanakan
pengilangan makanan ternakan; dan

(viii) penambahan abattoir dan loji pemprosesan luar negara bagi

meningkatkan dan mempelbagaikan sumber input makanan, import
bekalan makanan ayam dan daging.

Itu merupakan antara langkah-langkah jangka masa pendek yang diambil oleh
kerajaan bagi memastikan kestabilan bekalan makanan untuk rakyat Malaysia.

Datuk Dr. Hasan bin Bahrom [Tampin]: [Bangun]

Tuan Karupaiya a/l Mutusami [Padang Serai]: [Bangun]

Datuk Seri Mohd Redzuan bin Md Yusof [Alor Gajah]: [Bangun]

Tuan Yang di-Pertua: Terima kasih. Yang Berhormat Ketua Pembangkang.

Dato’ Seri Anwar bin Ibrahim [Port Dickson]: Terima kasih Yang Berhormat
Menteri kerana memberikan gambaran dan dasar tentang rantaian bekalan makanan dan
sekuriti makanan tetapi tindakan kementerian itu bertentangan dengan dasar ini.

Saya beri contoh. Baru-baru ini diumumkan BERNAS mempunyai monopoli import
beras. Satu syarikat punyai monopoli dan keuntungan ratusan juta ringgit, mengapa tidak
boleh dibantu petani melalui NAFAS ataupun pertubuhan peladang? Mengapa diteruskan
dasar monopoli memberikan keperluan kepada orang kaya mengaut keuntungan padahal
kita bicara tentang usaha mengurangkan beban kepada rakyat.

Kenyataan ini harus tegas oleh Yang Berhormat Menteri. Hentikan monopoli import
beras, [Tepuk] supaya peladang, petani dan pesawah padi mendapat manfaat yang
langsung. Saya punyai pengalaman dalam hal ini. Dahulu kita berikan kuota, peratusan
kepada persatuan peladang, terutamanya NAFAS. Mengapakah hal ini diteruskan? Ini
kerana kita bantah keras dasar yang menuntungkan pemodal dalam keadaan rakyat dan

pesawah padi susah.
