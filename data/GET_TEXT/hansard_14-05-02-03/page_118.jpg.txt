DR. 20.7.2022 113

Saya mencadangkan “ditujukan kepada seseorang” ditukar kepada “terhadap orang
lain” kerana ianya perlu untuk memastikan bahawa ia meliputi insiden di mana kelakuan
yang diadukan tidak ditujukan kepada orang tertentu. Akan tetapi, dalam kehadiran
sekumpulan orang. la boleh termasuk situasi di mana seseorang menghantar mesej yang
tidak wajar di Twitter atau melakukan onani di kawasan awam, contohnya di perhentian bas.

Jadi, dia tidak ditujukan kepada seseorang, tetapi terhadap orang lain. Jadi, pohon
pindaan yang tersebut. Terima kasih Tuan Pengerusi.

Tuan Pengerusi [Dato' Ramli bin Dato' Mohd Nor (Cameron Highlands)]:
Respond Yang Berhormat Menteri.

Puan Teo Nie Ching [Kulai]: Tuan Pengerusi, boleh saya add one point.

Datuk Seri Rina binti Mohd Harun: Tentang definisi tadi, kalau saya terangkan
tadi semasa penggulungan, rang undang-undang ini ia bersifat interpersonal, individu
kepada individu. So, kena faham tentang itu. Apabila kita membuat— kerana ditujukan
kepada seseorang. Jadi, apabila aduan dibuat, dia sudah kena tahu siapa pelaku dan siapa
yang menjadi mangsa. Jadi, itu asasnya kepada rang undang-undang ini.

Tuan Pengerusi [Dato' Ramli bin Dato' Mohd Nor (Cameron Highlands)]:
Majlis...

Datuk Wira Dr. Mohd. Hatta bin Md. Ramli [Lumut]: Tuan Pengerusi, tidak jawab
tadi saya.

Datuk Seri Rina binti Mohd Harun: Ini saya hendak jawab dua kali.

Datuk Wira Dr. Mohd. Hatta bin Md. Ramli [Lumut]: Thank you, thank you.

Datuk Seri Rina binti Mohd Harun: Okey. Kalau kita tengokkan pada fasal 4,
“Tribunal hendaklah terdiri daripada anggota yang berikut yang hendaklah dilantik oleh
Menteri’.

Tadi ditimbulkan kenapa pelantikan Presiden ini atau pun Presiden ini boleh
dilucutkan jawatannya oleh Menteri pada bila-bila masa sahaja.

#1650

Jadi kalau kita tengok, siapa Presiden ini? “Presiden dan seorang Timbalan
Presiden ini hendaklah dilantik dalam kalangan anggota Perkhidmatan Kehakiman dan
Perundangan.” Maksudnya dia dilantik semasa dia dalam perkhidmatan. Jadi, sekiranya dia
telah pun tamat ataupun dia telah pun tidak meneruskan perjawatan atau sebagainya, maka
ia boleh ditukar dan juga digantikan dengan yang lain sekiranya mereka hilang kelayakan
dan juga boleh digantikan lain. Jadi, itu sebabnya kalau kita tengok yang lain itu, kalau
mereka hendak meletak jawatan, mereka kena bagi notis tiga bulan. Akan tetapi, Menteri
pada bila-bila masa boleh menggantikan mereka ini. Ini sebab mereka ini dilantik semasa
dalam perkhidmatan.

Puan Teo Nie Ching [Kulai]: Tuan Pengerusi, satu perkara.

Tuan Pengerusi [Dato’ Ramli bin Dato’ Mohd Nor (Cameron Highlands)]: Saya
telah tetapkan tadi one on both side.

Puan Teo Nie Ching [Kulai]: Akan tetapi kalau sebelah tidak berminat, itu bukan

kesalahan saya.
