DR. 20.7.2022 84

Dr. Maszlee bin Malik [Simpang Renggam]: Yang Berhormat Beaufort, Yang
Berhormat Beaufort.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Begitu jugalah dengan mekanisme pemudah cara pelaksanaan oleh tribunal
Rang Undang-undang AGS di peringkat negeri, daerah dan sekolah di kawasan...

Dr. Maszlee bin Malik [Simpang Renggam]: Yang Berhormat Beaufort, izinkan
saya...

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Siapa yang...

Dr. Maszlee bin Malik [Simpang Renggam]: Simpang Renggam, Simpang
Renggam.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Simpang Renggam. Sedikit sahaja, ini hendak habis sudah.

Dr. Maszlee bin Malik [Simpang Renggam]: Sedikit, setengah minit, setengah
minit.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Bolehkah Tuan Yang di-Pertua?

Dr. Maszlee bin Malik [Simpang Renggam]: Tuan Yang di-Pertua?

Timbalan Yang di-Pertua [Dato' Mohd Rashid Hasnon]: Yang Berhormat
Simpang Renggam, sila.

Dr. Maszlee bin Malik [Simpang Renggam]: Okey, terima kasih Tuan Yang di-
Pertua. Terima kasih Yang Berhormat Beaufort beri laluan. Tadi Yang Berhormat Beaufort
ada sebutkan tentang pendidikan di sekolah, pendedahan awal. Saya teringat pada tahun
2019 ketika berada di sana, di KPM. Saya telah mengeluarkan satu pekeliling berkaitan
dengan kaedah pencegahan dan juga kaedah untuk mengelakkan gangguan seksual di
sekolah.

Jadi, kita berharap supaya adanya kerjasama antara Kementerian Pembangunan
Wanita, Keluarga dan Masyarakat dan juga dengan KPM untuk laksanakan semula
pekeliling tersebut agar ia selari dengan apa yang dibawakan. Terima kasih Yang
Berhormat Beaufort. Terima kasih Tuan Yang di-Pertua.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Okey, baik, faham. Itulah juga yang saya cadangkan supaya di semua, bukan
sahaja di Kementerian Pendidikan, di sekolah dan sebagainya tetapi semua sektor dalam
sektor kerajaan, di sektor awam, di sektor swasta, di semua tempat, perlu ada awareness
programme dilaksanakan supaya semua pihak memahami keadaan ini dan dapat
menghormati rang undang-undang yang akan kita luluskan sebentar lagi ini.

Oleh kerana kerja ini adalah memang agak berat dan besar perlu dilakukan, saya
amat berharaplah pihak kementerian akan menggunakan segala tenaganya di seluruh
negara, di setiap negeri dan juga sampai ke daerah-daerah. Begitulah juga saya ingin
menyebut tentang di tempat-tempat awam seperti di dalam bas awam, teksi, stesen LRT,

kenderaan dan sebagainya, di sini juga berlaku gangguan seksual ini.
