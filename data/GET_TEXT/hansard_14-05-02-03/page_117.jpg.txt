DR. 20.7.2022 112

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Baru sampai Kuala Lumpur, belum sampai Lumut lagi. [Ketawa]

Tuan Pengerusi [Dato’ Ramli bin Dato' Mohd Nor (Cameron Highlands)]: Ahli-
ahli Yang Berhormat, masalahnya ialah bahawa pindaan yang dicadangkan Yang
Berhormat Menteri Pembangunan Wanita, Keluarga dan Masyarakat dalam kertas pindaan
hendaklah disetujukan.

[Pindaan dikemuka bagi diputuskan, dan disetujukan]

[Tajuk Panjang sebagaimana dipinda diperintahkan jadi sebahagian daripada rang

undang-undang]

Fasal-fasal 1 hingga 6 -

Tuan Pengerusi [Dato' Ramli bin Dato' Mohd Nor (Cameron Highlands)]: Jika
ada...

Datuk Wira Dr. Mohd. Hatta bin Md. Ramli [Lumut]: Tuan Pengerusi...

Tuan Pengerusi [Dato' Ramli bin Dato’ Mohd Nor (Cameron Highlands)]:
Sebentar Yang Berhormat, biar saya putuskan jika ada orang hendak berbahas, saya
bahagikan satu minit sebelah kerajaan, satu minit sebelah pembangkang. Silakan seorang.

Jika tidak ada dan — pembangkang sebelah sini? Satu minit.

4.47 ptg.
Datuk Wira Dr. Mohd. Hatta bin Md. Ramli [Lumut]: Terima kasih Tuan
Pengerusi. Saya bangkitkan balik soalan-soalan saya tadi tanpa saya ulang

perbicaraannya. [Ketawa]

Tuan Pengerusi [Dato' Ramli bin Dato' Mohd Nor (Cameron Highlands)]:
Terima kasih Yang Berhormat Lumut.

Datuk Wira Dr. Mohd. Hatta bin Md. Ramli [Lumut]: Seperti di dalam Hansard.

Tuan Pengerusi [Dato’ Ramli bin Dato' Mohd Nor (Cameron Highlands)]: Fasal-
fasal 1 hingga...

Puan Fuziah binti Salleh [Kuantan]: Tuan Pengerusi, saya pohon satu lagi di
bawah fasal 2.

Tuan Pengerusi [Dato' Ramli bin Dato' Mohd Nor (Cameron Highlands)]:
Silakan.

4.47 ptg.

Puan Fuziah binti Salleh [Kuantan]: Terima kasih Tuan Pengerusi. Di bawah
fasal 2, pindaan dicadangkan di bawah tafsiran ini, tafsiran yang satu, dua, tiga para yang
keempat, “gangguan seksual ertinya apa-apa kelakuan yang tidak diingini yang bersifat
seksual dalam apa-apa bentuk, sama ada lisan bukan lisan, visual, isyarat atau fizikal yang
ditujukan kepada seseorang yang secara munasabahnya menyinggung atau menghina atau

merupakan satu ancaman kepada kesejahteraannya.”
