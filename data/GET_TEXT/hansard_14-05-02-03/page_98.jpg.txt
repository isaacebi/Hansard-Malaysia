DR. 20.7.2022 93

Tuan Yang di-Pertua, saya ingin bertanya berkaitan keanggotaan tribunal yang
akan dilantik oleh Menteri. Bagaimana pertimbangan pelantikan ini dijalankan? Saya
bimbang sekiranya perkara tidak dijelaskan, ia akan terpalit dengan isu integriti. Umum kita
ketahui bahawa hal-hal berkait dengan budi bicara ini akan cenderung kepada isu salah
guna. Pada pandangan saya, dengan kewujudan Rang Undang-undang Antigangguan
Seksual ini, maka ia perlu melibatkan hal-hal yang telah saya bangkitkan itu secara
terperinci dan jelas.

01550

Namun sebaliknya, rang undang-undang ini hanya tertumpu kepada fungsi tribunal
sahaja. Saya mohon penjelasan daripada pihak Menteri. Dengan itu, terima kasih Tuan
Yang di-Pertua. Hulu Selangor dengan ini menyokong Rang Undang-undang Antigangguan
Seksual 2021. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Hulu Selangor. Sekarang saya jemput Yang Berhormat Menteri untuk menjawab.
Tempoh masa 30 minit.

Datuk Seri Panglima Abdul Azeez bin Abdul Rahim [Baling]: Baling tidak dapat
Tuan Yang di-Pertua? Saya minta lima minit sahaja. Ada Baling tadi.

Timbalan Yang di-Pertua [Dato’ Mohd Rashid Hasnon]: Tidak ada.

Datuk Seri Panglima Abdul Azeez bin Abdul Rahim [Baling]: Five minutes
sahaja. Bagilah /ast, bagi saya peluang.

Tuan Ahmad Fahmi bin Mohamed Fadzil [Lembah Pantai]: Lembah Pantai pun
ada minta sebelum ini. Lembah Pantai pun.

Datuk Seri Panglima Abdul Azeez bin Abdul Rahim [Baling]: Menteri, boleh
sekejap? Lima minit tidak sampai, tiga minit sahaja. Saya hendak ada dua atau tiga perkara
saya hendak bahas. Tolong.

Tuan Ahmad Fahmi bin Mohamed Fadzil [Lembah Pantai]: Lembah Pantai pun
ada mohon.

Timbalan Yang di-Pertua [Dato’ Mohd Rashid Hasnon]: Saya benarkan /ast, five
minutes.

Tuan Ahmad Fahmi bin Mohamed Fadzil [Lembah Pantai]: Lembah Pantai.
Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Lima minit.

3.50 ptg.

Datuk Seri Panglima Abdul Azeez bin Abdul Rahim [Baling]: Terima kasih Tuan
Yang di-Pertua. Terima kasih Yang Berhormat Menteri kerana beri peluang kepada saya.
Saya juga tertarik dengan perbahasan ini, bilamana kita mendengar banyak sangat rakan-
rakan di sana dan di sini bahas. Cuma saya ada beberapa perkara hendak diperjelaskan
oleh Yang Berhormat Menteri dengan seterang-terangnya berkaitan dengan perkataan-
perkataan kononnya “rasis” — sorry, “seksis”. Maaf, “seksis’. Jadi, saya nak ini diiktiraf,
ditakrifkan, apakah yang dikatakan seksis.
