DR. 20.7.2022 158

Dr. Maszlee bin Malik [Simpang Renggam]: Yang Berhormat Padang Serai,
boleh mencelah? Seminit sahaja.

Tuan Karupaiya a/l Mutusami [Padang Serai]: Okey.

Dr. Maszlee bin Malik [Simpang Renggam]: Okey, terima kasih Tuan Yang di-
Pertua. Saya pernah membuat kaunseling bagi tahanan SOSMA di Sungai Buloh. Saya
menyaksikan sendiri dengan mata kepala saya mangsa-mangsa yang dizalimi oleh SOSMA
hanya kerana mereka memiliki beberapa sticker atau tersalah menghadiri kuliah ataupun
mengirimkan wang kepada abang ataupun adik yang berada di luar terlibat dengan
kegiatan. Mereka disumbat masuk melalui SOSMA, terperosok dalam penjara bercerai-
berai anak bini. Ini semua kerana SOSMA. Saya telah berjanji kepada mereka yang
innocent ini bahawa kita akan menentang akta ini demi orang yang tidak bersalah.

Jadi di dalam Dewan ini, saya- kita saya menyeru kepada rakyat Malaysia yang
mempunyai domir MP-MP sekalian, sudah sampai waktu untuk kita letakkan noktah, jangan
akta zalim ini diteruskan.

Kita telah membuat keputusan pada masa yang lalu dan jangan ulangi kesilapan
untuk meneruskan akta zalim ini. Kepada mangsa SOSMA di luar sana, saya telah
menunaikan janji saya bersama dengan MP kerajaan untuk menghentikan akta yang zalim.
1850

Juga terima kasih kepada Yang Berhormat Padang Serai. Ini orang yang patriotik,
veteran. Sepertinya juga di luar, ramai veteran yang mempertahankan negara dengan
nyawa dan darah mereka tidak bersetuju dan menentang SOSMA. Terima kasih Tuan Yang
di-Pertua.

Tuan Ramkarpal Singh a/l Karpal Singh [Bukit Gelugor]: Yang Berhormat
Padang Serai, just sekejap sahaja. Terima kasih. Yang Berhormat Pasang Serai telah pun
membuat poin yang bagus berkenaan dengan stigma. Stigma yang akan berlaku kepada
mereka yang ditahan SOSMA apabila mereka keluar untuk bekerja dan sebagainya.

Berkaitan dengan isu itu Yang Berhormat Padang Serai, adakah Yang Berhormat
Padang Serai tahu bahawa mereka yang dalam golongan terancang 130V, kebanyakan
mereka seperti data bank. Mereka sudah diketahui. Bila ada apa pengesyakan, mereka
akan ditahan sama ada mereka terlibat atau tidak- sebab mereka berada dalam satu
senarai. Itu telah berlaku beberapa kali.

Adakah ini dalam pengetahuan Yang Berhormat Padang Serai, dan apakah
pandangan Yang Berhormat Padang Serai?

Tuan Karupaiya a/l Mutusami [Padang Serai]: Saya terima apa yang dikatakan
oleh Yang Berhormat dan juga masukkan dalam ucapan saya.

Dr. Maszlee bin Malik [Simpang Renggam]: Simpang Renggam boleh masukkan
sekali?

Tuan Karupaiya a/l Mutusami [Padang Serai]: Sekali dengan Yang Berhormat
Simpang Renggam.

Dr. Maszlee bin Malik [Simpang Renggam]: Terima kasih Tuan Yang di-Pertua.

Terima kasih Yang Berhormat Padang Serai.
