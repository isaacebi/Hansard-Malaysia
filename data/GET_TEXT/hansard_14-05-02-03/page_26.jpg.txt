DR. 20.7.2022 21

untuk memastikan supaya kita dapat membantu, menangani isu krisis makanan sekarang
sangat dihargai.

Cuma, saya hendak bangkitkan berkenaan dengan beberapa program juga yang
dilaksanakan oleh pihak Angkasa iaitu antaranya Program Pembekalan Barangan Asas 100
(BA100). Begitu juga dengan JIMAT Shop. Apakah ada penyelarasan yang kalau program
yang dilaksanakan di bawah kementerian ini iaitu Coop Mart tadi dengan yang dilaksanakan
oleh pihak Angkasa? Dalam keadaan suasana di mana kita tahu ada banyak pembaziran
berlaku tetapi kita juga ada usaha-usaha penjimatan dan juga keseragaman dilakukan
supaya koperasi memainkan peranan yang lebih baik untuk membasmi kemiskinan untuk
mengagih kekayaan dengan lebih baik kepada rakyat keseluruhannya. Terima kasih.

Tan Sri Noh bin Haji Omar: Terima kasih Yang Berhormat mengenai maklumat
yang diberi. Kita memang menyedari perkara ini berlaku. Oleh sebab itu, kita telah membuat
dasar yang baharu di mana semua, sama ada walaupun Angkasa ini ada identitinya sendiri
tetapi koperasi pula ada identitinya sendiri. Kemudian bawah TEKUN pun ada pula lagi
koperasinya sendiri. Masing-masing ada identiti masing-masing.

Jadi kerana itu, kita KUSKOP telah membuat satu rasa bahawa kita kena
selaraskan. Salah satu penyelarasannya, semua kena tulis ‘COOP’ macam saya kata tadi,
supaya mereka tahu. Ini ialah barang keluaran dari koperasi serta pengurusannya
hendaklah diselaraskan. Oleh sebab Angkasa, lebih advance daripada perkara ini, maka
kita telah melantik Angkasa sebagai pengendali untuk kita menyelaraskan barang-barang
keluaran daripada koperasi. Terima kasih.

Tuan Yang di-Pertua: Terima kasih. Tak ada? Yang Berhormat Tuan Nik Nazmi.

Silakan.

8. Tuan Nik Nazmi bin Nik Ahmad [Setiawangsa] minta Menteri Pengajian Tinggi
menyatakan apakah usaha di kampus bagi memberikan mahasiswa pendedahan mengenai
isu-isu sivik dan politik selari dengan pengenalan Undi 18.

Menteri Pengajian Tinggi [Datuk Seri Dr. Noraini binti Ahmad]: Terima kasih
Yang Berhormat daripada Setiawangsa atas soalan yang dikemukakan. Tuan Yang di-
Pertua, penurunan had umur mengundi kepada 18 tahun oleh Kerajaan Malaysia telah
meningkatkan lagi bilangan pengundi muda dalam pilihan raya dan yang akan datang
termasuk daripada golongan mahasiswa. Menyedari kepentingan inisiatif Undi 18 ini,
kerajaan komited dalam memastikan golongan mahasiswa diberi pendedahan berhubung
demokrasi, pilihan raya dan politik negara.

Dalam hubungan ini, pelbagai program pemerkasaan literasi politik dan pendidikan
pengundi dilaksanakan oleh Kementerian Pengajian Tinggi dengan kerjasama aktif institusi
pendidikan tinggi awam (IPTA), Akademi Pilihan Raya (APR) dan Suruhanjaya Pilihan Raya
(SPR).

Untuk makluman Ahli Yang Berhormat, pihak kementerian melalui UA telah pun
menjalankan pelbagai program berkaitan kesedaran politik di semua universiti awam seperti

berikut. Ini hanya memberikan beberapa program:
