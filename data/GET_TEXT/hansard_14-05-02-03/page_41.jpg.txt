DR. 20.7.2022 36

Ini kita sedang mempertahankan kedaulatan kita yang Ahli-ahli Yang Berhormat
complaint ini kita tidak mempertahankan, kita sedang mempertahankan dan kita hendak
dedahkan strategi kita kepada orang lain. Mahukah kita berbuat begitu? Adalah menjadi
tanggungjawab saya untuk tidak membenarkan perkara ini. Terima kasih. [Tepuk]

Usul Yang Berhormat Menteri, silakan.

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

11.57 pg.
Timbalan Menteri di Jabatan Perdana Menteri (Parlimen dan Undang-undang)
[Datuk Wira Hajah Mas Ermieyati binti Samsudin]: Tuan Yang di-Pertua,

“Mengikut Peraturan Mesyuarat 12(1), saya mohon mencadangkan
bahawa Mesyuarat pada hari ini tidak akan ditangguhkan sehingga jam
7.30 malam dan selepas itu Majlis Mesyuarat akan ditangguhkan sehingga
jam 10 pagi, Khamis, 21 Julai 2022.”

Tuan Yang di-Pertua: Terima kasih. Ada yang menyokong?

Timbalan Menteri di Jabatan Perdana Menteri (Tugas-tugas Khas) [Datuk
Mastura binti Tan Sri Dato' Mohd Yazid]: Tuan Yang di-Pertua, saya sokong.

Tuan Yang di-Pertua: Terima kasih. Ahli-ahli Yang Berhormat, sekarang saya
kemukakan masalah pada Majlis untuk diputuskan. Masalahnya ialah usul seperti yang
dikemukakan tadi hendaklah disetujukan.

[Usul dikemuka bagi diputuskan; dan disetujukan]

[Timbalan Yang di-Pertua (Dato' Mohd Rashid Hasnon) mempengerusikan
Mesyuarat]

RANG UNDANG-UNDANG DIBAWA KE DALAM MESYUARAT

RANG UNDANG-UNDANG LEMBAGA PEMASARAN
PERTANIAN PERSEKUTUAN (PINDAAN) 2022

Bacaan Kali Yang Pertama

Rang undang-undang bernama suatu akta untuk meminda Akta Lembaga
Pemasaran Pertanian Persekutuan 1965; dibawa ke dalam Mesyuarat oleh Timbalan
Menteri Pertanian dan Industri Makanan II [Datuk Dr. Nik Muhammad Zawawi bin Haji

Salleh]; dibaca kali yang pertama; akan dibaca kali yang kedua pada Mesyuarat ini.
