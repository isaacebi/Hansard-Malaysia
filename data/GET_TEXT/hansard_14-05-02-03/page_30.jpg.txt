DR. 20.7.2022 25

Namun demikian, sebagai langkah mitigasi jangka pendek bagi melindungi rakyat
yang berhadapan dengan krisis tenaga global juga terlibat dalam negara kita, kerajaan kita
pada 24 Jun 2022 telah bersetuju di dalam mesyuarat Kabinet untuk menampung subsidi
elektrik daripada RM7 bilion ini ditampung sebanyak RM5.8 bilion. Itu bagi tempoh 1 Julai
sehingga 31 Disember 2022, meskipun berlaku peningkatan mendadak kos bahan api di
pasaran global.

Dengan dasar yang dibuat oleh kerajaan itu Tuan Yang di-Pertua, ini bermakna
pengguna-pengguna domestik iaitu lebih kurang 7.9 juta pengguna masih dikekalkan
dengan rebat dua sen satu kilowatt jam.

01120

Manakala pengguna bukan domestik iaitu PKMS, industri dan juga komersial,
hanya dikenakan caj sama sebagaimana sebelum ini iaitu 3.70 sen 1 kilowatt jam.
Berbanding dengan surcaj ICPT 11.81 sen. Itu yang dibuat oleh kerajaan. Dalam pada ini,
semua pengguna di Semenanjung akan membayar bil elektrik pada kadar yang sama
sebagaimana enam bulan sebelum ini iaitu Januari sehingga Jun 2022.

Namun demikian Tuan Yang di-Pertua, analisis daripada Suruhanjaya Tenaga
menganggarkan bahawa harga bahan api di pasaran dunia masih lagi kekal tinggi berikutan
peperangan Rusia dan Ukraine sejak Mac 2022 dan permintaan bahan api arang batu yang
tinggi daripada negara-negara luar.

Bagi mengatasi krisis tenaga dan kos ICPT yang dijangka meningkat, kerajaan
telah merancang beberapa pelan mitigasi jangka panjang. Antaranya mengutamakan bahan
api yang paling murah (/east cost dispatch) untuk penjanaan elektrik. Seterusnya akan
mencadangkan kepada Jemaah Menteri mengenai pemberian subsidi bil elektrik secara
bersasar (targeted) untuk tempoh kitaran ICPT akan datang. Sekarang ini semua sama.
M40 pun dua sen, B40 dua sen, T20 pun dua sen. Semua, orang kaya, orang miskin,
menikmati rebat dua sen ini dalam bekalan elektrik negara kita. Akan tetapi masa akan
datang mungkin diperlukan bersasar. Mungkin T20 akan dikenakan surcaj ataupun ICPT ini.

Selain daripada itu, kementerian kita juga telah menyediakan Pelan Pembangunan
Penjanaan Jangka Panjang, menetapkan hala tuju bagi perancangan pembekalan elektrik
negara dengan mengurangkan kebergantungan kepada bahan api import seperti arang batu
secara berperingkat. Kita tidak boleh sekali gus kerana pelan penjanaan kita adalah untuk
menggunakan arang batu. Kalau hendak dibuat gas dan sebagainya, terpaksa ditukar.
Sekarang ini kita meletakkan sasaran 31 peratus penggunaan campuran tenaga boleh
baharu (renewable energy) pada tahun 2025 dan 40 peratus pada tahun 2035.

Satu perkara yang saya ingin highlight di dalam Dewan ini Tuan Yang di-Pertua
ialah, bagi menggalakkan sikap atau peranan rakyat untuk berjimat-cermat mulai dari bulan
Julai 2020, Tenaga Nasional (TNB) melalui bil elektrik- Ini yang saya telah besarkan,
[Menunjukkan satu salinan bil elektrik] akan menyebutkan di dalam bil ini berapa subsidi
yang diberikan kepada setiap rakyat Malaysia. Ini sebagai contoh. Satu bil ini, bil
semasanya hanya berjumlah RM115.45. Ini bil ini. Saya jangka ini B40 lah. Kerajaan
memberi subsidi sebanyak RM37.46, lebih kurang 29 peratus.
