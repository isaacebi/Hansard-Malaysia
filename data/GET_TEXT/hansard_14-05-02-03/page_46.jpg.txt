DR. 20.7.2022 41

kadang Tuan Yang di-Pertua, hendak jalan pergi kerja, pergi kedai pun takut sebab
diganggu.

Jadi isu dia ialah hendak tunggu bila. Kalau 2011 sampai 2022, hendak dekat
sepuluh tahun undang-undang baru hendak wujud, takkan tribunal pun makan masa yang
lama. Jadi saya hendak minta Yang Berhormat Menteri memberikan komitmen dalam
Dewan ini bilakah tribunal akan diwujudkan, serta-merta kah dan juga hendak tanya di
peringkat negeri dan daerah.

Saya rujuk kepada Tribunal Consumer dengan izin Tuan Yang di-Pertua, mereka
mempunyai permohonan online, bayar RM5 dia pohon. Jadi, sekarang ini bagaimana pula
mereka yang tidak berupaya, yang mempunyai cabaran daripada segi tidak berkemampuan
untuk pergi. Bukan saja daripada segi ekonomi, tetapi daripada segi ketidakbolehan.

01210

Contohnya mereka yang mempunyai cabaran daripada segi kesihatan, dengan izin,
mentally challenged, physically challenged. Dia nak pergi ke mana? Takkanlah dia nak kena
pergi ke tribunal, tunggu tribunal pun lama. Kita tahu dalam kes-kes sedemikian, yang
menjadi mangsa selalunya mereka yang dilihat boleh diambil kesempatan.

Jadi, saya nak mintalah jasa baik kementerian untuk mewujudkan dengan serta-
merta, dan menjadi satu kapasiti yang mana accessibility, dengan izin, dapat diwujudkan
kepada rakyat kita. Ini sebab kalau kita kata, zero tolerance Tuan Yang di-Pertua, bererti
kerajaan mesti betul-betul 100 peratus ataupun lebih 100 peratus serius kepada elemen
zero tolerance pada gangguan seksual dalam negara kita...

Tuan Sim Chee Keong [Bukit Mertajam]: Sedikit tentang ini juga.

Dato’ Sri Azalina Othman Said [Pengerang]: Silakan.

Timbalan Yang di-Pertua [Dato’ Mohd Rashid Hasnon]: Yang Berhormat Bukit
Mertajam.

Tuan Sim Chee Keong [Bukit Mertajam]: Terima kasih Yang Berhormat
Pengerang. Terima kasih Tuan Yang di-Pertua.

Saya rasa saya setuju dengan apa yang dibangkitkan oleh Yang Berhormat
Pengerang tentang penubuhan tribunal, dan juga kita perlu mengambil tindakan yang
segera. Sebenarnya bukan tahun 2011 Yang Berhormat Pengerang, sebenarnya sejak
tahun 2001 lagi perkara ini telah dibangkitkan oleh gabungan NGO, Joint Action Group
against violence against women (JAG). Sejak 2001 lagi. Jadi, kita dah tunggu 20 tahun.

Satu lagi masalah ialah, bukan sekadar masa penubuhan ataupun nak segerakan
penubuhan, tetapi juga budaya menghormati wanita, lelaki dan sebagainya. Ini sebab saya
nampak kalau kita ada tribunal, kita ada badan penguat kuasa sekali pun, kalau kita tidak
memupuk semangat hormat kepada wanita contohnya, kita akan kembali kepada kes
seperti keganasan rumah tangga. Apabila dilaporkan, pihak berkuasa akan kata tak apalah,
bersabar sahajalah kerana ini hanya jenaka contohnya, ataupun ini tindakan yang harmless
ataupun ini masalah keluarga.

Saya rasa itu juga penting, kesedaran, pendidikan kepada mereka yang terlibat,

pemegang taruh termasuklah pihak tribunal, pihak penguat kuasa supaya mereka
