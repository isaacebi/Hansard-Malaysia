DR. 20.7.2022 109

terima kasih kepada pihak kementerian atas usaha untuk membuat pindaan dalam RUU ini
khususnya dalam fasal 7(2) yang menyebut berkaitan aduan gangguan seksual...

Tuan Pengerusi [Dato’ Ramli bin Dato’ Mohd Nor (Cameron Highlands)]: Yang
Berhormat, sebentar. Untuk makluman Dewan, keep the scope dengan izin to what is apa
yang telah dinyatakan oleh Setiausaha Dewan ya.

Tuan Ahmad Tarmizi bin Sulaiman [Sik]: Baik. Saya memberi tumpuan untuk
pindaan fasal 7(2) iaitu “(2) Aduan gangguan seksual dibuat di bawah kurungan subseksyen
(1) hendaklah merujuk pada gangguan seksual yang berlaku selepas akta ini mula berkuat
kuasa’” dan “(3) Aduan gangguan seksual yang dirujukkan kepada Tribunal di bawah Akta
ini adalah tertakluk kepada Akta Had Masa 1953 [Akta 254].”

Jadi, pindaan ini telah pun dibuat dan saya mengucapkan ribuan terima kasih.
Begitu juga dalam fasal 13 yang telah pun dibuat pindaan iaitu berkaitan dengan hak
pengadu yang berada dalam prosiding.

Mereka mempunyai hak untuk mendapatkan khidmat peguam cara dan peguam
bela dan ini adalah yang telah termaktub dalam Perkara 5(3) Perlembagaan Persekutuan
bagi memberi hak kepada seluruh rakyat Malaysia untuk diwakili oleh peguam dalam setiap
prosiding dan juga proses pembelaan di mahkamah. Pihak saya menyokong pindaan ini
yang telah dibuat oleh pihak kementerian sendiri. Sekali lagi, saya menyokong sepenuhnya
RUU ini. Sekian, terima kasih.

Tuan Pengerusi [Dato’ Ramli bin Dato’ Mohd Nor (Cameron Highlands)]:

Sebelah kiri, silakan Yang Berhormat Kuantan.

4.38 ptg.

Puan Hajah Fuziah binti Salleh [Kuantan]: Terima kasih Tuan Yang di-Pertua.
Saya ingin mencadangkan pindaan kepada tajuk panjang di mana tajuk panjang ini
seharusnya mempunyai rujukan yang lebih mendalam kepada niat rang undang-undang
tersebut, di mana dalam tajuk panjang yang dicadangkan oleh pihak kementerian ialah ia
deskripsi kepada apa akta itu boleh buat.

Akan tetapi apa yang saya cadangkan ialah ia mempunyai rujukan kepada niat,
termasuk untuk pencegahan gangguan seksual dan juga untuk menyediakan akses kepada
keadilan dan remedy yang tepat pada masanya dan percuma atau sekurang-kurangnya
berpatutan, kerana ini merupakan prinsip-prinsip Konvensyen Penghapusan Segala Bentuk
Diskriminasi Terhadap Wanita ataupun CEDAW.

Mengenai kesaksamaan gender dan penghapusan keganasan berasaskan gender
yang dilihat sebagai bentuk diskriminasi yang kejam terhadap wanita. Sebab itu, saya
mencadangkan tajuk panjang ini dipinda, untuk membawa masuk niat rang undang-undang
ini kepada satu tajuk panjang yang berbunyi, “Suatu akta yang mengiktiraf gangguan
seksual sebagai pencabulan maruah manusia’.

1640
Satu bentuk diskriminasi dan keganasan berasaskan gender dan kemudian

sambung yang tadi itu dan mengadakan peruntukan bagi suatu hak tebus rugi bagi mana-
