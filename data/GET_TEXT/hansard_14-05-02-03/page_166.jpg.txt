DR. 20.7.2022 161

Tuan Syed Ibrahim bin Syed Noh [Ledang]: Setuju 100 peratus dengan Yang
Berhormat Shah Alam.

Tahan tanpa bicara melanggar prinsip asas hak kemanusiaan, hak Islam. Sebagai
umat Islam juga, tahan tanpa bicara merupakan satu kesalahan yang besar ,dan ia
merupakan satu perkara yang kita mesti banteras bukan kerana kita tidak memikirkan
tentang soal keselamatan, tentang ketenteraman awam. Akan tetapi kita kena seimbangkan
antara keselamatan negara dengan pelanggaran hak asasi manusia.

Mesti ada pertimbangan wajar yang diberikan. Dalam hal ini, 28 hari itu merupakan
satu masa yang sudah pun lama. Sudah memadai dengan adanya tahanan reman sehingga
14 hari. Mereka boleh lagi ditahan, disiasat dalam tempoh tersebut. Jadi, itu sudah pun
memadai.

Jadi Tuan Yang di-Pertua, secara tuntasnya saya tidak bersetuju dengan tindakan
untuk kita melanjutkan pemakaian SOSMA, akta ini dan ia kerana ia bersifat draconian, ia
melanggar prinsip keadilan, ia boleh disalahgunakan. Terima kasih. Saya menolak Usul ini.

Seorang Ahli: Steady.

Tuan Yang di-Pertua: Terima kasih. Yang Berhormat Pasir Gudang, silakan.

6.58 ptg.

Tuan Hassan bin Abdul Karim [Pasir Gudang]: Terima kasih Tuan Yang di-
Pertua. Yang Berhormat Menteri Dalam Negeri, saya memahami dan menghormati tugas
Yang Berhormat Menteri Dalam Negeri dalam perkara ini. Begitu juga menghormati dan
memahami pendirian kerajaan dan juga tanggungjawab polis tentang keselamatan dalam
negeri ini kita jaga bersama-sama.

Akan tetapi Yang Berhormat Menteri, usul Yang Berhormat hendak bawa ini
berkaitan subseksyen 4(5) Akta SOSMA ini. Biarlah saya ulang semula- walaupun sudah
faham.

Seksyen 4(5) ini memberi polis kuasa menahan seseorang tanpa bicara selama 28
hari. Tidak dibawa ke mahkamah, tidak dibawa depan Majistret untuk dapatkan Perintah,
tidak dibenarkan peguam mewakili orang tahanan itu apabila beliau telah ditahan.
Macamlah zaman dahulu ada ISA dalam tempoh 60 hari yang pertama.

Yang Berhormat Menteri, saya ada pengalaman dipenjarakan dan ditahan. Dalam
penjara bukan senang apa Yang Berhormat Menteri. Mungkin kalau Yang Berhormat
Menteri ada pengalaman ditahan tanpa bicara sampai 28 hari- tidak usahlah sampai 28
hari- dua, tiga hari pun susah Yang Berhormat Menteri. Jadi, seksa.

#1900

Jadi, isunya - saya bersetuju dengan rakan-rakan tadi ialah isu tahanan tanpa
bicara dan ini bertentangan dengan Perlembagaan Persekutuan. Kita semua Ahli Parlimen
di sini angkat sumpah untuk melindungi dan mempertahankan Perlembagaan Persekutuan.

Apa yang ada dalam Perlembagaan Persekutuan? Pada Perkara 5(1)
Perlembagaan Persekutuan menyatakan bahawa kebebasan diri seseorang warganegara

itu dijamin oleh undang-undang. Tidak boleh dilucutkan kebebasan diri seseorang itu. Yang
