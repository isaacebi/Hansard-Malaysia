DR. 20.7.2022 154

Dato’ Haji Ahmad Nazlan bin Idris [Jerantut]: Tuan Yang di-Pertua, Tuan Yang
di-Pertua...

Tuan Yang di-Pertua: Yang Berhormat Sepang, Yang Berhormat Shah Alam.

Dato’ Haji Ahmad Nazlan bin Idris [Jerantut]: Kalau beginilah perangai kita Tuan
Yang di-Pertua...

Tuan Mohamad bin Sabu [Kota Raja]: Halau, halau, halau.

Dato’ Haji Ahmad Nazlan bin Idris [Jerantut]: Patut floor saya bagilah- ini
peraturan. Terjerit tanpa peraturan. Sekolah tinggi, umur pun sudah lebih- sudah beruban
macam saya. Sekian Tuan Yang di-Pertua, saya menyokong. Terima kasih banyak.

Tuan Khalid bin Abd Samad [Shah Alam]: Dia menentang kezaliman dengan
segala kekuatan!

Seorang Ahli: Yang Berhormat Shah Alam penyokong penjenayah!

Tuan Yang di-Pertua: Yang Berhormat Rasah, silakan.

Tuan Mohamed Hanipa bin Maidin [Sepang]: Macam bodoh ini. Aduh! Yang

Berhormat Jempol- come on lah! Kalau bodoh, sembunyi sikit, boleh tak?

6.38 ptg.

Tuan Cha Kee Chin [Rasah]: Sabar, sabar, sabar. Terima kasih Tuan Yang di-
Pertua atas peluang yang diberikan.

Saya sebenarnya selepas meneliti cadangan daripada Yang Berhormat Menteri.
Saya lebih menjurus ayat daripada Tuan Yang di-Pertua tadi yang menyatakan bahawa ini
kali pertama Dewan yang mulia ini terpaksa menggunakan Peraturan Mesyuarat 36(3).

Dalam lebih enam dekad Parlimen kita ada, peraturan ini ada, kenapa hari ini kita
hendak gunakan peraturan ini. Kalau kita tengok Peraturan 36(3), ia bermula dengan
perkataan, “Adalah salah...” pada Peraturan Mesyuarat. Mula dengan perkataan, “salah.”

Maknanya apa? Daripada segi secara amnya- general rule ia merupakan satu
kesalahan kepada diri kita sendiri selaku pembuat undang-undang untuk ubah apa-apa
keputusan yang telah diputuskan dalam Dewan yang mulia ini pada Penggal yang sama
iaitu pada 23 Mac yang lepas, dengan membawa satu Usul.

Kita tidak boleh benarkan perkara ini berlaku. Ini saya hendak sebut secara
prosedur. Kita kena hormati Dewan yang mulia ini yang kita sendiri telah membuat satu
keputusan secara kolektif pada 23 Mac yang lepas.

Tidak kiralah keputusan itu menyebelahi kita kah, tidak menyebelahi kita kah,
Kerajaan menang kah, Pembangkang menang kah- itu soal kedua. Itu soal yang mana-
Dewan yang mulia ini keputusannya mesti sentiasa kita junjung dan kita martabatkan...
[Tepuk]

01840

Kita tidak boleh main suka-suka. Oh, hari itu kita kalah, jadi bawa balik Usul,

gunakan 36(3). Kalau macam itu, mana-mana Ahli Parlimen kerajaan jangan hadir.

Selepas itu sidang akan datang, bawalah usul lagi.
