DR. 20.7.2022 102

01610

Tuan Yang di-Pertua, terima kasih saya ucapkan kepada Yang Berhormat Tebrau
atas sokongan serta cadangan yang telah diutarakan. Kementerian mengambil maklum
bahawa kes-kes gangguan seksual berlaku di seluruh negara berdasarkan statistik yang
dikemukakan oleh pihak Polis Diraja Malaysia. Bagi permulaan Pejabat Tribunal
Antigangguan Seksual akan ditubuhkan di Lembah Klang. Walau bagaimanapun, merujuk
kepada fasal 12(3), tribunal boleh bersidang dalam satu atau lebih persidangan pada bila-
bila masa dan di mana-mana tempat sebagaimana yang ditentukan oleh presiden.

Oleh itu forum persidangan ini boleh dilaksanakan di mana-mana tempat mengikut
keperluan. Misalnya seperti Tribunal Rayuan Kastam di mana pemfailan kes boleh dibuat di
Putrajaya, tetapi prosiding boleh dilaksanakan di negeri-negeri mengikut keperluan. /nsya-
Allah kementerian juga berhasrat untuk meluaskan tribunal ini kelak ke semua negeri bagi
memberi kemudahan berkaitan kepada masyarakat.

Bagi pertanyaan Yang Berhormat mengenai panduan kepada tribunal untuk
mengelakkan mangsa yang ingin membuat aduan dengan niat jahat. Tribunal bagi
antigangguan seksual mempunyai bidang kuasa untuk menolak aduan gangguan seksual
yang tidak munasabah atau tidak benar sepertimana yang dinyatakan dalam fasal 23.
Selanjutnya Yang Berhormat, jika didapati bahawa aduan tersebut merupakan suatu fitnah,
maka mangsa fitnah berkenaan boleh memfailkan kes saman malu secara berasingan di
mahkamah sivil.

Untuk makluman Yang Berhormat, kementerian juga telah membuat pindaan ke
atas fasal 13 sepertimana yang telah diedarkan kepada Ahli Dewan Rakyat yang mana
menyatakan mana-mana pihak boleh dengan kebenaran tribunal dibenarkan untuk diwakili
oleh peguam sekiranya aduan gangguan seksual tersebut melibatkan isu undang-undang
yang kompleks dan sekiranya satu pihak dibenarkan untuk diwakili oleh peguam, maka satu
pihak lagi juga memihak perwakilan yang sama. Kaedah-kaedah pengoperasian...

Tuan Steven Choong Shiau Yoon [Tebrau]: Terima kasih Yang Berhormat
Menteri.

Datuk Seri Rina binti Mohd Harun: Okey. Kaedah-kaedah pengoperasian seperti
tatacara permohonan dan syarat bagi perkara ini akan diperincikan di bawah pembangunan
peraturan RUU. Bagi seseorang kanak-kanak atau orang kurang upaya yang terbabit dalam
prosiding tribunal, ia boleh diwakili sahabat wakil ataupun penjaga ad litem.

Yang Berhormat juga telah bangkitkan persoalan mengenai rujukan kepada
Mahkamah Tinggi sepertimana hak tribunal. Fasal 22(1)(a) memperuntukkan bahawa
Award Tribunal AGS adalah muktamad dan mengikat semua pihak dan disifatkan sebagai
suatu perintah mahkamah. Walau bagaimanapun, mana-mana pihak boleh mencabar
award di bawah fasal 23 dengan menfailkan permohonan semakan kehakiman dengan izin
judicial review, sekiranya tidak berpuas hati dengan Award Tribunal AGS.

Namun begitu, untuk mencapai sesuatu award, ia adalah atas alasan ketidakaturan
yang serius yang dilihat menjejaskan sesuatu award itu. Hal ini bermaksud Mahkamah

Tinggi mempunyai kuasa untuk mengembalikan semula award secara keseluruhan atau
