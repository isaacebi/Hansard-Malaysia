DR. 20.7.2022 108

Dato’ Ramli bin Dato’ Mohd Nor [Cameron Highlands]: Yang Berhormat Menteri,
jika ada banyak lagi, sila jawab secara bertulis ya. Masa telah mencukupi. Duduk Yang
Berhormat Baling. Ahli-ahli Yang Berhormat, sekarang saya kemukakan masalah kepada
Majlis bagi diputuskan. Masalahnya ialah bahawa rang undang-undang ini dibacakan kali
yang kedua sekarang.

[Masalah dikemukakan bagi diputuskan, dan disetujukan]

[Rang undang-undang dibacakan kali kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]

[Dato’ Ramli bin Dato’ Mohd Nor (Cameron Highlands) mempengerusikan

Jawatankuasa]

Tajuk Panjang [Pindaan] -

4.36 ptg.

Menteri Pembangunan Wanita, Keluarga dan Masyarakat [Datuk Seri Rina
binti Mohd Harun]: Terdapat pindaan pada tajuk panjang dalam rang undang-undang ini.
Tajuk panjang dipinda dengan menggantikan perkataan “Menggalakkan kesedaran tentang”
dengan perkataan “Meningkatkan kesedaran tentang dan mencegah berlakunya’.

Penulisan pindaan adalah seperti yang berikut, “Suatu akta untuk mengadakan
peruntukan bagi suatu hak tebus rugi, bagi mana-mana orang yang diganggu secara
seksual”.

Penubuhan Tribunal bagi antigangguan seksual meningkatkan kesedaran tentang
dan mencegah berlakunya gangguan seksual dan untuk mengadakan peruntukan bagi
perkara yang berhubung dengannya. Pindaan ini dibuat bagi memperjelaskan tujuan
penggubalan rang undang-undang ini dan supaya selari dengan fasal 25 rang undang-
undang ini yang menyatakan mengenai peranan Pentadbir bagi antigangguan seksual
khususnya berkaitan elemen pencegahan dan kesedaran gangguan seksual.

Tuan Pengerusi [Dato’ Ramli bin Dato’ Mohd Nor (Cameron Highlands)]:
Masalahnya ialah bahawa pindaan sebagaimana yang telah tertera di dalam kertas pindaan
oleh Yang Berhormat Menteri Pembangunan Wanita, Keluarga dan Masyarakat yang telah
dibentangkan sekarang dibuka untuk dibahas.

Tuan Ahmad Tarmizi bin Sulaiman [Sik]: Tuan Pengerusi, Sik mohon bangun.

Tuan Pengerusi [Dato’ Ramli bin Dato’ Mohd Nor (Cameron Highlands)]:
Sebentar. Sebelah kerajaan dua orang, sebelah pembangkang dua orang. Tiga minit.

Silakan. Kerajaan, jika ada, silakan.

4.35 ptg.
Tuan Ahmad Tarmizi bin Sulaiman [Sik]: Terima kasih Yang Berhormat Tuan

Pengerusi. Saya bangun sekali lagi untuk yang pertamanya ingin mengucapkan ribuan
