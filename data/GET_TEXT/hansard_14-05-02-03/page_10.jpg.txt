DR. 20.7.2022 5

Oleh sebab itu pelbagai dasar dan pendekatan dibuat oleh kerajaan melalui MAFI
dan agensi serta jabatan MAFI untuk melihat pendekatan jagung umpamanya, kita
mengolah dasar untuk menggalakkan penanaman jagung di negara kita. Jadi, itu
merupakan antara pendekatan bagi mengurangkan bil import makanan yang ditanggung
kerajaan pada ketika ini.

Tentulah dalam mengolah satu dasar dan pendekatan baharu, kita perlu
memperincikan pendekatan supaya pendekatan itu merupakan satu pendekatan yang
mampan. Kita tidak mahu ketika kita mengolah satu galakan untuk menanam jagung tetapi
pada ketika jagung boleh didapati dari luar pada harga yang murah berbanding dengan
kos pengeluaran jagung negara kita. Itu merupakan antara sebab mengapa selama ini kita
mengimport jagung.

Tuan Yang di-Pertua, dahulu harga jagung per tan lebih kurang RM600 hingga
RM800. Oleh sebab itu, kita mempunyai dasar untuk mengimport jagung dari luar. Akan
tetapi pada ketika ini, harga jagung diimport pada harga melebihi daripada RM1,700,
RM1,800 untuk satu tan. Oleh sebab itu ada urgency bagi kita mengolah pendekatan
baharu bagi memastikan jagung boleh dikeluarkan secara domestik melalui dasar-dasar
penggalakan dan juga intervensi yang perlu dilakukan oleh kerajaan melalui MAFI dan
jabatan. Tentulah penglibatan pihak swasta diperlukan bagi menjayakan dasar baharu
jagung yang akan diolah oleh kerajaan. Terima kasih.

Datuk Seri Mohd Redzuan bin Md Yusof [Alor Gajah]: Tuan Yang di-Pertua,
mohon penjelasan sedikit.

Tuan Yang di-Pertua: Terima kasih. Maaf, tiga sahaja. Yang Berhormat, tidak
boleh.

Datuk Seri Mohd Redzuan bin Md Yusof [Alor Gajah]: Saya memohon dengan
dasar dan inisiatif itu, berapakah kita boleh mengurangkan pengimportan makanan?
Contoh, daripada RM60 bilion, lagi dua tahun kita boleh mengurangkan import kepada
RM50 bilion contohnya. Terima kasih.

Tuan Yang di-Pertua: Ya Yang Berhormat. Okey, Yang Berhormat. Baik, secara

bertulis Yang Berhormat Menteri.

2. Tuan Charles Anthony Santiago [Klang] minta Menteri Pembangunan Wanita,
Keluarga dan Masyarakat menyatakan adakah kementerian mempunyai rancangan untuk
memperkenalkan cuti haid dan subsidi tuala wanita sebagai sebahagian daripada
perlindungan sosial untuk wanita dari keluarga B40.

Timbalan Menteri Pembangunan Wanita, Keluarga dan Masyarakat [Dato’
Hajah Siti Zailah binti Mohd Yusoff]: Assalamualaikum warahmatullahi wabarakatuh.
Terima kasih atas soalan yang telah dikemukakan oleh Yang Berhormat Klang. Tuan Yang
di-Pertua, Kementerian Pembangunan Wanita, Keluarga dan Masyarakat sentiasa prihatin
terhadap kebajikan dan kesejahteraan kumpulan sasar serta menggalakkan inisiatif-inisiatif
baharu yang menyokong kesejahteraan dan kebajikan semua golongan termasuk wanita.

Kementerian Pembangunan Wanita, Keluarga dan Masyarakat berpandangan

pengenalan cuti haid memerlukan penelitian dan perbincangan lanjut dengan pihak-pihak
