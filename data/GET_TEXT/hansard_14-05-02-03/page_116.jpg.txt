DR. 20.7.2022 111

Tuan Pengerusi [Dato’ Ramli bin Dato' Mohd Nor (Cameron Highlands)]: Skop
pada tajuk panjang tadi.

Datuk Wira Dr. Mohd. Hatta bin Md. Ramli [Lumut]: Ya, skop inilah, timbalan.
Memberikan satu peruntukan supaya melantik beberapa orang timbalan mengikut
kesesuaian seperti argument semalam, terima kasih.

Tuan Pengerusi [Dato' Ramli bin Dato' Mohd Nor (Cameron Highlands)]:

Silakan Yang Berhormat Menteri untuk menjawab, lima minit.

4.44 ptg.

Menteri Pembangunan Wanita, Keluarga dan Masyarakat [Datuk Seri Rina
binti Mohd Harun]: Yang Berhormat, boleh saya terus menjawab kepada persoalan
tentang tajuk panjang ini.

Tuan Pengerusi [Dato’ Ramli bin Dato' Mohd Nor (Cameron Highlands)]: Tajuk
panjang.

Datuk Seri Rina binti Mohd Harun: Ini sebab yang kita pinda pada-— ini adalah
mengenai tajuk panjang yang telah pun disebutkan tadi. Jadi, cadangan untuk memasukkan
elemen mengiktiraf gangguan seksual sebagai pencabulan maruah manusia suatu bentuk
diskriminasi keganasan berasaskan gender dalam tajuk panjang Rang Undang-undang
AGS ini.

Pernyataan ini telah saya nyatakan dalam ucapan pengenalan rang undang-undang
semalam yang telah sampaikan. Oleh itu, kementerian ini tidak menafikan bahawa
gangguan seksual ini sememangnya suatu bentuk pencabulan, tetapi kita berpandangan,
cukup dengan apa yang telah kita pinda buat setakat ini, apa yang telah kita pinda dengan
memasukkan elemen meningkatkan kesedaran tentang dan mencegah berlakunya.

Tuan Pengerusi [Dato' Ramli bin Dato' Mohd Nor (Cameron Highlands)]: Okey.
Itu sahaja Yang Berhormat Menteri? Baik.

Datuk Wira Dr. Mohd. Hatta bin Md. Ramli [Lumut]: Tuan Pengerusi, dia tidak
menjawab pertanyaan saya tadi.

Tuan Pengerusi [Dato' Ramli bin Dato' Mohd Nor (Cameron Highlands)]:
Untuk makluman, perbincangan ini adalah atas tajuk panjang sebagaimana yang saya tegur
tadi.

Datuk Wira Dr. Mohd. Hatta bin Md. Ramli [Lumut]: Tajuk lain ini, belum?

Tuan Pengerusi [Dato' Ramli bin Dato' Mohd Nor (Cameron Highlands)]:
Kemudian. Belum lagi. Kita jangan divert 36(1) itu.

Ahli-ahli Yang Berhormat, masalahnya ialah pada...

Datuk Wira Dr. Mohd. Hatta bin Md. Ramli [Lumut]: Tuan Pengerusi, nampaknya
tiada jawapanlah pada soalan saya tadi? Satu, satu.

Tuan Pengerusi [Dato' Ramli bin Dato' Mohd Nor (Cameron Highlands)]: Belum
sampai lagi Yang Berhormat Lumut, belum sampai lagi. Baru sampai...

Datuk Wira Dr. Mohd. Hatta bin Md. Ramli [Lumut]: Yang Berhormat Kuantan

bangkitkan nombor satu.
