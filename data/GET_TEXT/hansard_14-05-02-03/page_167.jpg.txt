DR. 20.7.2022 162

Berhormat Menteri, tengok baliklah Perlembagaan itu. Pada Perkara 5(3) Perlembagaan
Persekutuan menyatakan bahawa, boleh tangkap — polis boleh tangkap seseorang, tetapi
Perlembagaan menyatakan apabila seseorang itu ditangkap, dia juga berhak untuk

mendapat khidmat peguam bela pilihannya.

[Dato' Ramli bin Dato' Mohd Nor (Cameron Highlands) mempengerusikan

Mesyuarat]

Akan tetapi, dalam SOSMA subseksyen 4(5) tidak boleh Yang Berhormat Menteri.
Jadi, pada bulan 23 Mac yang lepas, usulnya telah ditolak. Sekarang sudah empat bulan.
Pada hari ini usul ini datang semula walaupun ia bukan usul substantive - datang semula.

Jadi, dalam empat bulan ini, pihak polis ada undang-undang yang lain. Kanun
Keseksaan ada. Bukan tidak ada jenayah berlaku, ada jenayah berlaku. Kanun Acara
Jenayah ada Yang Berhormat Menteri seksyen 117 itu. laitu kalau kena tahan, kita tidak
boleh halang. Polis ada hak untuk tahan tetapi dalam masa 24 jam, tahanan itu akan
dihadapkan ke hadapan Majistret. Erti ini adalah separation of power. Polis adalah Eksekutif
yang melaksanakan undang-undang, itu kita hormat.

Akan tetapi, apabila ditahan, kebebasan diri seseorang itu terancam. Ini
tanggungjawab Judiciary untuk memutuskan. Sekiranya pihak polis datang di hadapan
mahkamah, di hadapan Majistret, kalau ada rasional yang betul, hakim atau Majistret tidak
ada masalah bagi reman.

Orang yang membunuh seseorang itupun, dia akan ditahan di bawah tahanan
reman selama 14 hari. Akan tetapi, itu pun kesalahan - suspek itu dituduh membunuh
dihadapkan ke mahkamah, dia boleh bawa /awyer. Ertinya, ada pembelaan iaitu peruntukan
undang-undang. Akan tetapi, dalam kes yang SOSMA ini, itu semua dinafikan. Sekian,
terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Pasir Gudang. Dipersilakan Yang Berhormat Petaling Jaya.

7.03 mlm.

Puan Maria Chin binti Abdullah [Petaling Jaya]: Terima kasih Tuan Yang di-
Pertua. Saya rasa sebab-sebab yang dibagi oleh Yang Berhormat Menteri, saya tidak
boleh terima. Sebab-sebab itu saya rasa tidak memberi sesuatu answer yang rasional
berkaitan apa yang berlaku dengan tahanan. Ini kerana, apa yang berlaku dalam SOSMA
ialah ia adalah satu prosedur yang mana melanggar rule of law. Itu adalah fundamental dan
saya tidak faham mengapa kita hendak kembalikan SOSMA ini.

Selain daripada itu, ada kes-kes yang mana penderaan fizikal terhadap tahanan. Ini
adalah kes-kes yang benar berlaku Yang Berhormat Menteri. Contohnya, pada tahun 2016,
SUARAM telah membuat aduan untuk sekurang-kurangnya 14 orang tahanan bawah
SOSMA yang mana mereka telah dipukul, diseksa dan dipelakukan dengan cara yang

merendahkan mereka dan tidak berperikemanusiaan.
