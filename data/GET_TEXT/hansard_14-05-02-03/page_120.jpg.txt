DR. 20.7.2022 115

Puan Teo Nie Ching [Kulai]: Satu minit pun tidak boleh bagikah?

Dato’ Ngeh Koo Ham [Beruas]: Jangan tetapkan terlalu ketatlah. Supaya
keputusan kemudian ini, jangan terlalu ketat. Bagilah kelonggaran. [Dewan riuh]

Tuan Mohamed Hanipa bin Maidin [Sepang]: Apalah Tuan Pengerusi, tidak ada
langsung bagi ruang... [Pembesar suara dimatikan]

Tuan Pengerusi [Dato’ Ramli bin Dato’ Mohd Nor (Cameron Highlands)]: Saya
telah membuat keputusan, Yang Berhormat.

[Dewan riuh]

Tuan Mohamed Hanipa bin Maidin [Sepang]: A/ah, keputusan boleh berubahlah.
Ini bukan keputusan-keputusan yang ini.

[Fasal-fasal 1 hingga 6 diperintahkan jadi sebahagian daripada rang undang-
undang]

Fasal 7 [Pindaan] -

4.53 ptg.
Menteri Pembangunan Wanita, Keluarga dan Masyarakat [Datuk Seri Rina
binti Mohd Harun]: Terdapat pindaan pada fasal 7 rang undang-undang ini. Pindaan pada
fasal 7 adalah untuk menyatakan elemen aduan berbentuk prospektif dan had masa untuk
mengemukakan aduan. Penulisan pindaan adalah seperti yang berikut:
(i) “Aduan gangguan seksual yang dibuat di bawah subseksyen (1)
hendaklah dirujuk pada gangguan seksual yang berlaku selepas
Akta ini mula berkuat kuasa”; dan

(ii) “Aduan gangguan seksual yang dirujukkan kepada Tribunal di
bawah Akta ini adalah tertakluk kepada Akta Had Masa 1953 [Akta
254)”.

Pindaan ini dibuat kerana terdapat keperluan untuk menyatakan elemen prospektif
dan memperjelaskan penggunaan Akta 254 bagi penerimaan aduan gangguan seksual
supaya tidak berlaku lambakan kes untuk dipertimbangkan oleh Tribunal bagi Antigangguan
Seksual kelak.

Tuan Pengerusi [Dato’ Ramli bin Dato’ Mohd Nor (Cameron Highlands)]:
Masalahnya ialah bahawa pindaan sebagaimana yang tertera di dalam kertas pindaan oleh
Yang Berhormat Menteri Pembangunan Wanita, Keluarga dan Masyarakat yang telah
dibentang sekarang dibuka untuk dibahas.

Okey, saya benarkan dua orang daripada kerajaan, dua orang dari kiri. Tiga minit
satu orang.

[Tiada perbahasan]

Tuan Pengerusi [Dato’ Ramli bin Dato’ Mohd Nor (Cameron Highlands)]: Ahli-
ahli Yang Berhormat, masalahnya ialah bahawa pindaan yang dicadangkan Yang
Berhormat Menteri Pembangunan Wanita, Keluarga dan Masyarakat dalam kertas pindaan

hendaklah disetujukan.
