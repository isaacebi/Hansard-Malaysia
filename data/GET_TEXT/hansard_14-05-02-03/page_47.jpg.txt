DR. 20.7.2022 42

mempunyai kesedaran tentang nilai tersebut. Menghormati hak asasi sama ada wanita atau
lelaki dalam isu aspek gangguan seksual ini. Terima kasih.

Timbalan Yang di-Pertua [Dato’ Mohd Rashid Hasnon]: Teruskan Yang
Berhormat Pengerang.

Dato’ Sri Azalina Othman Said [Pengerang]: Terima kasih Tuan Yang di-Pertua.
Memanglah kita tahu bahawa gangguan seksual ini ialah lebih kepada budaya ya. Budaya
kita sebagai sebuah negara- apa yang kita lihat boleh, dan tidak boleh dijadikan toleransi.
Masalah sekarang, kita tahu daripada segi tribunal ini yang mana menjadi masalahnya ialah
isu daripada segi bukti. Ini sebab dia merupakan permohonan tribunal dalam aspek civil
compensation, bukan dalam segi aspek jenayah.

Kementerian dah berikan penerangan. Yang Berhormat Menteri menerangkan
bahawa yang kes-kes jenayah tuntutan itu berlaksana. Akan tetapi kalau di bawah sivil,
kerana kita nak kan ia mudah dan cepat, dia memang mempunyai satu beban bukti yang
agak berlainan, kita tahu- iaitu bukan beyond any reasonable doubt, tetapi balance of
probability. Akan tetapi macam saya sebut tadilah, kalau mereka mangsa yang mempunyai
cabaran nak bawa bukti- semalam saya dengar dalam Dewan ini sahabat-sahabat bercakap
macam mana Wakil Rakyat kita ini yang bercakap sesuatu dalam Dewan yang mempunyai
imuniti, adakah bererti mereka boleh ditarik ataupun tidak. Saya nak jawab mudah sahaja
pada sahabat-sahabat Yang Berhormat saya- sebab bila contohnya tribunal, tribunal ini...

Dato’ Sri Haji Tajuddin bin Abdul Rahman [Pasir Salak]: Standing order.

Dato’ Sri Azalina Othman Said [Pengerang]: Saya nak jawab.

Dato’ Sri Haji Tajuddin bin Abdul Rahman [Pasir Salak]: Standing order.

Dato’ Sri Azalina Othman Said [Pengerang]: Fasal ini?

Dato’ Sri Haji Tajuddin bin Abdul Rahman [Pasir Salak]: Ya, fasal gangguan
seksual.

Dato’ Sri Azalina Othman Said [Pengerang]: Oh, saya nak terang dengan
perbezaan dia. Boleh tak saya habis kejap?

Timbalan Yang di-Pertua [Dato’ Mohd Rashid Hasnon]: Boleh Yang Berhormat
Pengerang habiskan poin dia? Kemudian Yang Berhormat Pasir Salak.

Dato’ Sri Azalina Othman Said [Pengerang]: Sekejap sahaja. Sekejap, sekejap.
Sekejap sahaja saya nak...

Timbalan Yang di-Pertua [Dato’ Mohd Rashid Hasnon]: Bagi Yang Berhormat
Pengerang habiskan dulu poin dia.

Dato’ Sri Azalina Othman Said [Pengerang]: Sebenarnya yang saya cakap ialah
daripada segi undang-undang dalam Dewan ini. Bagi saya betul- imuniti, tetapi imuniti tidak
pada jenayah. Jadi, siapa nak bertindak boleh bertindak di luar. Satu.

Nombor dua, bagi saya Tuan Yang di-Pertua, sebenarnya tuduhan demi tuduhan
boleh dibuat, tetapi yang dituduh pun mesti mempunyai pembelaan, yang menuduhkan pun
perlu ada pembelaan. Itu yang dikatakan keseimbangan undang-undang.

Akan tetapi yang paling penting bagi saya dalam tribunal ini, perbicaraannya

bersifat rahsia. Maknanya orang tak tahu apa yang berlaku kerana nak melindungi maruah
