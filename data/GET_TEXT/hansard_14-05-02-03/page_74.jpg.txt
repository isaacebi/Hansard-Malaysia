DR. 20.7.2022 69

Yang di-Pertua. Saya bersyukur kerana Tuan Yang di-Pertua telah kembali untuk
mempengerusikan Mesyuarat sekarang.

Saya dengan segala hormatnya berpendirian bahawa tindakan Yang Berhormat
Pasir Salak tadi yang mengeluarkan kenyataan kurang sopan dan seksis terhadap wanita
DAP dan juga mencarut walaupun mike tidak terbuka.

Timbalan Yang di-Pertua [Dato’ Mohd Rashid Hasnon]: Ya, mike off tadi.

Tuan Sanisvara Nethaji Rayer a/l Rajaji [Jelutong]: Tidak boleh dibenarkan
berlaku begitu sahaja dan Tuan Yang di-Pertua hanya sekadar memberikan beliau warning
untuk duduk. Kalau perkara itu dibiarkan untuk berlaku ketika waktu makan tengah hari tadi,
berita ini telah tular dalam portal-portal berita. Sungguh memalukan.

Saya menggunakan kesempatan ini sebagai Ahli Dewan Rakyat untuk dengan
segala hormatnya, dengan rendah diri merayu kepada Tuan Yang di-Pertua. Adakah ini
cara kita mengadakan persidangan menghormati wanita? Keluarga Malaysia dikatakan,
diuar-uarkan oleh Yang Amat Berhormat Perdana Menteri. Akan tetapi, di Dewan kita
sendiri, bila berlaku sesuatu perkara yang mengaibkan wanita, Tuan Yang di-Pertua tidak
mengambil sebarang tindakan. So, saya di sini, saya minta maaf.

Sekali lagi saya merayu supaya Tuan Yang di-Pertua mengeluarkan petua minta
Yang Berhormat Pasir Salak kembali ke Dewan untuk meminta maaf kepada Wakil-wakil
Rakyat DAP kerana mengeluarkan kenyataan yang mereka tidak berkelakuan senonoh.

Timbalan Yang di-Pertua [Dato’ Mohd Rashid Hasnon]: Baik, terima kasih Yang
Berhormat Jelutong.

Tuan Sanisvara Nethaji Rayer a/l Rajaji [Jelutong]: Saya minta beliau menarik
balik kenyataan itu. Kalau tidak, saya minta beliau dikenakan hukuman digantung daripada
menghadiri persidangan.

Timbalan Yang di-Pertua [Dato’ Mohd Rashid Hasnon]: Baik, terima kasih Yang
Berhormat Jelutong. Apa yang dibangkitkan oleh Yang Berhormat Jelutong, saya tidak
kedengaran kerana mike, dengan izin, was off at that particular time.

Akan tetapi, saya telah memberikan petua tadi; pertama, saya telah memberi
amaran kepada Yang Berhormat Pasir Salak; dan kedua, saya mohon kalau tidak puas hati
untuk menulis Usul kepada Yang di-Pertua Dewan Rakyat.

Saya minta tulis Usul dan mungkin kita boleh buat rujukan untuk buat penyelidikan
tentang- mungkin ada verbatim kita boleh rujuk, dan kita boleh ambil tindakan selanjutnya
selepas daripada itu. Terima kasih Yang Berhormat Jelutong. Saya tidak mahu membuang
masa.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua, saya
berterima kasih. Akan tetapi ada dua kenyataan yang dikeluarkan. Beri saya peluang untuk
respons. Satu kenyataan dikeluarkan berulang kali ketika mike dibuka. Apabila beliau
menuduh mengatakan bahawa wanita DAP- kelakuan tidak senonoh. Perkataan itu
dikeluarkan ketika mike buka, dan ada di Hansard.
