DR. 20.7.2022 14

[Pembesar suara dimatikan]

Tuan Yang di-Pertua: Maaf. Untuk buktikan bahawa saya bukan pro-seksis
sebagai mana Yang Berhormat Kulai kata semalam dan oleh kerana belum ada Ahli
Parlimen wanita yang bertanya soalan hari ini, saya hendak menjemput Yang Berhormat
Kulai, silakan.

Puan Teo Nie Ching [Kulai]: Terima kasih Tuan Yang di-Pertua kerana sayangi
wanita. Saya hendak tanya di sini memandangkan bahawa masih ada vacancy ataupun
kekosongan sebanyak 2,321 orang yang belum diisi apa rancangan KPM untuk mengisikan
kekosongan tersebut memandangkan bahawa telah sahkan bahawa kita memang
kekurangan guru sebanyak 18,702 orang. Itu adalah kekosongan pada tahun yang lalu.

Setakat ini kekosongannya sudah meningkat. Memandangkan bahawa banyak lagi
calon-calon yang telah lulus temu duga calon COS yang telah lulus temu duga, kenapa kita
tidak lantik mereka sebagai guru untuk mengatasi masalah kekosongan, tidak cukup,
kekurangan guru ini? Terima kasih.

Tuan Yang di-Pertua: Terima kasih.

Datuk Dr. Mohd Radzi bin Md. Jidin: Terima kasih Yang Berhormat Kulai. Satu
soalan yang baik. Ini memberi peluang untuk saya jelaskan keadaan sebenar.

Apa yang berlaku adalah apabila kita selesai ambil guru yang ada opsyen yang ada
ikhtisas tadi, kita buka kepada guru-guru yang tidak ada ikhtisas. Namun begitu, bekalan
untuk ikhtisas yang diperlukan ataupun opsyen yang diperlukan itu memang tidak adapun
dalam konteks di luar sana.

Saya bagi contoh antara kekangan utama kita daripada 18,702 tadi, kita dapat 88
peratus. Kita tidak dapat dalam 2,321. Antara subjek paling utama adalah Bahasa Inggeris.
Maknanya, walaupun kita telah buka kepada mereka yang tidak ada ikhtisas, kita masih
belum mendapat calon yang mencukupi dan memenuhi kriteria yang telah ditetapkan untuk
dilantik bagi mata pelajaran tersebut.

Jadi, cabaran kita adalah dalam konteks mata pelajaran tertentu. Bahasa Inggeris
dan beberapa mata pelajaran di SJK(C) sebagai contoh. Jadi, ini akan diisi melalui
pengambilan biasa yang sebelum ini dibuat oleh SPP sepertimana tahun sebelumnya. Apa
yang kita ingin laksanakan kali ini adalah untuk memastikan pendekatan kluster mata
pelajaran yang baharu diperkenalkan ini kita dapat teruskan.

Jadi, maknanya kalau dahulu cikgu yang ataupun graduan universiti ikhtisas dia
keluar universiti dengan fizik, dia kena tunggu kekosongan opsyen fizik di sekolah, baharu
dia boleh masuk. Sedangkan kalau guru yang ada ikhtisas fizik ini, dia boleh mengajar mata
pelajaran lain sebagai contoh Matematik. Jadi, sebab itu kita gunakan kluster.

Jadi, bermula daripada one-off sehinggalah pengambilan seterusnya, kita akan
gunakan kluster ini dan untuk tujuan COS ini sekiranya tadi sepertimana saya sebut kalau
ada bekalan, memang kita akan ambil tetapi kekangan kita adalah bekalan mengikut
opsyen. Bekalan opsyen lain ramai.

Tuan Tambat @ Jugah a/k Muyang [Lubok Antu]: Satu sahaja.
