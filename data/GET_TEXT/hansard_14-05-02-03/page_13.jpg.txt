DR. 20.7.2022 8

untuk bantuan kit asas kebersihan diri percuma, jumlah pengagihan mengikut negeri dan
jumlah wang yang telah dibelanjakan berbanding dengan peruntukan RM10 juta tersebut.
Terima kasih.

Dato’ Hajah Siti Zailah binti Mohd Yusoff: Terima kasih Yang Berhormat. Soalan
yang baik. Sebagaimana yang kita maklum, dalam Bajet 2022, kerajaan telah
memperuntukkan RM10 juta peruntukan di mana Kementerian Pembangunan Wanita,
Keluarga dan Masyarakat diberi peruntukan sebanyak RM3 juta dan yang RM7 juta
selebihnya itu melalui Kementerian Dalam Negeri melalui agensi penjara.

Jadi, setakat ini, kita telah melaksanakan projek-projek yang di bawah peruntukan
kementerian, yang melibatkan 130,000 orang pelajar melibatkan sekolah-sekolah di seluruh
negara, yang mana jumlah sekolah, di Perlis 10 buah sekolah, Kedah 93 buah sekolah,
Pulau Pinang 50 buah sekolah, Perak 110 buah sekolah, Selangor 155 buah sekolah,
Wilayah Persekutuan Putrajaya 30 buah sekolah, dan seterusnya masa terhad, saya tidak
membaca semua, yang melibatkan 130,000 orang pelajar.

Setakat ini kita telah belanja peruntukan Kementerian Pembangunan Wanita,
Keluarga dan Masyarakat berkaitan dengan Kit SERI atau pun tuala wanita ini yang
melibatkan RM2.39 juta. Hampir 77 peratus melibatkan dua program, iaitu yang pertama,
sumbangan tuala wanita kepada pelajar-pelajar keluarga B40 yang memerlukan dan
seterusnya program pendidikan yang dilaksanakan untuk mendidik pelajar tentang
kebersihan. Itulah setakat ini maklumat yang saya ada.

Puan Wong Shu Qi [Kluang]: Minta Timbalan Menteri kalau boleh, bagi soalan
bertulis dengan statistik. Terima kasih.

Dato’ Hajah Siti Zailah binti Mohd Yusoff: Boleh.

Tuan Yang di-Pertua: Terima kasih. Yang Berhormat Tuan Shaharizukirnain,

silakan.

3. Tuan Shaharizukirnain bin Abd. Kadir [Setiu] minta Menteri Pelancongan, Seni
dan Budaya menyatakan sejauh mana konsep Islamic Tourism diketengahkan dalam
memajukan sektor pelancongan di Malaysia.

Menteri Pelancongan, Seni dan Budaya [Dato’ Sri Hajah Nancy Shukri]: Terima
kasih Tuan Yang di-Pertua. Terima kasih Yang Berhormat Setiu. Bismillahi Rahmani Rahim.
Assalamualaikum warahmatullahi wabarakatuh. Tuan Yang di-Pertua, negara kita Malaysia
menawarkan kemudahan dan perkhidmatan serta produk mesra Muslim yang menarik dan
pelbagai.

Antaranya adalah seperti kemudahan menunaikan solat yang selesa, dan di lokasi
yang mudah, pilihan makanan halal yang luas, pelbagai dan mudah diperolehi serta
kemudahan penginapan mesra Muslim. Berdasarkan kajian Crescent Rating-Mastercard
pada tahun 2018, kira-kira 63 juta orang pengembara wanita Islam berusia 18 hingga 40
tahun membelanjakan USD80 bilion di seluruh dunia.

Bagi konteks industri pelancongan negara, Malaysia telah menerima kehadiran

seramai 5.32 juta orang pelancong Muslim pada tahun 2019, dengan anggaran pendapatan
