DR. 20.7.2022 22

(i) pengenalan asas kesedaran mengundi kepada pelajar baharu
IPT;
(ii) kursus ceramah, forum, bual bicara, taklimat, bengkel, seminar

berkaitan undi 18;
01110

(iii) penerbitan dan hebahan digital berkaitan pendidikan pengundi;

(iv) pendedahan terhadap simulasi sebenar pilihan raya;

(v) APR Associate Trainer ataupun Training of Trainers;

(vi) Jelajah Perpaduan Negara; dan

(vii) antara contoh-contohnya adalah program Mahasiswa Cakna

Undi18.

Program ini memberi pendedahan kepada Perlembagaan Persekutuan, demokrasi,
proses pilihan raya umum dan kepentingan mengundi yang merupakan naratif yang relevan
kepada mahasiswa. Usaha ini akan dapat melahirkan pengundi daripada kalangan
mahasiswa yang lebih matang dan bertanggungjawab serta memahami kepentingan keluar
mengundi dan hak mereka sebagai pengundi.

Bagi tujuan pelaksanaan program yang lebih tersusun, KPT aktif bekerjasama
dengan SPR. Dalam hubungan ini, pihak kementerian dengan kerjasama SPR telah
memulakan usaha untuk menandatangani memorandum persefahaman MoU bersama 20
buah universiti awam untuk memberi pendedahan dan literasi politik kepada mahasiswa.

Dalam hubungan ini, kerjasama ini telah pun dimulakan dengan Universiti Teknologi
Mara (UiITM) yang merupakan perintis MoU bersama SPR dan ini akan disusuli oleh 19
buah universiti lain dalam masa yang terdekat. Melalui kerjasama ini juga, pihak universiti
awam dapat memanfaatkan kepakaran APR dalam melaksanakan program-program
pemerkasaan literasi politik kepada mahasiswa.

Selain daripada itu, bagi memberikan pendedahan mengenai isu-isu_ sivik,
penerapan sivik dan kenegaraan juga ditekankan di dalam mata pelajaran umum atau MPU
melalui penghayatan etika dan peradaban serta falsafah dan isu semasa yang merupakan
mata pelajaran wajib di semua IPTA. Terima kasih.

Tuan Nik Nazmi bin Nik Ahmad [Setiawangsa]: Terima kasih Yang Berhormat
Menteri. Soalan tambahan saya ialah bagaimanakah pihak kerajaan memastikan ada ruang
yang cukup untuk pihak mahasiswa mendapat pandangan yang seimbang? Kita faham ada
pelbagai parti di dalam negara kita, sekarang dah bertambah banyak. Jadi bagaimana
mahasiswa ini boleh mendapat pandangan yang pelbagai dan misalnya mereka diberi
kebebasan untuk menjemput penceramah-penceramah sama ada ahli-ahli politik ataupun
wakil-wakil daripada masyarakat sivil yang mewakili pelbagai sudut pandang.

Datuk Seri Dr. Noraini Ahmad: Terima kasih di atas soalan tambahan berkenaan.
IPT memang sentiasa meraikan kepelbagaian idea dan juga pendapat termasuk daripada
pelbagai kepimpinan parti politik di Malaysia ini dan perbincangan dalam kerangka
akademik dan ilmiah selalunya disusun. Ini sebagai contoh, disusun penglibatan pimpinan

politik daripada pelbagai parti, Yang Berhormat. Ini juga selaras dengan pindaan pada
