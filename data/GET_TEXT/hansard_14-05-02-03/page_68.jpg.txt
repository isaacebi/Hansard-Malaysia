DR. 20.7.2022 63

Dato’ Abdullah Sani bin Abdul Hamid [Kapar]: Apabila point of order atau
peraturan mesyuarat itu dibangkitkan, Tuan Yang di-Pertua tidak ada pilihan untuk
mendengar apa masalah yang dibangkitkan dalam peraturan mana.

Timbalan Yang di-Pertua [Dato’ Mohd Rashid Hasnon]: Baik.

Dato’ Abdullah Sani bin Abdul Hamid [Kapar]: Apabila dilontarkan, Tuan Yang
di-Pertua kena buat keputusan sepertimana yang dijerit sebentar tadi. Tuan Yang di-Pertua
kena kata bahawa kena disiasat atau pun ambil tindakan kemudian atau laporan yang
diberikan. Begitulah dipanggil keadilan di tempatnya. Saya mohon Tuan Yang di-Pertua
supaya melihat peraturan mesyuarat itu melebihi daripada apa yang ada dalam emosi, pada
Ahli-ahli Yang Berhormat.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kapar.

Puan Kasthuriraani a/p Patto [Batu Kawan]: Tuan Yang di-Pertua...

Dato’ Abdullah Sani bin Abdul Hamid [Kapar]: Apabila Yang Berhormat
mintakan penjelasan, mesti diberikan alasan mengikut peraturan. Itu wajib dalam point of
order. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Baik. Terima kasih Yang
Berhormat Kapar.

Puan Kasthuriraani a/p Patto [Batu Kawan]: Peraturan mesyuarat...

[Pembesar suara dimatikan]

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kapar. Saya telah respons kepada Yang Berhormat Bukit Mertajam, Peraturan
Mesyuarat 36(6) yang...

Tuan Sim Chee Keong [Bukit Mertajam]: Peraturan Mesyuarat 36(4), Tuan Yang
di-Pertua.

Timbalan Yang di-Pertua [Dato’ Mohd Rashid Hasnon]: Peraturan Mesyuarat
34(4), pada peringkat awalnya dan saya telah buat ruling. Sekiranya tidak berpuas hati
dengan ruling saya, boleh buat Usul kepada saya.

Tuan Sim Chee Keong [Bukit Mertajam]: Tuan Yang di-Pertua, beliau merupakan
Ahli Parlimen yang senior. Takkan hanya beri amaran sahaja? Ini bukan kali pertama dan
perkara yang dibincangkan hari ini berkaitan dengan semangat perkara yang dibahaskan.
Kalau kita tidak ambil tindakan, maka tidak ada makna kita membahaskan perkara ini sebab
di luar sana nanti apabila undang-undang ini telah diluluskan, tidak ada orang akan hormat
undang-undang ini sedangkan berlaku di tengah-tengah perbahasan undang-undang.
Berlaku keadaan di mana seorang Ahli Parlimen lelaki mengeluarkan kenyataan yang tidak
senonoh terhadap Ahli Parlimen wanita.

Puan Kasthuriraani a/p Patto [Batu Kawan]: Tuan Yang di-Pertua...

Tuan Sim Chee Keong [Bukit Mertajam]: Kita perlu ambil tindakan dan tindakan
yang kita minta ialah supaya beliau tarik balik dan minta maaf. Itu sahaja.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua...
