DR. 20.7.2022 127

Pindaan ini dicadangkan bagi menerangkan dengan lebih jelas skop aktiviti
berhubung pencegahan atau kesedaran tentang gangguan seksual terutamanya melibatkan
Notis yang menggalakkan pencegahan gangguan seksual yang perlu dipamerkan oleh
organisasi. Ini secara tidak langsung dapat membantu dalam menyebar luas pengetahuan
mengenai pencegahan gangguan seksual dalam kalangan masyarakat. Ini selaras dengan
seksyen 81H di bawah Akta Kerja 1955 (Pindaan) 2021.

Tuan Pengerusi [Dato' Ramli bin Dato' Mohd Nor (Cameron Highlands)]:
Masalahnya ialah bahawa pindaan sebagaimana yang tertera di dalam Kertas Pindaan oleh
Yang Berhormat Menteri Pembangunan Wanita, Keluarga dan Masyarakat yang telah
dibentangkan sekarang ini dibuka untuk dibahaskan.

[Tiada Perbahasan]

Tuan Pengerusi [Dato' Ramli bin Dato' Mohd Nor (Cameron Highlands)]: Baik.
Ahli-ahli Yang Berhormat, masalahnya ialah bahawa pindaan yang dicadangkan oleh Yang
Berhormat Menteri Pembangunan Wanita, Keluarga dan Masyarakat dalam Kertas Pindaan
hendaklah disetujukan.

[Pindaan dikemuka bagi diputuskan; dan disetujukan]

[Fasal 25 sebagaimana diperintahkan jadi sebahagian daripada rang undang-
undang]

21730
Fasal-fasal 26 dan 27 —

Tuan Pengerusi [Dato’ Ramli bin Dato’ Mohd Nor (Cameron Highlands)]: Jika
tidak ada, saya teruskan.

[Fasal-fasal 26 dan 27 diperintahkan jadi sebahagian daripada rang undang-
undang]

[Rang undang-undang dimaklumkan kepada Majlis sekarang]

[Majlis Mesyuarat bersidang semula]

[Tuan Yang di-Pertua mempengerusikan Mesyuarat]

[Rang undang-undang dilaporkan dengan ada pindaan; dibacakan kali yang ketiga,
disokong oleh Timbalan Menteri Pembangunan Wanita, Keluarga dan Masyarakat (Dato'
Hajah Siti Zailah binti Mohd Yusoff) dan diluluskan]
