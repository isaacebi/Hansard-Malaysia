DR. 20.7.2022 87

bukan untuk membawa petisyen lagi tetapi untuk membahas dan melihat Dewan ini
meluluskan Rang Undang-undang Antigangguan Seksual dengan kadar segera.

Tuan Yang di-Pertua, berapa kalikah kita sendiri pernah lihat, mendengar atau
menyaksikan perbuatan, kata-kata dan pandangan lucah oleh seorang pemangsa
gangguan seksual? Di tempat awam seperti di dalam teksi, dalam bas, kereta api, semasa
membeli belah, semasa menjamu selera dalam majlis keraian sama ada bersama keluarga
atau bukan.

Di hospital sebagai pelajar houseman, wartawan di lapangan. Malah ada juga
sebelum ini wartawan yang meliputi berita di Parlimen menjadi mangsa gangguan seksual.
Dalam rumah di antara ahli keluarga, di pejabat kerajaan, di firma guaman, di kolej dan
universiti, latihan polis dan askar, di arena sukan. Di mana-mana sahaja kelibat pemangsa
gangguan seksual pastinya wujud. Apakah kesudahannya? Satu undang-undang untuk
melindungi mangsa dan menghukum pemangsa.

Adakah rang undang-undang ini hari ini meliputi apa yang dikatakan dalam Dewan
yang mulia ini? Bolehkah Ahli Parlimen seperti Yang Berhormat Baling diambil tindakan...

Datuk Seri Panglima Abdul Azeez bin Abdul Rahim [Baling]: Point of order
36(6). P.M. 36(6). Minta maaf Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Sila.

Datuk Seri Panglima Abdul Azeez bin Abdul Rahim [Baling]: Terima kasihlah.
Apa yang kita dengar daripada semalam— “Baling”, “Baling”, “Baling”. Jadi, saya harus
mempertahankannya.

Pertama sekali, Yang Berhormat Menteri ada.

Puan Kasthuriraani a/p Patto [Batu Kawan]: Sorry ya. Tuan Yang di-Pertua,
mohon masa untuk diberhentikan sebab point or order.

Datuk Seri Panglima Abdul Azeez bin Abdul Rahim [Baling]: Tidak apa. Boleh
diberhentikan. Hentikan, hentikan.

Puan Kasthuriraani a/p Patto [Batu Kawan]: My time. Ya, thank you.

Datuk Seri Panglima Abdul Azeez bin Abdul Rahim [Baling]: Hentikan dan
jangan ada gangguan. Please, bagi saya bercakap pula ya.

P.M. 36(6)— sangkaan jahat, bila mana menyatakan bahawa saya telah sebutkan
perkataan-perkataan seksis. Saya hendak tanya kepada Yang Berhormat Menteri bila dia
gulung nanti, siasat dahulu dengan kementerian, adakah saya kata diri saya gelap itu
seksis? Saya beritahu, saya kalau gelap, saya pakai bedak. Ini cerita dulu ya. Saya
menghormati Dewan yang mulia, saya sudah minta maaf, tarik balik semua. Selesai.

Semalam Yang Berhormat Kulai beritahu— Yang Berhormat Menteri ada. Dia kata,
berkali-kali saya ulang. Tidak pernah. That is the only first time iaitu pada bulan Julai 2020,
first day.

Saya nak beritahu juga kepada Dewan yang mulia ini, sangkaan jahat dengan
menggunakan bahasa kurang sopan iaitu P.M. 36(4), ‘barua’ itu lagi dahsyat. Ini Yang
Berhormat Batu Kawan panggil Speaker barua pada hari tersebut. Pergi check Hansard.

Dia panggil barua. “You ikut atap, tebuk atap, pintu belakang.”
