DR.12.10.2021 45

mereka tidak rugi, mereka dibayar ganti rugi lagi dan ganti rugi itu sampai mencecah harga
juta sedangkan rakyat terpaksa membayar tol dengan keadaan menderita tetapi syarikat
ini mendapat keuntungan. Jadi, adakah patutnya Tuan Yang di-Pertua kita harus juga
masukkan kesalahan ini sebagai kesalahan di bawah mengaut keuntungan ataupun di
bawah Akta Levi Keuntungan Luar Biasa. Akan tetapi Tuan Yang di-Pertua, nampaknya
pekerja-pekerja sawit ataupun syarikat-syarikat yang terlibat dengan kelapa sawit ini yang
lebih diutamakan.

Tuan Yang di-Pertua, saya ingin menyatakan ini Tuan Yang di-Pertua kalau betul-
betul kita serius untuk memerangi sebarang jenayah yang melibatkan keuntungan luar
biasa ini, kita mesti bersikap komprehensif dari segi kita menangani problem, menangani
masalah. Tuan Yang di-Pertua, sepatutnya kita bermula dengan Parlimen ini. Akan tetapi
malangnya kita bercakap tentang reformasi Parlimen tetapi kita tidak langsung
memberikan peluang untuk kita berbincang benda yang paling penting seperti Pandora
Papers ini. Sedangkan Pandora Papers ini Tuan Yang di-Pertua ada kaitan dengan kalau
kita lihat ada kaitan juga dengan kes-kes yang seperti bawah Akta Levi Keuntungan Luar
Biasa ini walaupun tidak ada langsung.

Oleh sebab Tuan Yang di-Pertua, sebab itulah saya beritahu tadi bagaimana
European Parliament pada 6 Oktober telah berbincang, telah berbahas tentang Pandora
Papers ini tetapi kita Tuan Yang di-Pertua nak dapatkan perbincangan, perbahasan ini
terpaksa tiga kali pihak pembangkang bangun. Itu pun tidak dapat-dapat lagi.

Tuan Yang di-Pertua, kalaulah saya boleh katakan dalam — kalau Amerika Tuan
Yang di-Pertua dia cuba untuk menjadikan mereka yang dipanggil enablers ini supaya
dipertanggungjawab juga untuk dalam kes-kes Pandora Papers ini. Kemungkinan di
Parlimen ini kita juga boleh menjadikan “enablers” ini iaitu daripada Tuan Yang di-Pertua
yang sendiri cuba menghalang perbahasan ini. Mungkin Tuan Yang di-Pertua juga boleh
didakwa di mahkamah.

Tuan Nga Kor Ming [Teluk Intan]: Yang Berhormat Sepang boleh minta
penjelasan sedikit. Terima kasih Yang Berhormat Sepang. Terima kasih Tuan Yang di-
Pertua. Isu di depan mata kita ini Akta Levi Keuntungan Luar Biasa. Akan tetapi perkara
pokoknya saya hendak tanya kepada Yang Berhormat Menteri adakah sebenarnya
keuntungan luar biasa khususnya daripada ekonomi di bawah tanah? Saya beri contoh.
Akibat daripada penyeludupan, negara kita hilang hasil sekurang-kurangnya RM6 bilion.

Adakah kerajaan, akta ini, akan merangkumi aktiviti tersebut supaya keuntungan
luar biasa daripada aktiviti seperti penyeludupan ini tidak terlepas daripada bayar cukai.
Kita sekarang ini we tax the legal business, lawful business. Akan tetapi bagaimana
dengan underground business yang sebenarnya mengaut keuntungan luar biasa dan
tidak bayar sedikit pun cukai yang kini amat perlu untuk membayar hutang negara yang
semakin menggunung. Terima kasih.

Tuan Mohamed Hanipa bin Maidin [Sepang]: Saya gulungkan ya. Tuan Yang
di-Pertua, saya bersetuju dengan apa yang dikatakan oleh Yang Berhormat dari Taiping.

Timbalan Yang di-Pertua [Dato’ Mohd Rashid Hasnon]: Teluk Intan, Teluk
Intan.

Tuan Mohamed Hanipa bin Maidin [Sepang]: Sorry, Teluk Intan minta maaf.
Tuan Yang di-Pertua, sebab dulu Taiping. Tuan Yang di-Pertua, minta maaf. Ini tiada
kaitan dengan kesalahan di bawah mana-mana peraturan mesyuarat.

Tuan Yang di-Pertua, inilah masalahnya iaitu yang apa dikatakan oleh Yang
Berhormat daripada teluk Intan itu apa dia kata black economy ini memang ada masalah.

Tuan Yang di-Pertua, saya mendapati rang undang-undang yang cuba
dibentangkan ini cuba diluluskan di Parlimen hari ini sebenarnya masih lagi banyak yang
tidak cuba dipinda. Oleh sebab itu, bagi saya usul untuk meminda ini baik tetapi
malangnya kerajaan tidak menggunakan peluang ini untuk memastikan khususnya
peruntukan-peruntukan mengenai penalti ataupun peruntukan-peruntukan mengenai
jenayah ini. Sepatutnya diperketat di waktu ini supaya tidak ada mana-mana pihak yang
boleh mengambil peluang untuk membuat keuntungan di atas penderitaan rakyat
