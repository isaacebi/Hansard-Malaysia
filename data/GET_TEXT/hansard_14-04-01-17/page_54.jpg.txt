46 DR.12.10.2021

Akan tetapi malangnya kita hanya kita lihat — saya lihat roh ataupun spirit kepada
pindaan ini lebih kepada macam mana kerajaan hendak dapat duit. Oleh sebab itu kalau
sekiranya kerajaan cuba menyusahkan sebagai contoh kalau sekiranya orang itu terlebih
bayar, hendak pulang balik duit itu kerajaan akan berhati-hati.

Timbalan Yang di-Pertua [Dato’ Mohd Rashid Hasnon]: Baik, terima kasih.

Tuan Mohamed Hanipa bin Maidin [Sepang]: Akan tetapi untuk dapat duit,
untuk rampas duit kerajaan tidak berhati-hati. Oleh sebab itu kerajaan — sebenarnya Tuan
Yang di-Pertua kesimpulannya kerajaan ini tidak ada integriti pun berkenaan undang-
undang yang berkaitan dengan wang oleh sebab mereka pun ada masalah kepada kes-
kes yang melibatkan rompakan wang ini. Itu sahaja.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Sepang. Seterusnya saya jemput Yang Berhormat Tebrau, lima minit.
Selepas break nanti yang lainnya akan kita senaraikan. Sila Yang Berhormat Tebrau, lima
minit.

Dato’ Ngeh Koo Ham [Beruas]: Beruas. Lima minit sahaja.

12.55 tgh.

Tuan Steven Choong Shiau Yoon [Tebrau]: terima kasih Tuan Yang di-Pertua.
Izinkan saya mengambil bahagian dalam pembahasan ini. Tuan Yang di-Pertua, setakat
ini hanya kelapa sawit dikenakan levi keuntungan luar biasa pada kadar tiga peratus bagi
harga kelapa sawit melebihi RM2,500 setan di Semenanjung Malaysia dan 1.5 peratus
bagi harga kelapa sawit melebihi RM3,500 setan di Sabah dan Sarawak.

Memandangkan Kerajaan Persekutuan telah bersetuju untuk membawa usul
untuk meminda Perlembagaan Persekutuan supaya semangat MA63 dengan izin, dapat
diberi pengiktirafan, maka telah tiba masanya Perintah Levi Keuntungan Luar Biasa
kelapa sawit untuk dikaji semula supaya kadar levi yang dikenakan tidak jauh bezanya di
antara Semenanjung Malaysia dengan Sabah dan Sarawak.

Justifikasi untuk adakan kadar levi yang berbeza harus dikaji semula oleh sebab
perintah ini diluluskan oleh Dewan yang mulia pada tahun 2008. Banyak perubahan telah
berlaku sejak tahun 2008. Banyak kilang kelapa sawit sudah dibina di Sabah dan Sarawak
sejak tahun 2008. Kos pengangkutan di antara kebun ke kilang sudah kurang, jadi dia
punya kos pengangkutan sudah kurang juga.

Gaji pekerja di Semenanjung Malaysia kian meningkat dan kos-kos lain pun tidak
jauh beza dengan Sabah dan Sarawak. Secara amnya kadar gaji di Sabah dan Sarawak
lagi murah, maka alasan untuk diadakan levi yang lebih rendah di Sabah dan Sarawak
sudah tidak berasas lagi. Jadi saya memohon Kementerian Kewangan mengkaji semula
tentang levi yang dikenakan.

Saya berpendapat sama dengan Yang Berhormat Pontian mengapa tiada
perintah dikenakan ke atas komoditi lain. Akan tetapi saya ingin bertanya juga macam
mana dengan barang-barang pengeluaran lain. Bukan semua sektor terjejas masa
pandemik COVID-19. Barang-barang pengeluaran yang berkaitan dengan kesihatan
khususnya sarung tangan, sanitizer dan makanan tambahan kesihatan ini adalah apa kita
kata supplement dengan izin, dipercayai sudah dapat keuntungan yang luar biasa. Tidak
haruskah mereka menyumbang sebahagian keuntungan mereka kepada negara kita.

Ada Yang Berhormat juga menyebut, Yang Berhormat Pontian dan juga Yang
Berhormat lain tentang Capital Gains Tax dengan izin yang masih dilaksanakan untuk
mengenakan cukai CGT ke atas keuntungan saham. Saya ingin bertanya bilakah Capital
Gains Tax ini sesuai untuk dilaksanakan di negara kita.

Mengenai dengan Inheritance Tax yang juga disentuh saya berpendapat
walaupun itu adalah satu cukai yang boleh tambah hasil tetapi saya berbeza pendapat.
Bagi saya kalau kita hendak kenakan levi tambahan dengan cukai syarikat dan tambah
lagi dengan cukai individu dan kalau kita hendak laksanakan Capital Gains Tax, kemudian
hendak laksanakan /nheritance Tax lagi, kita sudah macam sengaja menghukum orang
