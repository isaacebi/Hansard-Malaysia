52 DR.12.10.2021

Akhir sekali dengan ringkas. Tuan Yang di-Pertua ialah gambaran palsu bahawa
sesuatu industri ini mendapat keuntungan luar biasa kerana ada undang-undang cukai
yang tidak membenarkan kerugian yang lampau diambil kira. Satu contohnya ialah contoh
industri tanaman pokok kayunya. Kita tahu untuk industri ini kalau kita hendak tebang
ataupun menuai hasil pokok-pokok ini ia mengambil masa 15 tahun hingga 30 tahun. Akan
tetapi, kerajaan tidak membenarkan dengan undang-undang yang sedia ada, kerajaan
tidak membenarkan kerugian yang dialami oleh syarikat-syarikat ini semasa menanam
pokok-pokok ini— kalau kerugian ini sudah melebihi tujuh tahun.

Ini tidak adil kalau satu hari nanti ditebang pokok dikatakan meraih keuntungan
yang berlebihan, pada hal masa 15 tahun — 20 tahun itu, kerugian yang dialami semasa
menananm itu tidak diambil kira.

01500

Pengusaha-pengusaha industri ini pun segera mengemukakan isu ini kepada
kerajaan. Malangnya, kerajaan masih belum membuat keputusan bahawa bagi industri ini
kerugian yang melebihi tujuh tahun ini boleh diambil kira semasa mengambil kira
keuntungan syarikat. Itu sahaja, terima kasih Tuan Yang di-Pertua.

Dato’ Sri Azalina Othman Said [Pengerang]: Yang Berhormat Kepong.
Kemudian Yang Berhormat Pasir Gudang.

Datuk Seri Dr. Haji Dzulkefly bin Ahmad [Kuala Selangor]: Kuala Selangor
sikit.
Tuan Lim Lip Eng [Kepong]: Terima kasih Tuan Yang di-Pertua.

Dato’ Sri Azalina Othman Said [Pengerang]: Yang Berhormat Kuala Selangor
pun?

Datuk Seri Dr. Haji Dzulkefly bin Ahmad [Kuala Selangor]: Ya. Sedikit sahaja.
Dato’ Sri Azalina Othman Said [Pengerang]: Saya ada lagi dua usul.
Tuan Lim Lip Eng [Kepong]: Terima kasih Tuan Yang di-Pertua.

Dato’ Sri Azalina Othman Said [Pengerang]: Yang Berhormat Kuala Selangor
last ya. Lima minit, lima minit Yang Berhormat Pasir Gudang. Okey, silakan Yang
Berhormat Kepong.

3.00 ptg.

Tuan Lim Lip Eng [Kepong]: Ya. Tidak dinafikan pengenaan levi atau cukai
keuntungan luar biasa ini kepada syarikat-syarikat gergasi adalah sesuatu yang baik
terutama sekali apabila syarikat tersebut sentiasa mengaut keuntungan yang tinggi.
Walau bagaimanapun, dalam keadaan ekonomi Malaysia yang tidak stabil dan juga
dengan kebanyakan industri tidak mempunyai keuntungan yang stabil, keperluan levi
keuntungan luar biasa perlu diperhalusi dan dikaji dengan lebih teliti sebelum
dilaksanakan.

Perlu kita fahami di sini bahawa keuntungan yang diraih oleh sesetengah industri
seperti kelapa sawit, dan sarung tangan (glove) adalah disebabkan tuah waktu dan
keadaan. Kita perlu fahami pandemik COVID-19 ini adalah situasi di mana tiada siapa
yang dapat menjangka kejadiannya dan syarikat-syarikat ini juga tidak mendapat
keuntungan yang tinggi sebelum pandemik COVID-19 melanda.

Malahan, banyak syarikat ini juga sebelum ini bergelut dan ada yang terpaksa
bungkus sebelum pandemik ini. Pada ketika mereka menghadapi masalah tersebut juga,
ada daripada syarikat ini tidak mendapat bantuan daripada pihak kerajaan. Pengenaan
levi keuntungan luar biasa pada ketika mereka mendapat keuntungan yang tinggi
sekarang dilihat tidak adil kerana ia datang secara tiba-tiba.

Seterusnya kita juga perlu fahamkan bahawa keuntungan juga tidak bersifat kekal
atau konsisten dengan izin dan dalam situasi ini syarikat-syarikat ini mendapat
keuntungan di dalam waktu yang sangat tidak dijangka. Persoalan yang harus kita
