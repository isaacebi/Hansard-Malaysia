DR.12.10.2021 65

Kita tidak berapa ingat bila terbitan pelaburan ini dimulakan, diumumkan dahulu
dan saya ingin bertanya adakah jumlah ini sahaja jumlahnya atau sebahagian daripada
jumlah terbitan yang diperoleh kerajaan dalam tempoh tersebut? Ertinya, tidak semua
ataupun semua? Ini yang saya hendak mohonkan penjelasan kerana kita mempunyai
program pembangunan seterusnya yang akan dibentangkan dalam belanjawan atau pun
Bajet 2022.

Jadi, tentunya sebahagian daripada cadangan-cadangan dalam belanjawan nanti
untuk pembangunan juga memerlukan pendanaan yang mungkin mencapai RM80 bilion
bagi tahun 2022 ini berdasarkan kepada jumlah RMKe-12 sebanyak RM400 bilion untuk
tempoh lima tahun. Jadi, setahun lebih kurang dalam RM80 bilion.

Jadi, kalau sumber ini tidak ada lagi ataupun kalau semuanya telah digunakan
untuk tujuan-tujuan pada hari ini, adakah kita mempunyai satu sumber yang mencukupi?
Ataupun kita akan membuat terbitan-terbitan lagi ataupun membuat pinjaman-pinjaman
mudah daripada pihak-pihak yang dapat membantu dalam proses pembangunan ini.

Kita juga ingin tahu sama ada kita masih lagi mempunyai hubungan dengan
pembiaya-pembiaya dana antarabangsa ataupun sumbangan-sumbangan seperti
daripada negara Jepun yang banyak membantu dalam proses pembangunan negara kita
sebelum ini. Adakah kita masih lagi mempunyai kedudukan yang baik, hubungan yang
baik dengan pihak-pihak penyumbang ini. Kalau ada, agak-agak berapakah jumlah yang
kita boleh peroleh daripada sumber-sumber ini bagi menampung lebih kurang RM80 bilion
pembangunan kita pada tahun 2022. Tuan Yang di-Pertua, terima kasih.

Tuan Yang di-Pertua: Terima kasih, Yang Berhormat Bayan Baru.

3.57 ptg.

Tuan Sim Tze Tzin [Bayan Baru]: Terima kasih Tuan Yang di-Pertua. Saya ingin
berterima kasih kepada Yang Berhormat Menteri untuk membawa usul ini.

Kita tahu bahawa duit yang sebanyak RM16.5 bilion ini adalah duit pinjaman
melalui Malaysian Government Investment Issue. Jadi, ini ialah duit yang dipinjam untuk
masa depan daripada kita kena bayar pada masa depan. Walau bagaimanapun, itu tujuan
yang baik untuk pembangunan. Itu sebablah kerana duit ini duit pinjaman maka perlu
kebertanggungjawaban, accountability.

Di sini saya hendak tanya Yang Berhormat Menteri daripada RM16.5 bilion ini,
projek-projek pembangunan ini berapa antaranya adalah projek yang open tender dan
ada berapa peratus yang direct negotiation? Kita hendak tahu projek-projek yang akan
dibiayai melalui- okey kita hendak tahu projek-projek yang dibiayai di bawah RM16.5
bilion ini items yang akan dibiayai. Itu nombor satu.

Kedua, apakah projek-projek yang direct negotiation? Berapa peratus yang open
tender? Saya rasa itu ada satu rasa kebertanggungjawaban yang sangat penting supaya
rakyat tahu bahawa duit yang mereka kena bayar pada masa-masa akan datang, anak
cucu kita kena bayar dan kerajaan menggunakan duit tersebut secara bertanggungjawab.
Saya juga ingin — dulu pada tahun lepas, Kementerian Kewangan pernah mengumumkan
satu senarai projek-projek direct negotiation di bawah Kerajaan Pakatan Harapan.

01600

Sekarang saya pun ingin minta Yang Berhormat Menteri supaya umumkan projek-
projek direct negotiation di bawah Kerajaan Perikatan Nasional. Ini kerana Kerajaan
Perikatan Nasional di bawah Yang Berhormat Pagoh sepanjang 17 bulan atau 18 bulan,
apakah projek-projek masa itu? Kita tidak pertikaikan certain project memang perlu direct
negotiation, terutamanya masa pandemik. Akan tetapi ada keperluan untuk— secara
transparent, beritahu kepada rakyat. Projek apakah yang terpaksa buat direct negotiation?
Jumlahnya berapa?

Jadi, saya harap bahawa kalau dahulu boleh mengumumkan projek-projek direct
negotiation under Pakatan Harapan, sekarang pun boleh mengumumkan projek-projek
direct negotiation under Perikatan Nasional. Itu baru adil. Biarlah, dahulu apabila
