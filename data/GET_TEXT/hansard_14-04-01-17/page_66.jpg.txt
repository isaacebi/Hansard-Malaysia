58 DR.12.10.2021

adalah 50 peratus. Kerana apa syarikat lain boleh membayar, kenapa hanya 64 syarikat
ini tidak membayar?

Kenapa kadar di Semenanjung berbeza dengan Sabah dan Sarawak serta
semakan kadar ini dibangkitkan oleh Yang Berhormat Pontian, Yang Berhormat Tebrau
dan Yang Berhormat Bukit Bendera.

Nilai ambang atau threshold value CPO dan kadar levi ini ditetapkan berbeza
antara Semenanjung dengan Sabah dan Sarawak kerana, satunya, kita mengambil kira
kos pengeluaran CPO lebih tinggi di Sabah dan Sarawak khususnya kos pengangkutan,
kos tenaga kerja dan kerajaan mengambil maklum kenaikan kos pengeluaran CPO. Inilah
perkara yang saya lihat ada pertembungan pandangan.

Ada Ahli Yang Berhormat mengharapkan supaya threshold dan cukai levi ini tidak
dinaikkan. Ada juga Yang Berhormat minta supaya threshold ini dikurangkan, levi ini
ditingkatkan. Inilah perkara-perkara yang sudah pasti di pihak kerajaan akan meneliti dan
pihak kerajaan akan mengumumkan dalam masa terdekat bagaimana keputusan kerajaan
selepas kita membuat libat urus.

Ini kerana kalau kita naikkan threshold, sudah pastinya ia akan memberi sedikit
kelegaan kepada syarikat-syarikat pengeluar dan sekiranya kita menaikkan levi, yang
akan untungnya adalah kerajaan kerana kita dapat kutip levi. Dalam keadaan ini, kita kena
balance kerana sepertimana Yang Berhormat Kuala Selangor sebutkan tadi, kita tidak
boleh membuat selalu tindakan yang tergopoh-gapah kerana ia melibatkan pelaburan-
pelaburan syarikat dan kita juga mesti bersifat adil kepada pemain-pemain industri.

Ada juga Yang Berhormat yang membangkitkan adakah kerajaan akan kenakan
cukai kepada syarikat besar seperti Top Glove yang disebutkan di dalam Dewan ini. Saya
sebenarnya tidak mahu hendak menyebut nama syarikat ini. Untung 11 kali ganda.
Kemudian, syarikat perlu bayar cukai lebih kepada kerajaan.

Untuk makluman Yang Berhormat, kerajaan sentiasa mempunyai satu keadaan
yang konsisten dalam apa sahaja pandangan yang diberikan oleh Yang Berhormat yang
kita akan pertimbangkan.

01530

Akan tetapi buat masa sekarang, kerajaan tidak bercadang untuk mengenakan
levi keuntungan luar biasa ke atas produk sarung tangan getah mahupun kepada lain-lain
perniagaan yang menjana keuntungan berganda semasa krisis kesihatan melanda dunia.
Sungguh pun tidak dikenakan levi, industri pengeluaran sarung tangan getah turut
menyumbang spillover effect kepada ekonomi negara daripada segi cukai langsung dan
cukai tidak langsung khususnya sepertimana yang telah saya sebutkan tadi adalah
berkaitan dengan cukai pendapatan yang meningkat, di samping mereka juga telah dapat
menyediakan peluang pekerjaan semasa krisis yang berlaku pada COVID-19.

Tuan Lim Lip Eng [Kepong]: Ya, ini saya sokong, sokong. Saya sokong.

Tuan Mohd Shahar bin Abdullah: Terima kasih Yang Berhormat Kepong kerana
pertama kali Yang Berhormat Kepong sokong saya.

Saya hendak melihat sepertimana yang telah disebutkan oleh syarikat Top Glove.
Tuan Yang di-Pertua, izinkan saya kaitkan sedikit dalam penjelasan saya kerana banyak
sangat perkara yang disebut oleh Ahli Yang Berhormat. Ini kerana perkara ini mesti kita
perjelaskan.

Sebagai contoh, seperti yang dilaporkan melalui kenyataan media syarikat Top
Glove sendiri, pada tahun 2020 dan 2021, mereka telah membuat penambahan jumlah
kilang mereka. 46 factories pada tahun 2020, tambah 48 factories, tambah lagi dua pada
tahun 2021. Mereka telah membuka syarikat yang baharu di luar negara dan mereka telah
menambah glove production lines, daripada 724 kepada 812. Paling pentingnya, mereka
telah menambah jumlah pekerja daripada 21,000 kepada 22,000 orang.

Itulah yang saya sebutkan tadi Tuan Yang di-Pertua, dengan izin spillover effect.
Syarikat memperoleh tambah hasil jualan sebanyak 51 peratus pada tahun 2020 dan 91.6
peratus pada tahun 2021. Keuntungan yang mereka dapat ini Tuan Yang di-Pertua,
