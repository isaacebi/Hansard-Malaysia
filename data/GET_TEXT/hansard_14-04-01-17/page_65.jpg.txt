DR.12.10.2021 57

will not be competitive but akan jatuh ataupun akan tutup kalau harga sawit menurun
sampai katakan CPO 2,000 kerana kosnya terlalu tinggi. Bukan sahaja kos tinggi, kita tahu
baja pun naik mendadak baru-baru ini.

Apa yang penting ialah cukai kerajaan yang membebankan. Tadi dikatakan tidak
untung, tidak cukai. Tidak betul. Di Sabah dan Sarawak, mereka dikenakan cukai oleh
kerajaan negeri sungguhpun rugi tetapi masih cukai. Kita mesti jaga industri ini yang telah
membawa kekayaan kepada negara kita dan janganlah kerana tindakan kerajaan yang
mengenakan bermacam-macam cukai ini hinggakan industri ini tutup kerana tidak dapat
bersaing dengan negara lain dalam industri ini.

[Tuan Yang di-Pertua mempengerusikan Mesyuarat]

Jadi, permintaan saya, kalau boleh cantumkan sekali gus, katakan cukai atas
syarikat sawit ini 30 peratus, barulah kerajaan faham memang sudah tinggi cukainya.
Sekarang ini sampai 60 peratus kalau dikira secara korporat ini, cukai korporat ini.

Tuan Mohd Shahar bin Abdullah: Yang Berhormat Beruas, Tuan Yang di-
Pertua, Yang Berhormat tidak bolehlah mencampur-campur 24 campur 30 selepas itu
campur 28. lItu bukan kaedah pengiraan yang sebenar. Kerana apa, sudah pastinya
semasa kita menentukan kadar cukai tersebut, kita sudah membuat libat urus. Bukan
sewenang-wenangnya kementerian mengambil tindakan.

Kerana apa, Yang Berhormat? Kalau Yang Berhormat lihat, tidak semua— yang
saya sebutkan tadi tahun 2021. Maknanya sehingga September 2021, kita sudah kutip
RM1.2 bilion. Akan tetapi, Yang Berhormat tidak pula kita bincangkan pada tahun 2015,
kerajaan hanya mengutip RM1 juta sahaja, Yang Berhormat.

Itulah sebabnya apa-apa sahaja yang kerajaan lakukan, kerajaan harus melihat
ekosistem yang meluas, bukan sahaja kita melihat ekosistem yang sepertimana Yang
Berhormat sebutkan. Akan tetapi, kerajaan bagi jaminan kita akan pastikan syarikat yang
berada di dalam Malaysia ini akan mendapat layanan yang sama seperti mana mereka
berada di negara-negara lain. Itu yang pertama.

Keduanya, Yang Berhormat Pontian dan Yang Berhormat Tebrau ada
membangkitkan tentang kenapa kita tidak kenakan cukai kepada komoditi yang lain.
Sudah pasti, Yang Berhormat, pada tahun 1999, ini berlaku semasa harga pasaran
komoditi minyak sawit mentah kita anggapkan sebagai ia kekal dan konsisten. Harga
komoditi ini lebih stabil, Yang Berhormat, tidak mudah terancam dengan krisis ekonomi
berbanding dengan harga komoditi yang lain seperti getah yang lebih volatile, bergantung
kepada permintaan dan penawaran di peringkat pasaran.

Walau bagaimanapun, Yang Berhormat, kementerian akan menimbang pelbagai
cadangan sepertimana disebutkan tadi inheritance tax, capital gain tax dan juga komoditi-
komoditi lain untuk kita lakukan perkara yang sama. Namun demikian, kerajaan tidak akan
melakukan suatu tindakan tanpa kita meneliti dan membuat libat urus dengan pihak-pihak
yang berkepentingan.

Tuan Yang di-Pertua, saya ada berapa banyak masa lagi, Tuan Yang di-Pertua?
Tuan Yang di-Pertua: Silakan.

Tuan Mohd Shahar bin Abdullah: Okey. Yang Berhormat Pontian tidak ada
tetapi saya rasa perkara ini penting.

Yang Berhormat Pontian membangkitkan tentang ada tidak syarikat yang tidak
membayar levi. Ini perkara yang penting kerana kita ada 3,067 syarikat pengeluar yang
berdaftar dengan Jabatan Kastam Diraja Malaysia. Setakat hari ini, saya dimaklumkan,
terdapat 64 pengeluar berdaftar yang masih belum selesai membayar keuntungan levi.
Sekiranya mereka lewat pada tarikh kena bayar, mereka akan dikenakan penalti sebanyak
10 peratus, 30 hari berikutnya 10 peratus, 30 hari berikutnya 10 peratus dan maksimum
