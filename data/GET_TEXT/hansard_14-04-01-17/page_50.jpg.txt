42 DR.12.10.2021

Datuk Seri Haji Anmad bin Haji Maslan [Pontian]: Terima kasih Tuan Yang di-
Pertua. Soalan yang ketiga. Terlebih bayar ini, berapa banyak yang terlebih bayar? FGV,
misalnya, Felda Global Ventures membayar RM108 juta sehingga September cukai
keuntungan luar biasa. Ini yang dimaklumkan oleh rakan saya, Yang Berhormat Besut,
Pengerusi FELDA. Banyak itu RM108 juta. Mungkin FGV juga terlebih bayar agaknya.

Keempat ialah...

Tuan Syed Saddiq bin Syed Abdul Rahman [Muar]: Yang Berhormat Pontian,
30 saat.

Datuk Seri Haji Anmad bin Haji Maslan [Pontian]: Sekejap, sekejap. Sekejap,
Yang Berhormat Muar. Sabar, Yang Berhormat Muar.

Sabah dan Sarawak 1.5 percent, Semenanjung tiga percent. Kenapa berbeza
ini? Saya hendak tanya Yang Berhormat Menteri, kenapa berbeza cukai ini?

Kemudian, perkara seterusnya ialah kajian pada cukai syarikat besar sarung
tangan, syarikat pengeluar facemask kah atau apa kah. Sebagai contoh, syarikat sarung
tangan getah terbesar Top Glove Corporation Berhad. Tahun kewangan 2021 sembilan
bulan, untung bersih 11 kali ganda, Tuan Yang di-Pertua.

Tuan Syed Saddiq bin Syed Abdul Rahman [Muar]: Betul.

Datuk Seri Haji Ahmad bin Haji Maslan [Pontian]: Untungnya RM7.35 bilion.
Kita ucap tahniahlah kepada syarikat ini. Ada 47 buah kilang sarung tangan di Malaysia
ini, 205 bilion keping sarung tangan setahun dan kerana pandemik COVID-19, dia dapat
keuntungan luar biasa 11 kali ganda. Kalau untuk suku ketiga berakhir 31 Mei,
keuntungannya lima kali ganda iaitu RM2.064 bilion. Saya kira syarikat-syarikat begini
perlu juga membayar cukai keuntungan luar biasa.

Ya, Yang Berhormat Muar. Yang Berhormat Muar.

Tuan Syed Saddiq bin Syed Abdul Rahman [Muar]: Saya setuju dengan
cadangan Yang Berhormat Pontian dengan Yang Berhormat Bagan Datuk berkenaan
dengan isu cukai-cukai lain yang harus dikenakan khususnya windfall tax.

Akan tetapi, apabila dicadangkan kepada kerajaan pada tahun lepas, kerajaan
telah pun umumkan semasa sesi pembentangan belanjawan cadangan alternatif iaitu di
mana syarikat-syarikat gergasi pengeluar sarung tangan getah perlu memberikan
sumbangan secara total RM400 juta bagi tujuan bantuan COVID-19.

Saya sudah tanya soalan ini sudah lebih 10 kali. Mana bantuan RM400 juta
tersebut? Adakah telah diberikan atau kerajaan lupakan terus untuk kenakan bantuan ini
kepada syarikat gergasi syarikat pengeluar sarung tangan getah? Terima kasih.

Datuk Seri Haji Ahmad bin Haji Maslan [Pontian]: Terima kasih. Okey, saya
kali pertama setuju dengan Yang Berhormat Muar. Saya juga ingin bertanya perkara yang
sama.

Akhir ialah— ya, petroleum ia ada cukai PITA, Petroleum Income Tax tetapi
petroleum ini daripada USD40 setong meningkat kepada USD83 setong. Adakah
keuntungan luar biasa juga patut dikenakan pada produk-produk petroleum ini? Saya
rasa cukuplah sekadar itu. Beri peluang dan ruang kepada yang lain. Terima kasih.
Assalamualaikum.

Timbalan Yang di-Pertua [Dato' Mohd Rashid Hasnon]: Ya, masa sudah
cukup. Waalaikumsalam warahmatullahi wabarakatuh. Untuk pembahas yang kedua
daripada pihak sini... [Merujuk pada blok pembangkang]

Dato’ Ngeh Koo Ham [Beruas]: Beruas dahulu.

Timbalan Yang di-Pertua [Dato' Mohd Rashid Hasnon]: ...Saya jemput Yang
Berhormat Sepang. Oleh sebab pembahas yang pertama, saya bagi tempoh 10 minit
juga.
