34 DR.12.10.2021

Timbalan Yang di-Pertua [Dato’ Mohd Rashid Hasnon]: Minta maaf Yang
Berhormat Bukit Mertajam, tidak...

Dato’ Seri Anwar bin Ibrahim [Port Dickson]: Nama Yang Berhormat Selayang
disebut dalam Pandora Papers...

Timbalan Yang di-Pertua [Dato’ Mohd Rashid Hasnon]: Betullah, tetapi...
Dato’ Seri Anwar bin Ibrahim [Port Dickson]: ...Dan dia setuju siasatan dibuka.

Tuan William Leong Jee Keen [Selayang]: Ya, saya sokong siasatan dibuat
supaya penjelasan diberikan kepada semua.

Dato’ Seri Anwar bin Ibrahim [Port Dickson]: Ini terima kasih...

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Selayang.

Tuan Sim Chee Keong [Bukit Mertajam]: Peraturan mesyuarat Tuan Yang di-
Pertua.

Timbalan Yang di-Pertua [Dato’ Mohd Rashid Hasnon]: Saya hendak respons
dahulu...

Tuan Mohamad bin Sabu [Kota Raja]: Bekas Menteri emak dia dapat RM1
bilion. Saya hendak bagi kat mak saya banyak mana. [Dewan ketawa] Ini yang saya
rasa cemburu hendak belajar.

Timbalan Yang di-Pertua [Dato’ Mohd Rashid Hasnon]: Baik, terima kasih.

Tuan Sim Tze Tzin [Bayan Baru]: Tuan Yang di-Pertua, ada ahli Parlimen yang
tersabit dengan Pandora Papers tetapi mendapat cuti sakit di Germany. Mereka dibiarkan
pergi ke luar negara. Saya hendak tanya kepada Tuan Yang di-Pertua adakah ini satu
keadilan di Malaysia di mana pembesar-pembesar boleh dapat apa sahaja walaupun
disabit kesalahan [Tidak jelas] walaupun dapat apa ini tetapi boleh pergi Germany.

Timbalan Yang di-Pertua [Dato’ Mohd Rashid Hasnon]: Baik Yang Berhormat.

Datuk Seri Haji Ahmad bin Haji Maslan [Pontian]: Dalam Dewan ini Yang
Berhormat Bagan Datuk sudah jawab ya. Itu cerita 19...

[Pembesar suara dimatikan]

Timbalan Yang di-Pertua [Dato’ Mohd Rashid Hasnon]: Saya hendak terus—
sekarang ini waktu sesi peraturan mesyuarat...

Datuk Seri Saifuddin Nasution bin Ismail [Kulim-Bandar Baharu]: Tuan Yang
di-Pertua, Yang Berhormat Selayang ini dia Bendahari Parti Keadilan. Dalam Pandora
Papers itu juga ada bekas bendahari UMNO. Dua-dua ini bendahari parti, dia orang kena
jelaskan dari mana datang kekayaan. Ketika nama Yang Berhormat Selayang muncul
dalam Pandora Papers bersedia untuk disiasat, takkanlah Parlimen tidak boleh bagi ruang
untuk Bendahari UMNO itu siasat juga. Itu beza dia. [Tepuk]

Timbalan Yang di-Pertua [Dato’ Mohd Rashid Hasnon]: Baik, terima kasih.
Yang Berhormat Kulim-Bandar Baharu, baik.

Yang Berhormat Port Dickson, saya meneliti apa yang telah dinyatakan tadi tetapi
ini bukan sesi perbahasan lagi. Belum lagi. Jadi saya telah mendapat makluman daripada
Tuan Yang di-Pertua telah menolak.... [Disampuk] Sebelum ini, saya kata sebelum ini.
Saya rujuk balik kepada Peraturan Mesyuarat 43 itu. Kalau telah ditolak dibolehkan untuk
diulang kaji kecuali dikeluarkan usul. Maknanya kita mohon black and white daripada
Yang Berhormat Port Dickson untuk menulis atas...

Dato’ Seri Anwar bin Ibrahim [Port Dickson]: Sudah.

Tuan Ahmad Fahmi bin Mohamed Fadzil [Lembah Pantai]: Ini semua helah
teknikal, helah teknikal. Jawab sahaja.
