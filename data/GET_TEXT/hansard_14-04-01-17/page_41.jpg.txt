DR.12.10.2021 33

Timbalan Yang di-Pertua [Dato’ Mohd Rashid Hasnon]: Saya hanya benarkan
Peraturan Mesyuarat 43 tadi...

Tuan Sim Tze Tzin [Bayan Baru]: Yang Berhormat Port Dickson, Tuan Yang di-
Pertua...

Timbalan Yang di-Pertua [Dato’ Mohd Rashid Hasnon]: 43 bukan
perbahasan...

Dato’ Seri Anwar bin Ibrahim [Port Dickson]: Saya akan mengakhiri—
pencelahan. Betul-betul ya. Akan tetapi saya simpati Yang Berhormat Kota Raja kerana
dia tahu mesti ada kecanggihan, kepakaran, keterampilan, kepintaran untuk membuat
perompakan cara canggih begini. Orang yang menggunakan proses ini— melalui proses
ini, memang ada kepakaran tertentu. The best lawyers, the best accountants, of course
led by the great crooks. Saya nasihatkan sahabat saya janganlah belajar hal ini kerana
kesannya orang Islam akan merempat, orang Melayu akan susah, negara akan mulflis,
hancur.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Port Dickson. Baik, Yang Berhormat Port Dickson— ha...

Dato’ Seri Anwar bin Ibrahim [Port Dickson]: Akhirnya Tuan Yang di-Pertua,
saya hendak sebut di sini kita...

Dato’ Hajah Azizah binti Mohd Dun [Beaufort]: Guna [Tidak jelas].

Dato’ Seri Anwar bin Ibrahim [Port Dickson]: ...Usul 43 ini, saya minta supaya
diberikan ruang kita sampaikan dan supaya kerajaan beri jaminan mengarahkan semua
agensi ini siasat. Bukan untuk dia hukum, tetapi untuk kerajaan, untuk elit politik, padam
di media, padam di Parlimen dan kita hendak disuruh diam. Tidak mungkin Tuan Yang
di-Pertua.

Tuan Yang di-Pertua harus kerjasama dalam hal ini. Bagi ruang kerana tidak
mungkin kita pertahankan Tuan Yang di-Pertua. Saya minta pertimbangan Tuan Yang di-
Pertua supaya memberikan ketetapan dan memberikan ruang kepada kerajaan beri
jawapan. Bukan menghukum. Saya tegaskan kita tidak minta siasatan ini dibawa untuk
menghukum sekarang.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Port Dickson. Baik, baik.

Dato’ Seri Anwar bin Ibrahim [Port Dickson]: Tetapi memberi peluang untuk
ada siasatan, bagaimana orang susah, orang tidak ada kerja...

Tuan William Leong Jee Keen [Selayang]: Yang Berhormat Port Dickson...

Dato’ Seri Anwar bin Ibrahim [Port Dickson]: ...Orang susah, kemudian
pemimpin-pemimpin ambil ratusan juta dan dipadamkan, padam, padam, padam. Tidak
mungkin ini kita biarkan.

Timbalan Yang di-Pertua [Dato’ Mohd Rashid Hasnon]: Terima kasih...

Tuan William Leong Jee Keen [Selayang]: Yang Berhormat Port Dickson,
Selayang hendak...

Timbalan Yang di-Pertua [Dato’ Mohd Rashid Hasnon]: Yang Berhormat
Selayang, ini bukan perbahasan. Tidak ada celahan. Yang Berhormat Selayang /awyer,
kan?

Tuan William Leong Jee Keen [Selayang]: Saya sokong apa yang dikatakan
oleh Yang Berhormat Port Dickson. Saya sudah keluarkan kenyataan antara nama...

Timbalan Yang di-Pertua [Dato’ Mohd Rashid Hasnon]: Yang Berhormat
Selayang, Peraturan Mesyuarat 43, saya kena ikut peraturan. Minta maaf.

Tuan Sim Chee Keong [Bukit Mertajam]: [Bangun]
