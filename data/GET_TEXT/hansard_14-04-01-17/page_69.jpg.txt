DR.12.10.2021 61

Menteri dan Ketua Pengarah boleh mempertimbangkan untuk meremitkan levi dan penalti
dalam keadaan tertentu yang munasabah.

Sebagai contoh dalam situasi pandemik, pengeluar dikenakan penalti lewat bayar
hari kerana kekangan Perintah Kawalan Pergerakan (PKP).

01540

Maka Ketua Pengarah boleh mempertimbangkan remisi penalti ke atas lewat
bayar, kuasa Yang Berhormat Menteri untuk melimitkan cukai dan kuasa Ketua Pengarah,
melimitkan penalti ini juga selaras dengan perundangan cukai tidak langsung seperti Akta
Kastam 1967, Akta Cukai Perkhidmatan 2018, dan Akta Cukai Jualan 2018. Tuan Yang
di-Pertua, saya ingat itu menjawab.

Dato’ Ngeh Koo Ham [Beruas]: Boleh jawab isu yang /ast sekali, yang saya
bawa tentang mengambil kira kerugian yang dialami oleh syarikat dalam industri
menanam pokok balak yang hanya dapat dihasilkan 15 hingga 30 tahun kemudian. Masa
mereka menanam itu mereka ada kerugian tetapi undang-undang cukai sekarang ini tidak
membenarkan kerugian di bawah lebih...

Tuan Mohd Shahar bin Abdullah: Di bawah akta cukai mana Yang Berhormat?

Dato’ Ngeh Koo Ham [Beruas]: Saya difahamkan memang di bawah sistem
cukai sekarang, mana-mana kerugian syarikat...

Tuan Mohd Shahar bin Abdullah: Cukai mana Yang Berhormat?

Dato’ Ngeh Koo Ham [Beruas]: ...yang melebihi tujuh tahun tidak boleh dibawa
ke tahun hadapan. Memang kerugian yang dialami oleh mana-mana syarikat boleh
dibawa ke hadapan tetapi sampai tujuh tahun. Selepas itu tidak boleh. Ini boleh digunakan
untuk syarikat biasa, tetapi untuk syarikat yang menanam pokok kayu balak ini hasilnya
hanya 15 hingga 30 tahun kemudian nanti dikatakan mereka mendapat keuntungan
berlebihan pula. Kita tidak ambil kira 15 tahun wang yang mereka gunakan untuk
menanam dan memastikan pokok-pokok itu dapat menumbuh dengan baik. Kalau boleh
isu ini, kerana saya mendapat aduan ini daripada persatuan berkenaan tentang isu ini.

Tuan Mohd Shahar bin Abdullah: Saya begini Yang Berhormat, apa komitmen
saya Yang Berhormat bawa persatuan ini jumpa dengan saya, kita bincang dengan
berkaitan kaedah...

Dato’ Ngeh Koo Ham [Beruas]: Sudah bincang banyak kali dengan Kementerian
Kewangan, tetapi masih belum mendapat satu ketetapan.

Tuan Mohd Shahar bin Abdullah: Yang Berhormat sudah bincang dengan
saya? Belumkan? Saya ingat itu sahaja Yang Berhormat. Tuan Yang di-Pertua, saya
ucapkan terima kasih...

Dato’ Sri Hasan bin Arifin [Rompin]: Yang Berhormat Paya Besar, Tuan Yang
di-Pertua.

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Timbalan Menteri, kalau saya boleh singgung sedikit sahaja.

Dato’ Sri Hasan bin Arifin [Rompin]: Saya menyokong cadangan yang dibuat
oleh Yang Berhormat Beruas. Oleh kerana ini sangat penting untuk menggalakkan industri
tanam semula kayu ini dapat digalakkan. Jadi cadangan Yang Berhormat Beruas itu harus
diambil kira dan saya mencadangkan supaya industri tanaman pokok ini digalakkan
dengan insentif cukai yang berpatutan. Terima kasih Tuan Yang di-Pertua.

Tuan Mohd Shahar bin Abdullah: Tuan Yang di-Pertua, kita sebenarnya

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Timbalan Menteri, apa yang disebutkan oleh Yang Berhormat Sepang tadi maksudnya
kalau boleh saya read his mind without his permission dengan izin adalah untuk dibentuk
wujudnya satu oversights satu committee dan bukan diserah kepada hanya ketua
pengarah (KP) ataupun Menteri dengan kata lain akan mendedahkan kepada
discretionary power kalau tidak silap saya. Kalau boleh diwujudkan Select Committee
