2 DR.12.10.2021

JAWAPAN-JAWAPAN MENTERI BAGI PERTANYAAN-PERTANYAAN

1. Dato’ Mohd. Nizar bin Haji Zakaria [Parit] minta Menteri Kanan Pertahanan
menyatakan pendirian terkini kerajaan khususnya Kementerian Pertahanan berkaitan isu
pakatan keselamatan tiga negara yang telah diwujudkan antara Amerika Syarikat, United
Kingdom dan Australia (AUKUS) susulan kunjungan Utusan Khas Australia ke atas Yang
Berhormat Menteri Kanan Pertahanan baru-baru ini.

Menteri Kanan Pertahanan [Dato’ Seri Hishammuddin Tun Hussein]: Tuan
Yang di-Pertua, terlebih dahulu saya menzahirkan setinggi-tinggi penghargaan dan terima
kasih kepada Yang Berhormat Parit yang telah membangkitkan soalan yang
sememangnya amat penting dan berkait rapat dengan soal keselamatan di rantau ini.

Untuk makluman Yang Berhormat, pendirian Kerajaan Malaysia berhubung
AUKUS tetap konsisten dengan pendirian yang telah ditegaskan oleh Yang Amat
Berhormat Perdana Menteri yang mana pembentukan AUKUS melahirkan kegusaran
kerana ia berpotensi mengganggu gugat keamanan dan kestabilan di Asia Tenggara. la
juga bakal memprovokasi kuasa-kuasa lain untuk turut bertindak lebih agresif di rantau ini
terutama di Laut China Selatan.

Pendirian ini tidak berganjak walaupun selepas saya bertemu dengan Utusan
Khas Australia Vice Admiral David Johnston baru-baru ini dan sebelum itu saya juga
mengadakan perbualan telefon bersama Menteri Pertahanan Australia Peter Dutton.
Dalam kedua-dua perbincangan ini, saya telah menegaskan bahawa Malaysia tidak mahu
diheret dalam geopolitik pertimbangan kuasa-kuasa besar di rantau ini.

Saya juga tekankan sebagai sebuah negara ASEAN, Malaysia memegang prinsip
untuk mengekalkan ASEAN sebagai Zon Aman, Bebas dan Berkecuali (ZOPFAN).
Australia harus hormati prinsip ini dan juga menghormati pendirian Malaysia terhadap
kapal selam berkuasa nuklear yang beroperasi di perairan Malaysia termasuk di bawah
the United Nations Convention on the Law of the Sea (UNCLOS) dan Southeast Asia
Nuclear Weapon-Free Zone (SEANWFZ)

Saya juga memaklumkan kepada mereka bahawa sekiranya kapal perang atau
kapal selam berkuasa nuklear memasuki wilayah perairan Malaysia, berhasrat memasuki
pelabuhan Malaysia atau mahu melaksanakan latihan ketenteraan bersama Malaysia,
persetujuan khas daripada Menteri Pertahanan Malaysia mestilah terlebih dahulu
diperolehi yang mana saya akan dipertimbangkannya secara case by case, dengan izin.

Utusan Khas Australia pada minggu lepas telah menerangkan bahawa AUKUS
bukan pakatan ketenteraan tetapi sebaliknya sebuah kerjasama bagi perkongsian
teknologi kapal selam berkuasa nuklear serta menjelaskan program kapal selam berkuasa
nuklear ini tidak melibatkan persenjataan nuklear selaras dengan Non-Proliferation of
Nuclear Weapons Treaty (NPT).

01010

Namun saya mengingatkan kepada Menteri Pertahanan dan Utusan Khas
Australia bahawa semua pihak harus menghindari daripada menggunakan sebarang
tindakan ketenteraan yang dianggap provokatif atau berpotensi meningkatkan
ketegangan serta mencetuskan konflik. Saya turut menekankan bahawa _ pendirian
Malaysia tidak akan berganjak iaitu sebarang masalah perbezaan dan pertikaian perlu
ditangani konsisten dan jelas pendirian kita menerusi dialog dan jalan perundingan. Saya
berhenti di sini. Masa sudah cukup.

Tuan Yang di-Pertua: Soalan tambahan pertama?

Dato’ Mohd Nizar bin Haji Zakaria [Parit]: Terima kasih Tuan Yang di-Pertua.
Terima kasih Yang Berhormat Menteri Kanan Pertahanan yang telah pun menjelaskan
secara prinsip dan konsisten, khususnya dalam negara kita dalam hal-hal yang
bersangkut-paut tentang keselamatan, khususnya ketenteraan dalam negara kita.
