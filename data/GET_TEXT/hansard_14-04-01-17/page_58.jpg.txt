50 DR.12.10.2021

syarikat-syarikat yang telah terlibat? Jangan pula apabila hanya syarikat-syarikat ataupun
ladang-ladang ini untung, di situlah kerajaan ingin mengenakan levi. Jadi, kita haruslah
waras apabila kita mengenakan levi kepada syarikat-syarikat ini.

Tuan Yang di-Pertua, minggu lalu kontrak bulan aktif minyak sawit mentah (MSM)
di Bursa Malaysia Derivatives bagi bulan Oktober 2021 dibuka pada paras RM5,000 lebih
satu tan. Hari ini selepas mencecah paras tertinggi RM5,000 lebih satu tan pada sesi
dagangan Selasa sebelum ditutup pada paras RM4,900 satu tan. Berdasarkan trend
semasa MSM di pasaran, potensi hasil kutipan levi keuntungan luar biasa atas keluaran
buah tandan segar oleh sektor ladang kelapa sawit mampu mencecah RM1 bilion
sepanjang tempoh tahun 2021.

Levi dikenakan pada kadar tiga peratus bagi harga sawit melebihi RM2,500 satu
tan di Semenanjung dan 1.5 peratus bagi kelapa sawit di Sarawak yang melebihi RM3,000
satu tan. Sabah dilaporkan menikmati hasil cukai jualan hampir RM1 bilion pada tahun
2020 ekoran kenaikan harga minyak sawit untuk lima tahun pertama. Tahun 2021 pula,
Sabah dianggarkan mendapat hampir RM500 juta hasil cukai jualan.

Tuan Yang di-Pertua, Malaysia menghasilkan sekitar 20 juta metrik tan minyak
sawit setahun. la menghasilkan pendapatan sekitar RM70 bilion untuk Malaysia, tetapi
peruntukan untuk industri berkenaan sangat kecil iaitu tidak sampai satu persen.
Sehubungan dengan itu, saya menggesa agar Kementerian Kewangan memberi lebih
banyak peruntukan bagi meningkatkan penyelidikan dan pembangunan (R&D) untuk
komoditi sawit dan pengeluaran lebih banyak produk hiliran. Begitu juga peruntukan bagi
mempercepatkan mekanisasi dan automasi di sektor kelapa sawit untuk mengurangkan
kebergantungan sektor perladangan terhadap tenaga kerja, sekali gus dapat membantu
meningkatkan produktiviti.

Akhir sekali Tuan Yang di-Pertua, saya ingin meminta penjelasan, berapakah
jumlah levi yang dikutip daripada sektor sawit di Sabah dalam tempoh lima tahun yang
lalu? Kedua, berapa pula peruntukan yang disediakan bagi membangunkan produk hiliran
sawit di Sabah? Ketiga, apakah kerajaan tidak akan memberi pengecualian cukai jualan
untuk jentera-jentera baharu yang diguna pakai untuk perladangan? Keempat, apakah
penalti yang akan dikenakan kepada pembayar cukai levi yang masih belum membayar
selepas hari terakhir levi itu kena bayar?

01450

Kelima, apakah remedi kepada syarikat yang terlebih bayar levi kepada kastam
dan berapakah levi yang telah terlebih bayar sehingga kini? Berapa syarikat yang terlibat?
Keenam, apakah mekanisme yang boleh dirancang oleh kerajaan supaya syarikat
ataupun ladang-ladang kelapa sawit ini tidak akan terlepas daripada membayar cukai levi
luar biasa ini? Sekian terima kasih.

Dato’ Sri Azalina Othman Said [Pengerang]: Yang Berhormat Beruas,
kemudian Yang Berhormat Kepong. Selepas itu Yang Berhormat Pasir Gudang. Last,
boleh? Sila Yang Berhormat Beruas.

2.50 ptg.

Dato’ Ngeh Koo Ham [Beruas]: Terima kasih Yang Berhormat Tuan Yang di-
Pertua. Saya bangun untuk bahas rang undang-undang untuk meminda Akta Levi
Keuntungan Luar Biasa 1998. Saya ingin menyentuh dari tiga aspek.

Tuan Yang di-Pertua, pertama Malaysia tidak harus ada undang-undang levi
keuntungan luar biasa kalau kita hendak menjadi satu pusat perniagaan dan industri. /f
we want to be one of the world centres of commerce and industry, we must not have this
windfall tax dengan izin. Ini adalah kerana isu cukai ini mesti ada kepastian. Jika tidak,
pelabur-pelabur tidak akan ada keyakinan tentang negara kita. Kita tidak boleh sewenang-
wenang atau tiba-tiba mengenakan cukai ke atas mana-mana industri. Dengan izin, it is
short-term gains, but long-term pays.
