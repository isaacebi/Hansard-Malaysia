36 DR.12.10.2021

Timbalan Yang di-Pertua [Dato’ Mohd Rashid Hasnon]: Peraturan mesyuarat
mana ini?

Tuan M. Kulasegaran [Ipoh Barat]: 18(1).
Timbalan Yang di-Pertua [Dato’ Mohd Rashid Hasnon]: 18(1). Sila.
01220

Tuan M. Kulasegaran [Ipoh Barat]: Sebelum saya masuk sana, saya hendak
beritahu ada demonstrasi di luar Parlimen pada hari ini mengenai Pandora Papers di mana
NGOs meluahkan tidak puas hati kalau Parlimen tidak mendebatkan hal Pandora ini, tidak
masuk akal. Saya harap Tuan Yang di-Pertua akan mengambil kira dan segerakan.
Mungkin kita ada lanjutkan sesi esok supaya perkara ini dapat dibincangkan dengan
khasnya. Itu cadangan saya.

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Ipoh Barat. Ya, Yang Berhormat Bukit Mertajam.

Tuan M. Kulasegaran [Ipoh Barat]: Tuan Yang di-Pertua...

Timbalan Yang di-Pertua [Dato’ Mohd Rashid Hasnon]: Yang Berhormat Bukit
Mertajam.

Tuan M. Kulasegaran [Ipoh Barat]: Bukan, saya belum habis lagi. Tuan Yang
di-Pertua, mengenai Peraturan Mesyuarat 18, ini adalah mengenai pengagihan komputer
riba. Saya telah membuat satu usul tertentu tetapi difahamkan bahawa perkara itu telah
dibangkitkan di sesi ini, maka ia tidak perlu disegerakan.

Tuan Yang di-Pertua, kalau ia tidak perlu disegerakan, bermakna perkara itu telah
diselesaikan. Adakah ia telah diselesaikan? Ini kerana kita ada lebih daripada 2 juta anak-
anak kita di sekolah, hanya lima peratus sahaja daripada B40 diberikan komputer riba.
Tidak masuk akal. Jadi Kementerian Pendidikan patut menjawab allegation, di mana
mereka menggunakan ini sebagai satu syok sendiri, katakan komputer riba untuk semua
anak di negara ini walhal hanya tidak sampai lima peratus. Sekolah Tamil lagi teruk, tiga
peratus sahaja. Macam mana kita boleh terima pandangan ini? Tuan Yang di-Pertua
katakan, perkara itu telah dibangkitkan, maka ia tidak perlu disegerakan.

Sebenarnya Yang Berhormat, Parlimen adalah tempat di mana rakyat ingin usaha
suara mereka didengar di Parlimen. Itu sebab kita berada di sini. Saya telah dapat banyak
kompelin. Di kawasan saya, satu sekolah Tamil pun tidak dapat komputer riba. Lagi-lagi
hanya saya ada dapat surat semalam mengatakan 67 komputer riba sahaja akan
diagihkan di kawasan saya di mana ada lebih kurang 100,000 pengundi di kawasan saya.

Jadi, mana boleh kita terima sedemikian. Mana itu Keluarga Malaysia Tuan Yang
di-Pertua? Adakah Tuan Yang di-Pertua setuju kepada Keluarga Malaysia yang
mendiskriminasikan anak-anak B40? Kalau kata untuk B40 komputer riba ini, berilah
kepada semua. Ini Pandora Paper, kalau wang-wang di sana diagihkan, semua rakyat di
Malaysia boleh dapat komputer riba ini.

Jadi soalan saya Tuan Yang di-Pertua, saya sudah kata banyak kali sebelum ini,
kalau Speaker-Speaker sebelum ini, kalau ada satu usul 18(1), hanya benarkan mereka
menjawab supaya keluhan rakyat boleh didengari di Parlimen. Jangan kita menutup. Don’t
push under the carpet. Ini menunjukkan bahawa kita tidak sensitif terhadap perkara rakyat
yang perlukan bantuan.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat. Baik.

Tuan M. Kulasegaran [Ipoh Barat]: Kalau B40, B40 lah. Tolong mereka. Kita
duduk di sini air conditioned punya tempat, seronok-seronok, baik tetapi sebenarnya tidak
mendengar masalah rakyat. Jadi, macam mana mengatasi masalah tersebut walhal kita
tidak menyegerakan perkara ini dibincangkan hari ini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Ipoh Barat. Sila Yang Berhormat Bukit Mertajam.
