68 DR.12.10.2021

4.08 ptg.

Datuk Wira Dr. Mohd. Hatta bin Md. Ramli [Lumut]: Terima kasih sekali lagi
Tuan Yang di-Pertua. Saya hanya ingin menyambung ataupun mengulang sedikit
sebanyak apa yang saya sebutkan dalam usul yang sebelum ini. Kalau baki tadi ada RM23
bilion daripada terbitan Januari hingga Ogos ini, ertinya jumlah RM7 bilion ini akan
mengosongkanlah apa yang sudah dikutip sebanyak RM52 bilion untuk tempoh Januari
hingga Ogos melalui Terbitan Pelaburan Kerajaan Malaysia tadi.

Jadi, walaupun terbitan ini akan berterusan disebut oleh Yang Berhormat Menteri
tadi sehingga Disember, kalau lapan bulan pertama kita berjaya mengumpul RM52 bilion,
jadi dalam empat bulan yang terakhir ini, adakah kita boleh mencapai satu jumlah yang
munasabah bagi menampung cadangan perbelanjaan pembangunan RM80 bilion tahun
2022?

01610

Kalau tidak boleh, soalan saya ialah bagaimanakah kerajaan akan mendapatkan
sumber dana dan pinjaman dari manakah yang akan kita peroleh lagi ataupun ada
terbitan-terbitan pelaburan lain yang berada di bawah akta yang sama Akta 275 ini yang
boleh menampung jumlah tersebut.

Soalan kedua saya khusus untuk RM7 bilion ini kita tidak menjadi halangan untuk
menyokong kerana kita pun telah sama-sama sebulat suara dalam Dewan ini untuk
menyokong pertambahan RM45 bilion untuk sebahagiannya aktiviti-aktiviti yang berkaitan
dengan pandemik COVID-19 ini. Cuma, jumlah yang selebihnya untuk menampung
keperluan itu datang daripada mana selain daripada RM7 bilion ini. Itu soalan yang saya
ingin tanya terima kasih Tuan Yang di-Pertua.

Tuan Yang di-Pertua: Okey, Yang Berhormat Beruas.

4.11 ptg.

Dato’ Ngeh Koo Ham [Beruas]: Terima kasih Tuan Yang di-Pertua. Saya ingin
bertanya untuk dapatkan penjelasan lanjut wang yang diterbitkan ini yang diterima
daripada Terbitan Pelaburan Kerajaan Malaysia ini apakah terma-terma ataupun faedah
ataupun ada syarat-syarat lain berkenaan dengan Terbitan Pelaburan Kerajaan Malaysia
ini untuk dapat butir-butir lanjut.

Tuan Yang di-Pertua: Terima kasih. Lagi. Kalau tidak ada, Yang Berhormat
Timbalan Menteri sila menjawab.

Timbalan Menteri Kewangan Il [Tuan Haji Yamani Hafez bin Musa]: Program
pinjaman kerajaan digunakan untuk membiayai keperluan bagi perbelanjaan
pembangunan dan pembiayaan pakej rangsangan ekonomi dan membiayai semula
hutang yang matang. Kita mempunyai banyak instrumen dalam hutang Kerajaan
Persekutuan yang merangkumi Sekuriti Kerajaan Malaysia, Malaysian Government
Securities (MGS) yang merupakan instrumen hutang konvensional di bawah Akta
Pinjaman Tempatan 1999 yang bertempoh matang tiga tahun hingga 30 tahun.

Kita juga mempunyai terbitan yang seperti hari ini Pelaburan Kerajaan Malaysia,
Malaysian Government Investment Issue (MGII) yang merupakan instrumen patuh syariah
di bawah Akta Pendanaan Kerajaan 1983. Begitu juga Bil Perbendaharaan Islam
Malaysia, Malaysian Islamic Treasury Bills (MITB) dan Bil Perbendaharaan Malaysia,
Malaysia Treasury Bills (MTB) yang merupakan juga instrumen patuh syariah di bawah
Akta Bil Perbendaharaan Tempatan 1946.

Menjawab soalan daripada Yang Berhormat Lumut tadi, / mean sekarang ini kita
masih mampu, pasaran domestik masih mampu dan mempunyai kecairan untuk
menampung hutang tersebut. Sudah tentu di luar pesisir, Malaysia juga boleh buat
pinjaman seperti terbitan skop global dan sebagainya tetapi ia juga mempunyai syiling dan
ia tidak boleh melebihi RM35 bilion. Jadi, jikalau perlu kita akan membuat pinjaman luar,
jikalau perlu. Akan tetapi sekarang ini belum ada...
