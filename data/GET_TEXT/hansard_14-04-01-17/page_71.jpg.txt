DR.12.10.2021 63

3.47 ptg.

Datuk Seri Dr. Haji Dzulkefly bin Ahmad [Kuala Selangor]: Tuan Pengerusi,
saya sekadar merakamkan sekali lagi apa yang saya bangkitkan lebih awal tadi supaya
wujud satu ruang timbang tara andainya kalau pertikaian berlaku daripada yang memohon
dan tidak diletakkan pada seorang peribadi Yang Berhormat Menteri ataupun ketua
pengarahnya (KP). Itu yang saya hendak rakamkan. Terima kasih Tuan Pengerusi.

Tuan Pengerusi: Terima kasih. Lagi? Kalau tidak ada saya persilakan Yang
Berhormat Yang Berhormat Timbalan Menteri.

3.48 ptg.

Timbalan Menteri Kewangan | [Tuan Mohd Shahar bin Abdullah]: Tuan
Pengerusi, terima kasih Ahli Yang Berhormat dari Dungun dan Yang Berhormat Kuala
Selangor. Saya kira penjelasan saya sebentar tadi di peringkat dasar Yang Berhormat
Kuala Selangor telah jelas. Ini bukan satu perkara yang baharu dan sudah pasti
penambahbaikan di peringkat jawatankuasa di bawah Jabatan Kastam Diraja Malaysia, di
peringkat Kementerian Kewangan melalui bahagian cukai kita akan meneliti setiap syor
dan setiap pandangan kepada mereka yang sepatutnya menerima dengan dokumen-
dokumen yang tertentu munasabah pasti kita akan lakukan. Itu sebabnya pindaan akta ini
adalah untuk memberi keadilan kepada pengeluar syarikat dan penerima levi tersebut di
pihak kerajaan. Kita tidak mahu ada ketidakadilan berlaku.

Yang Berhormat Dungun membangkitkan isu tentang genap masa. Yang
Berhormat Dungun, genap masa inilah mengikut tahap taksiran. Katakan tahun ini tahun
taksiran 2021, maknanya genap masa yang sepatutnya bayar. Yang Berhormat Dungun
juga membangkitkan isu yang significant kenapa ada dua. Yang Berhormat Menteri ada
kuasa dan nampak sama pula kuasa dengan Yang Berbahagia Ketua Pengarah Jabatan
Kastam Diraja Malaysia.

Untuk makluman Yang Berhormat, di peringkat Ketua Pengarah hanya boleh
melimit-kan penalti. la tidak boleh sampai ke levi, tetapi di peringkat Yang Berhormat
Menteri Kewangan, ia akan boleh me/imitkan dua, maknanya levi dan_penalti.
Sebagaimana yang telah saya nyatakan tadi, sebarang proses untuk kita me/imitkan dan
membuat resensi kepada syarikat pengeluar kita akan berlaku adil Tuan Pengerusi.
Terima kasih Ahli-ahli Yang Berhormat.

Tuan Pengerusi: Terima kasih Yang Berhormat Timbalan Menteri.

[Fasal-fasal 1 hingga 4 diperintahkan jadi sebahagian daripada rang undang-
undang]

[Rang undang-undang dimaklumkan kepada Majlis sekarang]
[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali yang
ketiga, disokong oleh Timbalan Menteri Pertanian dan Industri Makanan | (Datuk Seri Haji
Ahmad bin Hamzah) dan diluluskan]
