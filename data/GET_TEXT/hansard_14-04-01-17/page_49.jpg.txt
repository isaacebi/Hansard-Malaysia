DR.12.10.2021 41

menjalankan rawatan di Germany dan saya harap jugalah supaya Yang Berhormat Bagan
Datuk get well soon.

Akan tetapi, saya juga harap bahawa Yang Berhormat Bagan Datuk memberi
penjelasan kepada Dewan yang mulia ini, berapa lama Yang Berhormat Bagan Datuk
akan pergi dan bila akan pulang? Haraplah rakyat Malaysia boleh tahu,

Datuk Seri Haji Anmad bin Haji Maslan [Pontian]: Okey, cukuplah itu.
Tuan Sim Tze Tzin [Bayan Baru]: Terima kasih.

Tuan Syed Saddiq bin Syed Abdul Rahman [Muar]: Fasal perbahasan. Isu
perbahasan.

Datuk Seri Haji Anmad bin Haji Maslan [Pontian]: Tuan Yang di-Pertua, saya
dengan ini memberi kebenaran kepada Yang Berhormat Bagan Datuk untuk bercerita
sedikit maklumat tambahan. Silakan. Mengenai Pandora Papers dan Germany. Seminit
dua.

Dato’ Seri Dr. Ahmad Zahid bin Hamidi [Bagan Datuk]: Oleh kerana Yang
Berhormat tinggal empat minit, elok saya tidak mengambil lebih daripada 50 peratus
daripada waktu berbahas.

Dato’ Ngeh Koo Ham [Beruas]: Ini di luar topik bahas, Tuan Yang di-Pertua.

Dato’ Seri Dr. Ahmad Zahid bin Hamidi [Bagan Datuk]: Sebagaimana yang
telah diputuskan oleh mahkamah, saya hanya dibenarkan untuk memperoleh sementara
pasport antarabangsa saya daripada 26 Oktober hingga 21 November.

Maka, ketika pengundian bajet, saya minta maaf, saya tidak dapat bersama tetapi
yakinlah, jiwa saya terus menyokong bajet yang akan dibentangkan.

Timbalan Yang di-Pertua [Dato’ Mohd Rashid Hasnon]: Yang Berhormat
Pontian, this is your floor.

Tuan Syed Saddiq bin Syed Abdul Rahman [Muar]: Yang Berhormat Pontian,
isu...

Dato’ Seri Dr. Ahmad Zahid bin Hamidi [Bagan Datuk]: Untuk Pandora
Papers, saya bersetuju dengan Yang Berhormat Port Dickson. Ketika itu saya belum
menjadi Ahli Parlimen. Ketika itu saya belum berada di persada politik di peringkat
nasional dan ketika itu pelaburan dibuat di negara China. Sila rujuk kepada Hansard saya
dan diharap Yang Berhormat Port Dickson dan rakan-rakan yang lain jangan ada buruk
sangka terhadap saya kerana saya tidak akan melarikan cukai, malah wang itu dibawa ke
tanah air dan cukai dikenakan oleh LHDN, jika ada ketika itu. Namun, syarikat itu telah
ditutup kerana kita telah memperoleh semula pelaburan yang dibuat di negara China dan
dividen telah diberikan kepada pemegang saham. Manakala pinjaman juga telah dibayar
kepada institusi kewangan yang terbabit. Terima kasih.

Datuk Seri Haji Anmad bin Haji Maslan [Pontian]: Terima kasih, terima kasih.

Tuan Syed Saddiq bin Syed Abdul Rahman [Muar]: Yang Berhormat Pontian...
[Pembesar suara dimatikan]

Timbalan Yang di-Pertua [Dato’ Mohd Rashid Hasnon]: Sekejap. Saya
terpaksa berkata kepada Yang Berhormat Pontian, P.M. 36(1). Perbahasan ini adalah
mengenai rang undang-undang. Tidak boleh— induknya ialah rang undang-undang.
Saya tidak benarkan untuk perbahasan yang lain.

Tuan Syed Saddiq bin Syed Abdul Rahman [Muar]: Yang Berhormat Pontian,
15 saat sahaja.

01240

Timbalan Yang di-Pertua [Dato' Mohd Rashid Hasnon]: Ini nasihat saya
kepada Yang Berhormat Pontian. Sila, Yang Berhormat Pontian.
