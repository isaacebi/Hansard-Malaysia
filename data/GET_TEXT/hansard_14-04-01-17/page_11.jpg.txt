DR.12.10.2021 3

Walaupun mungkin ada perkara-perkara yang agak rumit dan sulit berlaku tetapi
saya yakin dan percaya, kerajaan khususnya di bawah pimpinan Yang Berhormat akan
dapat terus konsisten. Saya ingin bertanya, adakah pihak kementerian bercadang untuk
memanfaatkan kerjasama pertahanan di peringkat ASEAN yang menyuarakan kegusaran
terhadap kerjasama AUKUS ini. Terima kasih.

Tuan Yang di-Pertua: Terima kasih. Dipersilakan Yang Berhormat.

Dato’ Seri Hishammuddin Tun Hussein: Saya setuju dengan Yang Berhormat
Parit bahawa perkara ini memang rumit dan cukup sulit. Sejak saya menerajui
Kementerian Pertahanan September lalu, saya telah pun maklumkan kepada Dewan yang
mulia ini di peringkat ASEAN penting untuk kita berdepan dengan cabaran ini sebagai
satu blok 10 negara.

Saya telah berhubung dengan Menteri Pertahanan Singapura, Menteri
Pertahanan Indonesia, Brunei iaitu Tuan Yang Terutama Awang Halbi bin Mohd Yussof
dan juga merupakan Pengerusi kepada ASEAN tahun ini dan esok saya akan
menghubungi Timbalan Perdana Menteri dan juga Menteri Pertahanan Cambodia, Jeneral
Tea Banh dan dalam masa terdekat ini Menteri Pertahanan Filipina iaitu Delfin Lorenzana
yang sama sekali saya harap bahawa apa yang diwujudkan di antara Malaysia dengan
negara-negara berkenaan secara dua hala dapat membantu kita meneliti cara bagaimana
dapat mengimbangi kuasa-kuasa besar di rantau kita.

Pada bulan November akan diadakan ASEAN Defence Ministers’ Meeting Retreat
(ADMM) yang akan dipengerusikan oleh Brunei Darussalam dan ini akan menjadi satu
platform yang cukup penting bagi membincangkan usaha ke arah mengukuhkan
kerjasama pertahanan di peringkat serantau seperti diminta oleh Yang Berhormat Parit
tetapi pada masa yang sama, saya pasti AUKUS turut akan dibincangkan di sana nanti
dengan harapan ia berupaya mengukuhkan kesefahaman antara setiap negara anggota
ASEAN dalam pendirian mereka terhadap AUKUS. Jadi, usaha secara dua hala telah pun
saya usahakan dan akan berterusan tetapi kita berpeluang di bawah ADMM nanti bulan
depan untuk kumpul bersama 10 Menteri Pertahanan ini untuk memikirkan mungkin kalau
dapat kita bersetuju kepada satu pendirian bersama.

Tuan Yang di-Pertua: Terima kasih. Yang Berhormat Kulim-Bandar Baharu.

Datuk Seri Saifuddin Nasution bin Ismail [Kulim-Bandar Baharu]: Terima
kasih, Tuan Yang di-Pertua. Yang Berhormat Menteri, terima kasih kerana jawapan tadi
dengan jelas menerangkan tentang pendirian Malaysia terhadap AUKUS iaitu ini tindakan
provokasi boleh mengundang kuasa lain bertindak agresif dan ia mengganggu-gugat
rantau Asia. Terima kasih.

Soalan tambahan saya, kenapa timbul AUKUS? Kalau ditanya kepada tiga
negara ini, itu adalah respons mereka terhadap kegiatan distabilisasi dan intimidasi China,
khususnya di kawasan Laut China Selatan dan ini fakta. Yang Berhormat Menteri pernah
jadi Menteri Luar dan sekarang Menteri Pertahanan, pernah juga Menteri Pertahanan
berulang kali kita menghantar memo bantahan diplomatik kerana pencerobohan China
terutama kawasan penangkapan ikan dan kawasan kegiatan energy Petronas. lItu fakta.
Vietnam juga berpendapat begitu, Filipina juga. Bahkan Filipina terang-terang melalui
Menteri Luar nya dan Menteri Pertahanan mengatakan tidak setuju dengan AUKUS.
Terang. Satu-satunya setakat ini.

Baik, bila ada aksi ada reaksi. AUKUS adalah kerana kepercayaan mereka China
melakukan tindakan intimidasi, maka reaksinya begitu. Soalan saya spesifik, Yang
Berhormat Menteri sekarang sedang menghubungi rakan sejawat di kawasan ASEAN
kerana dengan ASEAN sahaja suara kita lebih dihormati dan didengar. End game kita bila
bertindak atas nama ASEAN ini apa? Kalau Perancis, jelas dia desak EU supaya tangguh
rancangan perdagangan antara EU dan Australia. Noktah, jelas.

Tuan Yang di-Pertua: Soalan, Yang Berhormat.

Dato’ Saifuddin Nasution bin Ismail [Kulim-Bandar Baharu]: ASEAN ini
apabila Yang Berhormat Menteri nanti berunding dengan rakan-rakan sejawat, langkah
sampai tahap mana yang Yang Berhormat Menteri boleh anjurkan? Sebab tadi Yang
