18 DR.12.10.2021

meliputi agenda kerajaan, dasar semasa kerajaan dan juga agenda pembangunan
mampan negara melalui SDG.

Pelan Strategik KASA 2020-2030 secara langsung telah menyumbang kepada
pelaksanaan indikator tertentu di bawah enam daripada 17 matlamat SDG iaitu:

(i) Matlamat Keenam: Air bersih dan kebersihan;

(ii) Matlamat Kesembilan: Industri inovasi dan infrastruktur;

(iii) Matlamat Kesebelas: Bandar dan komuniti yang lestari;

(iv) Matlamat Kedua Belas: Penggunaan dan pengeluaran yang
bertanggungjawab;

(v) Matlamat Ketiga Belas: Tindakan iklim; dan

(vi) Matlamat Keempat Belas: Kehidupan di bawah air.

Kementerian telah pun integrasikan matlamat SDG yang tersebut dengan
menetapkan 30 inisiatif di bawah Pelan Strategik KASA berdasarkan empat teras utama:

(i) pengukuhan tadbir urus;
(ii) pertumbuhan hijau;
(iii) kolaborasi strategik; dan

(iv) keterangkuman sosial.

Tuan Yang di-Pertua, sebagai contoh KASA terlibat secara aktif dalam
memastikan pelaksanaan beberapa indikator di bawah sasaran air bersih dan sanitasi
iaitu sasaran keenam di bawah SDG. Pelaksanaan integrated water resources
management (IWRM), dengan izin merupakan indikator yang diukur untuk menilai
kejayaan negara dalam mengurus dan mentadbir sumber air secara holistik. IWRM
merupakan satu kerangka atau framework, dengan izin atau proses yang
mengkoordinasikan pembangunan dan perusahaan air, tanah dan sumber asli bagi
meningkatkan ekonomi dan kesejahteraan rakyat tanpa menjejaskan kelestarian
ekosistem.

Dengan pembangunan sosioekonomi Malaysia yang pesat, adalah penting bagi
negara untuk memastikan hasil pembangunan tidak terjejas dengan impak perubahan
iklim dan kejadian bencana, sekali gus memastikan pembangunan kita kekal mampan,
bestari dan berdaya tahan iklim. Terima kasih.

Tuan Yang di-Pertua: Terima kasih. Soalan tambahan pertama.

Datuk Seri Dr Mujahid Yusof Rawa [Parit Buntar]: Tuan Yang di-Pertua dan
juga Yang Berhormat Menteri, saya ucap terima kasih kerana telah memberikan falsafah
dan juga gambaran SDG tetapi apa yang lebih utama, medan yang kita hendak tumpukan
dalam Dewan ini adalah bagaimanakah integrasi atau koordinasi keseluruhan
kementerian.

01120

Saya berkata demikian Tuan Yang di-Pertua, soalan saya ialah di bawah ketika
hendak melaksanakan dasar itu semacam satu bentuk yang tidak ada penyelarasan. Saya
bagi contoh, kalau tentang kita kata pembangunan perikanan akuakultur contohnya.
Mereka meredah hutan bakau yang telah digazet sebagai penampan daripada contohnya,
tsunami. Kalau kita rujuk kepada industri, industri yang merosakkan alam sekitar terus
diberikan sokongan dan dukungan.

Oleh sebab itu saya menyatakan bahawa secara holistik, kementerian perlu
memastikan bahawa bukan sahaja sektor-sektor air yang disebutkan tadi, tetapi
keseluruhan pembiayaan kepada industri yang paling banyak menyumbang kepada
kerosakan alam sekitar juga perlu diletakkan di bawah apa yang saya sebut dan saya
namakan sebelum ini, dan telah diberikan satu kepentingan untuk menjaga alam sekitar
