DR.12.10.2021 37

Tuan Sim Chee Keong [Bukit Mertajam]: Tuan Yang di-Pertua, terima kasih
Tuan Yang di-Pertua. Saya juga ingin membangkitkan Peraturan Mesyuarat 36(12),
“Mana-mana Ahli yang mengeluarkan kenyataan yang mengelirukan Dewan adalah
disifatkan sebagai menghina Majlis dan Ahli itu boleh dirujuk kepada Jawatankuasa Hak
dan Kebebasan bagi kesalahan itu”.

Tadi cakap tentang Pandora Paper, RM1 trilion. Kemudian tentang isu skandal
lap-top yang tidak sampai kepada pelajar, beratus juta ringgit. Isu yang saya hendak
bangkitkan ini juga melibatkan kerugian puluhan bilion ringgit kepada negara kita. Jadi,
saya harap Tuan Yang di-Pertua akan memberikan perhatian dan petua yang adil
terhadap isu ini.

Saya secara spesifiknya merujuk kepada ucapan Yang Berhormat Ahli Parlimen
Ayer Hitam, merangkap Menteri Pengangkutan di dalam Dewan yang mulia ini pada 30
September 2021 dan juga jawapan bertulis yang diberikan kepada saya oleh Yang
Berhormat Ahli Parlimen Ketereh, merangkap Menteri Komunikasi dan Multimedia kepada
saya juga dalam Parlimen ini pada 5 Oktober 2021.

Secara spesifiknya, ucapan Yang Berhormat Ayer Hitam pada 30 September
tersebut, kalau diperhatikan daripada Hansard dan sebagainya, secara jelas Ahli Parlimen
Ayer Hitam menafikan bahawa keputusan beliau menarik semula pengecualian Dasar
Kabotaj telah menyebabkan projek Apricot oleh Facebook dan Google tidak melibatkan
Malaysia ataupun dengan izin, bypass Malaysia. Beliau menafikan bahawa tiada perkara
ini.

Akan tetapi sebaliknya pada 5 Oktober 2021, Yang Berhormat Ketereh sebagai
Menteri Komunikasi dan Multimedia telah memberikan jawapan bertulis kepada saya dan
sebab ini penting, saya petik jawapan bertulis tersebut. Yang Berhormat Ketereh berkata,
“Pemilihan negara bagi menyertai rancangan pemasangan kabel internet Apricot dasar
laut (subsea cabel) adalah keputusan syarikat Facebook dan Google”. Ini poin beliau.
“Malaysia tidak tersenara’’ dan beliau tambah lagi perkataan bahasa Inggeris “(bypass)
sebagai salah satu negara yang terlibat dalam pendaratan stesen kabel dasar laut
tersebut memandangkan isu pengecualian Dasar Kabotaj yang belum selesai”.

Tuan Yang di-Pertua, kalau kita lihat, jelas kesenjangan di antara jawapan kedua-
dua orang Menteri ini. Perkara ini serius sebab mengikut bekas Pengerusi MDEC, Datuk
Dr. Rais Hussin, oleh sebab Malaysia tidak dilibatkan ataupun kena bypass oleh Facebook
dan Google, maka kita telah kehilangan pelaburan berteknologi tinggi puluhan bilion
ringgit.

Jadi dalam keadaan ini apabila kita bertanya kepada Menteri dalam Dewan yang
mulia ini, kita mendapati bahawa ada dua jawapan yang berbeza. Jadi kesenjangan ini
menunjukkan bahawa sudah tentu tidak mungkin kedua-dua mereka betul. Salah seorang
daripada mereka sudah tentu telah menipu dan memutarbelitkan fakta.

Jadi di sini saya pohon petua Tuan Yang di-Pertua dan saya juga telah
menghantar surat secara rasmi kepada Speaker semalam...

Timbalan Yang di-Pertua [Dato’ Mohd Rashid Hasnon]: Bila itu? Semalam ya?
Tuan Sim Chee Keong [Bukit Mertajam]: Semalam.
Timbalan Yang di-Pertua [Dato’ Mohd Rashid Hasnon]: Baik.

Tuan Sim Chee Keong [Bukit Mertajam]: Untuk menentukan kebenaran siapa
yang menipu, siapa yang bercakap benar. Sama ada Yang Berhormat Menteri
Pengangkutan yang menipu ataupun Yang Berhormat Menteri Komunikasi dan
Multimedia menipu.

Timbalan Yang di-Pertua [Dato’ Mohd Rashid Hasnon]: Baik, terima kasih.

Tuan Sim Chee Keong [Bukit Mertajam]: Seterusnya, setelah kita mendapat
kebenaran tersebut, seterusnya merujukkan Menteri yang menipu itu ke Jawatankuasa
Hak dan Kebebasan [Tepuk] mengikut Perkara 36(12). Saya berikan keputusan kepada
Tuan Yang di-Pertua untuk menentukan tetapi kalau Tuan Yang di-Pertua tidak ingin
menentukan siapa yang bercakap benar atau siapa yang menipu, maka saya sarankan
