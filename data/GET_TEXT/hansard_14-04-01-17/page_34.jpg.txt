26 DR.12.10.2021

jumlah yang lebih besar bagi khasnya syarikat yang buat servis kepada peladang-
peladang kecil untuk meningkatkan teknologi-teknologi yang mereka pakai.

Ini kerana kalau kementerian tidak berbelanja lebih besar untuk menggalakkan
syarikat yang buat servis, yang buat pembajaan dan memetik buah sawit untuk
meningkatkan teknologi yang mereka pakai, tidak akan mencapai apa yang kita nak capai
di sini. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kluang. Sila Yang Berhormat Timbalan Menteri satu minit.

Datuk Willie anak Mongin: Terima kasih Yang Berhormat Kluang. Soalan yang
begitu panjang. Saya mendengar dengan teliti dan banyak perkara yang telah dirungkai
dan telah appended to us. Salah satu daripadanya adalah kos inovasi dan yang kedua
adalah untuk menyarankan supaya geran yang lebih besar diberi kepada syarikat-syarikat
pencipta.

Yang Berhormat Kluang, buat ketika ini saya tidak ada maklumat mengenai
jumlah kos yang sebenar. Namun begitu saya akan meminta kementerian untuk membuat
pengiraan dan akan menjawab Yang Berhormat Kluang secara bertulis.

Untuk geran yang lebih besar, saya bersetuju dengan saranan Yang Berhormat
Kluang di mana kita memerlukan geran yang lebih besar untuk membuat inovasi. Akan
tetapi saya teliti di kementerian, banyak inovasi yang kita buat sekarang ini kadang-
kadang harganya terlalu mahal dan is not commercially viable untuk digunakan oleh
pemain-pemain industri dan juga pekebun-pekebun kecil kita.

Jadi kita akan melihat dan menimbang tara perkara ini, kos yang tinggi, inovasi
dan kemampuan pengguna untuk menggunakan. Kita akan melihat dan peringkat ini kita
akan bincangkan lebih terperinci. Saya di peringkat kementerian kita belum ada jalan
penyelesaian setakat ini. Sekian, terima kasih.

Timbalan Yang di-Pertua [Dato’ Mohd Rashid Hasnon]: Pertanyaan jawab
lisan seterusnya saya ingin menjemput Yang Berhormat Kangar.

Tuan Noor Amin bin Ahmad [Kangar]: Terima kasih Tuan Yang di-Pertua.

Jika mahu menjadi masyarakat maju,
Institusi keluarga mestilah utuh,
Minta Menteri jawab dan bantu,
Soalan saya nombor sepuluh.

10. Tuan Noor Amin bin Ahmad [Kangar] minta Perdana Menteri menyatakan
berapa kes perceraian berlaku sejak Mac 2020 hingga kini.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua,
untuk makluman Ahli Yang Berhormat, bilangan kes perceraian bagi golongan bukan
Islam di seluruh Malaysia yang difailkan bagi tempoh bulan Mac 2020 sehingga Ogos
2021 adalah sebanyak 10,346 kes. Daripada jumlah ini, negeri Selangor mencatatkan
bilangan kes yang tertinggi iaitu sebanyak 3,160 kes, diikuti Kuala Lumpur 2,893 kes dan
juga Perak sebanyak 1,209 kes.

Perincian mengikut negeri adalah seperti berikut:

Negeri Jumlah kes
Kedah 76
Perak 1,209

Perlis A

