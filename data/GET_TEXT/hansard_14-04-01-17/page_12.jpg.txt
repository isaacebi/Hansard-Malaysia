4 DR.12.10.2021

Berhormat Menteri sebut walaupun ada AUKUS, Australia nanti kalau hendak buat latihan
ketenteraan dengan kita tidak secara affirmative Yang Berhormat Menteri sebut Malaysia
akan tolak. Sebaliknya ada ruang iaitu Yang Berhormat Menteri boleh bagi kelulusan lagi.
Tolong jelaskan.

Tuan Yang di-Pertua: Terima kasih.

Dato’ Seri Hishammuddin Tun Hussein: End game kita sentiasa untuk
memastikan bahawa rantau kita stabil. Tidak kira apa pertimbangan kuasa-kuasa besar
sama ada China ataupun Amerika Syarikat dan kita berada dalam satu posisi yang cukup
strategik. Oleh sebab itu persefahaman di ASEAN akan membantu kita berdepan dengan
kedua-dua kuasa besar ini.

Secara individu, mungkin kekuatan ketenteraan kita terhadap Amerika Syarikat
dan China tidak ke mana sangat tetapi 10 negara dalam satu rantau yang cukup strategik
untuk China dan juga Amerika Syarikat, penting untuk kita berdepan dengan dua-dua
kuasa ini secara dekat tetapi solidariti ASEAN ini tidak boleh berpecah. Sebab itu bila
tanya apa end game ASEAN, ini banyak bergantung kepada mesyuarat kita yang akan
diadakan bulan depan atau bila 10 negara ini akan berjumpa dan berkumpul dan insya-
Allah, kalau sekiranya kita dapat satu pendirian bersama yang jelas, ini akan membantu
kita berdepan dengan kuasa-kuasa ini.

Selain daripada China dan tindakan kita terhadap China, daripada nota-nota
bantahan dan tindakan-tindakan ATM, sama ada Tentera Laut atau Tentera Udara
sentiasa konsisten dan prinsip kita mudah. Kemesraan hubungan kita dengan mana-mana
negara atau mana negara dalam pelbagai hala tidak akan sekali-kali menjejaskan
pendirian kita memastikan kedaulatan negara tercemar atau berada dalam keadaan risiko.

Ini merupakan satu teras di bawah ATM yang kita letak banyak tumpuan iaitu teras
diplomasi pertahanan dan hendak meniti, menyelami, mengikuti perkembangan terkini
saya percaya bahawa kehormatan, penghormatan, respect, dengan izin yang diberikan
kepada negara kita mampu memberikan kita sedikit sebanyak jaminan bahawa kita boleh
memainkan peranan sama ada bilaterally atau multilaterally atau dengan kuasa-kuasa
besar FPDA dalam beberapa minggu ini akan meraikan 50 tahun kewujudannya. Itu
melibatkan empat negara iaitu Australia, New Zealand, Singapura dan Malaysia. Ini akan
diraikan dan kita akan jayakan di Malaysia sebagai tuan rumah. Terima kasih.

Tuan Yang di-Pertua: Terima kasih. Saya ingin menjemput Yang Berhormat
Datuk Dr. Shahruddin bin Md Salleh.

01020

2. Datuk Dr. Shahruddin bin Md Salleh [Sri Gading] minta Perdana Menteri
menyatakan tentang status dan hak jika penjawat awam yang tidak mahu mengambil
vaksin dan adakah kerajaan akan mengenakan tindakan undang-undang terhadap
penjawat awam tersebut.

Menteri di Jabatan Perdana Menteri (Tugas-tugas Khas) [Datuk Dr. Haji Abd.
Latiff bin Ahmad]: Tuan Yang di-Pertua, terima kasih. Soalan daripada sahabat saya
Yang Berhormat Sri Gading. Sehingga kini untuk perhatian ahli-ahli Dewan, sebanyak
98.18 peratus kakitangan awam telah menerima vaksin lengkap. Maknanya hanya 1.92
peratus daripada 1.6 juta kakitangan awam yang belum divaksin. Justeru suntikan vaksin
COVID-19 ini masih lagi berjalan dan dibuat secara sukarela termasuk juga kakitangan
perkhidmatan awam. Walau bagaimanapun, jika kerajaan ingin mewajibkan atau
memastikan semua 1.6 juta ini disuntik, ia perlukan beberapa syarat, peraturan dan juga
engagement supaya perkara ini dapat dilakukan dengan cara yang berhemah. Terima
kasih Tuan Yang di-Pertua.

Tuan Yang di-Pertua: Terima kasih. Soalan tambahan pertama Yang Berhormat.

Datuk Dr. Shahruddin bin Md Salleh [Sri Gading]: Terima kasih Yang
Berhormat Menteri. Jadi jelas bahawa ada kakitangan awam yang masih tidak mengambil
vaksin yang disebutkan tadi, bahawa 1.6 juta menghampiri 2 peratus, hampir mungkin tiga
