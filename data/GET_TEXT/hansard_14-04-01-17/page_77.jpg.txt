DR.12.10.2021 69

Datuk Seri Dr. Haji Dzulkefly bin Ahmad [Kuala Selangor]: Sikit Timbalan
Menteri saya mencelah. Berapa peratus agaknya dalam pinjaman daripada luar pesisir,
offshore dan daripada pasaran kewangan yang kita terbitkan, sejauh ini. What percentage
that we committed on offshore external borrowing dalam pasaran kewangan itu. Terima
kasih.

Dato’ Ngeh Koo Ham [Beruas]: Sungguhpun tidak ada tadi dikatakan banyak
instrumen. Secara amnya, apakah kos pinjaman apabila kerajaan mendapat pinjaman
sedemikian, secara am? Two percent or three percent? Berapakah kosnya?

Tuan Haji Yamani Hafez bin Musa: Setahu saya offshore sekarang ini ia
merupakan tiga peratus daripada jumlah hutang Kerajaan Persekutuan. / think details
about the instrumen-instrumen lain hutang itu mereka berbeza-beza daripada segi
kosnya. Mungkin saya akan bagi secara detail, perincian secara bertulis. Terima kasih.

Tuan Yang di-Pertua: Ahli-ahli Yang Berhormat, sekarang saya kemukakan
masalah kepada Majlis bagi diputuskan. Masalahnya ialah bahawa usul seperti yang
dikemukakan oleh Yang Berhormat Menteri Kewangan di bawah nombor empat dalam
Aturan Urusan Mesyuarat dan Usul-usul hari ini hendaklah disetujukan.

[Usul dikemuka bagi diputuskan, dan disetujukan]

Tuan Yang di-Pertua: Ahli-ahli Yang Berhormat, sebelum saya tangguhkan
Mesyuarat pada hari ini, izinkan saya memberi sedikit nota penutup.

Ahli-ahli Yang Berhormat semua, sidang Mesyuarat Pertama, Penggal Keempat,
Parlimen Keempat Belas telah berlangsung selama 17 hari dari hari Isnin 13 September
hingga hari Selasa hari ini 12 Oktober 2021. Sepertimana semua Ahli Yang Berhormat
sedia maklum, persidangan kali ini juga telah diadakan dengan mengambil kira cabaran
penularan kes wabak COVID-19 di negara kita.

Sehubungan dengan itu, pelbagai langkah telah diambil bagi memastikan
persidangan ini berjalan lancar, termasuk mewajibkan ujian RTK-AG Saliva secara
berkala serta meningkatkan kualiti udara dalaman semua bangunan di Parlimen. Hasilnya,
hanya sembilan kes COVID-19 telah dilaporkan yang semuanya berpunca daripada
komuniti. Syukur tiada juga jangkitan atau kluster berlaku di dalam Parlimen Malaysia.

Ahli-ahli Yang Berhormat semua, saya dan bagi pihak Timbalan Tuan Yang di-
Pertua Dewan Rakyat ingin merakamkan ucapan setinggi-tinggi terima kasih kepada
semua Ahli Yang Berhormat yang telah memberi kerjasama bagi membolehkan
perjalanan majlis mesyuarat dapat disempurnakan sepanjang tempoh persidangan ini.

Saya juga ingin mengambil kesempatan ini untuk mengucapkan ribuan terima
kasih dan penghargaan kepada Kementerian Kesihatan Malaysia, khususnya kepada
pihak Makmal Kesihatan Awam Kebangsaan (MKAK) yang diketuai oleh Dr. Hajah
Noorliza binti Mohd Noordin dan pasukan beliau yang telah memberikan sepenuh
komitmen dalam mengambil langkah-langkah untuk memastikan Parlimen Malaysia dan
kita semua sentiasa dalam keadaan terkawal dan selamat daripada penularan wabak
COVID-19. Terima kasih sekali lagi.

Saya turut ingin mengucapkan terima kasih yang tidak terhingga kepada rakan
saya Yang Berhormat Dato’ Sri Azalina Othman Said, Ahli Parlimen Pengerang yang sudi
mempengerusikan sementara beberapa kali mesyuarat Dewan Rakyat sepanjang
persidangan ini. Kesudian Yang Berhormat Pengerang berhubung perkara ini amat saya
hargai.

Tidak saya lupakan juga ucapan terima kasih kepada semua pegawai kerajaan,
warga Parlimen Malaysia khususnya Bahagian Pengurusan Dewan Rakyat, wakil media
massa serta semua pihak yang turut terlibat secara langsung mahupun tidak langsung
dalam pengendalian pengurusan majlis mesyuarat sepanjang tempoh Dewan kali ini
bersidang.

Ahli-ahli Yang Berhormat saya juga ingin mengucapkan Salam Maulidur Rasul
yang akan disambut pada 19 Oktober 2021 minggu hadapan kepada semua Ahli Yang
Berhormat dan warga Parlimen Malaysia yang beragama Islam. Saya juga ingin
