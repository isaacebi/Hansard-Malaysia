DR.12.10.2021 11

Keadaan ini menyebabkan sungai-sungai tersebut tidak dapat menampung kuantiti air
yang banyak dan mengakibatkan banjir ke kawasan persekitaran berhampiran termasuk
sebahagian lebuh raya.

Kesan banjir pada Sungai Pahang dan Sungai Semantan telah mengakibatkan
sungai-sungai kecil seperti Sungai Klau, Sungai Sertik dan Sungai Jentar tidak dapat
mengalir keluar dan menyebabkan kejadian backflow, dengan izin dan juga overflow ke
kawasan persekitaran. Terdapat trend peningkatan nilai aras banjir semenjak pertama kali
direkodkan di setiap kawasan yang terlibat kecuali di KM126.

Faktor perubahan cuaca dan pembangunan di sekitar kawasan tadahan boleh
menyumbang kepada peningkatan banjir. Aras air semasa banjir tahun 2021 telah
melebihi aras Average Recurrence Interval (ARI), dengan izin, 100 tahun berdasarkan
keputusan analisa menggunakan kaedah 2D river modelling yang dilakukan. Perkara ini
berlaku berkemungkinan disebabkan oleh perubahan guna tanah, pengurangan kapasiti
sungai dan perubahan iklim dunia.

Lokasi dan tahun kejadian banjir di LPT1 ialah tahun 2007 ada tiga lokaliti iaitu
KM84.7, KM113 dan KM115, pada tahun 2014 berlaku di KM124 dan KM126, dan tahun
2021 di lima lokasi iaitu KM84.7, KM113, KM115, KM126 dan KM198.

Tindakan jangka pendek yang telah dilaksanakan seperti berikut:

(i) pengurusan trafik berterusan dilaksanakan sepanjang tempoh
banjir bagi memastikan maklumat dapat disampaikan dengan
betul kepada pengguna;

(ii) kerja-kerja pembersihan segala kekotoran di atas jalan raya
dilakukan sejurus air surut sebelum laluan dibuka sepenuhnya
bagi memastikan keselamatan pengguna dan kelancaran
perjalanan; dan

(iii) menggunakan peralatan UAV bagi memantau keadaan
kawasan tadahan yang berhampiran dengan lebuh raya.

Untuk makluman Ahli-ahli Yang Berhormat, bagi tindakan jangka panjang, pihak
Lembaga Lebuhraya telah mengemukakan laporan terperinci dan juga memohon
peruntukan dalam rolling plan kedua RMKe-12 bagi cadangan naik taraf aras Lebuhraya
Pantai Timur 1 di beberapa buah lokasi yang ditenggelami banjir seperti KM84.6 hingga
KM84.7, KM113, KM115 dan KM126.3.

01050

Walau bagaimanapun, pihak kerajaan sedang meneliti cadangan tersebut
daripada segi kaedah pelaksanaan yang terbaik dengan mengambil kira semua aspek
iaitu teknikal dan juga kewangan. Terima kasih Tuan Yang di-Pertua.

Datuk Wira Haji Mohd. Anuar Mohd. Tahir [Temerloh]: Tuan Yang di-Pertua,
berdasarkan kepada jawapan Yang Berhormat Menteri, rasanya Yang Berhormat Menteri
sedar ataupun telah mengambil kira akan perubahan topografi yang memungkinkan
kejadian serta kawasan baru banjir sepanjang sisi LPT1 dan LPT2 yang terbentuk akibat
daripada pembangunan dan pembinaan projek mega _ infrastruktur pengangkutan
misalnya.

Tentu Yang Berhormat Menteri tahu tentang apa yang berlaku sekarang East
Coast Rail Link (ECRL) yang tentu ada hubungannya terhadap topografi ini. Apakah
jaminan dan langkah-langkah yang berkesan untuk memperbaiki keadaan ini? Bilakah
hasil kajian ini— sudah tentu kajian mesti dibuat, boleh dilaksanakan mengatasi masalah
banjir di lebuh raya.

Tuan Yang di-Pertua, akhir sekali saya ingin menyebut bahawa pengumuman
Yang Amat Berhormat Perdana Menteri baru-baru ini ialah program merentas negeri
dibenarkan, telah menyebabkan aliran trafik begitu tinggi meningkat dua kali ganda pada
hujung minggu ini. Apakah berdasarkan pengalaman yang lalu sebelum pandemik
kawasan R&R sering sesak dengan pengunjung? Sekali lagi saya bertanya, apakah
langkah-langkah penguasaan standard operating procedure dengan izin, yang terbaik lagi
