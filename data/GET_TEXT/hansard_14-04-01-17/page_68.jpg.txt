60 DR.12.10.2021

industri-industri dan kilang-kilang ini sendiri dengan kita mengelakkan perebakan,
penularan (outbreak) dan sebagainya.

Saya kira itu adalah sangat penting untuk tidak dikenakan harga yang terlalu
mahal dan digunakan apa-apa pun daripada CSR, kalaupun tidak windfall tax itu, oleh
players industri sarung tangan ini, diperuntukkan untuk apa yang saya sebutkan tadi
sebagai pembelian mengurangkan beban kepada rakyat. Terima kasih.

Tuan Karupaiya a/l Mutusami [Padang Serai]: Timbalan Menteri, sedikit,
Timbalan Menteri.

Tuan Mohd Shahar bin Abdullah: Saya jawab dahulu Yang Berhormat Padang
Serai.

Tuan Karupaiya a/l Mutusami [Padang Serai]: Okey, terima kasih Timbalan
Menteri, terima kasih Tuan Yang di-Pertua. Berkenaan Top Glove ini, Top Glove ini perlu
lagi perhatian yang serius memandangkan mereka memberikan peluang pekerjaan di
negara kita. Saya rasa seperti mana Timbalan Menteri beritahu 40 lebih kilang dibuka di
kawasan itu. Pada masa yang sama juga, tekanan daripada pihak Thailand masih berada
terhadap Top Glove memandangkan mereka yang supply susu getah dari Thailand. So,
cadangan-cadangan sedang dinaikkan dari Thailand mengatakan mengapa Top Glove ini
tidak buka kilang di Thailand dan sebagainya. Oleh itu, kita tidak beri ruang-ruang untuk
hijrah ke tempat lain. Terima kasih Timbalan Menteri.

Tuan Yang di-Pertua: Terima kasih.

Tuan Mohd Shahar bin Abdullah: Terima kasih Yang Berhormat Padang Serai.
Tuan Yang di-Pertua: Rumuskan Yang Berhormat Timbalan Menteri.

Tuan Mohd Shahar bin Abdullah: Tuan Yang di-Pertua?

Tuan Yang di-Pertua: Rumuskan ya.

Tuan Mohd Shahar bin Abdullah: Boleh. Saya lima minit lagi ya?

Tuan Yang di-Pertua: Ya.

Tuan Mohd Shahar bin Abdullah: Terima kasih Yang Berhormat Padang Serai.
Itulah yang saya diberitahu, kerajaan belum buat apa-apa keputusan sebab kita kena
menimbang semua maklumat melalui sesi libat urus yang telah dan sedang kita lakukan
bagi memutuskan langkah inisiatif yang akan diumumkan oleh Yang Berhormat Menteri
Kewangan dalam Bajet 2022.

Berkaitan perkara yang dibangkitkan oleh Yang Berhormat Kuala Selangor, saya
amat memahami tentang keperluan dan keprihatinan kepada mereka untuk mendapatkan
test kit kendiri. Ini juga kerajaan sedang menimbangkan apakah kaedah yang terbaik bagi
membantu mereka yang memerlukan. Cumanya penggunaan wang yang berkaitan CSR
yang telah dikeluarkan ini, saya akan minta supaya bahagian terbabit memberikan
keutamaan kepada cadangan Yang Berhormat. Cumanya_ sekiranya hendak
menggunakan windfall tax, buat masa sekarang ini kita belum sampai tahap kerana
subsidi minyak masak sahaja Yang Berhormat melebihi daripada apa kutipan levi yang
kita lakukan.

Tuan Yang di-Pertua, saya cuma hendak pergi kepada yang terakhir. Ahli Yang
Berhormat yang tidak sempat saya jawab, saya akan jawab secara bertulis, insya-Allah.
Yang Berhormat Sepang membangkitkan tentang tidak setuju dengan pindaan seksyen
13 kerana yang asalnya lebih baik. Ini perkara yang sampai sekarang saya tidak faham
kerana yang dahulunya, kita tidak memberikan kuasa kepada Menteri atau Ketua
Pengarah untuk membuat remisi, pembayaran balik lebihan pinjaman ataupun untuk
mengelakkan penalti yang dikenakan.

Itu sebabnya peruntukan yang saya sebutkan tadi peruntukan sedia ada sebelum
kita buat pindaan, tidak memberikan kuasa kepada Menteri Kewangan dan Ketua
Pengarah Kastam untuk meremitkan levi mahupun penalti. Pindaan yang kita buat ini
Yang Berhormat Sepang walaupun Yang Berhormat Sepang tidak ada dalam Dewan ini,
