12 DR.12.10.2021

berkesan dilaksanakan bagi langkah pencegahan COVID-19 yang berkesan. Terima
kasih.

Tuan Yang di-Pertua: Yang Berhormat, soalan terakhir itu ia tidak kena-mengena
dengan soalan asal ya. Jadi saya roll out benda itu. Yang Berhormat Menteri, yang
berkenaan sahaja.

Dato’ Sri Haji Fadillah bin Yusof: Terima kasih Tuan Yang di-Pertua. Saya pun
memang merasakan bahawa soalan kedua bukan dalam bidang kuasa kami tetapi kita
akan bersiap sedialah daripada segi SOP.

Untuk apa yang saya katakan tadi, daripada jawapan asas. Dalam setiap
perancangan mana-mana pembangunan_infrastruktur ia akan mengambil kira
perancangan berdasarkan data 100 tahun. Misal katanya banjir, apakah kedudukan banjir
paling tinggi 100 tahun yang lepas. Segala data itu akan diambil kira. Apabila kita
merancang, membina, maka jalan itu mesti dibina pada paras yang melebihi daripada
kejadian yang lepas.

Cuma keadaan sekarang ini kita kena menerima realiti bahawa keadaan cuaca
yang ekstrem, pembangunan persekitaran yang menyebabkan aliran air lebih laju dan
sungai tidak mampu menampung jumlah hujan yang besar. Malahan kadang-kadang,
hujan dalam tempoh satu hari jumlahnya adalah sama dengan sebulan. kadang-kadang
setahun. Oleh sebab itulah maka berlaku banjir apatah lagi kalau berlaku musim monsun,
maka tempoh banjir itu lebih panjang.

Oleh sebab itu kita melakukan kajian berterusan. Untuk LPT1 ini sahaja insya-
Allah, kita telah berbincang dengan syarikat konsesi untuk mencari penyelesaian jangka
pendek dan juga jangka panjang bagaimana kita dapat mengadaptasi kepada keadaan
cuaca yang tidak menentu pada waktu ini. Terima kasih.

Datuk Seri Haji Ahmad bin Haji Maslan [Pontian]: Terima kasih. Ini mengenai
jalan rosak apabila ditenggelami banjir. Apa yang saya ingin tahu daripada Yang
Berhormat Menteri ialah jalan rosak secara umum, apakah SOP di JKR untuk
memperbaiki jalan yang berlubang tidak kira lebuh raya ataupun jalan biasa? Adakah ada
hotline yang tertentu semacam Yang Berhormat Menteri Wilayah Persekutuan, dia beri
nombor handphone dia? Akan tetapi tentulah ia mungkin kurang sesuai untuk seluruh
Malaysia. Apakah SOP pembaikan jalan bukan hanya banjir, ketika jalan-jalan itu rosak?
Terima kasih.

Dato’ Sri Haji Fadillah bin Yusof: Terima kasih Yang Berhormat Pontian. Untuk
berlaku bencana, apabila berlaku jalan putus, jalan rosak akibat banjir kita memang ada
saluran. Sebenarnya kita ada SOP di mana kita memberi jaminan kalau kerosakan itu
hanya sekadar berlubang akan diberi jaminan untuk ditampung dalam tempoh 24 jam,
tampungan sementara. Jalan yang rosak lebih teruk, ia akan mengambil masa.

Mengambil contoh misal kata ada jalan terputus. Waktu banjir besar tahun— di
Pantai Timur dahulu, di Terengganu tidak silap saya, jalan terputus. Apabila jalan terputus,
apa yang kita lakukan bersama JKR dan Kementerian Pertahanan melalui askar, kita akan
membuat apa yang dikatakan bailey bridge secara sementara untuk memastikan bahawa
jalan itu dapat dilalui dalam tempoh dua minggu kita dapat siapkan. Itu langkah-langkah
yang diambil.

Untuk aduan, kita boleh mengadu melalui banyak saluran. Nombor telefon boleh,
Facebook boleh, Twitter pun boleh. Malahan direct kepada saya melalui sosial media pun
anytime insya-Allah, kita akan mengambil tindakan daripada segi apa sahaja aduan untuk
keselamatan dan keselesaan pengguna. Terima kasih.

Beberapa Ahli: [Bangun]

Dato’ Haji Che Abdullah bin Mat Nawi [Tumpat]: Mohon soalan tambahan Tuan
Yang di-Pertua.

Tuan Yang di-Pertua: Terima kasih. Maaf sudah dua. Silakan Yang Berhormat
Kuala Krai.
