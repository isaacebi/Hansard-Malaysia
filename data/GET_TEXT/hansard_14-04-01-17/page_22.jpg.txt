14 DR.12.10.2021

anggaran kos, kawasan yang akan memanfaatkan pembangunan TAPS dan LRA ini serta
jangkaan siap bagi membolehkan rizab Majlis Air Kelantan dapat dipertingkatkan. Adakah
juga ia merangkumi kawasan Kuala Krai. Terima kasih Tuan Yang di-Pertua.

Dato’ Sri Tuan Ibrahim bin Tuan Man: Untuk makluman Dewan yang mulia,
kajian untuk menggunakan air ataupun TAPS dilakukan di Labok ataupun di jajahan
Machang di kawasan timur Sungai Kelantan dengan anggaran kos lebih kurang RM1.8
bilion di mana pembinaan ataupun cadangan TAPS ini ialah untuk menyelesaikan bekalan
air sebagaimana yang saya maklumkan dalam jawapan tadi dan keluasan yang akan
diliputi untuk bekalan air adalah lebih kurang dalam 1,000 ekar yang telah pun dikenal
pasti di peringkat kementerian dan kerajaan negeri.

Secara keseluruhannya, pembinaan ini merangkumi tiga komponen. Pertama,
TAPS lebih kurang RM650 juta dan Loji Rawatan Air serta paip agihan sebanyak RM1.103
bilion. Ini kita jangka dapat menyelesaikan masalah bekalan air di kawasan-kawasan yang
terlibat seperti Kota Bharu, Machang, Pasir Puteh, Tumpat , Bachok, Pasir Mas, Tanah
Merah dan sebagainya termasuk kawasan yang dibangkitkan oleh Yang Berhormat. Kita
jangka dengan siapnya TAPS ini ia akan mampu meningkatkan rizab Majlis Air di Kelantan
sebanyak 20 peratus. Terima kasih.

Tuan Yang di-Pertua: Yang Berhormat Pulai.

Datuk Seri Haji Salahuddin bin Ayub: Tuan Yang di-Pertua, terima kasih
peluang yang diberikan. Saya hendak ucapkan terima kasih kepada Yang Berhormat
Menteri, satu video saya telah upload mengenai isu alam sekitar di kawasan Parlimen
saya, Pulai iaitu Kampung Banjaran Kempas. Isunya adalah pembuangan sampah yang
berlaku lebih daripada 10 tahun. Saya ucap terima kasih kepada Yang Berhormat Menteri
kerana respons dan tahniah kerana keprihatinan.

Jadi, kalau boleh berkongsi pada pagi ini apakah langkah-langkah yang
konstruktif yang boleh diselesaikan kerana dah hampir lebih 10 tahun isu ini berlaku dan
penduduk di situ sangat terkesan tentang wap ataupun vapor yang telah menimbulkan
masalah kesihatan. Terima kasih.

Dato’ Sri Tuan Ibrahim bin Tuan Man: Terima kasih sahabat saya, walaupun
soalan ini lari daripada soalan asal. Pihak kementerian akan melakukan kerjasama
dengan pihak kementerian KPLB dan serta Kementerian Perumahan dan Kerajaan
Tempatan sebab sisa domestik ini masih bawah Kementerian Perumahan dan Kerajaan
Tempatan. Isunya ialah aliran yang keluar dari tempat pembuangan sampah tersebut dan
saya terbagi respons kepada Yang Berhormat. Insya-Allah tindakan segera bersama
dengan Jabatan Alam Sekitar dan KPLB akan diambil dalam masa terdekat bagi
menyelesaikan masalah yang dibangkitkan. Terima kasih.

Tuan Yang di-Pertua: Papar, 30 saat.

Tuan Haji Ahmad bin Hassan [Papar]: Terima kasih Tuan Yang di-Pertua.
Soalan Papar juga sama. Kami di Parlimen papar sentiasa berhadap pandangan masalah-
masalah alam sekitar yang mana banyak tebing sungai yang runtuh yang melibatkan juga
rumah-rumah rosak yang disebabkan oleh hujan dan juga banjir. Jadi, soalan saya ialah
kita tahu macam mana untuk mengatasinya. Akan tetapi, permohonan yang telah kami
buat selama ini bermula daripada tanggal bulan Jun 2020 sampai sekarang pun belum
ada feedback, sama ada kami diberi perhatian ataupun tidak.

Jadi, saya bermohon kepada Yang Berhormat Menteri, demi untuk kita sama-
sama mengatasi masalah ini saya memohon kepada Yang Berhormat Menteri supaya
memberi feedback kepada permohonan kami itu. Terima kasih.

Tuan Yang di-Pertua: Yang Berhormat Menteri jawapan bertulislah ya.

Dato’ Sri Tuan Ibrahim bin Tuan Man: Saya ingin memberi jawapan bertulis
sebab ini pun lari daripada soalan asal. Insya-Allah saya akan jawab secara bertulis.
Terima kasih.
