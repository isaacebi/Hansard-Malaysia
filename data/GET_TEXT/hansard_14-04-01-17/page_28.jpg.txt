20 DR.12.10.2021

dibangkitkan oleh Yang Berhormat bahawa kerjasama komuniti, masyarakat setempat
termasuk para pelajar, mahasiswa dapat kita gerakkan. Saya ingin mengucapkan terima
kasih kepada Yang Berhormat yang telah mengambil perhatian yang sangat serius untuk
menjaga sungai di kawasan Parlimen masing-masing. Terima kasih.

7. Dato’ Sri (Dr.) Richard Riot anak Jaem [Serian] minta Menteri Perusahaan
Perladangan dan Komoditi menyatakan apakah langkah-langkah untuk menaikkan harga
komoditi lada hitam, sawit dan getah.

Timbalan Menteri Perusahaan, Perladangan dan komoditi II [Datuk Willie
anak Mongin]: Terima kasih Yang Berhormat Serian selaku mantan Pengerusi Lembaga
Lada Malaysia. Beliau juga sekarang ini Duta Khas ke Timur Asia. Tahniah kepada Yang
Berhormat Serian. Tuan Yang di-Pertua, langkah-langkah untuk menstabilkan harga
komoditi seperti mana yang kita lakukan pada ketika ini dalam sektor lada, sawit dan juga
getah akan saya rungkai satu persatu. Untuk makluman Ahli-ahli Dewan, kita setakat ini
mempunyai kedudukan harga komoditi yang amat baik di mana untuk harga CPO sawit
kita telah mencecah RM5 ribu lebih dan ini adalah rekod yang tertinggi dalam sejarah
negara industri sawit kita.

Selain daripada itu, apabila kita mengambil alin sebagai kerajaan baharu, kita
telah juga menerima lonjakan yang begitu tinggi terhadap harga lada daripada harga RM4
ke RMS. Hari ini harga lada hitam telah melonjak kepada RM17 sehingga ke RM18 untuk
lada hitam dan lada putih ketika ini adalah RM27 ke RM28. Juga, harga getah kita telah
meningkat lebih daripada RM2.50 di mana kita tidak lagi perlu mengaktifkan IPG untuk
getah.

Untuk sektor lada, langkah-langkah yang kita ambil adalah untuk meningkatkan
penggunaan dalam negara ataupun domestic usage di mana kita juga telah membuat
banyak produk hiliran. Di sini saya ingin menggesa kepada seluruh rakyat Malaysia
supaya cintakan lada hitam kita, khasnya lada hitam Sarawak. Kita hendaklah
menggunakan produk-produk hasil keluaran daripada lada sebab kalau kita tak guna,
siapa lagi nak guna? So, kita kena tingkatkan penggunaan domestik kita dan kita jangan
bergantung sangat kepada eksport sahaja.

Kita juga menghasilkan produk berkualiti di mana kita mengeluarkan lada krim
putih (creamy white paper) dan juga lada berkualiti eksport di mana kita keluarkan dan
kita eksport lebih kurang dalam 60 peratus daripada pengeluaran lada negara kita iaitu
pengeluaran kita pada ketika ini adalah 30.8 ribu tan metrik dan kita eksport sebanyak 60
peratus. Kita hendaklah menggesa supaya penggunaan domestik itu berlaku ataupun
value added itu berlaku di dalam negara kita supaya kita boleh menikmati harga yang lebih
baik. Selain daripada itu, kita juga menggiatkan aktiviti penjenamaan dan tambah nilai
produk melalui Saras Spice yang kita akan activate the operation soon, dengan izin.

Untuk sektor sawit, kita juga melakukan banyak penambahbaikan. Di sektor getah
juga banyak penambahbaikan yang kita lakukan. Memandangkan masa_ tidak
mengizinkan, saya akan extend jawapan saya secara bertulis kepada Yang Berhormat
Serian kerana banyak langkah yang kita lakukan dalam tiga empat helai explanation. Jadi
saya akan extendkan secara bertulis kepada Yang Berhormat Serian, sekian terima kasih.

#1130
Tuan Yang di-Pertua: Soalan tambahan pertama.

Dato’ Sri (Dr.) Richard Riot anak Jaem [Serian]: Terima kasih Yang Berhormat
Timbalan Menteri. Soalan saya Tuan Yang di-Pertua simple tetapi penting iaitu mengenai
pengagihan bantuan subsidi atau input. Ada orang yang tidak ada kebun tetapi diberi
bantuan subsidi. Akan tetapi ada mereka yang mempunyai kebun dan benar-benar
memerlukan bantuan subsidi tidak dapat apa-apa.

Jadi saya ingin tahu apakah mekanisme yang akan diambil oleh kementerian
untuk memastikan perkara sebegini tidak berlaku lagi? Sekian terima kasih.
