DR.12.10.2021 27

Pahang 386
Melaka 449
Johor 1,197
Negeri Sembilan 861
Kelantan 45
Terengganu 49
Jumlah 10,346

Manakala bagi kes permohonan cerai yang difailkan di Mahkamah Syariah
seluruh Malaysia sejak Mac 2020 sehingga Ogos 2021 untuk golongan beragama Islam
yang dijana melalui sistem E-Syariah adalah sebanyak 66,440 kes keseluruhan. Daripada
jumlah ini, negeri Selangor mencatatkan daftar kes permohonan cerai tertinggi iaitu
sebanyak 12,479 kes, diikuti negeri Johor 7,558 kes dan Kedah sebanyak 5,985 kes.

Perincian mengikut negeri adalah seperti berikut iaitu:

Negeri Jumlah kes
Kelantan 5,982
Melaka 2,402
Negeri Sembilan 3,473
Pahang 5,058
Perak 5,921
Perlis 1,081
Pulau Pinang 2,978
Sabah 4,010
Sarawak 561
Terengganu 5,098
Wilayah Persekutuan 3,854

Namun begitu Tuan Yang di-Pertua, statistik dari Jabatan Kehakiman Syariah
Malaysia ini hanya menunjukkan bilangan kes permohonan cerai yang difailkan dan bukan
bermaksud semua kes permohonan ini diluluskan dan berakhir dengan penceraian.
Pendaftaran kes cerai bagi masyarakat Islam adalah di bawah kawalan dan bidang kuasa
Jabatan Agama Islam. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih. Soalan
tambahan sila Yang Berhormat Kangar.

Tuan Noor Amin bin Ahmad [Kangar]: Terima kasih Yang Berhormat Timbalan
Menteri. Sebenarnya banyak soalan yang boleh ditanyakan daripada jawapan ini. Cuma
keprihatinan saya ialah ketika berlaku pandemik COVID-19, ramai rakyat Malaysia tidak
kira yang Muslim ataupun bukan Muslim menghadapi tekanan kewangan dan ini mungkin
salah satu faktor terbesar berlaku kes-kes perceraian.

Saya mungkin hendak minta sedikit perbandingan daripada segi kenaikan
sekiranya agak besar berbanding dalam keadaan biasa. Saya juga hendak tahu apakah
sistem sokongan yang diberikan oleh kerana apabila bercerai ini sudah tidak boleh duduk
serumah, anak-anak mungkin mendapat tekanan mental ataupun psikologi. Jadi, apakah
bentuk sokongan yang disediakan oleh kerajaan dalam keadaan pergerakan yang
terbatas.
