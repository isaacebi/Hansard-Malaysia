30 DR.12.10.2021

Dato’ Sri Dr. Haji Wan Junaidi bin Tuanku Jaafar: 12(1).
Timbalan Yang di-Pertua [Dato' Mohd Rashid Hasnon]: 12(1) sila usul.

Dato’ Sri Dr. Haji Wan Junaidi bin Tuanku Jaafar: Yang Berhormat Timbalan
Menteri.

Timbalan Yang di-Pertua [Dato' Mohd Rashid Hasnon]: Yang Berhormat
Timbalan Menteri, usul?

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

12.02 tgh.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua,

“Bahawa mengikut Peraturan Mesyuarat 12(1), saya mohon
mencadangkan Majlis Mesyuarat pada hari ini tidak akan ditangguhkan
sehingga dibahas dan diputuskan Usul Perdana Menteri D.R. 24/2020
Rang Undang-undang Levi Keuntungan Luar Biasa (Pindaan) 2020
dan Usul Menteri Kewangan di nombor 1 hingga 4 dalam Aturan
Mesyuarat dan Usul-usul hari ini dan selepas itu Majlis Mesyuarat akan
ditangguhkan sehingga suatu tarikh yang tidak ditetapkan.”

Timbalan Menteri Kesihatan | [Dato’ Dr. Haji Noor Azmi bin Ghazali]: Tuan
Yang di-Pertua, saya mohon menyokong.

Timbalan Yang di-Pertua [Dato' Mohd Rashid Hasnon]: Ahli-ahli Yang
Berhormat, sekarang saya kemukakan masalah kepada Majlis untuk diputuskan.
Masalahnya ialah usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

RANG UNDANG-UNDANG DIBAWA KE DALAM MESYUARAT

RANG UNDANG-UNDANG ORDINAN PEGUAM BELA
(SABAH) (PINDAAN) 2021

Bacaan Kali Yang Pertama

Rang Undang-undang bernama suatu akta untuk meminda Ordinan
Peguam Bela (Sabah); dibawa ke dalam Mesyuarat oleh Yang Berhormat Menteri di
Jabatan Perdana Menteri (Parlimen dan Undang-undang) [Dato’ Sri Dr. Haji Wan Junaidi
bin Tuanku Jaafar]; dibaca kali yang pertama; akan dibaca kali yang kedua pada
Mesyuarat Kedua.
