DR.12.10.2021 35

Dato’ Seri Anwar bin Ibrahim [Port Dickson]: Tuan Yang di-Pertua, saya sudah
tulis. Saya Ahli Parlimen Port Dickson mohon daripada Tuan Yang di-Pertua mengikut
Peraturan Mesyuarat 43. Ada surat.

Timbalan Yang di-Pertua [Dato’ Mohd Rashid Hasnon]: Faham-faham.

Dato’ Seri Anwar bin Ibrahim [Port Dickson]: Ini sudah kali ketiga, terlepas
juga.

Timbalan Yang di-Pertua [Dato’ Mohd Rashid Hasnon]: Baik, baik. Saya
baca. Usul Yang Berhormat Port Dickson telah diterima semalam. Mengikut Peraturan
Mesyuarat 43 perlu notis dua hari, oleh itu masih dalam pertimbangan mengikut tempoh
mesyuarat. Baca 43 ada tempoh itu, dalam tempoh dua hari. Baik.

Tuan Ahmad Fahmi bin Mohamed Fadzil [Lembah Pantai]: Hendak seribu
daya, tidak hendak seribu dalih, itu jawabnya. Baik, nanti...

Tuan Sim Tze Tzin [Bayan Baru]: Tuan Yang di-Pertua, ini teknikal.
Timbalan Yang di-Pertua [Dato’ Mohd Rashid Hasnon]: Two days, two days.

Dato’ Seri Anwar bin Ibrahim [Port Dickson]: Memang 43 disebut usul
demikian tidak berkehendak dikeluarkan penentuan lebih daripada dua hari terlebih
dahulu. Okey. Akan tetapi saya sudah bawa usul ini dua kali berikut-ikut bawah 18(1).

Timbalan Yang di-Pertua [Dato’ Mohd Rashid Hasnon]: 18(1) betul.

Dato’ Seri Anwar bin Ibrahim [Port Dickson]: Semalam Tuan Yang di-Pertua
tolak sekali lagi apabila saya rayu untuk dipertimbang. Hari ini dia tolak lagi kerana tidak
cukup dua hari. Minor technical points for a major financial malfeasance disaster. [Tepuk]
Mana hendak pilih ini?

Saya tegaskan bahawa usul hari ini, kerana hari ini hari akhir. Janganlah dolak-
dalik. Mana negara, Prime Minister of Iceland terpaksa letak jawatan selepas Pandora
Papers. Beberapa negara lain seperti saya sebut hari itu seperti India, Pakistan dan
beberapa negara lain mengarahkan siasatan terbuka. Kerana apa? Kerana ada integriti,
kerana hendak jaga maruah negara dan pemimpin. Saya ikut kenyataan Yang Amat
Berhormat Perdana Menteri. Integriti, transparency semua dalam ucapan cukup hebat
dirangka tetapi apabila kita minta soal integriti, dicampak ke bakul sampah.

Tuan Yang di-Pertua, dalam isu RM1 trilion pengaliran keluar sama ada bentuk
wang, saham itu perkara besar bagi negara. Kita gagal kemukakan berulang kali, untuk
bincang pun tidak mungkin. Sebab itu saya hendak tegaskan, janganlah bersilat mula
hendak jadi peguam bagi perasuah ini, sekarang pula bersilat soal pure technical point
yang sebenarnya kita observe sebab kita ada bawa tiga hari dah. Cuma usul ini setelah
gagal demi gagal digunakan technical point, walaupun isu itu substantive. Tuan Yang di-
Pertua, kena ingat ini. Jadi saya tidak dapat elak daripada menyimpulkan bahawa sistem
kita ini, dari ‘systemic stance’ corruption bahawa political elite, business elite itu
bersekongkol bersama untuk menutup penjenayah, perompak ini.

Timbalan Yang di-Pertua [Dato’ Mohd Rashid Hasnon]: Baik, terima kasih,
baik, baik.

Dato’ Seri Anwar bin Ibrahim [Port Dickson]: Biar siasatan membuktikan.

Timbalan Yang di-Pertua [Dato’ Mohd Rashid Hasnon]: Baik, terima kasih,
terima kasih.

Dato’ Seri Anwar bin Ibrahim [Port Dickson]: Jangan terima kasih kat saya,
saya minta setuju sahaja. [Ketawa]

Timbalan Yang di-Pertua [Dato’ Mohd Rashid Hasnon]: Yalah saya setuju
secara teknikal. Saya hendak teruskan dengan...

Tuan M. Kulasegaran [Ipoh Barat]: Tuan Yang di-Pertua, saya hendak
maklumkan.
