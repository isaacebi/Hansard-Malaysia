DR.12.10.2021 5

ribu penjawat awam yang tidak mengambil vaksin. Jadi kita serahkan kepada
kebijaksanaan kerajaan untuk menangani perkara ini dengan baik dan berhemah.

Apa yang saya hendak sebutkan di sini, yang hendak tanyakan ialah di sini kita di
Parlimen kita ambil vaksin ambil RTK dua kali seminggu, hari Isnin dan Rabu. Adakah
kerajaan bercadang untuk menggunakan perkara yang sama iaitu ujian RTK kepada guru-
guru dan penjawat-penjawat awam dua kali seminggu juga supaya tidak tersebarnya
penyakit COVID-19 ini, itu sahaja.

Datuk Dr. Haji Abd. Latiff bin Ahmad: Tuan Yang di-Pertua, cadangan yang
baik. Kita boleh bawa dan bincang dalam mesyuarat MKN pandemik yang dipengerusikan
oleh Yang Amat Berhormat Perdana Menteri, terima kasih.

Tuan Yang di-Pertua: Terima kasih, soalan tambahan kedua. Yang Berhormat
Tebrau.

Tuan Steven Choong Shiau Yoon [Tebrau]: Yang Berhormat Menteri, soalan
tambahan saya adalah macam mana dengan orang awam yang degil tidak mahu divaksin.
Bagaimana untuk memastikan mereka yang degil ini tidak menjejaskan kesihatan orang
awam. Terima kasih.

Datuk Dr. Haji Abd. Latiff bin Ahmad: Tuan Yang di-Pertua, soalan daripada
Yang Berhormat Tebrau sangat unik kerana kita tidak boleh hendak paksa. Akan tetapi di
Singapura ada undang-undang yang mewajibkan. Tetapi kita belum sampai lagi ke tahap
itu. Walau bagaimanapun, pelbagai cara yang boleh dibuat oleh pihak berwajib.
Umpamanya kalau sekarang ini kalau dia tidak divaksin, maka dia tidak boleh menikmati
makan keluarga di restoran kerana restoran mewajibkan complete vaccine.

Dengan cara begini lama-lama dia akan sedar bahawa dia tidak boleh hidup tanpa
mengikuti nikmat orang lain. Walaupun kita tidak paksa, tetapi lama-lama dia akan sedar
bahawa untuk hidup dalam dunia ini ada dua cara. Sama ada passive infection vaksin
atau dia kena active infection. Tetapi kalau active infection, risikonya amat tinggi. Dia boleh
pergi ke fasa 3, 4 dan boleh masuk ICU. Jadi kita serah kepada kebijaksanaan mereka
yang degil ini, terima kasih.

Tuan Mohamad bin Sabu [Kota Raja]: Soalan ketiga.
Tuan Yang di-Pertua: Ya, soalan ketiga.

Tuan Mohamad bin Sabu [Kota Raja]: Tuan Yang di-Pertua, yang menentang
vaksin ini kebanyakannya orang bijak pandai. Di antaranya doktor pun ada, agamawan
daripada pelbagai parti, tidak kiralah parti apa pun agamawan yang menentang, di
kalangan mereka ada pengaruh. Jadi bagaimana usaha kerajaan untuk menarik mereka
ini? Mereka ada pelbagai hujah, doktor pun ada, profesor pun ada dan agamawan pun
ramai. Bagaimana hendak pengaruhi mereka supaya mereka vaksin dan hujah-hujah
mereka tidak sampai ke peringkat kita kata hal-hal hak asasi dan sebaginya. Bagaimana
kerajaan hendak imbang perkara ini sebab yang menentang ini kebanyakannya bijak dan
peguam-peguam pun ramai. Terima kasih.

Datuk Dr. Haji Abd. Latiff bin Ahmad: Terima kasih Yang Berhormat Kota Raja.
Rindu dengar suara Yang Berhormat Kota Raja. Kita maklum dengan kehadiran mereka
ini memang mereka berpengaruh. Tetapi apabila berhadapan dengan infectivity, jika
mereka tidak percaya kepada vaksin, cubalah dengan mendapat jangkitan. Hanya apabila
mereka mendapat jangkitan baharu mereka tahu betapa peritnya berhadapan dengan
nyawa apabila kita berada di tahap 4, 5 atau berada dalam ICU. Oleh sebab itu kerajaan
akan terus melakukan dakwah, daie buat engagement. Akhirnya mereka kena buat
keputusan.

Setakat ini kita belum lagi mewajibkan. Macam Kanada, dia sudah wajibkan, ada
undang-undang. Rakyat mereka terlalu terdedah dan kumpulan anti vaksin ini terang-
terang. Tetapi di Malaysia sebenarnya masih ada ruang untuk kita berbincang.
Umpamanya dengan masyarakat Orang Asli. Akhirnya apabila kita berbincang dengan
tok-tok batin, ketua-ketua masyarakat, akhirnya mereka menerima. Jadi benda ini boleh
dicapai. Di Malaysia ini boleh dicapai tanpa paksaan. Terima kasih Tuan Yang di-Pertua.
