40 DR.12.10.2021

kepada Yang Berhormat Timbalan Menteri, ada tidak yang tidak bayar levi ini? Berapa
syarikat yang terlibat semuanya? Adakah ratusan buah syarikat?

Dato’ Seri Dr. Ahmad Zahid bin Hamidi [Bagan Datuk]: [Bangun]

Datuk Seri Haji Anmad bin Haji Maslan [Pontian]: Ya, sila. Ini Yang Berhormat
Bagan Datuk, silakan.

Dato’ Seri Dr. Ahmad Zahid bin Hamidi [Bagan Datuk]: Yang Berhormat
Pontian, kita harus melihat rang undang-undang ini bukan hanya terfokus kepada
komoditi. Kita juga harus lihat kepada keuntungan-keuntungan luar biasa seperti, dengan
izin, capital gains, kenaikan modal.

Ketika pasaran saham mencapai tahap bull run, maka pelabur-pelabur akan
memperoleh keuntungan luar biasa. Dulu, ketika bull run meningkat kepada 1,200 mata,
maka kenaikan harga saham luar biasa. Oleh kerana tidak ada cukai kepada capital
gains, adakah Yang Berhormat juga menyarankan agar capital gains juga dikenakan
windfall tax? Kerana kita tahu hanya mereka yang dalam income bracket yang tinggi
sahaja masuk ke pasaran saham walaupun dia merupakan daily traders. Bagaimanakah
pendapat Yang Berhormat?

Timbalan Yang di-Pertua [Dato’ Mohd Rashid Hasnon]: Sila, Yang Berhormat
Pontian.

Datuk Seri Haji Ahmad bin Haji Maslan [Pontian]: Terima kasih atas celahan
Yang Berhormat Bagan Datuk. Tadi sebelum Yang Berhormat Bagan Datuk masuk, ada
seorang Ahli Parlimen di sini menimbulkan nama Yang Berhormat. Saya cuba
membelalah. [Ketawa]

Apabila beliau menyatakan bahawa Yang Berhormat diberi pasport untuk berubat
di Germany, saya kira kliniknya itu berbeza dengan klinik Yang Berhormat Port Dickson,
ya. Yang Berhormat Port Dickson pun di Germany tapi Yang Berhormat Bagan Datuk
juga di Germany tapi rasanya orang yang berbeza, doktor yang berbeza, doktor pakar
yang berbeza.

Yang Berhormat Bagan Datuk juga telah menjawab mengenai Pandora Papers di
sini. Beliau telah menjawab bahawa syarikat yang terlibat tahun 1993, USD50,000 ia
punya share capital dan syarikat itu sudah ditutup pun pada tahun 1994. Ini cerita lama
ketika Yang Berhormat Bagan Datuk belum menjadi Ahli Parlimen.

Tuan Sim Tze Tzin [Bayan Baru]: Yang Berhormat Pontian. Yang Berhormat
Pontian, sekejap.

Datuk Seri Haji Ahmad bin Haji Maslan [Pontian]: Jadi, cadangan Yang
Berhormat Bagan Datuk mengenai CGT...

Tuan Sim Tze Tzin [Bayan Baru]: Yang Berhormat Pontian, penjelasan.
Tuan Syed Saddiq bin Syed Abdul Rahman [Muar]: Yang Berhormat...

Datuk Seri Haji Ahmad bin Haji Maslan [Pontian]: Mengenai capital gains tax
(CGT) ini, ini satu cadangan yang baik. Mungkin CGT ini boleh kita adakan untuk
sementara. Yang Berhormat Pekan ada mencadangkan bahawa ada _ cukai-cukai
sementara. Kita susah. Ini kita kenakan. Memanglah ada buruk dan baiknya capital
gains tax (CGT) ini kepada pasaran saham, pasaran modal. Walau bagaimanapun, ketika
kita susah, tentunya ia memberikan kebaikan dari segi memberi income yang lebih kepada
kerajaan.

Tuan Syed Saddiq bin Syed Abdul Rahman [Muar]: Izin laluan.
Tuan Sim Tze Tzin [Bayan Baru]: Penjelasan, Yang Berhormat Pontian.

Datuk Seri Haji Ahmad bin Haji Maslan [Pontian]: Yang Berhormat Bayan
Baru.

Tuan Sim Tze Tzin [Bayan Baru]: Saya yang bangkitkan tentang Yang
Berhormat Bagan Datuk yang akan pergi ke Germany. Saya ingin ucapkan selamat
