DR.12.10.2021 49

setiap RM1, kita kena bayar sampai 18 sen. Ini debt services ini bila sampai tahap hampir
20 persen itu maknanya berat. Subsidi juga kena tambah. Emolumen, itu tidak boleh ubah.
Bayaran pencen. Jadi, pencen, emolumen, subsidi dan bayaran khidmat hutang
memberikan tekanan kepada pendapatan negara. Oleh sebab itulah, apabila kita
bentangkan cadangan untuk meminda Akta Levi Keuntungan Luar Biasa ini, akhirnya kita
berharap pendapatan negara akan meningkat.

Jadi Tuan Yang di-Pertua, pada masa yang sama, saya faham kerajaan juga
berdepan dengan beberapa physical constraints. Misalnya masa kita bentang Bajet 2021,
kerajaan kata defisit lebih kurang lima peratuslah. Akan tetapi, dengan keadaan sekarang,
saya jangka defisit hampir mencecah tujuh peratus. Kerajaan juga kena uruskan soal
defisit itu. Oleh sebab itu, pada 29 Oktober bulan ini, kita pun akan bentangkan juga bajet.
Bajet itu mesti bersifat budget expansionary. Bajet di mana kita kena belanja duit. Bila
belanja, barulah ekonomi akan berkembang. Jadi ketika liabiliti kita juga besar. Menteri
Kewangan sebut sehingga RM1.4 trilion, maka saya ingin dalam perbahasan ini
bertanyakan kepada kerajaan dalam masa dua minit terakhir.

Pertama, apakah Kementerian Kewangan khususnya, bersedia untuk melihat
kembali pengagihan bajet bagi sektor atau segmen yang sebenarnya tidak menjadi
keutamaan? la masuk dalam bajet, tetapi kerana masalah pandemik, keperluan kepada
meningkatkan subsidi, keperluan kepada pakej bantuan rakyat yang lain, keutamaan
kepada perbelanjaan kesihatan, apakah boleh kementerian atas bajet yang telah dibuat,
tetapi melakukan pengagihan atau penstrukturan semula?

Saya bagi contoh, bila saya semak dalam buku bajet asal, banyak peruntukan di
bawah tajuk ‘latihan’. Banyak, setiap kementerian ada perbelanjaan latihan. Banyak bajet
di bawah R&D, banyak sangat. Jadi, apakah ini menjadi keutamaan ataupun pengagihan
atau penstrukturan semula boleh dibuat untuk mengutamakan segmen yang menjadi
keperluan rakyat yang terdesak buat masa ini? Itu isunya.

Sementara R&D itu penting, tetapi jauh lebih penting sekarang adalah
menguruskan kewangan yang terhad untuk segmen yang patut diberi keutamaan.
Soalannya, apakah kementerian bersedia untuk melihat semula segmen itu dan
menyusun semula? Ini kerana, rasional yang kita ada sekarang adalah komitmen yang
besar yang kerajaan terpaksa tanggung ketika pendapatan semakin mengecil. Terima
kasih Tuan Yang di-Pertua.

Dato’ Sri Azalina Othman Said [Pengerang]: Terima kasih. Yang Berhormat
Papar.

2.44 ptg.

Tuan Haji Ahmad bin Hassan [Papar]: Terima kasih Tuan Yang di-Pertua.
Bismillahi Rahmani Rahim. Memang betul kerajaan kita sekarang memang kekurangan
dana. Dengan itu, levi keuntungan luar biasa ini adalah untuk dijadikan titik perubahan
dalam ekonomi untuk memberi sumbangan kepada pendapatan negara, rakyat dan juga
perniagaan. Levi yang dikenakan ini adalah apabila misalnya, harga kelapa sawit setiap
tan begitu tinggi. Akan tetapi, bagaimana pula apabila harga sawit ini terlalu rendah dan
tidak boleh menampung kos operasi syarikat atau ladang-ladang tersebut di mana apabila
ladang-ladang ini menanggung kerugian, maka mereka tidak akan dapat melaksanakan
semua program rehabilitasi ladang.

Jadi saya ingin juga bertanya kepada kerajaan, di waktu ladang-ladang ini
mengalami kerugian dan tidak dapat menjalankan dan melaksanakan program-program
yang ada, apakah kerajaan telah ataupun pernah memberi bantuan ataupun subsidi
kepada mereka ini. Perlu diingat, setiap rehabilitasi yang telah dijadualkan apabila tidak
dilaksanakan, maka tahun berikutnya atau tahun berikutnya, ia akan dilaksanakan. Ini
akan mengambil belanja yang begitu besar.

Jadi, soalan saya ialah adakah kerajaan pernah memberi bantuan atau subsidi
kepada syarikat-syarikat ini di kala harga sawit terlalu rendah? Kalau adapun, berapakah
bantuan atau subsidi yang pernah diberikan kepada syarikat-syarikat ini dan berapakah
