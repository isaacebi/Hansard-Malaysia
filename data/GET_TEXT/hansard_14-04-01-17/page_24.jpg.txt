16 DR.12.10.2021

01110

Manakala di bawah Lembaga Getah Malaysia, ia juga ada program macam
insentif pengeluaran getah yang bagi pekebun kecil subsidi bila harga getah telah pun
jatuh dan LGM juga perlu melibatkan diri dalam bidang penyelidikan (research). Jadi,
soalan saya ialah sekiranya kita mahu membantu pekebun kecil getah, sebenarnya yang
RISDA ini haruslah berada di bawah MPIC. Saya hendak tolong Yang Berhormat. Supaya
LGM yang mana tidak cukup kakitangan on the ground, pada kebun, RISDA ini boleh ada
kerjasama yang lebih erat dengan pihak LGM kerana LGM tidak ada kakitangan yang
cukup.

Jadi, soalan saya ialah adakah kementerian ada perbincangan dengan Kerajaan
Pusat dan juga Kementerian Pembangunan Luar Bandar supaya RISDA dan juga LGM
ini, dua-dua mungkin berada dalam kementerian yang sama supaya kita lebih mudah bagi
kerajaan sama ada MPIC ataupun Kerajaan Pusat untuk melaksanakan program untuk
membantu pekebun kecil getah.

Tuan Yang di-Pertua: Kalau preamble itu...
Datuk Willie anak Mongin: Terima kasih Yang Berhormat Seputeh.

Tuan Yang di-Pertua: Sebelum itu, saya hendak minta Yang Berhormat- Yang
Berhormat yang tanya soalan tambahan, preambienya itu kurang sedikit. Pergi kepada
soalan. Sila Yang Berhormat Timbalan Menteri.

Datuk Willie anak Mongin: Terima kasih Yang Berhormat Seputeh. Soalan yang
begitu panjang, saya mendengar dengan penuh teliti dan kita memang mengambil
maklum bahawa pengeluaran getah kita adalah tidak begitu banyak ketika ini dan juga
eksport telah jatuh. Banyak juga pokok-pokok getah tua yang telah banyak yang tua dan
tidak dapat ditoreh dan sebagainya.

Juga saya menerima baik saranan daripada Yang Berhormat Seputeh di mana
saya memang bersetuju bahawa kita kena ada kerjasama utuh di peringkat kementerian,
di mana sekarang ini LGM adalah terletak di bawah KPPK dan RISDA di bawah KPLB.
Sudah tentunya dengan sekiranya industri ini diletak di bawah satu kementerian, ia adalah
satu yang baik tetapi kita juga ingin berbincang dengan KPLB di mana kita akan neutralize,
macam mana kita hendak buat kerjasama.

Saya juga mengambil maklum mengenai permasalahan yang diketengahkan oleh
Yang Berhormat Seputeh dan kita akan perhalusi. Untuk masalah pekerja asing di sektor
pekebun kecil, sebenarnya masalah ini tidak terlalu besar kerana ramai daripada
pekebun-pekebun kecil kita mengusahakan ladang-ladang mereka secara tersendiri di
mana mereka menoreh dan memproses getah mereka secara sendiri sebelum dijual.

Jadi, sebenarnya masalah pekerja asing ini tidak begitu besar seperti sektor sawit
di mana it is still manageable. Untuk saranan tadi, saya mengambil maklum. Itu saranan
yang begitu baik dan kita akan bawa kepada peringkat perbincangan di dalam
kementerian. Sekian, terima kasih.

Tuan Yang di-Pertua: Okey Yang Berhormat Jempol.

Dato’ Haji Salim Sharif [Jempol]: Terima kasih Tuan Yang di-Pertua. Soalan ini
macam terkena dekat saya sedikit jadi selaku Pengerusi RISDA. Akan tetapi apa pun saya
ingin menyentuh sedikit yang soal yang disebut tadi, sebenarnya LGM pun ada dalam
pihak berkuasa, dalam board yang sama dengan RISDA. Jadi membangunkan pekebun
kecil, jadi tidak ada masalah ia terletak di bawah KPLB.

Soalan yang saya ingin nyatakan di sini ialah pekebun kecil getah ini adalah
masalah yang cukup lama. Bukan hari ini. la telah berlarutan cukup lama. Isu yang paling
ketara sekali ialah harga lantai atau paras harga pengaktifan. Harga yang ada sekarang
ini adalah RM2.50 di mana tidak mampu untuk menyara— dalam 1.9 hektar dengan
jumlah pendapatan hanya RM1,100.

Jadi, apakah kementerian boleh meningkatkan harga lantai ini kepada RM3 sekilo
mengikut pengeluaran insentif getah, convert ataupun bantuan musim tengkujuh kita akan
bagi bulan November dan Disember ini, ia boleh tak convert bentuk bulanan agar ia dapat
