DR.12.10.2021 17

menyara kehidupan rakyat pekebun kecil yang susah khususnya mereka berada di luar
bandar. Terima kasih.

Tuan Yang di-Pertua: Terima kasih Yang Berhormat Jempol. Silakan Yang
Berhormat Timbalan Menteri.

Datuk Willie anak Mongin: Terima kasih sahabat saya dari Jempol. Sebenarnya
kita mengambil maklum bahawa harga lantai ini memang kita lihat memang ia agak rendah
tetapi ketika ini harga getah telah meningkat dan IPG pun tidak diaktifkan. Kita akan
mengaktifkan IPG ini sekiranya harganya rendah daripada RM2.50.

Untuk makluman Yang Berhormat Jempol dan juga semua Ahli Dewan, dalam
tempoh yang sama, seramai 71,939 pekebun kecil telah menerima IPG iaitu melibatkan
pembayaran sebanyak RM41.46 juta. Jadi, ini adalah satu jumlah yang begitu besar dan
setakat ini kita di peringkat kementerian belum ada berkemampuan untuk menaikkan
harga lantai kepada RM3.

Namun begitu kita terbuka kepada perbincangan dan sekiranya kita
berkemampuan dan mempunyai kedudukan kewangan yang selesa, kita akan melihat
bagaimana kita ingin menyantuni dan membantu pekebun-pekebun kecil kerana hasrat
kita dalam kementerian memang kita sejujur-jujurnya kita ingin membantu penoreh getah
ini untuk mendapat pendapatan yang tinggi. Sekian, terima kasih.

[Soalan No.5 — YB. Dato’ Hajah Azizah binti Mohd Dun (Beaufort) tidak hadir]

Tuan Yang di-Pertua: Terima kasih. Yang Berhormat, untuk soalan 5 tidak dapat
hadir, jadi saya terus menjemput Yang Berhormat Datuk Seri Dr Mujahid Yusof Rawa.

Datuk Seri Dr Mujahid Yusof Rawa [Parit Buntar]: Terima kasih Tuan Yang di-
Pertua.

Jika berada di tempat tinggi,

Jangan jatuh sampai terjunam,
Mari sama kita merendah diri,

Mohon jawapan nombor enam.

Sekian, terima kasih.

6. Datuk Seri Dr Mujahid Yusof Rawa [Parit Buntar] minta Menteri Alam Sekitar
dan Air menyatakan apakah usaha kerajaan untuk memastikan SDG terlaksana dalam
semua dasar pembangunan bagi memastikan pemeliharaan alam sekitar.

Menteri Alam Sekitar dan Air [Dato’ Sri Tuan Ibrahim bin Tuan Man]: Terima
kasih Yang Berhormat Parit Buntar yang membangkitkan isu usaha kerajaan untuk
memastikan SDG terlaksana. Untuk makluman Dewan yang mulia, Malaysia sentiasa
menyokong aspirasi agenda Sustainable Development Goals (SDG) yang telah diterima
pakai di bawah Pertubuhan Bangsa-Bangsa Bersatu semenjak September 2015.

Agenda SDG ini secara amnya merangkumi dimensi berkaitan kemajuan
masyarakat, kemiskinan, kesihatan, pendidikan, perubahan iklim dan perlindungan alam
sekitar. la bertujuan untuk membangun serta menjaga kemaslahatan manusia dan bumi.
Oleh demikian, skop SDG yang terangkum 17 matlamat ini turut melibatkan pelaksanaan
di pelbagai kementerian.

Untuk sektor Kementerian Alam Sekitar dan Air, turut memastikan matlamat SDG
yang berkaitan dengan kementerian diterapkan dalam pelaksanaan dasar-dasar di bawah
kementerian terutamanya melalui Pelan Strategik KASA 2020-2030 yang berpaksikan
kelestarian alam sekitar di Malaysia. Pelan strategik ini dibangunkan berpandukan tiga
kerangka utama yang diterjemahkan kepada hala tuju dan strategi kementerian dalam
tempoh 10 tahun bermula tahun 2020 hingga tahun 2030 iaitu Rancangan Malaysia yang
