56 DR.12.10.2021

Berhormat Kuala Selangor tadi untuk kita melakukan perimbangan supaya kita tidak
tersalah langkah dalam membuat langkah-langkah cukai. Itu sudah pastinya Kementerian
Kewangan akan mengambil pertimbangan yang berat tentang perkara ini.

Mengapa kita kenakan levi keuntungan luar biasa kepada minyak masak atau
yang dipanggil Crude Palm Oil (CPO) dengan izin di Sabah dan Sarawak kita kenakan
RM3,000 nilai ambang dengan caj levi 1.5 peratus. Manakala di Semenanjung RM2,500
nilai ambang atau dengan izin threshold value RM2,500 dengan cukai levi sebanyak tiga
peratus. Ini semua adalah sudah pastinya seperti mana Yang Berhormat Pasir Gudang
sebutkan tadi ia terlibat dan terkait dengan hasil tambahan negara walaupun tidak sebesar
mana yang saya sebutkan awal tadi berbanding dengan cukai-cukai lain tetapi ia juga
akan memberi nilai tambah kepada peningkatan hasil kewangan negara.

Saya hendak beritahu kepada Dewan yang mulia ini...
Dato’ Ngeh Koo Ham [Beruas]: [Bangun]

Tuan Mohd Shahar bin Abdullah: ...Sekejap Yang Berhormat Beruas. Biar saya
habis part ini. Subsidi minyak masak. Subsidi minyak masak pada tahun 2018 kita telah
keluarkan sebanyak RM488.8 juta. Tahun 2019 sebanyak RM270 juta, tahun 2020
sebanyak RM528.3 juta manakala sehingga Ogos bagi tahun ini subsidi minyak masak
adalah RM998.6 juta.

01520

Kalau kita hendak bandingkan, levi yang telah kita kutip untuk kita agihkan kepada
subsidi minyak masak ini tidak mencukupi sama sekalipun. Sebagai contoh, tahun 2018,
kita kutip RM197.2 juta sahaja, subsidi yang telah kita keluarkan RM488.8 juta. Tahun
2021, seperti mana yang telah saya sebutkan tadi sehingga September, kita telah kutip
RM1.2 bilion. Nampaknya ada sedikit surplus berbanding dengan subsidi minyak masak
sehingga Ogos 2021 sebanyak RM998.6 juta.

Inilah yang saya sebutkan tadi kita mesti berimbang dalam kita membuat langkah-
langkah cukai dan sebarang pindaan yang ingin kita lakukan bukanlah satu tindakan yang
harus kita lakukan secara tergopoh-gapah tanpa membuat libat urus dengan pemain-
pemain industri.

Ingin saya beritahu kepada Dewan yang mulia ini, Ahli-ahli Yang Berhormat, Tuan
Yang di-Pertua, levi keuntungan luar biasa ini bukanlah satu-satunya cukai yang dibayar
oleh syarikat-syarikat komoditi. Prinsip asas cukai iaitu sekiranya tiada pendapatan,
sepertimana yang disebutkan oleh Yang Berhormat tadi, mereka rugi, mereka tidak
mempunyai keuntungan, mereka tidak akan dikenakan cukai. Walau bagaimanapun,
sekiranya pendapatan yang diterima itu adalah tinggi, maka cukai yang perlu dibayar juga
adalah tinggi. Dengan izin, the more you earn, the more you pay.

Sebagai contoh, salah satu syarikat dan ada juga Ahli-ahli Yang Berhormat yang
telah menyatakan tentang nama syarikat-syarikat yang sering kali dibangkitkan dalam
Dewan yang mulia ini. Contohnya sebuah syarikat komoditi sawit perlu membayar bukan
sahaja levi keuntungan biasa seperti mana yang disebutkan oleh Yang Berhormat Beruas
tadi, mereka juga perlu membayar cukai pendapatan sebanyak 24 peratus.

Mereka juga kena bayar levi pekerja asing, cukai oleh kerajaan negeri dan
kerajaan tempatan, duti eksport, cukai perkhidmatan, cukai jualan. Manakala pemilik
syarikat, seperti mana yang telah saya sebutkan awal tadi, mereka juga akan membayar
cukai individu mengikut kadar pendapatan yang lazimnya bayaran mereka tertinggi iaitu
30 peratus.

Jadi, saya fikir dalam apa sekalipun, kerajaan semestinya akan membuat satu
tindakan berasaskan libat urus kita dengan pemain-pemain industri. Sila, Yang Berhormat
Beruas.

Dato’ Ngeh Koo Ham [Beruas]: Terima kasih Tuan Yang di-Pertua. Tadi Yang
Berhormat Menteri pun telah menambah satu lagi levi ke atas industri sawit itu iaitu levi
pekerja asing. Jadi, masalahnya adalah begini. Oleh kerana ada enam jenis cukai atas
industri ini, kerajaan kadang-kadang tidak prihatin ataupun unconsciously industri kita ini
