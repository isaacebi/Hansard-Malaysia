22 DR.12.10.2021

Akan tetapi, untuk komoditi lain seperti lada dan koko kita belum mempunyai
perancangan untuk meletakkan output subsidy di mana kita memberi input subsidy secara
baucar untuk input pertanian dan kita membantu daripada aspek-aspek program-program
dan sebagainya pada ketika ini. Saya juga menerima feedback dan kita akan berunding
di peringkat kementerian supaya kita dapat memperhalusi perkara ini dengan baik.

Selain daripada itu, tuduhan mengenai kartel subsidi ini. Sebenarnya kita di
peringkat kementerian kita telah melakukan satu inisiatif pendigitalan dan e-Enable di
mana semua permohonan itu adalah secara talian dan di rekod secara terperinci di dalam
data-data.

Setakat ini saya tidak ada menerima kartel subsidi dan kita tidak berkompromi
mengenai perkara ini dan saya telah beritahu kepada semua pegawai agensi supaya tidak
melakukan perkara ini. Sekiranya ada berlaku Yang Berhormat Bayan Baru boleh
membuat laporan kepada kami supaya boleh kami mengambil tindakan tegas. Saya tidak
akan berkompromi dengan perkara ini supaya kita tidak menindas pekebun-pekebun kecil.
Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Pertanyaan jawapan lisan seterusnya saya ingin menjemput Yang
Berhormat Puan Kasthuriraani a/p Patto.

8. Puan Kasthuriraani a/p Patto [Batu Kawan] minta Menteri Kesihatan
menyatakan berapa jumlah vaksin Pfizer, Sinovac, AstraZeneca, Moderna, CanSino,
Janssen dan Sinopharm yang telah dibeli dan kos pembelian tiaptiap jenis vaksin yang
telah dibeli pada peringkat awal sehingga kini dan agihan vaksin mengikut pecahan negeri
di Malaysia setakat ini.

Timbalan Menteri Kesihatan II [Datuk Aaron Ago Dagang]: Terima kasih Tuan
Yang di-Pertua, bagi menjawab soalan Yang Berhormat Batu Kawan. Sehingga 13
September 2021, kerajaan telah menempah sebanyak 87.9 juta dos vaksin dengan
anggaran kos RM4.64 bilion meliputi kos vaksin dan logistik vaksin.

Perincian perolehan vaksin COVID-19 adalah seperti berikut saya baca dengan
ringkas.

Bagi AstraZeneca kita sudah tempah 64 juta dos, Pfizer 44.8 juta dos,
AstraZeneca pro Universiti Oxford ini satu lagi AstraZeneca juga adalah 64 juta dos,
Sinovac 20.4 juta dos, Cansino 3.5 juta dos, Gamaleya 6.4 juta dos, total 87.9 juta dos.

Perolehan bagi vaksin Janssen adalah melalui COVAX Facility dan sehingga kini
Kerajaan Malaysia masih menunggu pengesahan bilangan dos yang akan diterima oleh
Kerajaan Malaysia daripada pihak COVAX.

Manakala vaksin Moderna dan Sinopharm adalah tidak termasuk dalam portfolio
perolehan vaksin bagi Program Imunisasi COVID ataupun PICK oleh kerana ia lambat
sebab PICK sudah bermula lebih awal.

Memandangkan Kerajaan Malaysia terikat dengan non-disclosure agreement
(NDA) iaitu syarat kerahsiaan yang ditetapkan syarikat pengeluaran vaksin. Maklumat-
maklumat terperinci setiap kejadian tidak boleh didedahkan termasuk harga vaksin.

Walau bagaimanapun, kos perolehan bagi setiap jenis vaksin telah dijelaskan
dalam prosiding Jawatankuasa Kira-kira Wang Negara (PAC), Mesyuarat Khas Parlimen
ke-14 yang

diadakan pada 2 Ogos tahun ini.

Berkenaan agihan vaksin mengikut pecahan negeri di Malaysia. Sehingga 8
Oktober 2021 adalah seperti berikut, saya akan baca yang sedikit sahaja, yang terbesar.
Agihan terbesar adalah kepada Selangor 8.59 juta, di Johor 5.8 juta dos ini termasuk
semua vaksin yang diagih kepada negeri-negeri seperti Pfizer, Sinovac, AZ dan Cansino
dan keseluruhannya setakat 8 Oktober, five days ago, Pfizer sudah 28 juta dos, Sinovac
