44 DR.12.10.2021

terlibat menolong, membantu mereka yang mengaut keuntungan luar biasa_ ini.
Sepatutnya kita kena gunakan peluang ini. Walaupun dalam peruntukan dalam akta ini
ada secara tidak langsunglah, secara sikit, to be fair, iaitu berkaitan dengan kesalahan
subahat...

Tuan Sivarasa Rasiah [Sungai Buloh]: [Bangun]

Tuan Mohamed Hanipa bin Maidin [Sepang]: ...Tetapi bagi saya, Tuan Yang
di-Pertua, kalau kita betul-betul serius— sebab masa Kerajaan Pakatan Harapan, kita
telah menubuhkan National Financial Center (NFC) iaitu kita telah membuat juga satu akta
untuk memberikan satu kuasa yang luar biasa kepada pihak center ini untuk memastikan
supaya jenayah-jenayah seperti 1MDB tidak berulang lagi. Akan tetapi, kita lihat...

Tuan Sivarasa Rasiah [Sungai Buloh]: Yang Berhormat Sepang, boleh
mencelah?

Tuan Mohamed Hanipa bin Maidin [Sepang]: Silakan, silakan. Boleh, boleh.

Tuan Sivarasa Rasiah [Sungai Buloh]: Baik, terima kasih Yang Berhormat
Sepang dan terima kasih kepada Tuan Yang di-Pertua.

Saya hendak tanya kepada Yang Berhormat Sepang dan bagi fakta sikit. Ini tadi
Yang Berhormat Sepang sebut tentang untung-untung yang besar daripada sektor sarung
tangan ya, gloves. Untuk fakta supaya kita tahu, untuk satu syarikat yang telah disebut
namanya Top Gloves itu, dalam third quarter, dengan izin, tahun 2021 tahun ini, mereka
sudah sampai keuntungan bersih RM4.13 bilion. Third quarter sahaja, belum sampai ke
akhir tahun lagi. Itu akan meningkat. Ini lebih besar daripada untung bersih mereka dari
tahun 2016 hingga tahun 2020 secara kumulatif. Dalam third quarter sahaja sudah
melebihi itu.

Jadi, saya hendak tanya melalui Yang Berhormat Sepang kepada Yang
Berhormat Menteri, apakah cadangan daripada kerajaan untuk mengenakan satu windfall
tax untuk sektor ini? Sebab, kita sudah ada satu precedent menggunakan akta ini untuk
sektor oil palm ya, dengan izin, kelapa sawit.

Juga saya hendak tanya melalui Yang Berhormat Sepang untuk Yang Berhormat
Menteri jawab, adakah kerajaan sedia mempertimbangkan akta-akta lain dengan hasrat
yang sama iaitu kutip dana untuk kegunaan rakyat? Satu, melalui satu capital gain tax,
dengan izin. Kedua, seperti yang dibuat di Singapura, satu inheritance tax, yang boleh
membantu kerajaan dapat satu cukai yang adil dan boleh digunakan untuk manfaat rakyat.
Saya hendak tanya melalui Yang Berhormat Sepang. Terima kasih.

Timbalan Yang di-Pertua [Dato' Mohd Rashid Hasnon]: Sila, Yang Berhormat
Sepang. Ada tiga minit lagi.

Tuan Mohamed Hanipa bin Maidin [Sepang]: Terima kasih kepada sahabat
saya, Yang Berhormat Sungai Buloh.

Timbalan Yang di-Pertua [Dato' Mohd Rashid Hasnon]: Baik.

Tuan Mohamed Hanipa bin Maidin [Sepang]: Tuan Yang di-Pertua, saya
bersetuju dengan segala apa yang dikatakan dan saya mohon supaya dijadikan sebagai
sebahagian daripada ucapan saya. Saya juga mohon supaya pihak Yang Berhormat
Menteri menjawab persoalan yang dibangkitkan oleh Yang Berhormat Sungai Buloh
tersebut.

01250

Tuan Yang di-Pertua, hakikatnya memang betul Tuan Yang di-Pertua sebenarnya
memang dalam negara kita ini memang ada pihak-pihak yang telah mengaut keuntungan
hasil daripada penderitaan rakyat. Saya bagi contoh Tuan Yang di-Pertua, di Parlimen ini
kita pernah didedahkan bagaimana contohnya dalam saya beri contoh dalam kes
pembayaran-pembayaran apa yang dipanggil kepada syarikat-syarikat konsesi dalam
kutipan tol.

Saya pernah ingat lagi dalam Parlimen ini, bagaimana ada sebuah syarikat
apabila kerajaan memutuskan untuk tidak meneruskan ataupun tidak menaikkan tol
