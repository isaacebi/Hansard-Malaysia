DR.12.10.2021 59

digunakan untuk membesarkan perniagaan, menambah pelaburan, penambahan kilang
dan pejabat-pejabat pemasaran di luar negara. Apabila berlaku peningkatan jumlah
kapasiti pengeluaran sarung tangan, sudah pasti syarikat juga akan menambah jumlah
tenaga pekerja.

Yang Berhormat daripada...

Datuk Seri Dr. Haji Dzulkefly bin Ahmad [Kuala Selangor]: Kalau boleh saya
celah Timbalan Menteri? Sedikit.

Tuan Mohd Shahar bin Abdullah: Sekejap. Saya sedikit. Boleh saya selesaikan
isu Top Glove ini?

Datuk Seri Dr. Haji Dzulkefly bin Ahmad [Kuala Selangor]: Ya, saya bercakap
tentang Top Glove tadi atau dengan tidak menyebut mana-mana...

Tuan Mohd Shahar bin Abdullah: Tuan Yang di-Pertua...
Tuan Yang di-Pertua: Bagi habis Yang Berhormat.

Tuan Mohd Shahar bin Abdullah: Saya beri, jangan risau. Saya beri. Tuan Yang
di-Pertua, untuk makluman Yang Berhormat, banyak yang disebutkan tadi tentang RM400
juta yang telah diumumkan dalam Bajet 2021, sumbangan yang diterima oleh syarikat
pengeluar sarung tangan. Izinkan saya memaklumkan Dewan yang mulia ini Tuan Yang
di-Pertua, Maxter Glove Manufacturing Sdn. Bhd. telah menyumbang RM75 juta, Kossan
Rubber Industries Bhd. menyumbang RM50 juta, Top Glove menyumbang RM185 juta
melalui tiga anak syarikat Top Glove iaitu Flexitech sebanyak RM45 juta, GMP Medicare
sebanyak RM90 juta, Top Glove Quality sebanyak RM50 juta dan Hartalega sebanyak
RM9O0 juta.

Ke mana wang ini dibelanjakan? Ini perkara pokok yang sentiasa dibangkitkan
oleh Ahli-ahli Yang Berhormat. Kita telah masukkan RM400 juta ini kepada Akaun Amanah
Bencana dan kesemua peruntukan ini digunakan untuk menyokong sistem kesihatan
dalam mengekang penularan COVID-19 di bawah fasiliti kesihatan di bawah KKM dan
hospital pengajar di bawah KPT bagi menampung:

(i) penyumberluaran pesakit bukan COVID-19 ke hospital swasta;

(ii) penyumberluaran sampel COVID-19 ke makmal swasta; dan

(iii) pembersihan sisa klinikal dan sucihama serta keperluan
perolehan peralatan bekalan pakai habis, ujian makmal dan
ubatan.

Sila Yang Berhormat Kuala Selangor.
Tuan Yang di-Pertua: Ya, Yang Berhormat Kuala Selangor.

Datuk Seri Dr. Haji Dzulkefly bin Ahmad [Kuala Selangor]: Terima kasih
Timbalan Menteri. Saya sangat memahami dengan apa yang diterangkan oleh Timbalan
Menteri khususnya dengan cara untuk— itulah prinsip yang saya sebutkan lebih awal tadi
ya. Kerajaan berperanan untuk memberikan correct incentive structure untuk economic
actors. Dengan kata lain juga government tax revenue, pendapatan kerajaan akan grow
in tandem dengan growth yang berlaku di negara ini atau di industri.

Sementara saya memahami semua itu Timbalan Menteri, cumanya saya
mendengar jawapan yang dibuat oleh Timbalan Menteri tentang CSR yang mereka
lakukan itu adalah sekali gus langsung untuk memberikan services dalam mengurus
pandemik sama ada dalam sifatnya hospital-based ataupun health populations dan
sebagainya.

Cumanya satu yang saya ingin untuk cadangkan kerana testing kendiri ini adalah
truly a game changer Timbalan Menteri. Padahal harganya hari ini, ia tidak tercapai dan
ia tidak affordable, dengan izin. Tidak mampu rakyat seluruhnya untuk membuat
kekerapan ujian kendiri saliva (air liur) itu. Jadi kalaulah diberikan komitmen— kerana
komitmen untuk mensubsidi ujian kendiri saliva ini. Ini kerana adalah akhirnya nanti yang
mendapat labanya, mendapat kebaikannya, yang mendapat keuntungannya adalah
