DR.12.10.2021 7

Tuan Cha Kee Chin [Rasah]: Terima kasih Tuan Yang di-Pertua, terima kasih
Yang Berhormat yang merupakan seorang pakar Perlembagaan yang telah memberikan
jawapan tersebut.

Cuma saya hendak sebut, selain daripada Artikel 113 subfasal (2) Perlembagaan
Persekutuan yang dinyatakan oleh Yang Berhormat Menteri tadi, saya difahamkan ada
kuasa untuk pembetulan sempadan (administrative power), dengan izin oleh Suruhanjaya
Pilihan Raya. Kenapa saya hendak sebutkan di sini Tuan Yang di-Pertua adalah kerana
disebabkan pertambahan pengundi yang banyak. Akan tetapi pertambahan pengundi ini
kita alu-alukan sebab ia selaras dengan Undi 18 dan juga pendaftaran secara automatik.

Saya beri contoh, di negeri Selangor, saya tidak mahu ambil negeri-negeri yang
berbeza. Kalau di Selangor, kerusi Parlimen Bangi hampir 300,000 orang pengundi.
Dengan kerusi yang paling sedikit pengundi, beza dia satu lawan enam. Sama juga
macam di negeri saya Negeri Sembilan, Parlimen Rasah akan mencecah lebih 150,000
orang tetapi yang paling kurang hanya setakat 50 orang. Satu lawan tiga.

Tuan Yang di-Pertua: Soalan, soalan.

Tuan Cha Kee Chin [Rasah]: Jadi, adakah apa-apa tindakan yang akan diambil
oleh pihak kerajaan ataupun Suruhanjaya Pilihan Raya untuk memastikan supaya boleh
dilakukan sesuatu, tidak nampak ada perbezaan yang sangat besar di antara kerusi-kerusi
Parlimen yang sedia ada, tanpa apa-apa ataupun tanpa melanggar apa-apa fasal ataupun
artikel dalam Perlembagaan? Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat Menteri.

Dato’ Sri Dr. Haji Wan Junaidi bin Tuanku Jaafar: Terima kasih Tuan Yang di-
Pertua. Saya menerima baik apa yang disebutkan oleh Yang Berhormat Rasah tadi.

Akan tetapi kuasa SPR dalam administrative power SPR itu hanya terbatas.
Apabila kajian di sesuatu kawasan tersebut, selain daripada kajian untuk menambahkan
kawasan, kajian lapan tahun bersekali itu ditentukan oleh pihak Perlembagaan adalah
berhubung dengan perbezaan pengalihan mungkin batasan-batasan dalaman satu-satu
unit negeri itu sahaja, bukan untuk menambahkan kawasan-kawasan tertentu. Ini kerana
perlu pindaan Perlembagaan. Contohnya, kalau Ahli Parlimen ditambahkan, constituency
Parlimen ditambahkan maknanya Artikel 46 kena dipinda juga dan begitulah seterusnya.

Maka dalam sudut ini, SPR tidak mempunyai kuasa melebihi daripada apa yang
disebutkan dalam Perlembagaan. Terima kasih Tuan Yang di-Pertua.

Tuan Yang di-Pertua: Soalan nombor dua.

Dato’ Sri Hasan bin Arifin [Rompin]: Rompin.
Tuan Yang di-Pertua: Yang Berhormat Rompin, ya.
Tuan Haji Ahmad bin Hassan [Papar]: Papar.

Tuan Yang di-Pertua: Hendak kena sebelah sini? Yang Berhormat Rompin.
Silakan.

Dato’ Sri Hasan bin Arifin [Rompin]: Terima kasih Tuan Yang di-Pertua. Tadi
Yang Berhormat Menteri kata kajian itu melibatkan negeri-negeri tetapi saya difahamkan
peringkat Parlimen, sudah agak lama kajian tidak dibuat dan hanya melibatkan
penggubahan sempadan, bukan penambahan kerusi Parlimen.

Jadi, bilakah kali terakhir jumlah pertambahan kerusi Parlimen dibuat? Pada
tahun bilakah dan adakah kerajaan bercadang untuk menambahkannya semula?

Tuan Yang di-Pertua: Terima kasih. Silakan Yang Berhormat Menteri.

Dato’ Sri Dr. Haji Wan Junaidi bin Tuanku Jaafar: Terima kasih Tuan Yang di-
Pertua. Soalan ini juga untuk menjelaskan yang ada samar-samar sedikit keadaannya.

Akan tetapi kita masih terikat kepada peruntukan Perlembagaan 113 iaitu lat lapan
tahun satu kajian. Akan tetapi lat lapan tahun satu kajian ini mesti dilihat dari sudut bila
kajian yang akhir habis. Jadi ia bukan dari satu tahun ke satu tahun itu satu peringkat
