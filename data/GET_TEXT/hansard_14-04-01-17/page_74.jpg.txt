66 DR.12.10.2021

umumkan 101 projek direct negotiation under Pakatan Harapan, kami di pihak sini jawab.
Boleh jawab, no problem sebab memang ada projek yang memang perlu. Sekarang, kita
pun harap bahawa kerajaan do the same thing. Jangan ada double standard. |tu sahaja
daripada saya. Sekian, terima kasih.

Tuan Yang di-Pertua: Terima kasih Yang Berhormat. Kalau tidak ada lagi, saya
jemput Yang Berhormat Timbalan Menteri untuk menjawab.

4.01 ptg.

Timbalan Menteri Kewangan II [Tuan Haji Yamani Hafez bin Musa]: Terima
kasih Tuan Yang di-Pertua. Untuk soalan daripada Yang Berhormat Lumut tadi, terbitan
keseluruhan MGIl dari Januari hingga Ogos adalah sebanyak RM52.5 bilion selepas
mengambil kira bayaran semula hutang yang matang RM29 bilion dan baki sehingga Ogos
adalah sebanyak RM23.5 bilion.

Pinjaman akan dilaksanakan sehingga bulan Disember. Strategi pembiayaan
melalui terbitan bon sukuk kerajaan akan mempertimbangkan beberapa faktor utama
termasuk tahap kecairan pasaran modal domestik dan permintaan daripada pelbagai
kumpulan pelabur bagi memastikan sebarang pinjaman tambahan menerima sokongan
padu pasaran kewangan.

Secara amnya, kerajaan mempunyai pilihan untuk membuat pinjaman melalui
pasaran luar negara ataupun domestik. Sehingga kini, pasaran bon domestik telah berjaya
mengharungi krisis pandemik dan terus berfungsi dengan baik sepanjang tahun 2020 dan
2021. Kerajaan masih lagi dapat memanfaatkan pasaran bon domestik bagi tujuan
pendanaan pada tahun 2021 dengan purata nisbah bidaan kepada terbitan sekitar 2.1 kali
dan pasaran bon sekunder juga kekal cair dengan purata jumlah dagangan harian bernilai
RM4.1 bilion. Jumlah kecairan sistem perbankan juga stabil pada RM153.1 bilion pada
akhir Ogos 2021.

Selain itu, memastikan kecairan pasaran kekal stabil institusi perbankan
dibenarkan menggunakan Sekuriti Kerajaan dan Terbitan Pelaburan Kerajaan Malaysia
(MGII) untuk memenuhi pematuhan Keperluan Rizab Berkanun (SRR) bagi tempoh 16
Mei 2020 hingga 31 hari bulan 2022. Program pinjaman 2022, rancangan pembiayaan
akan diperincikan selepas pengumuman Bajet 2022 dan kerajaan akan masih lagi
mengutamakan pinjaman dari dalam negeri dan domestik.

Untuk Yang Berhormat Bayan Baru, saya tidak mempunyai cukup informasi
tentang berapa banyak yang open tender dan direct negotiation. Namun bagaimanapun,
kita mengambil cadangan dan makluman daripada Yang Berhormat.

Tuan Sim Tze Tzin [Bayan Baru]: Boleh Yang Berhormat Menteri, beri jawapan
bertulis?

Tuan Haji Yamani Hafez bin Musa: Ya. Boleh, boleh.

Tuan Sim Tze Tzin [Bayan Baru]: Boleh ya, komitmen? Boleh komitmen untuk
jawapan bertulis?

Tuan Haji Yamani Hafez bin Musa: Saya akan...

Tuan Sim Tze Tzin [Bayan Baru]: Kalau boleh, mohon Tuan Yang di-Pertua
minta Yang Berhormat Menteri hantar ke pejabat saya.

Tuan Yang di-Pertua: Ada Yang Berhormat sudah minta.
Tuan Sim Tze Tzin [Bayan Baru]: Terima kasih.

Dato’ Mahfuz bin Haji Omar [Pokok Sena]: Yang Berhormat, saya bersetujulah
itu untuk beri jawapan bertulis tetapi jangan pula jawab macam jawapan kepada saya,
minta saya tengok portal. Itu jawapan daripada Yang Berhormat Kewangan, saya lapor
kepada Tuan Yang di-Pertua. Tuan Yang di-Pertua tanya Yang Berhormat Menteri
Kewangan, Yang Berhormat Menteri Kewangan kata dia still dengan keputusan suruh
