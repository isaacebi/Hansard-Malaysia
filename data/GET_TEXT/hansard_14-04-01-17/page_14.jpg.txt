6 DR.12.10.2021

Tuan Yang di-Pertua: Terima kasih. Seterusnya Tuan Cha Kee Chin.

3. Tuan Cha Kee Chin [Rasah] minta Perdana Menteri menyatakan apakah ada
cadangan daripada kerajaan untuk menambahkan kawasan pilihan raya atau
persempadanan semula, selepas pertambahan pemilih yang banyak pada suku ke-3
Tahun 2021. Berikan rasional terhadap keputusan kerajaan.

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Terima kasih Tuan Yang di-Pertua.
Urusan kajian semula persempadanan merupakan satu kajian semula pembahagian
sempadan bahagian pilihan raya sedia ada bagi mengesyorkan apa-apa perubahan
dengannya difikirkan perlu berdasarkan fasal 2 Perkara 113 Perlembagaan Persekutuan.

Perkara 113 Perlembagaan Persekutuan memberi kuasa kepada Suruhanjaya
Pililhan Raya untuk melaksanakan kajian semula sempadan-sempadan setiap bahagian
pilihan raya di negara ini yang terbahagi kepada tiga unit berasingan mengikut undang-
undang fasal 6, Perkara 113 Perlembagaan Persekutuan iaitu:

e Unit Negeri-negeri Tanah Melayu termasuk Wilayah Persekutuan
Kuala Lumpur, Labuan dan Putrajaya;

e Unit Negeri Sabah; dan
e unit Negeri Sarawak.

Urusan kajian semula persempadanan bermula mengikut keadaan seperti berikut,
tamat tempoh tidak kurang lapan tahun lat daripada tarikh siapnya urusan kajian semula
persempadanan sebelumnya. Jika ia berkaitan dengan peruntukan fasal 2, Perkara 113
Perlembagaan Persekutuan — Suruhanjaya, Pesuruhjaya boleh memulakan urusan kajian
sempadan semula setelah tamat tempoh tidak kurang lapan tahun lat daripada tarikh
siapnya urusan kajian semula sebelumnya.

#1030

Namun, sekiranya SPR memulakan urusan berkenaan, ia perlu selesai dalam
tempoh dua tahun. Bagi maksud tersebut, lat tempoh lapan tahun bagi kajian semula
sempadan negeri Sarawak akan berakhir pada tahun 2023, negeri Sabah pada tahun
2025 manakala negeri-negeri Tanah Melayu pada tahun 2026. Jadi, dengan sendirinya
menjawab soalan Yang Berhormat bahawa belum sampai tempoh lat lapan tahun untuk
negeri-negeri unit-unit yang saya sebutkan tadi.

Terdapat pindaan pada rang undang-undang juga perlu dibuat selepas itu apabila
Perlembagaan Persekutuan dipinda, sama ada penambahan pengurangan kerusi Dewan
ataupun pewujudan wilayah baharu, SPR hendaklah melaksanakan urusan kajian
persempadanan semula dalam tempoh dua tahun daripada tarikh pindaan undang-
undang itu berkuat kuasa.

Secara dasarnya, setiap pemilih akan mengundi berdasarkan bahagian pilihan
raya yang telah ditetapkan bagi mereka. Namun begitu, jumlah pemilih dalam sesuatu
bahagian yang lebih kurang sama banyak turut mengambil kira faktor seperti kesulitan,
kesukaran perhubungan, pengangkutan, keluasan kawasan demografi serta bentuk
geografi setiap bahagian adalah unik dan berbeza daripada segi demografi keluasan
kawasan dan bentuk geografi. Setiap satu bahagian tidak boleh disamakan atau
dibandingkan dengan bahagian yang lain.

Jadinya Tuan Yang di-Pertua, belum lagi pencadangan untuk membuat kajian.
Tuan Yang di-Pertua: Terima kasih.
Dato’ Sri Dr. Haji Wan Junaidi bin Tuanku Jaafar: Terima kasih.

Tuan Yang di-Pertua: Soalan tambahan pertama.
