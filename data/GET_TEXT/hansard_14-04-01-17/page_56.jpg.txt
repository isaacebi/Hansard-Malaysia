48 DR.12.10.2021

berapakah windfall profit yang telah kita ataupun levi keuntungan luar biasa yang telah
dikutip oleh kerajaan.

Hari ini saya belum, dua bulan saya tanya soalan jawapan pun saya tidak terima.
Akan tetapi mengikut perkiraan saya, pengumuman-pengumuman oleh Malaysian Palm
Oil Board (MPOB) dijangka tahun 2021 dijangka kerajaan akan menerima RM500 juta.
Kalau mengikut perkiraan saya, di bawah Pre-Budget Statement (PBS) oleh Yang
Berhormat Menteri Kewangan dan estimated target revenue untuk kita ialah RM126.21
bilion di mana adalah 10.3 peratus gross domestic product (GDP).

Windfall profit hanya RM500 juta oleh itu hanya 0.003 peratus daripada profit
daripada seluruh cukai yang kita bawa. Saya ingin menegaskan bahawa beban cukai,
beban levi hendaklah juga dipastikan tax burden must be on the planters, mesti kepada
estet-estet dan tidak di-transfer kepada consumer, pengguna-pengguna dan juga
intermediate untuk mematuhi bahawa ini perlu memastikan bahawa penggunaan akta ini
dikenakan atas asas-asas yang kukuh dengan formula yang berpatutan dan jugalah
hendak disemak dari semasa ke semasa.

Ini kerana sebelum ini perintah terhadap windfall profit dikenakan tahun 2008
sudah 13 tahun tidak disemak. Terdapat perubahan besar terhadap harga-harga kelapa
sawit dan minggu ini sudah mencecah RM5,000 setan dan merupakan satu angka yang
tinggi, angka yang tinggi untuk tahun ini dan tiada sebarang perubahan terhadap levi
keuntungan ini sudah sekian lama. Menurut kajian bahawa perlu ada semakan semula
dan saya harap semua ini diberikan satu jawapan dan juga pertimbangan oleh Menteri.
Itu sahaja Tuan Yang di-Pertua, terima kasih.

Dato’ Sri Azalina Othman Said [Pengerang]: Terima kasih.
Tuan Haji Ahmad bin Hassan [Papar]: Papar.
Dato’ Ngeh Koo Ham [Beruas]: Beruas.

Dato’ Sri Azalina Othman Said [Pengerang]: Yang Berhormat Papar kemudian
Yang Berhormat Beruas. Yang Berhormat Kulim-Bandar Baharu, oh! Sorry? Yang
Berhormat Kulim-Bandar Baharu lima minit, Yang Berhormat Papar. Yang Berhormat
Kulim-Bandar Baharu, kemudian siapa lagi?

2.39 ptg.

Datuk Seri Saifuddin Nasution bin Ismail [Kulim-Bandar Baharu]: Terima
kasih Tuan Yang di-Pertua.

Dato’ Sri Azalina Othman Said [Pengerang]: Lagi empat ya?

Datuk Seri Saifuddin Nasution bin Ismail [Kulim-Bandar Baharu]: Ya. Tuan
Yang di-Pertua, terima kasih. Saya sangat hargai.

Dato’ Sri Azalina Othman Said [Pengerang]: Lima minit ya, boleh Yang
Berhormat Menteri lima minit.

Datuk Seri Saifuddin Nasution bin Ismail [Kulim-Bandar Baharu]: Saya
sangat hargai kesediaan Speaker untuk bagi ruang saya bahas Rang Undang-undang
Akta Levi Keuntungan.

01440

Ini adalah cerita mengenai pengurusan fiskal kerana pandemik COVID-19,
pendapatan negara terjejas kerana cukai korporat berkurangan, cukai pendapatan
berkurangan. Semalam Dewan, kita terpaksa luluskan Akta KWAN sebab RM5 bilion kita
ambil dari situ. Kita pun nak tambah RM45 bilion lagi untuk membiayai pelbagai bantuan
rakyat dan RM45 bilion itu semalam disebut oleh Menteri Kewangan, kerajaan pinjam.
Apabila pinjam, kita terpaksa naikkan siling hutang dengan GDP pada 65 peratus.

Dengan latar belakang ini Tuan Yang di-Pertua, kita tahu bahawa tekanan kepada
revenue negara itu sangat kuat. Ini kerana, setiap sen yang menjadi pendapatan negara,
kita dah ada komitmen tetap nak bayar hutang. Semalam, Menteri Kewangan sebut, bagi
