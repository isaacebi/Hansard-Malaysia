DR.12.10.2021 29

Datuk Wira Hajah Mas Ermieyati binti Samsudin: Boleh Yang Berhormat.
Boleh, nanti kita akan berikan secara bertulis.

Puan Hannah Yeoh [Segambut]: Satu lagi soalan tambahan, tidak boleh?

Timbalan Yang di-Pertua [Dato' Mohd Rashid Hasnon]: Saya bagi peluang lagi
soalan tambahan yang ketiga daripada Yang Berhormat Segambut, sila.

Puan Hannah Yeoh [Segambut]: Terima kasih Tuan Yang di-Pertua. Statistik
sangat tinggi dan saya hendak bertanya apakah trigger system kerana hari itu saya tanya
Menteri Pembangunan Wanita, Keluarga dan Masyarakat saya tidak dapat jawapan.
Apakah trigger system. Apabila ada kes perceraian okey, adakah kaunselor di
Kementerian Pendidikan Malaysia ataupun kaunselor di sekolah akan diaktifkan untuk
setiap kes yang melibatkan kanak-kanak. Terima kasih.

Dato’ Hajah Siti Zailah binti Mohd Yusoff: Tuan Yang di-Pertua, sebenarnya
Kementerian Pembangunan Wanita, Keluarga dan Masyarakat sudah memberi jawapan
bertulis kepada Yang Berhormat Segambut. Jangan menyalahkan kementerian KPWKM.

Puan Hannah Yeoh [Segambut]: Tidak ada, jawapan itu tidak menjawab kepada
soalan. Jadi sekarang saya tanya Yang Berhormat Menteri yang berbeza, kenapa pula
Yang Berhormat Timbalan Menteri kena bangun? [Dewan riuh]

Timbalan Yang di-Pertua [Dato' Mohd Rashid Hasnon]: Baik, tidak apa.
Terima kasih.

Tuan M. Kulasegaran [Ipoh Barat]: Yang Berhormat Timbalan Menteri,
jawablah.

Datuk Wira Hajah Mas Ermieyati binti Samsudin: Yang Berhormat Segambut,
terima kasih kerana Yang Berhormat Segambut sentiasa prihatin terhadap kanak-kanak
dan juga wanita.

Begitu juga saya ucapkan terima kasih juga kepada Yang Berhormat Timbalan
Menteri, Yang Berhormat Rantau Panjang yang telah pun menyatakan telah pun
memberikan jawapan secara bertulis. [Tepuk] Akan tetapi, saya juga akan melihat dan
akan membantu juga untuk maklumat secara bertulis tambahan kepada Yang Berhormat
nanti.

Timbalan Yang di-Pertua [Dato' Mohd Rashid Hasnon]: Baik, terima kasih.

Puan Hannah Yeoh [Segambut]: Sebenarnya soalan saya simple sahaja. Saya
tanya, adakah sistem untuk kita aktifkan untuk hubungi sekolah, kaunselor sekolah, itu
sahaja.

Dato’ Dr. Haji Noor Azmi bin Ghazali: Mana boleh berdialog macam ini,
berdialog ini.

Timbalan Yang di-Pertua [Dato' Mohd Rashid Hasnon]: Yang Berhormat
Segambut, saya tidak benarkan pertanyaan tambahan. Itu yang tiga sudah cukup sudah.
Saya sudah bagi masa sudah. Sila, Yang Berhormat Timbalan Menteri, habis sudah?

Datuk Wira Hajah Mas Ermieyati binti Samsudin: Saya sudah jawab tadi.

Timbalan Yang di-Pertua [Dato' Mohd Rashid Hasnon]: Baik, Ahli-ahli Yang
Berhormat, sekarang tamatlah sesi untuk Waktu Pertanyaan-pertanyaan bagi Jawab
Lisan pada hari ini. Ya, ada usul.

[Sesi Pertanyaan-pertanyaan bagi Jawab Lisan tamat]

Tuan M. Kulasegaran [Ipoh Barat]: Tuan Yang di-Pertua, peraturan mesyuarat.

Timbalan Yang di-Pertua [Dato' Mohd Rashid Hasnon]: Ada usul. Sila, usul.
Usul 12(1) silakan.
