24 DR.12.10.2021

Soalan tambahan saya adalah mengenai isu kebenaran booster dose yang
menjadi perhatian ketika ini. Apakah kerajaan meletakkan satu timeline knusus terhadap
pemberian booster dose ini dan jangkaan pencapaian vaksinasi dos tambahan ini?

Timbalan Yang di-Pertua [Dato’ Mohd Rashid Hasnon]: Sila, Yang Berhormat
Timbalan Menteri.

Datuk Aaron Ago Dagang: Terima kasih Yang Berhormat. Tuan Yang di-Pertua,
booster dose ini memang banyak dibahaskan sekarang ini. Bagi Malaysia, kita telah lebih
kurang membuat keputusan tetapi masa belum dapat ditetapkan, tetapi kita akan memberi
booster dose ini kepada healthcare workers dan mereka yang lebih daripada 60 tahun
yang ada comorbidity. Booster dose ini adalah untuk meningkatkan imuniti mereka.

Sekarang ini kita belum meneruskan pelaksanaan ini sebab kita masih menunggu
untuk kumpulan remaja dan sebagainya dan juga kita mengikut kehendak dunia di mana
di bawah COVAX, negara-negara yang masih ketinggalan daripada segi vaccination ini
perlu diberi keutamaan juga untuk mendapat vaksin lebih banyak. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri.

9. Dato’ Seri Haji Idris bin Jusoh [Besut] minta Menteri Perusahaan, Perladangan
dan Komoditi menyatakan inisiatif yang diperkenalkan dalam mengaplikasikan
penggunaan teknologi dan mekanisasi khususnya bagi menangani isu kekurangan buruh
asing dalam sektor perladangan kelapa sawit dan getah.

Timbalan Menteri Perusahaan, Perladangan dan Komoditi Il [Datuk Willie
anak Mongin]: Terima kasih Yang Berhormat Besut atas soalan mengenai inisiatif yang
dilaksanakan oleh kementerian di sektor agrikomoditi.

Untuk makluman semua Ahli Yang Berhormat yang dalam Dewan, antara inisiatif
yang dilaksanakan oleh kementerian di sektor agrikomoditi adalah seperti berikut.

Pertama, kita membangunkan modal insan melalui kursus yang ditawarkan oleh
Institut Perladangan dan Komoditi Malaysia ataupun dikenali sebagai IMPAC.
Pembangunan modal insan bagi melahirkan tenaga mahir di kalangan belia tempatan
amat penting dalam sektor agri komoditi bagi memastikan sektor ini terus berdaya saing
dan menyumbang kepada pembangunan ekonomi negara di samping dapat
mengurangkan kebergantungan kepada pekerja asing. Selain daripada itu, kita juga
menggunakan teknologi mekanisasi di sektor agri komoditi khasnya di sektor getah dan
juga sawit.

Untuk makluman tuan-tuan dan puan-puan sidang Ahli Dewan, sebenarnya kita
telah banyak mencipta ataupun innovate mesin-mesin dan juga teknologi-teknologi
baharu untuk membantu industri agri komoditi kita. Akan tetapi, kita mempunyai masalah.
Sebenarnya di ladang-ladang sawit kita ini, industri ini sudah lebih daripada 100 tahun.
Kebanyakan pokok-pokok ini ditanam di tanah yang topologinya tidak begitu konsisten.
Ada yang mendatar, ada yang cerun dan sebagainya. Jadi, kebanyakan inovasi-inovasi
mesin-mesin yang kita buat ini juga tidak boleh dipakai di tempat-tempat yang sedemikian.

Oleh itu, kita perlu revamp ataupun kita perlu perkemaskinikan cara-cara
penanaman kita dan kawasan-kawasan itu kenalah boleh diguna mekanisme mesin-
mesin. Sebab setakat ini, banyak ladang-ladang yang cerun. Kita ada teknologi tetapi kita
tidak boleh guna sebab ia tak sesuai. Itu salah satu daripada masalah kita dan sebab itu
kita masih bergantung kepada tenaga kerja.

Selain daripada itu, kita juga adakan Skim Insentif Mekanisasi Sawit (OPIMIS),
kita. juga menubuhkan Konsortium Penyelidikan Mekanisasi dan Automasi
Sawit (MARCOP) untuk membantu mengeluarkan ciptaan-ciptaan baharu untuk
membantu kita dalam industri sawit. Di sektor getah pula, kita mempunyai mesin
Automatic Rubber Tapping System (ARTS). Kita sudah mempunyai teknologi tetapi
memandangkan teknologi ini harganya atau kosnya terlalu tinggi, maka setakat ini aplikasi
di peringkat ladang tidak memuaskan. Kita ambil maklum perkara ini.
