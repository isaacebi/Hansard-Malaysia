32 DR.12.10.2021

sedikit kemudian Bank Negara, Lembaga Hasil Dalam Negeri dan Commercial Crime,
Polis. Sekiranya dirujuk kepada Singapura ada bahan-bahan yang boleh kita tuntut
kerana ramai pembesar-pembesar, tokoh-tokoh politik sebelum sampai ke Virgin Island,
Cayman Island, tax haven, dia guna Singapura sebagai pusat menyimpan dana besar.

Soalnya kalau mereka tidak bersalah, mereka boleh jelaskan...
Timbalan Yang di-Pertua [Dato' Mohd Rashid Hasnon]: Baik.

Dato’ Seri Anwar bin Ibrahim [Port Dickson]: Akan tetapi, tidak mungkin
pertahankan wang ratusan juta dalam satu akaun di tax haven. Timbalan Yang di-Pertua,
saya tekankan perkara ini, nampak kerana ada keengganan di kalangan political elite
malah elit unumnya untuk membahas. Seperti kita tahu umpamanya pihak kerajaan, saya
belum dengar satu suara yang meminta supaya ini disiasat bukan menghukum... [Tepuk]

Timbalan Yang di-Pertua [Dato' Mohd Rashid Hasnon]: Baik.

Dato’ Seri Anwar bin Ibrahim [Port Dickson]: Bagi saya, sepertimana saya
sebut ini aneh. Kalau betul kita hendak perjuangkan nasib rakyat Malaysia, kalau kita ini
jaguh orang Melayu apakah mungkin budaya Melayu itu mengizinkan rompakan kekayaan
begitu besar, hasilnya disebut sama ada yang perniagaan yang halal atau rasuah atau
pembalakan ataupun drug trafficking ataupun human trafficking. [Tepuk] Semua itu
disebut di senarai dan dicerakin sebelumnya oleh Global Financial Integrity Report dan
sekarang dalam Pandora Papers.

Tuan Yang di-Pertua, hal ini saya tegaskan tadi belum dengar daripada sama ada
pejuang Melayu dan juga pejuang Islam. [Dewan riuh] [Tepuk] Jadi bagi saya, ada
percanggahan di antara apa yang dilaungkan sebagai jaguh pertahankan hak [Dewan
riuh] tetapi kita mengizinkan kebatilan. [Dewan riuh]

01210

Negara miskin yang menganggur dah jadi jutaan. Yang kelaparan ramai, tetapi
dalam pada itu pemimpin-pemimpin memunggah ratusan juta dan sistem kerajaan yang
ada ini seolah-olah memadam dan melindungi mereka. [Tepuk]

Saya buat tuduhan yang jelas kerana hal ini kita suarakan dari Global Financial
Integrity Report 2012. Sampai sekarang tidak ada tindakan. Pada tahun 2012, Bank
Negara ada sebut sedikit sahaja tentang kita siasat dan tidak semuanya tepat. Tidak apa.
Dia tak letak RM1 trilion, RM100 bilion umpamanya. Akan tetapi siasatlah.

Tuan Mohamad bin Sabu [Kota Raja]: Yang Berhormat Port Dickson, janganlah
rasa cemburu. Kita hendak belajar macam mana hendak cari duit. [Dewan ketawa]

Saya empat penggal di Parlimen tidak ada berjuta duit.

Timbalan Yang di-Pertua [Dato’ Mohd Rashid Hasnon]: Yang Berhormat Kota
Raja...

Tuan Mohamad bin Sabu [Kota Raja]: Saya tengok ada Menteri yang ada
RM900 juta dalam bank, RM2 juta wang poket.

Timbalan Yang di-Pertua [Dato’ Mohd Rashid Hasnon]: Baik.

Tuan Mohamad bin Sabu [Kota Raja]: Saya hendak belajar macam mana
hendak cari duit itu.

Timbalan Yang di-Pertua [Dato’ Mohd Rashid Hasnon]: Baik Yang Berhormat
Kota Raja, baik.

Tuan Mohamad bin Sabu [Kota Raja]: Yang Berhormat Port Dickson ini
cemburu sangat kenapa? Kita hendak belajar bagaimana hendak cari duit begitu mudah,
ratusan juta apabila menjadi Menteri. Saya hendak belajar.

Timbalan Yang di-Pertua [Dato’ Mohd Rashid Hasnon]: Yang Berhormat Kota
Raja sila duduk.

Tuan Mohamad bin Sabu [Kota Raja]: Saya tak reti.
