DR.12.10.2021 51

Saiz ekonomi Vietnam telah pun melepasi ekonomi Malaysia. Kita mesti tahu
bahawa sungguhpun ada kalanya berlakunya keuntungan luar biasa tetapi bagi peniaga-
peniaga dan pengusaha-pengusaha juga kerap kali berlakunya kerugian yang melampau,
catastrophic loses hinggakan perniagaan mesti ditutup dan kerugian sepenuhnya
pelaburan mereka. Ini berlaku lebih kurang setiap 10 tahun sekali. Kita tahu economy
crisis tahun 1987. Kemudian crisis economy tahun 1997 dan kemudian tahun crisis
economy tahun 2008 dan sekarang tahun 2009 hingga hari ini, krisis menyebabkan
banyak pelaburan hangus terus.

Oleh hal demikian, jika berlakunya kadang-kadang keuntungan luar biasa
pengusaha-pengusaha itu harus dibenarkan untuk menikmatinya kerana untuk mendapat
balik pelaburan yang hangus apabila berlaku krisis ekonomi.

Sebagai contoh Tuan Yang di-Pertua, ramai menyatakan pengusaha-pengusaha
industri sarung tangan, glove industry untung banyak dalam masa pandemik COVID-19.
Sebagai contoh kita nampak Dato’ Seri Stanley Thai yang menerajui Supermax
Corporation Berhad untung banyak tetapi ramai tidak tahu syarikat beliau tahun 2009 APL
produk Sendirian Berhad yang merupakan syarikat sarung tangan yang diterajui oleh
beliau menjadi muflis dan digulung pada tahun 2009.

Jadi kita mesti tahu tentang risiko setiap industri. Marilah kita berpuas hatilah
apabila mereka lebih untung kerajaan pun mengenakan cukai pendapatan sebanyak 24
peratus. Janganlah kita terlalu gelojoh hinggakan syarikat-syarikat ini akan pergi ke luar
negara kerana keadaan yang lebih selesa di luar.

Memang ikut satu anggaran, syarikat rakyat Malaysia ini yang melabur ke luar
negara lebih kurang sama nilainya dengan pelaburan asing yang datang. Kalau pelabur-
pelabur berada di Malaysia, janganlah kita usir mereka ke negara yang lain.

Oleh kerana cukai kita telah mencecah RM1.3 bilion adalah penting kita
meluaskan atau we must enlarge our economy supaya keuntungan kita akan lebih untuk
jangka masa yang panjang. Kalau semua pelabur ini dihalau ataupun there is a push
factor untuk mereka keluar negara, nanti akibatnya kita yang menjadi semakin miskin
kalau berbanding dengan negara lain.

Saya akan cepat. Isu kedua, jika masih kita hendak mengenakan levi keuntungan
luar biasa, kita haruslah mengambil kira lain-lain cukai yang sudah dikenakan ke atas
sesuatu industri dan ia sememangnya satu keuntungan luar biasa. Sebagai contoh
industri kelapa sawit. Kerajaan telah mengenakan lima jenis cukai ke atas industri sawit
ini. Cukai pertama MPOB SES, kedua, cukai eksport, ketiga cukai jualan untuk Sabah dan
Sarawak. Keempat, cukai luar biasa dan kelima, cukai pendapatan korporat atau individu.

Kalau kita cantumkan atau jumlahkan kelima-lima jenis cukai ini ia bersamaan
dengan 60 peratus cukai korporat. Adakah ini adil? Adakah keadaan ini baik untuk industri
ini? Oleh sebab itu Indonesia jauh lebih ke depan daripada kita. Dulu kita memang
menerajui industri ini dengan baik. Indonesia lebih berkembang dengan baik kerana
keadaan di sana lebih memihak kepada mereka untuk industri ini berkembang.

Janganlah kita —industri ini yang begitu baik telah memberikan kekayaan kepada
negara kita ini, satu hari ini hangus kerana beban cukai yang berlebihan. Daripada segi
ini, saya ingin menyatakan kos mengeluarkan FFB atau CPO ini sudah pun naik sejak
tahun 1998 apabila undang-undang ini diperkenalkan.

Untuk hari ini, break-even point dengan izin, untuk satu metrik tan CPO harganya
mestilah lebih kurang RM2,000 dan adalah tidak munasabah kerajaan menetapkan
RM2,500 sebagai tahap di mana cukai levi, Keuntungan lebih ini dikenakan kerana kalau
dengan harga RM2,500 satu ekar tanah kita hanya dapat lebih kurang RM100 sebulan.
Kalau seorang pekebun kecil lima ekar RM500 sahaja sebulan. Ini jauh lebih rendah
daripada gaji minimum.

Oleh hal demikian, kalau kerajaan masih hendak mengenakan cukai_ levi
keuntungan luar biasa ini, naikkan apabila CPO RM5,000 satu metrik tan barulah
dikatakan ia satu cukai luar biasa.
