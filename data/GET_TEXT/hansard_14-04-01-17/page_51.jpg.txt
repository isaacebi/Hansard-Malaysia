DR.12.10.2021 43

12.43 tgh.

Tuan Mohamed Hanipa bin Maidin [Sepang]: Okey, baik. Terima kasih kepada
Tuan Yang di-Pertua kerana membenarkan saya untuk turut sama berbahas mengenai
satu akta atau rang undang-undang pindaan ke atas Akta Levi Keuntungan Luar Biasa
1998.

Pertamanya, Tuan Yang di-Pertua, saya ingin terus pergi kepada peruntukan
yang ingin dipinda iaitu penggantian seksyen 13. Tuan Yang di-Pertua, saya telah
melihat...

Timbalan Yang di-Pertua [Dato' Mohd Rashid Hasnon]: Yang Berhormat
Sepang, kalau boleh ini peringkat dasar, belum jawatankuasa lagi.

Tuan Mohamed Hanipa bin Maidin [Sepang]: Tidak apa. Sabar, sabar. Tuan
Yang di-Pertua, saya tahu, saya tahu.

Timbalan Yang di-Pertua [Dato' Mohd Rashid Hasnon]: Okey, baik.
Tuan Mohamed Hanipa bin Maidin [Sepang]: Saya aware benda itu.
Timbalan Yang di-Pertua [Dato' Mohd Rashid Hasnon]: Baik.

Tuan Mohamed Hanipa bin Maidin [Sepang]: Cuma saya hendak kata, Tuan
Yang di-Pertua, apabila saya tengok seksyen 13 ini, saya mendapati yang hendak dipinda
dengan yang asal, yang asal lebih baik. Jadi, saya merasakan bahawa saya agak susah
hendak terima peruntukan pindaan seksyen 13 ini kerana bagi saya perkataan yang dalam
seksyen asal ada perkataan “adil” itu, bagi saya lebih baik.

Tuan Yang di-Pertua, kita tahu bahawa akta-akta ini tujuannya baik iaitu akta ini
untuk memastikan tidak ada mana-mana keuntungan yang luar biasa yang tidak
sepatutnya dikutip ataupun diambil oleh mana-mana pihak seperti mana yang dikatakan
oleh— lebih kurang ia punya undang-undang ini ada persamaan dengan, kalau kita lihat
dalam berkaitan dengan undang-undang windfall tax, iaitu memastikan bahawa pihak-
pihak tidak mengambil kesempatan untuk mengambil keuntungan luar biasa dalam
keadaan orang susah.

Sebagai contoh, sering dikatakan atau yang selalu dikatakan ialah Syarikat Top
Glove yang mengatakan telah mengambil atau akan mendapat keuntungan yang luar
biasa akibat daripada penderitaan rakyat hasil daripada pandemik. Mereka telah mengaut
keuntungan begitu luar biasa. Jadi, sebab itulah ada dicadangkan supaya diadakan satu
akta windfall tax ini untuk memastikan bahawa kalau sekiranya mereka mendapat
keuntungan itu, keuntungan itu mesti juga dikongsi kepada rakyat melalui kerajaan.

Tuan Yang di-Pertua, saya telah meneliti ataupun membaca akta asalnya iaitu
pada tahun 1998. Saya dapati kerajaan sepatutnya menggunakan peluang untuk
meminda akta ini seharusnya, kata orang itu, mengetatkan lagi tentang peruntukan-
peruntukan berkaitan dengan jenayah. Saya telah lihat bahawa dalam akta ini memang
ada peruntukan mengenai jenayah. Sebagai contoh, beberapa seksyen iaitu seksyen 17,
seksyen 19, seksyen 20, seksyen 21 dan seksyen 22.

Akan tetapi, saya hendak kaitkan sikit, Tuan Yang di-Pertua, kenapakah— seperti
mana yang dikatakan oleh Yang Berhormat Ketua Pembangkang dalam kes— saya
hendak kaitkan macam mana akta ini kita boleh gunakan macam mana reaksi dari luar
negara apabila mereka melihat apa yang berlaku kepada Pandora Papers ini. Mereka
mengambil satu inisiatif yang baik. Antaranya, Ahli-ahli Kongres Amerika sekarang ini
sedang berusaha untuk membuat satu akta khas iaitu akta dipanggil Enablers Act. Akta-
akta yang memastikan bahawa mereka yang terlibat secara tidak langsung yang
membolehkan pihak-pihak yang mengaut keuntungan ini dan dapat mengelakkan
percukaian untuk diambil juga tindakan.

Sebagai contoh, enablers itu salah satunya para peguam, ejen-ejen. Jadi, saya
merasa hairan kerana apakah dalam saat ketika ini kita memastikan bahawa banyak pihak
yang telah menyalahgunakan untuk mendapat keuntungan yang luar biasa ini, tiba-tiba
kita tidak berhasrat untuk tidak langsung menyentuh pindaan ini mengaitkan
bagaimanakah kita boleh mengambil tindakan kepada enablers ini. Itu pihak-pihak yang
