28 DR.12.10.2021

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kangar. Sila Yang Berhormat Timbalan Menteri.

Datuk Wira Hajah Mas Ermieyati binti Samsudin: Terima kasih Yang
Berhormat atas soalan dan juga keprihatinan yang ditunjukkan oleh Yang Berhormat
Kangar. Untuk makluman Yang Berhormat dan semua Ahli Yang Berhormat yang ada di
dalam Dewan ini, untuk makluman, kes perceraian untuk yang bukan beragama Islam dan
kalau pukul rata lebih kurang satu hari ada kes lebih kurang 18 kes. Bagi yang beragama
Islam permohonan cerai satu hari lebih kurang 21 kes. Dalam satu jam lebih kurang lima
orang yang memohon untuk cerai.

Sedang kita bercakap di dalam Dewan ini ada orang yang tengah mohon cerai.
Maksudnya begitu dalam dia punya konteks suasana itu. Kita pun risau. Jadi sebab itu
Yang Berhormat, saya percaya walaupun bukan dalam konteks ataupun bidang kuasa di
bawah Parlimen dan undang-undang tetapi saya percaya banyak sistem sokongan yang
berada bukan sahaja di bawah kementerian ini tetapi juga banyak di dalam bahagian
ataupun kementerian lain yang telah dilakukan untuk sama-sama memberikan sokongan
kepada pasangan-pasangan ini supaya mereka dapat bukan sahaja dari segi mental
tetapi dari segi bentuk sokongan keluarga untuk mereka meneruskan kehidupan dan juga
berhadapan dengan pelbagai masalah terutama sekali pandemik. Terima kasih Yang
Berhormat.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Soalan tambahan yang kedua saya jemput Yang Berhormat
Dungun.

Tuan Haji Wan Hassan bin Mohd Ramli [Dungun]: Ya terima kasih Tuan Yang
di-Pertua. Persoalannya kita bincang tentang perceraian ada data tetapi soal bagaimana
kadang-kadang perpisahan keluarga itu hanya dengan semata-mata ayah atau suami
meninggalkan keluarga tersebut dan anak-anak dalam keadaan boleh diistilahkan
mungkin jadi ibu tinggal atau keluarga yang ditinggalkan. Jadi, apakah peranan yang
dimainkan untuk melihat isu ini. Terima kasih Tuan Yang di-Pertua.

Datuk Wira Hajah Mas Ermieyati binti Samsudin: Okey. Di mahkamah, kita ada
maksudnya pentadbiran dan juga pengurusan kes. Kita juga melihat bagaimana perkara-
perkara yang boleh kita lakukan dan juga untuk mendengar kes-kes tersebut. Saya
percaya sebagaimana yang telah pun difailkan dan begitu juga dengan Jabatan Agama
Islam dan juga untuk yang bukan Islam telah pun diuruskan untuk mereka melihat tentang
permohonan-permohonan ini.

Kita pun tidak suka sekiranya pasangan-pasangan ini untuk meneruskan
perceraian. Tadi saya hendak betulkan saya punya maklumat. Untuk permohonan
perceraian yang beragama Islam bukan 21 kes tetapi 121 kes dalam satu hari. Yang
Berhormat pun risau kan. Jadi sebab itulah kita melihat, kita harus gembleng tenaga
bersama-sama dan peranan yang dimainkan oleh Ahli-ahli Yang Berhormat juga penting
dalam untuk memakmurkan bukan hanya untuk menggalakkan mereka untuk membantu
ibu tunggal, ibu tinggal ini tetapi juga untuk sama-sama sokongan yang diberikan untuk
mereka, terutama sekali dalam waktu pandemik ini supaya mereka dapat channel kepada
tempat yang benar, supaya mereka mendapat advise dan bentuk sokongan yang betul.
Terima kasih.

=1200
Timbalan Yang di-Pertua [Dato' Mohd Rashid Hasnon]: Terima kasih.
Puan Hannah Yeoh [Segambut]: Soalan tambahan, Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Tidak apa, saya akan
habiskan di sini. Ahli-ahli Yang Berhormat...

Tuan Noor Amin bin Ahmad [Kangar]: Tuan Yang di-Pertua, saya hendak
minta-~ sebab tadi Yang Berhormat Timbalan Menteri jawab banyak usaha
digemblengkan. Boleh tidak saya minta jawapan bertulis, banyak itu apa dia, sebab
banyak ini sangat abstrak.
