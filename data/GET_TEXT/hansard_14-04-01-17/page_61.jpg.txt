DR.12.10.2021 53

pertimbangkan di sini adalah apakah keuntungan ini akan konsisten pasca COVID-19?
Jika kita lihat trend terkini, keuntungan syarikat-syarikat yang terbabit ini juga sudah mula
menurun. Soalan saya, pengenaan levi keuntungan luar biasa ini juga berkemungkinan
akan menakutkan pelabur-pelabur asing dan juga pelabur-pelabur tempatan daripada
melabur di Malaysia.

Akhir sekali, cukai keuntungan luar biasa ini adalah inisiatif yang bagus. Walaupun
begitu, kita perlu kaji dengan lebih teliti industri mana yang seharusnya dikenakan levi.
Adalah lebih baik levi ini dikenakan kepada industri-industri yang mengaut keuntungan
yang tinggi secara konsisten dan bukan kepada syarikat yang meraih keuntungan secara
tiba-tiba. Itu sahaja, terima kasih.

Dato’ Sri Azalina Othman Said [Pengerang]: Yang Berhormat Pasir Gudang.

3.03 ptg.

Tuan Hassan bin Abdul Karim [Pasir Gudang]: Terima kasih Tuan Yang di-
Pertua. Saya bersetuju dan akan menyokong rang undang-undang meminda Akta Levi
Keuntungan Luar Biasa. Namanya pun keuntungan luar biasa. Kita telah mendengar
Rancangan Malaysia Kedua Belas akan memerlukan sejumlah dana yang besar, RM400
bilion. Jadi, di mana kita hendak dapat wang sebanyak itu? Tidaklah semuanya perlu kita
dapat secara berhutang.

Ertinya sistem cukai ini eloklah diperbaiki. Kalau perlu dipinda, dipindalah kerana
ia akan memberi hasil kepada negara. Jadi dalam hal ini, saya melihat ada keperluan
kerajaan untuk jangka panjang memikirkan sudah sampai masanya sistem cukai capital
gain tax ini diperkenalkan. Begitu juga dengan cukai berkenaan harta pusaka (inheritance
tax). Maknanya dalam keadaan negara kita susah, ramai rakyat susah, orang yang kaya
sama-samalah kita membantu rakyat yang miskin untuk dibela oleh kerajaan dan negara
kita.

Dalam hal ini Tuan Yang di-Pertua, dalam waktu kita membincangkan Akta Levi
Keuntungan Luar Biasa ini, kita telah mendengar pendedahan Pandora Papers yang
melibatkan sejumlah wang yang besar yang dikumpul, dihimpun oleh rakyat kita di pusat-
pusat kewangan pesisir luar yang dikecualikan daripada cukai termasuk di Singapura, di
British Virgin Islands dan beberapa lagi. Mungkin maklumat ini saya rasa bukan surat
layang, bukan hearsay.

Jadi dalam hal ini, saya mohon supaya agensi-agensi kerajaan seperti Lembaga
Hasil Dalam Negeri, Polis Diraja Malaysia dan Suruhanjaya Pencegahan Rasuah serta
kastam ambil serius tentang pendedahan Pandora Papers ini. Siasat perkara ini. Ini bukan
kertas surat layang. Siasat. Mungkin ada ramai disebut dari tempoh 2004 hingga 2014
seramai 1,500 rakyat Malaysia yang terlibat membuka akaun, saham, modal mereka di
pusat-pusat pesisir luar ini.

Ramai, 1,500 orang dan jumlah yang terhimpun dikatakan amat menakutkan
jumlahnya. Sebanyak RM1.8 trilion. Jadi siasat, betul atau tidak. Dalam jumlah itu mungkin
ada yang tidak melanggar peraturan negara. Mungkin ada yang melanggar. Yang
melanggar peraturan negara itu, agensi-agensi kerajaan bolehlah ambil tindakan undang-
undang yang sepatutnya.

Manakala bagi mereka yang tidak melanggar undang-undang tetapi telah
menghimpun kekayaan dan mendapat keuntungan yang besar, elok juga dilibatkan
supaya mereka membayar cukai kepada negara kita ini. Sebab kekayaan mereka itu
datang dari bumi Malaysia ini, maka sama-samalah berkongsi keuntungan itu dengan
rakyat Malaysia yang lain. Jadi Tuan Yang di-Pertua, itu sahaja perkongsian saya dalam
membahaskan rang undang-undang pindaan Akta Levi Keuntungan Luar Biasa ini. Terima
kasih.

Dato’ Sri Azalina Othman Said [Pengerang]: Yang Berhormat Kuala Selangor.

Datuk Seri Dr. Haji Dzulkefly bin Ahmad [Kuala Selangor]: Terima kasih Tuan
Yang di-Pertua. Saya memerhatikan tujuan dibentang pindaan undang-undang kepada
