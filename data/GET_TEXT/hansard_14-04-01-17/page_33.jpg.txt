DR.12.10.2021 25

Namun begitu, di peringkat ladang getah, kita tidaklah mempunyai masalah yang
begitu besar kerana kita tidak terlalu bergantung sangat kepada pekerja asing sebab
pekebun-pekebun kecil mengusahakan ladang-ladang mereka secara sendiri. Kita
komited akan terus membuat penambahbaikan demi kemapanan industri ini. Terima
kasih.

Timbalan Yang di-Pertua [Dato’ Mohd Rashid Hasnon]: Soalan tambahan
pertama. Sila, Yang Berhormat Besut.

Dato’ Seri Haji Idris bin Jusoh [Besut]: Terima kasih Yang Berhormat Timbalan
Menteri. Saya jangka dengan peningkatan yang telah diumumkan oleh Yang Amat
Berhormat Perdana Menteri di dalam RMKe-12 di mana R&D telah dipertingkatkan
daripada satu peratus kepada 2.5 peratus, kita jangka lebih banyak lagi akan dapat
dilaksanakan oleh kementerian. Soalan saya. Apakah langkah-langkah yang akan diambil
oleh kementerian untuk meningkatkan lagi pembangunan teknologi baharu di dalam
perladangan?

Timbalan Yang di-Pertua [Dato’ Mohd Rashid Hasnon]: Sila, Yang Berhormat
Timbalan Menteri. Satu minit.

Datuk Willie anak Mongin: Okey, soalan tambahan yang baik. Sebenarnya untuk
meningkatkan penambahbaikan di peringkat ladang, kita juga ingin melihat bagaimana
sektor perladangan dan pertanian dapat mengurangkan masalah kebergantungan kepada
tenaga asing. Kita di peringkat kementerian, pertama, kita sarankan automasi ataupun
automation.

Kedua, kita juga menggalakkan pekerja-pekerja asing daripada sektor lain yang
bukan sektor perladangan untuk menukar sektor supaya mereka dapat bekerja di dalam
sektor perladangan kita tanpa mereka balik ke negara asal mereka. Mereka dapat terus
bekerja di sini, cuma mereka perlu menukarkan sektor.

Ketiga, kita juga berbincang dengan Kementerian Sumber Manusia dan juga
pihak KDN dan kementerian kita supaya kita dapat membawa masuk kuota pekerja-
pekerja asing supaya dapat membantu industri kita. Saya memang betul-betul hendak
membantu membawa pekerja asing ini untuk membantu industri kita. Sebab, apa yang
berlaku di dalam kawasan di peringkat akar umbi, walaupun kita tidak benarkan—
mungkin ada satu, dua ladang yang membawa pekerja-pekerja haram ataupun pekerja-
pekerja pendatang tanpa izin.

01150

Jadi, daripada mereka hire pekerja tanpa izin, bagus kita lesenkan pekerja itu
supaya mereka lebih bekerja dengan selesa. /t is because even though we don't provide
a legal foreign worker, mereka masih melakukannya di peringkat ini. So, what is the
difference? So might as well we give a license. Oleh seba itu saya hendak perkara ini
benar-benar berlaku dan kita minta semua kerjasama daripada kementerian lain, khasnya
Kementerian Sumber Manusia, Kementerian Dalam Negeri supaya dapat
mempercepatkan perkara ini supaya kita dapat selesaikan untuk industri. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Soalan tambahan yang kedua, saya jemput Yang Berhormat
Kluang.

Puan Wong Shu Qi [Kluang]: Terima kasih Tuan Yang di-Pertua. Jawapan yang
diberi oleh Yang Berhormat Timbalan Menteri tadi sudah menyatakan bahawa kita betul-
betul ada teknologi. Akan tetapi di sini kita menghadapi masalah iaitu topology on the
ground. Jadi robot atau teknologi yang kita pakai sekarang mungkin tidak dapat mengatasi
masalah lagi. Akan tetapi pada zaman abad 2021 ini kita sudah boleh hantar manusia ke
bulan, takkan kita tidak dapat selesaikan masalah ini di Malaysia.

So, saya hendak tanya kepada Yang Berhormat Timbalan Menteri, berapa kita
berbelanja setiap tahun untuk ciptaan mesin-mesin baharu. Bolehkah kita memberi dan
menawarkan geran yang lebih besar seperti di bawah MITI, Smart Automation Grant
(SAG), geran automasi pintar dan kita menawarkan satu geran yang lebih besar lagi,
