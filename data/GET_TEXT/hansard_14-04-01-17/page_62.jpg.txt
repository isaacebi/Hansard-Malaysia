54 DR.12.10.2021

Akta Levi Keuntungan Luar Biasa 1998 Tuan Yang di-Pertua. Secara khususnya adalah
untuk meminta secara lebih khusus fasal 2 yang bertujuan menggantikan seksyen 13 akta
ibu 592 itu dan juga fasal 3 untuk menggantikan seksyen 14 Akta 592 itu untuk
memberikan mana-mana orang yang telah terlebih bayar dan sebagainya. Itu pada saya
adalah sifat yang tidak terlalu teknikal dan tidak menyinggung dan menggarap keperluan
perbahasan yang dibuat dalam tahap peringkat dasar ini Tuan Yang di-Pertua.

Lalu saya mahu mengambil sedikit masa seringkasnya untuk mengingatkan kita
kembali supaya kerajaan — sebuah kerajaan yang kuat adalah kerajaan yang
menyediakan dalam tadbir urus dan governance sesebuah negara itu apa yang dikatakan
sebagai peranan sebuah kerajaan untuk menyediakan apa yang diistilahkan sebagai a
strong incentive structure, dengan izin bagaimana untuk menggalakkan players ataupun
economic actors yang rasa terpanggil dan tertarik untuk membuat pelaburan sama ada
pelaburan itu sifatnya adalah domestik ataupun pelaburan itu sifatnya adalah asing
(foreign). DDI atau FDI.

01510

Jadi dengan kata lain sebuah kerajaan yang sentiasa perlu membuat
perimbangan antara revenue, pendapatan dan juga perbelanjaan, jangan mudah-mudah
mengambil jalan pintas untuk mendapatkan revenue andainya kalau kita tidak dapat
akhirnya menginstitusikan langkah-langkah incentive structure, strong institution untuk
sesebuah negara itu terutamanya negara kita ini yang dalam hal post-pandemic
pengurusan ekonomi dan kewangan kita ini.

Kita bercakap tentang mengenakan levi keuntungan luar biasa ataupun super
normal profit ini dan dalam waktu yang sama kita sangat culas dan sangat cuai untuk
menangani apa yang disebutkan oleh Yang Berhormat Port Dickson dan ramai Ahli-ahli
Parlimen yang lain tentang bagaimana culasnya kita dari sudut governance menangani
hari ini disebutkan dengan istilah Pandora Papers. Satu masa dahulu saya ingat pada
penggal pertama saya di Parlimen kita bercakap tentang GFI, Global Financial Integrity
yang juga melibatkan hari ini sudah sampai ke peringkat RM1.8 trilion yang mengalir
keluar secara tidak dapat dipertanggungjawabkan.

Kita tidak menuduh sama ada ia dirompak ataupun adalah hasil daripada apa pun
sumber hasil itu tetapi pertanggungjawaban itu di mana strong institution of governance,
sama ada dari sudut penguatkuasaan institusi-institusi kastam, maksudnya agensi-agensi
penguatkuasaan itu andainya tidak menjadi satu yang bertanggungjawab mengurus
pendapatan negara, berakhir dengan cara begini dan dengan mudah-mudah juga kita
mahu mengenakan cukai keuntungan luar biasa.

Saya tidak kata salah persoalan windfall tax ini tetapi jangan sampai syarikat-
syarikat kita especially our local champion, syarikat yang pastinya telah membuat
pelaburan besar untuk sama ada dalam investment, pelaburan, inovasi, kreativiti,
teknologi, segala-galanya, R&D dan sebagainya. Ketika mereka mengecapi keuntungan-
keuntungan dalam waktu-waktu tertentu, dalam musim-musim tertentu, kita kenakan levi
keuntungan super normal ataupun luar biasa ini.

Sementara pada waktu yang sama, kita mengizinkan mengalir keluar dana yang
begitu besar dengan tidak dipertanggungjawabkan Tuan Yang di-Pertua. Itu yang menjadi
ralat, yang menjadi satu yang akan ‘send the wrong message’ dengan izin kepada
pelabur-pelabur sama ada yang mahu kekal melabur di negara kita atau yang hendak
masuk untuk melabur dalam negara kita.

Jadi, saya kira sangat songsang, sangat anomaly ataupun suasana ini.
Sementara kita bebas, lepaskan mereka dengan Pandora Papers itu, kita sekarang ini
bercakap tentang bagaimana untuk kita mendapatkan segera cukai dengan windfall tax
ini yang mungkin juga akan ada downside, ada kemudaratannya juga.

Jadi, saya mengambil sikap begitu dan mengingatkan kerajaan, akhirnya sebuah
kerajaan itu perlu bertanggungjawab sebagai kerajaan untuk provide the correct
appropriate incentive structures for economic actors untuk mereka terlibat dalam
pelaburan, perniagaan. Di situlah akan wujudnya strong government, with the strong
governance dan tadbir urus dan tidaklah perlu mengenakan cukai-cukai seumpama ini
