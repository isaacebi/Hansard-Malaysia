DR.12.10.2021 55

apabila our local champions membuat keuntungan. Mungkin juga ada cara-cara lain untuk
kita menggalakkan mereka terlibat dalam memberikan CSR dan sebagainya ataupun
membuat pelaburan mereka sendiri untuk to achieve higher value-added industry ataupun
perniagaan.

Jadi khasnya sekarang ini post-pandemic ini di mana supply chain requirement,
the global value chain memerlukan syarikat-syarikat kita yang, our local champions to be
competitive. Itulah antara perkara yang hendak saya sedikit memberikan teguran dan
komentar dalam peringkat dasar ini Tuan Yang di-Pertua.

Dato’ Sri Azalina Othman Said [Pengerang]: Yang Berhormat.

Datuk Seri Dr. Haji Dzulkefly bin Ahmad [Kuala Selangor]: Tuan Yang di-
Pertua, terima kasih.

Dato’ Sri Azalina Othman Said [Pengerang]: Yang Berhormat Timbalan
Menteri, sila 20 minit.

3.15 ptg.

Timbalan Menteri Kewangan | [Tuan Mohd Shahar bin Abdullah]: Bismillahi
Rahmani Rahim. Assalamualaikum warahmatullahi wabarakatuh. Terima kasih Tuan
Yang di-Pertua. Terima kasih Ahli-ahli Yang Berhormat seramai hampir 15 orang yang
telah bersama-sama membahaskan Rang Undang-undang Keuntungan Luar Biasa ini
yang telah dinyatakan beberapa pindaan.

Saya meneliti setiap hujah daripada Ahli-ahli Yang Berhormat. Nampaknya ada
pelbagai perkara yang dibangkitkan. Asasnya adalah niat murni untuk melihat bagaimana
negara kita dapat bergerak maju ke hadapan. Tahniah dan syabas saya ucapkan Tuan
Yang di-Pertua kepada Ahli-ahli Yang Berhormat.

Sebagaimana Ahli Yang Berhormat sedia maklum, komponen hasil negara
terletak kepada tiga komponen utama iaitu cukai langsung cukai tidak langsung dan hasil
bukan cukai. Ramai juga Ahli-ahli Yang Berhormat telah membangkitkan isu yang sama
dan unjuran bagi tahun 2021 adalah sebanyak RM219.6 bilion. Maknanya daripada cukai
langsung sebanyak RM120 bilion, cukai tidak langsung RM42.4 bilion dan hasil bukan
cukai sebanyak RM57.2 bilion.

Apa yang saya ingin menarik perhatian Dewan yang mulia ini adalah berkaitan
beberapa komponen cukai yang menyumbang kepada hasil negara pada tahun 2021.
Pertamanya cukai pendapatan syarikat sebanyak RM56 bilion. Cukai pendapatan individu
sebanyak RM42 bilion dan cukai petroleum seperti yang telah dibangkitkan oleh Yang
Berhormat Pontian sebentar tadi sebelum waktu tengah hari iaitu sebanyak RM10 bilion.

Akan tetapi yang kita bincangkan pada hari ini adalah berkaitan levi keuntungan
luar biasa yang telah diunjurkan. Untuk makluman Dewan yang mulia ini, sebenarnya
kerajaan tidak mengunjurkan untuk levi keuntungan luar biasa pada tahun ini tetapi
selepas kita semak hasil pada tahun ini kita telah mengunjurkan sebanyak RMO.9 bilion,
RM900 juta kita telah unjurkan.

Namun untuk makluman Yang Berhormat, sehingga September 2021, kutipan
telah mencecah kepada RM1.2 bilion. la bukanlah satu jumlah yang kecil dan ia bukanlah
satu jumlah yang besar untuk dibandingkan dengan cukai-cukai yang telah saya nyatakan
tadi, cukai pendapatan syarikat sebanyak RM56 bilion. Cukai pendapatan individu dan
sebahagiannya sudah pasti individu yang memiliki syarikat mempunyai cukai yang kita
cukaikan kepada mereka berada dalam banjaran yang tinggi iaitu 30 peratus.

Walaupun kerajaan telah menimbangkan pada dua tahun yang lepas hanya 28
peratus tetapi disebabkan kita melihat ada keperluan untuk kita tingkatkan dua mata, jadi
pada tahun 2021 kita kenakan 30 peratus kepada individu yang mempunyai cukai yang
melebihi banjaran yang tertinggi.

Mereka ini kebanyakannya adalah pemilik-pemilik syarikat yang disebut oleh
Yang Berhormat Beruas dan Yang Berhormat Kepong. Saya meneliti ucapan Yang
