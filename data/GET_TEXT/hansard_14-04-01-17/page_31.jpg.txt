DR.12.10.2021 23

19.6 juta dos, AstraZeneca 3.6 juta dos, Cansino 279 ribu dos dan jumlah diagihkan 51.59
juta dos. Terima kasih.

01140

Timbalan Yang di-Pertua [Dato’ Mohd Rashid Hasnon]: Soalan tambahan
pertama. Sila, Yang Berhormat Batu Kawan.

Puan Kasthuriraani a/p Patto [Batu Kawan]: Terima kasih Tuan Yang di-Pertua.
Terima kasih Yang Berhormat Timbalan Menteri atas jawapan yang diberikan tadi.

Tuan Yang di-Pertua, tahun lepas, enam kanak-kanak telah mati akibat COVID-
19 tetapi tahun ini sehingga September, seramai 67 kanak-kanak yang telah mati akibat
COVID-19. Saya ingin tahu di sini, apakah pendirian serta pendekatan Kementerian
Kesihatan untuk kanak-kanak menerima vaksin yang berumur 12 tahun dan ke bawah?
Ini kerana salah satu usaha untuk melawan pandemik ini bukan sahaja tertakluk kepada
silver bullet vaksin tetapi untuk berdialog dan mendapat pandangan daripada ibu bapa.
Bagaimana kita boleh mengadaptasi ke norma baharu ini kalau kita ada kanak-kanak yang
belum menerima vaksin?

Lagi satu soalan yang penting. Ini dibangkitkan oleh Profesor Datuk Dr Adeeba
Kamarulzaman yang kini bertugas dengan WHO iaitu kebimbangan vaksin nasionalisme.
Di Malaysia, kita masih ada lagi kira-kira 10 peratus yang sama ada antivaksin tidak mahu
menerima vaksin atau atas alasan kesihatan tidak dapat menerima vaksin. Kebimbangan
itu adalah kalau 10 peratus, itu boleh menyumbang kepada virus yang bermutasi, mutated
version of the virus if you don’t have everyone vaccinated. Apakah pandangan dan
pendirian daripada Kementerian Kesihatan? Terima kasih.

Timbalan Yang di-Pertua [Dato’ Mohd Rashid Hasnon]: Sila, Yang Berhormat
Timbalan Menteri. Satu minit.

Datuk Aaron Ago Dagang: Ya, ada beberapa soalan telah dimajukan.
Berkenaan dengan vaksin kepada kanak-kanak di bawah umur 12 tahun, kerajaan belum
lagi memutuskan vaksin ini sebab kita masih menunggu clinical evidence dari luar negara
dan juga daripada kajian kita sendiri. Daripada kematian yang disebutkan tadi disebabkan
COVID-19, memang ada tetapi kita difahamkan disebabkan vaksin belum ada, tak ada,
masih zero.

Berkenaan dengan antivax yang dikatakan 10 peratus daripada population
Malaysia, ini adalah angka boleh didebate. Tetapi kerajaan sekarang ini telah pun
mengadakan pelbagai SOP dan walaupun kita tidak wajibkan tetapi kita menggunakan
various strategy.

Satu yang amat ketara adalah kita perlu melihat di semua premis perniagaan
ataupun tempat dining dan sebagainya. Sesiapa yang mahu masuk dan pergi ke tempat
itu memerlukan dua dos vaksin. Itulah satu daripada kekangan kepada mereka yang tak
ada vaksin ini. Ini adalah sebagai satu cara yang kita telah sampaikan kepada rakyat
semua. Terima kasih.

Tuan Abdul Latiff bin Abdul Rahman [Kuala Krai]: Kuala Krai.
Dato’ Haji Che Abdullah bin Mat Nawi [Tumpat]: /[Bangun]

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Pertanyaan tambahan yang kedua. Saya jemput Yang
Berhormat Tumpat.

Dato’ Haji Che Abdullah bin Mat Nawi [Tumpat]: Terima kasih Tuan Yang di-
Pertua.

Tuan Che Alias bin Hamid [Kemaman]: Booking awal tak dapat juga.

Dato’ Haji Che Abdullah bin Mat Nawi [Tumpat]: Terima kasih Tuan Yang di-
Pertua. Terima kasih Yang Berhormat Timbalan Menteri atas jawapan khusus mengenai
jumlah pelbagai vaksin yang telah dibeli oleh kerajaan.
