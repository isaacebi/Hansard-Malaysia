DR. 26.7.2022 139

you see the different? EAIC melantik setiausaha sendiri tetapi IPCC ini, setiausaha jawatan
begitu penting dilantik oleh Menteri Dalam Negeri.

Tidak ada had tempoh jawatan bagi pesuruhjaya. EAIC kata dua penggal. Akan
tetapi, IPCC kata tak ada had. Boleh sampai-— /ong time. Saya meneliti juga apabila dia hanya
sebagai jawatankuasa aduan, rujuk balik kepada suruhanjaya polis yang ditubuhkan oleh
Perlembagaan Persekutuan, Suruhanjaya Pasukan Polis. Saya telah menyemak komposisi
suruhanjaya polis. Dua tahun lalu apabila saya semak, saya kata sembilan orang anggota
suruhanjaya polis, semua lelaki.

Akan tetapi, hari ini ada sedikit improvement. Tujuh orang lelaki, satu perempuan.
Satu kekosongan yang tak diisi yang sepatutnya dibawa, harus dicadangkan oleh SPA.
Hanya terdiri daripada satu kaum sahaja. Saya pun tidak tahu sama ada perwakilan dari
Sabah dan Sarawak. Itu masalah dia. Suruhanjaya Pasukan Polis itu ditubuhkan tidak
menggambarkan komposisi geografi, gender dan juga kaum Malaysia. Hanya sesuatu kaum
sahaja dengan tujuh orang lelaki dan kurang perwakilan dari Wilayah Sabah dan Sarawak.

Itulah masalah apabila Suruhanjaya Pasukan Polis yang akan menjatuhkan
hukuman. Sebelum ini IPCMC dia mempunyai kuasa besar dengan boleh memberi amaran,
denda, lucut hak emolumen, tangguh pergerakan gaji, turun gaji, turun pangkat, buang kerja.
Akan tetapi, semua ini tidak dimasukkan dalam IPCC menjadikan ia hanya satu conduct pipe
untuk salurkan aduan tanpa pemantauan yang rapi terhadap pasukan polis.

Itu masalah yang kita hadapi. Saya rasa memang rang undang-undang ini kurang,
amat kurang daripada apa yang telah dikemukakan sebelum ini. Saya harap dapat satu
penjelasan daripada Menteri dan perlu perkara ini dirujuk balik kepada satu jawatankuasa
select committee untuk diperbaiki kKesemua perkara yang telah dibangkitkan oleh Ahli-ahli
Parlimen. Itu sahaja Terima kasih Tuan Yang di-Pertua.

Tuan Yang di-Pertua: Terima kasih Yang Berhormat. Yang Berhormat Pasir

Gudang, silakan.

7.08 mlm.

Tuan Hassan bin Abdul Karim [Pasir Gudang]: Terima kasih Tuan Yang di-Pertua.
Dua jam yang lalu, Parlimen ini telah meluluskan usul mengenai SOSMA, subseksyen 4(5).
Jadi, pada pandangan saya memang tepat sekarang kita membahaskan Rang Undang-
undang Suruhanjaya Bebas Tatakelakukan Polis 2020 (IPCC). Dulu, kita pernah bentangkan
IPCMC dan pihak polis, pegawai-pegawai anggota polis tak selesa dengan nama ‘IPCMC’.
Ini kerana, ‘MC’ itu termasuk salah laku (miss conduct).

Jadi, pembentangan ini dengan nama yang lebih baik iaitu ‘Rang Undang-undang
Suruhanjaya Bebas Tatakelakuan Polis 2020’. Saya melihat rang undang-undang yang
dibentangkan petang ini ada kelemahan dan kekurangannya. Saya mencadangkan supaya
dirujuk semula rang undang-undang ini kepada select committee, Jawatankuasa Khas

Parlimen.
