DR. 26.7.2022 72

Adakah ini undang-undang yang kita mahu rakyat kita Malaysia menghayati ataupun
anak cucu kita terus hidup dalam keadaan yang sangat menakutkan. Jadi, saya rasa undang-
undang ini, kalau usul ini dibenarkan daripada pengalaman saya Tuan Yang di-Pertua, polis
lalai kerja.

Saya sebagai seorang peguam, dapati aduan daripada mereka yang ditahan, biasa
mereka tidak disiasat terus. Hari-hari dalam tahanan tetapi tidak ada siasatan dilakukan.
Baru-baru ini saya dapati perisikan polis sangat merosot. Kes mencuri kelapa sawit pun pihak
OCPD di kawasan Manjung bagi tahu saya, kita tak boleh dakwa mereka untuk mencuri
kelapa sawit kerana kelapa sawit tidak ada barcode, tidak ada label. Itu barang curi. Ke
manakah perisikan polis? Kalau polis lalai dalam perisikan, negara kita ini tidak aman, bukan
kerana tidak ada undang-undang SOSMA ini. Kita tidak perlu undang-undang SOSMA ini.
Kita dapati polis sudah salah guna tenaga mereka.

Dato’ Ramli bin Dato’ Mohd Nor [Cameron Highlands]: Yang Berhormat gulung.

Dato’ Ngeh Koo Ham [Beruas]: Saya akan gulung. Saya minta Menteri bagi arahan,
jangan salah guna pegawai-pegawai polis untuk beramai-ramai pergi ke ceramah kopitiam
yang kita di Perak adakan atau flash mob minta turun harga barang. Itu kita rakyat biasa, apa
guna minta semua disiasat? Ini membazir masa, betul tidak?

Tuan Yang di-Pertua pun tahu, sebagai seorang anggota polis kita tumpukan
perhatian kita kepada penjenayah yang sebenarnya. Kalau mereka jalankan tugas dengan
baik, kita ada 150,000 pegawai anggota polis, takkan kita takut akan sekumpulan 10, 20
penjenayah. Dengan itu saya rasa usul ini tidak boleh diterima dan harus ditolak. Saya minta
kerajaan supaya SOSMA dipertimbangkan semula dan dimansuhkan supaya kita rakyat
dapat hidup dalam keadaan bertamadun dan kerajaan menghormati hak rakyat supaya kita
tidak hidup dalam ketakutan pihak kerajaan.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Beruas. Dipersilakan Yang Berhormat Selayang.

3.44 ptg.

Tuan William Leong Jee Keen [Selayang]: Terima kasih Tuan Yang di-Pertua.
Saya menolak usul ini dan rakan-rakan di sebelah Dewan ini telah memberikan beberapa
contoh di mana seksyen 43 telah dilanggar, digunakan ke atas aktivis ahli politik.

Soalannya, apa jaminan yang boleh diberikan oleh kerajaan kalau ini diteruskan,
bahawa kerajaan dan PDRM tidak akan meneruskan melanggar seksyen 43 dan salah
gunakan SOSMA kepada mereka yang tidak berdosa dan bukan pengganas. Apabila kita
melihat kepada statistik, tadi Yang Berhormat Klang telah memberikan statistik. Saya minta
Menteri untuk memberikan statistik terperinci supaya dirakamkan di Hansard tentang
beberapa jumlah orang telah di tahan di bawah SOSMA mengikut tiga kategori yang diberikan
oleh Yang Berhormat dalam ucapan Bab VI — kesalahan terhadap negara, Bab VIA —
kesalahan berkaitan keganasan, Bab VIB — kesalahan jenayah, kerana mengikut statistik
yang saya ada jumlah ialah 3,717 orang telah ditahan. Hanya 648 sahaja yang didakwa, 126

di bawah Kanun Keseksaan, 522 untuk penyeludupan bekerja dan 80 peratus tidak didakwa.
