DR. 26.7.2022 90

Datuk Seri Dr. Haji Dzulkefly bin Ahmad [Kuala Selangor]: [Bangun]

Datuk Seri Hamzah bin Zainudin: Oleh sebab itulah yang penting kepada kita hari
ini adalah sama-sama kita pastikan berikan ketenteraman, menentukan keselamatan negara
ini benar-benar terjaga. Ya, Yang Berhormat Puchong.

Tuan Gobind Singh Deo [Puchong]: Terima kasih Tuan Yang di-Pertua. Terima
kasih Yang Berhormat Menteri. Saya hendak perbetulkan apa yang disebut oleh Yang
Berhormat Menteri tadi. Pindaan yang disebut itu termasuk juga memansuhkan apa-apa
peruntukan yang tidak adil dan juga boleh membawa kepada salah guna kuasa. Jadi, ini
bukan keadaan di mana kalau kita sebut pindaan tidak ada memansuhkan peruntukan-
peruntukan yang keras seperti mana di hadapan Dewan pada hari ini.

Tuan Yang di-Pertua, saya hendak tahu, daripada sesi lalu kepada sekarang,
nampaknya kerajaan setuju bahawa seksyen 4(5) ini adalah satu seksyen yang perlu dipinda.
Saya rasa dengan apa yang disebut oleh Yang Berhormat Menteri, memang dia pun setuju
perlu ada pindaan kepada seksyen ini. Akan tetapi soalnya, kenapa tidak buat sehingga
sekarang? Walhal tahu bahawa ini peruntukan yang perlu dipinda, tunggu tidak
melaksanakan apa-apa sehingga sekarang.

Inilah masalah dia. Di mana kita datang ke Dewan ini, kita sebut ada satu peruntukan
yang tidak adil boleh disalah gunakan, perlu dipinda tetapi kita tidak pinda. Akan tetapi minta
Dewan untuk kita menguatkuasakannya kembali. Ini masalah dia dan saya minta penjelasan.
Kenapa tidak ada sebarang pindaan yang dicadangkan sehingga sekarang? Itu soalan saya
Tuan Yang di-Pertua. Terima kasih Timbalan Menteri.

Dato’ Ngeh Koo Ham [Beruas]: Boleh saya dapat penjelasan lanjut?

Datuk Seri Hamzah bin Zainudin: Terima kasih. Saya hendak menjawab yang
dibangkitkan oleh Yang Berhormat Puchong. Kita bawa sini bulan Mac. Kalau bulan Mac lulus
hari itu, hari ini saya bawa pindaan itu. [Tepuk] Akan tetapi sebab tak lulus, terpaksa luluskan
dahulu sebab pindaan harus dibuat.

Tuan Khalid bin Abd Samad [Shah Alam]: Kenapa [tidak jelas]. Tidak. Dia punya
sunset clause is until July. You can amend before that.

[Pembesar suara dimatikan]

Datuk Seri Hamzah bin Zainudin: Saya hendak buat itu adalah kerana pindaan
yang saya tengok yang telah pun ada dalam keputusan Jemaah Menteri, panjang. Ada
beberapa perkara dan telah pun saya bincang dengan jawatankuasa bersama dengan
PDRM. Hendak memastikan sama ada yang ini boleh atau tidak, ada atau tidak. Ini
disebabkan dalam perbincangan itu, sesuatu yang panjang tentang isu ini. Oleh sebab itu
apa Yang Berhormat Pagoh cakap itu betul bahawa tidak ada pun yang mengatakan hendak
tolak. Tidak. Ada pindaan. Sebab itu saya bersetuju.

Tuan Chang Lih Kang [Tanjong Malim]: [Bangun]

Datuk Seri Hamzah bin Zainudin: Mula lagi semasa Yang Berhormat Puchong
bawa isu untuk kita buat pindaan itu, saya kata, “Ya. Saya bersetuju”. Oleh sebab itu tadi bila
cadangan yang dibuat oleh Yang Berhormat Padang Rengas untuk membuktikan bahawa

banyak perkara yang patutnya dipinda, saya juga bersetuju. Bukan bermakna — sebab itu ada
