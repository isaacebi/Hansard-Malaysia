DR. 26.7.2022 1

MALAYSIA
DEWAN RAKYAT
PARLIMEN KEEMPAT BELAS
PENGGAL KELIMA
MESYUARAT KEDUA
Selasa, 26 Julai 2022
Mesyuarat dimulakan pada pukul 10.00 pagi
DOA

[Timbalan Yang di-Pertua (Dato’ Mohd Rashid Hasnon)
mempengerusikan Mesyuarat]

JAWAPAN-JAWAPAN MENTERI BAGI PERTANYAAN-PERTANYAAN

1. Datuk Mohd Azis bin Jamman [Sepanggar] minta Perdana Menteri menyatakan
apakah pandangan kerajaan mengenai cadangan oleh beberapa ahli politik termasuklah Ahli
Parlimen Keningau berkenaan keperluan perjanjian baru bagi menggantikan Perjanjian
Malaysia 1963 dan apakah implikasinya kepada Wilayah Sabah dan Sarawak sekiranya
Perjanjian Malaysia 1963 dibatal dan digantikan dengan sebuah perjanjian baru.

Menteri di Jabatan Perdana Menteri (Hal Enwal Sabah dan Sarawak) [Datuk Seri
Panglima Dr. Maximus Johnity Ongkili]: Terima kasih Tuan Yang di-Pertua dan Yang
Berhormat Sepanggar. Perjanjian Malaysia 1963, dengan izin, is a sacred and foundation
document of the formation of the Federation of Malaysia. Which means, no MA63, no
Malaysia.

Kalau orang pedalaman North Borneo Sabah, mereka berpandangan iaitu MA63 is
sama dengan batu sumpah yang telah pun berkali-kali disentuh. Tiada siapa yang harus
mengubah perjanjian asas yang membawa kepada pembentukan Malaysia. Mana-mana
pandangan yang mencadangkan perjanjian baharu Malaysia ialah pandangan yang
terpesong daripada perjuangan nasionalisme negara.

Apabila Perjanjian Malaysia 1963 diabaikan, ianya bermakna membelakangkan
Persekutuan Malaysia. Pandangan sebegini sangat mengelirukan, jauh tersasar dan tidak
selaras dengan Perlembagaan yang telah kita luluskan di Dewan yang mulia ini, yang mana
Perjanjian Malaysia 63 kini telah menjadi sebahagian daripada Perlembagaan Persekutuan.
MA63 amat penting kerana akan dirujuk dan asas untuk membincangkan isu-isu yang dapat
memberi manfaat pada Sabah dan Sarawak.

Kita harus memberi tumpuan kepada perkara seperti sama ada perkara yang
dipersetujui semasa pembentukan Malaysia telah dipatuhi dan sama ada hak itu yang masih
belum dipenuhi, maka tanggungjawab kita untuk bersama memastikan ia dilaksanakan dan
ini juga ditekankan dalam artikel lapan Perjanjian Malaysia, dengan izin; “The Governments
of the Federation of Malaya, North Borneo and Sarawak will take such legislative, executive
or other action as maybe required to implement the assurances, undertakings and

recommendations contained in Chapter 3 of, and Annexes A and B to, the Report of the Inter-
