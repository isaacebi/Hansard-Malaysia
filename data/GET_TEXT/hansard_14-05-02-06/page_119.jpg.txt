DR. 26.7.2022 114

polis, pegawai badan awam atau orang itu kepada suatu pertuduhan jenayah atau penalti
atau pelucuthakan.” Subseksyen (b), “Boleh enggan mendedahkan maklumat sensitif jika
diperakui oleh ketua jabatan bahawa pengemukaan maklumat  sensitif itu akan
memudaratkan keselamatan negara atau kepentingan negara’.

Jadi, macam manakah undang-undang ini boleh mengatasi masalah pokok iaitu
kejadian-kejadian kematian di dalam lokap? Saya berharap undang-undang ini dirujuk
semula kepada jawatankuasa Parlimen kerana kalau ia diluluskan pada hari ini, ia tidak akan
mempunyai apa-apa kesan. Saya juga berharap supaya undang-undang ini disemak semula
supaya akta ini diberikan more bite dengan izin, diberikan lebih kuasa di mana seseorang
saksi yang diperintahkan untuk hadir di hadapan sesuatu suruhanjaya yang menyiasat salah
laku ataupun kematian di dalam lokap boleh memaksa seseorang saksi itu bercakap dengan
benar di bawah sumpah.

Sekiranya saksi itu enggan memberi sebarang keterangan, maka tindakan-tindakan
seperti menghina, seperti yang boleh dilakukan di mahkamah (contempt of court) dengan izin
juga diambil terhadap seorang saksi. Kalau tidak, undang-undang ini hanya walaupun niatnya
ikhlas untuk mengawal salah laku di antara anggota-anggota polis, saya kurang pasti sama
ada undang-undang ini boleh mencapai objektifnya kerana rata-rata peruntukan ini tidak
memberikan sebarang kuasa kepada suruhanjaya untuk menyiasat dan mengambil tindakan
terhadap anggota-anggota polis yang melakukan salah laku.

Saya minta maaf, saya tidak menyokong. Saya memohon agar undang-undang ini
dirujuk kepada jawatankuasa Parlimen. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang

Berhormat Jelutong. Seterusnya saya jemput Yang Berhormat Kuala Langat.

5.58 ptg.

Dato' Dr. Xavier Jayakumar a/l Arulanandam [Kuala Langat]: Terima kasih Tuan
Yang di-Pertua. Saya berdiri untuk bagi keterangan dan sokongan kepada undang-undang
yang dibawa oleh kerajaan. Saya tak nak masuk dalam isu technicality dalam undang-undang
ini tetapi keseluruhannya saya nampak kita telah pun buat hujahan atas bill ini, di antara IPCC
dan IPCMC sudah lama dah. Kalau tidak silap saya, dalam empat tahun hingga lima tahun
yang kita telah bincang bill ini dan dua kali masuk ke dalam Parlimen untuk kita tentukan di
atas penubuhan bill ini.

Hari ini kita ada satu akta baharu IPCC yang dibawa oleh Yang Berhormat Menteri.
Saya hendak bagi sedikit keterangan di bawah IPCC ini ialah permulaan sebuah
jawatankuasa tribunal suruhanjaya yang akan ditubuhkan oleh kerajaan dan ini ialah satu
step forward untuk kita pastikan bahawa sekarang Polis Diraja Malaysia kena jawab.
1800

Suka atau tidak suka bila kita ada IPCC ini, Polis Diraja Malaysia kena jawab dan
anggotanya ialah orang-orang yang akan dipilih, akan ditentukan oleh Perdana Menteri. Saya

pasti bahawa ada orang-orang dengan integriti yang tinggi di dalam Polis Diraja Malaysia
