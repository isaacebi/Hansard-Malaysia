DR. 26.7.2022 27

Akan tetapi hanya indicative untuk yang berdasarkan kepada oleh kerana kita baru
sahaja post COVID-19 ini. Amalan untuk post COVID-19 ada SOP nya Tuan Yang di-Pertua
dan harga indicative ini juga mengambil kira syarat dan prosedur yang dikenakan oleh pihak
berkuasa Arab Saudi seperti kapasiti dalam kenderaan, keperluan sanitasi dan sebagainya.
la mungkin akan berubah dari semasa ke semasa. Saya akan bagi jawapan penuh secara
bertulis. Terima kasih.

Timbalan Yang di-Pertua [Dato’ Mohd Rashid Hasnon]: Saya hendak bagi
sebelah sini. Saya lihat Yang Berhormat Bukit Bintang ingin bertanya. Sila.

Tuan Fong Kui Lun [Bukit Bintang]: Terima kasih Tuan Yang di-Pertua, soalan
tambahan. Badal haji dilakukan semasa musim haji. Saya ingin bertanya setakat ini berapa
jumlah kes penipuan badal haji yang berjaya dikesan diambil tindakan?

#1130

Mengapakah setiap kali musim haji, hal yang sama terus berulang? Seolah-olah
pihak kerajaan dan Lembaga Tabung Haji lepas tangan, sama seperti kes penipuan pasport
furada ke atas bakal-bakal jemaah haji. Apakah badan pandangan Yang Berhormat Menteri?

Minta penjelasan. Terima kasih.

[Dato’ Ramli bin Dato’ Mohd Nor (Cameron Highlands) mempengerusikan

Mesyuarat]

Dato’ Sri Hajah Nancy Shukri: Terima kasih Yang Berhormat Bukit Bintang di atas
soalan tersebut. Seperti yang saya nyatakan tadi, mengenai haji ini adalah di bawah Tabung
Haji. Namun begitu, statistik daripada segi penguatkuasaannya, kalau mereka menyalahi
undang-undang di bawah MOTAC, maka kita ada peruntukan di bawah seksyen 5(2) kalau
mereka menjalankan perniagaan tanpa lesen. Akan tetapi kalau mereka telah menyalahkan
undang-undang di bawah MOTAC, mereka yang berdaftar dengan kita. ia satu kesalahan di
mana perlu dibuktikan pengusahaan pelancongan berlesen itu menjalankan peniagaannya
mengikut cara yang memudaratkan kepentingan orang awam, industri pelancongan atau
ekonomi negara.

Tadi hendak tanya daripada segi statistik ya? Kita telah mengambil tindakan bagi
mereka yang melanggar peraturan di bawah Akta Industri Pelancongan 1992 (Akta 482). Ada
lapan buah syarikat telah dibatalkan lesen atas pelbagai kesalahan dan satu syarikat dalam
tindakan penggantungan lesen. Satu syarikat ini adalah syarikat yang akhir sekali yang baru
sahaja kita dengar di masa musim haji itu. Mereka yang membawa daripada segi furada itu.

Jadi, kami hanya dapat menggantungkan lesen dahulu kerana kami terpaksa
menunggu jawapan atau statement daripada PDRM untuk melihat sendiri apakah
kesalahannya. Oleh sebab kita tidak mahu mengambil tindakan tanpa mereka menyalahkan
undang-undang di bawah seksyen 8(1)(D) Akta 482 seperti yang saya nyatakan tadi, Yang
Berhormat ya. Terima kasih.

Dato’ Ramli bin Dato’ Mohd Nor [Cameron Highlands]: Majlis selanjutnya

mempersilakan Yang Berhormat Raub, Tengku Zulpuri Shah bin Raja Puji.
