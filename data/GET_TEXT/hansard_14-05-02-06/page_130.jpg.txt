DR. 26.7.2022 125

Timbalan Yang di-Pertua [Dato' Mohd Rashid Hasnon]: Sila, 25 saat lagi.

Dato’ Sri Haji Tajuddin bin Abdul Rahman [Pasir Salak]: Dalam masa dia
berbahas berkenaan dengan anti keganasan seksual kah apa, membangkitkan tiga orang
Ahli Parlimen. Yang Berhormat Kulai cakap. Saya Pasir Salak, ini Yang Berhormat
Kinabatangan dan juga Yang Berhormat Baling. Oh! Ini semua ini tak tahu hormat wanita.

Timbalan Yang di-Pertua [Dato' Mohd Rashid Hasnon]: Baik.

Datuk Seri Panglima Bung Moktar bin Radin [Kinabatangan]: Yang Berhormat
Pasir Salak. Tuan Yang di-Pertua...

Timbalan Yang di-Pertua [Dato' Mohd Rashid Hasnon]: Yang Berhormat
Kinabatangan, tak perlu. Saya hanya bagi kepada Yang Berhormat Pasir Salak sahaja.

Datuk Seri Bung Moktar bin Radin [Kinabatangan]: [Bercakap tanpa
menggunakan pembesar suara]

Timbalan Yang di-Pertua [Dato' Mohd Rashid Hasnon]: Tak perlu, tak perlu. Saya
dah buat keputusan dah. Baik, Yang Berhormat Pasir Salak, cukup sudah dua minit.

Dato’ Sri Haji Tajuddin bin Abdul Rahman [Pasir Salak]: Jadi, kesimpulannya, it
is all political agenda to bring me down.

Timbalan Yang di-Pertua [Dato' Mohd Rashid Hasnon]: Baik.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua, saya
nak tahu bagaimana Yang Berhormat Pasir Salak masih dibenarkan untuk berbahas
walaupun telah berkelakuan tidak senonoh?

Timbalan Yang di-Pertua [Dato' Mohd Rashid Hasnon]: Baik. Saya hanya
benarkan dua minit sahaja kepada Yang Berhormat Pasir Salak.

Seorang Ahli: [Bercakap tanpa menggunakan pembesar suara]

Timbalan Yang di-Pertua [Dato’ Mohd Rashid Hasnon]: Ahli-ahli Yang Berhormat,
ini surat Yang Berhormat Batu Kawan. Dengar, dengar. Dengar ruling saya.

Datuk Seri Bung Moktar bin Radin [Kinabatangan]: [Bercakap tanpa
menggunakan pembesar suara]

Timbalan Yang di-Pertua [Dato' Mohd Rashid Hasnon]: Tak apa, tak apa. Minta
Yang Berhormat Kinabatangan duduk.

Seorang Ahli: [Bercakap tanpa menggunakan pembesar suara]

Timbalan Yang di-Pertua [Dato' Mohd Rashid Hasnon]: Baik. Ahli-ahli Yang
Berhormat...

Puan Kasthuriraani a/p Patto [Batu Kawan]: [Bangun]

Timbalan Yang di-Pertua [Dato' Mohd Rashid Hasnon]: Yang Berhormat Batu
Kawan, tak apa. Macam ini. Ini adalah sesi perbahasan. Saya akan mengawal.

Baik, ruling saya ialah...

Seorang Ahli: [Bercakap tanpa menggunakan pembesar suara]

Timbalan Yang di-Pertua [Dato' Mohd Rashid Hasnon]: Bila saya bercakap—
Ahli-ahli Yang Berhormat...

Seorang Ahli: [Bercakap tanpa menggunakan pembesar suara]
