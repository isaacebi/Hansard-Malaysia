DR. 26.7.2022 89

1630

Dato’ Ngeh Koo Ham [Beruas]: [Bangun]

Datuk Seri Hamzah bin Zainudin: Kemudian, reman lagi. Bukankah telah pun saya
jelaskan tadi. Semasa saya membentangkan cadangan itu, saya telah jelaskan bahawa
apabila kita buat seperti ini, reman yang kita bawa itu kadang-kadang ramai. Ini menyebabkan
dengan izin, change of evidence yang hendak digunakan Tuan Yang di-Pertua akan
menyebabkan perkara-perkara itu sudah pun hilang. Jadi, menyulitkan lagi kesukarannya itu.
Itu satu.

Keduanya, bila perkara-perkara yang menyebabkan gengsterisme, sebagai contoh.
Kadang-kadang, the bosses yang di atas itu, susah betul kita hendak tangkap kalau tidak ada
mereka yang di dalam itu yang menjadi saksi. Kadang-kadang, dia mula-mula hendak
menjadi saksi tetapi hendak meyakinkan dia hendak menjadi saksi itu pun kadang-kadang
memakan sampai satu, dua minggu. Sudah memakan masa kerana hendak meyakinkan dia
“Bukan kau sahaja selamat. Keluarga kau pun akan dijaga dengan selamatnya”. Kata lah dia
memakan masa sudah pun dua minggu, tinggal berapa hari lah sahaja lagi. Tadi pun telah
saya tunjukkan. Dalam masa tempoh tiga minggu (21 hari), kita kena bawa ke agensi untuk
menentukan bahawa “Oh ya, agensi kita betul. Kita boleh tuduh terus”. Di situlah keputusan
yang akan dibuat.

Jadi, siasatan itu — sebab itu kadang-kadang, tidak payah kita hendak kata ini adalah
zalim dan sebagainya. la tidak zalim kalau kita tahu bahawa prosedur yang kita lakukan itu
adalah kepentingan yang lebih mustahak untuk negara. Kalau di Tanduo yang berlaku di
Sabah, kita perlukan SOSMA. Kepada mereka yang tidak menyokong ini adalah hendak
membiarkan. Saya rasa tidak adil lah kalau kita kata “Oh, mereka yang ditangkap itu dizalimi”.

Tuan Khalid bin Abd Samad [Shah Alam]: Mana hendak biar. Come on lah.

Datuk Seri Hamzah bin Zainudin: Mereka yang ditangkap itu dizalimi. Mana
mungkin mereka yang ditangkap itu dizalimi apabila kita tahu mereka menyalahkan. Tadi ada
seorang bangun kata kasihan. Bukan mereka tidak kasihan. Kasihan sebab, ada anggota
daripada tentera yang terkorban. Eh, bukan tentera sahaja. Banyak lagi mangsa yang
terkorban. Polis, enforcement yang lain. Begitu juga dengan penduduk-penduduk di situ.
Ramai. Jadi, ia menimbulkan perasaan yang begitu gusar sehinggakan kita terpaksa mesti
ada yang ini.

Akan tetapi kemudian kita bincang dan kita akan buat pindaan seperti yang telah
diluluskan oleh Jemaah Menteri pada 29 November tahun 2019. Pindaan. Dalam itu Menteri-
menteri sebelah sana pun ada. Mereka hendak buat pindaan. Dari situ tidak ada pun yang
menyatakan bahawa hendak hapuskan SOSMA. Oleh sebab itu saya yakin apa Yang
Berhormat Bachok cakap tadi benar. Jadi fasal apa yang kita hendak argue sesuatu perkara
yang telah pun di cakap dengan perkara yang benar.

Tuan Gobind Singh Deo [Puchong]: [Bangun]

Datuk Seri Hamzah bin Zainudin: Jadi, tidak payah lah kita hari ini semata-mata
hendak menegakkan seolah-olah zalim dan sebagainya.

Dato’ Ngeh Koo Ham [Beruas]: Boleh dapat penjelasan?
