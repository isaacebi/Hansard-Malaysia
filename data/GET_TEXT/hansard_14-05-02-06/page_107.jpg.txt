DR. 26.7.2022 102

Pertama sekali berkenaan dengan kebebasan keanggotaan Suruhanjaya di bawah
fasal 6 dan fasal 14. Saya telah menimbulkan kepada Yang Berhormat Menteri berkenaan
pelantikan Setiausaha yang ia juga dianggap sebagai Ketua Pegawai Eksekutif oleh
Jawatankuasa Pemilihan Parlimen tetapi Yang Berhormat telah memberikan jawapan dalam
perbincangan libat urus tersebut. Akan tetapi, saya menimbulkan soalan ini sekali lagi
kerana— soalan saya kepada Yang Berhormat Menteri, kalau kita bandingkan dengan
seksyen 13 di bawah Akta EAIC, Setiausaha dilantik oleh Suruhanjaya.

Jadi, soalan pertama saya kepada Yang Berhormat Menteri, kenapakah di bawah
IPCC tidak boleh mengikuti contoh pelantikan Setiausaha seperti di bawah Akta EAIC?
01710

Kedua, berkenaan dengan fasal 22 iaitu skop salah laku. Kalau dikaji daripada fasal
22 skop salah laku, soalan saya kepada Yang Berhormat Menteri, adakah wujudnya satu
syarat yang mana Perintah Tetap Ketua Polis Negara itu tidak boleh dijadikan satu kenyataan,
dengan izin, public domain kerana kita tahu bahawa anggota polis menjalankan tugas banyak
dalam elemen siasatan rahsia.

Jadi, bagaimana hendak tahu bahawa adanya perlanggaran kepada skop salah laku
tersebut? Kalau fasal 22 ini kita tengok, skop salah laku itu walaupun kita try tetapi kita tidak
boleh menafikan tentang Perintah Tetap Ketua Polis Negara (IGSO). Jadi, soalan saya
kepada Yang Berhormat Menteri, bagaimanakah kerajaan berkompromi dalam perkara
tersebut?

Kemudian kepada fasal 5. Fasal 5 adalah berkenaan dengan apa yang disebut
sebagai kuasa Suruhanjaya. Jadi, di sini persoalan saya pada Yang Berhormat Menteri,
dalam klausa berkenaan dengan fasal 5, kita tahu bahawa IPCC hanya akan merujuk
didapatkan satu laku kepada Suruhanjaya Pasukan Polis atau badan-badan lain yang
berkenaan tetapi tidak mempunyai kuasa kawalan tatatertib ke atas anggota polis.

Saya memahami justifikasi tersebut. Akan tetapi, soalannya berapa orang pegawai-
pegawai akan dilantik di bawah Suruhanjaya ini? Ini disebabkan daripada kajian yang telah
saya buat di bawah EAIC yang mempunyai banyak agensi-agensi kuat kuasa, saya mungkin
salah, tetapi dimaklumkan kurang 100 orang pegawai tetap.

Jadi, dalam segi pentadbiran, bagaimana hendak dilakukan, sebab kita tahu antara
cabaran yang paling besar dalam IPCC ialah who is minding the minders? Ini satu perkara
yang amat penting kerana kerajaan bersetuju wujudnya satu kawalan dalam agensi tersendiri.
Maknanya dengan izin, Yang Berhormat Menteri telah merujuk kepada sistem yang berlaku
di Hong Kong. Akan tetapi, kita tidak boleh menafikan bahawa rujukan agensi tersebut ialah
campuran daripada pelbagai agensi-agensi lain. la tidak satu source saja. Akan tetapi, di
bawah IPCC ini, it is -Dengan izin, who is minding the minders? Maknanya orang yang sama
daripada sistem yang sama, memantau salah laku daripada sistem yang sama. Jadi, isunya
ialah apakah kompromi yang hendak dilakukan oleh pihak kerajaan untuk menentukan salah
laku ini tidak berlaku?

Kemudian yang paling penting ialah fasal 27. Fasal 27 berkenaan ialah dalam

pemanggilan saksi-saksi. Daripada bacaan saya, mungkin saya salah baca_ ialah
