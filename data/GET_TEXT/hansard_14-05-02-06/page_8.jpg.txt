DR. 26.7.2022 3

Ini masih dalam kajian, penelitian pihak AG dan Kementerian Kewangan dan saya
telah minta Sabah juga meneliti dokumen-dokumen yang ada kepada Dewan ataupun
diangkat kepada TYT pada tahun 1971 tersebut. Perkara penting tetapi ini masih lagi dalam
penelitian pihak AG dan Jabatan Perdana Menteri. Thank you.

Datuk Seri Panglima Dr. Gapari bin Katingan @ Geofrey Kitingan (Keningau):
Keningau, Keningau.

Tuan Lukanisman bin Awang Sauni [Sibuti]: Sibuti.

Timbalan Yang di-Pertua [Dato' Mohd Rashid Hasnon]: Soalan tambahan yang
kedua saya jemput di sebelah sini, Yang Berhormat Keningau. Sila teruskan, 30 saat.

Datuk Seri Panglima Dr. Gapari bin Katingan @ Geofrey Kitingan [Keningau]:
Oleh sebab nama Keningau disebutkan, saya ingin menjelaskan di sini bahawa memang
betul saya pernah mencadangkan supaya kita buat perjanjian baharu kerana pada waktu itu
kita ada perjanjian tetapi tidak pernah dilihat, dihormati dan tidak dilaksanakan. Jadi apa guna
kita ada perjanjian kalau tidak dilaksanakan dan tidak dihormati.

Oleh sebab itu saya mencadangkan pada waktu itu, tetapi kini kerajaan telah
mengambil langkah-langkah untuk melaksanakan dan menghormati kandungan dan
perjanjian dalam MA63, maka apa yang saya cadangkan pada waktu itu tidak lagi relevan.
Sekian, terima kasih.

Datuk Mohd Azis bin Jamman [Sepanggar]: Itu bukan soalan, itu bukan soalan itu.

Datuk Ignatius Darell Leiking [Penampang]: Bukan kau cadang baru-baru inikah?

Datuk Seri Panglima Wilfred Madius Tangau [Tuaran]: Bukan soalan.

Datuk Seri Panglima Dr. Maximus Johnity Ongkili: Saya jawab dahulu, Yang
Berhormat Keningau.

Timbalan Yang di-Pertua [Dato' Mohd Rashid Hasnon]: Sila, Yang Berhormat
Menteri... [Dewan riuh]

Datuk Seri Panglima Dr. Maximus Johnity Ongkili: Terima kasih kepada Yang
Berhormat Keningau, telah memberi peluang bagi dia untuk memperjelaskan dia punya
statement sebelum itu.

Datuk Seri Panglima Wilfred Madius Tangau [Tuaran]: Betul, betul. Buang masa.

Datuk Seri Panglima Dr. Maximus Johnity Ongkili: Saya rasa apa yang dia sampai
itu cukup jelas. Hanya saya ingin sentuh- cite the Premier, Yang Amat Berhormat Premier
Sarawak yang juga konsisten dengan saudara Keningau punya penjelasan tadi.

Bagi Yang Amat Berhormat Ketua Menteri ataupun Premier Sarawak yang
mengatakan, hal perjanjian baharu harus tidak pun perlu timbul kerana tugas immediate untuk
memastikan perjanjian itu dihormati dan ditunaikan.

| think kalau begitu, jikalau keputusan pandangan Yang Berhormat Keningau itu
adalah tepat, then let’s focus more on fulfilling those promises and ini boleh dibawa kepada
Majlis Khas yang dipengerusikan oleh Yang Amat Berhormat Perdana Menteri, dan wakil
Sabah- tidak lari daripada Yang Amat Berhormat Ketua Menteri Sabah dan wakil Sarawak,
Yang Amat Berhormat Ketua Menteri ataupun Premier Sarawak. Begitu sahaja, Tuan Yang
di-Pertua.
