DR. 26.7.2022 83

SOSMA merupakan satu akta yang wujud dalam melindungi kedaulatan negara daripada
ancaman luar.

Yang Berhormat Menteri kalau sebut SOSMA atau Rosmah memang jadi masalah.
[Dewan riuh] Akta Kesalahan Keselamatan (Langkah-Langkah Khas) 2012 (SOSMA) adalah
satu akta seperti yang dinyatakan oleh kerajaan adalah untuk melindungi negara daripada
pelbagai jenis kesalahan yang berlaku dalam negara dan luar negara.

lsu yang bagi saya perlu diberikan perhatian adalah menyalahgunakan akta ini bagi
kepentingan politik, itu yang saya tidak mahukan. Penyalahgunaan ini akhirnya akan memberi
ketidakadilan kepada rakyat. Maka apa yang ingin saya cadangkan perlu ada penjelasan agar
tiada penyalahgunaan dilakukan bagi kepentingan mana-mana pihak secara kumpulan atau
individu. Jika perkara ini tidak dapat diselesaikan atau dijelaskan, saya cadangkan bahawa
akta ini perlu dimansuhkan atau dipinda dalam menjamin keselamatan rakyat dan hak asasi
manusia.

Tuan Khalid bin Abd Samad [Shah Alam]: Yang Berhormat Padang Serai.

Tuan Karupaiya a/l Mutusami [Padang Serai]: Selain itu, saya ingin menyuarakan
mengenai tempoh penahanan sehingga 28 hari. Ini merupakan perkara yang tidak patut
diwujudkan. Peruntukan sedia ada sudah cukup dalam memastikan objektif akta ini tercapai.
Akan tetapi tempoh penahanan hingga 28 hari perkara yang tidak patut dilakukan dan ia
melanggar hak asasi manusia. Maka, saya cadangkan bahawa akta ini perlu dipinda jika
tempoh penahanan diluluskan oleh Dewan. Sebelum ditangkap, fail dibuka untuk menangkap
buat keputusan tahanan. Mengapa lepas tangkap pula 28 hari? Ini bukanlah tangkapan
tangkap basah.

Tuan Khalid bin Abd Samad [Shah Alam]: Ya.

Tuan Karupaiya a/l Mutusami [Padang Serai]: Sudah planning siap-siap. Fail
sudah buka. Semua maklumat sudah ada. Mengapa kita hendak adakan 28 hari lagi? Kita
boleh selesaikan dengan masa yang singkat.

Tuan Khalid bin Abd Samad [Shah Alam]: Yang Berhormat Padang Serai. Saya
hendak tanya, yang cakap pasal Islam, cakap pasal silap. Apabila dibawa ke mahkamah,
mahkamah sudah dapati tidak bersalah. Mahkamah sudah dapati tidak bersalah tetapi
Peguam Negara boleh minta supaya terus ditahan. Adakah itu mengikut ajaran Islam?

Kedua, yang dikatakan boleh tahan, boleh tahan. Ya betul, boleh tahan tetapi
prosedurnya bawa ke mahkamah dahulu, tunjuk ada kes. Barulah boleh buat siasatan. Ini
tidak ada, tangkap macam itu sahaja. No proof.

Tuan Nik Mohamad Abduh bin Nik Abdul Aziz [Bachok]: Bukan begitu.

Tuan Khalid bin Abd Samad [Shah Alam]: Ini saya cakap dengan Yang Berhormat
Bachok.

Tuan Nik Mohamad Abduh bin Nik Abdul Aziz [Bachok]: Boleh, boleh Yang
Berhormat, kita ada undang-undang.

Tuan Khalid bin Abd Samad [Shah Alam]: Kalau— apa, undang-undang apa itu.
Awak...

[Pembesar suara dimatikan]
