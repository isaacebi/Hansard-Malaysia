DR. 26.7.2022 78

keganasan secara berkumpulan lazimnya memerlukan siasatan dan risikan yang lebih
terperinci untuk mengenal pasti identiti dan ideologi terbabit.

Tuan Yang di-Pertua, saya hendak menyatakan saya mendengar pandangan
daripada rakan-rakan tadi. Saya bukan Menterinya. Saya fikir ada valid reason to
acknowledge apa yang telah disebut oleh rakan-rakan tadi. Mungkin ada kes
penyalahgunaan kuasa dan sebagainya. Saya fikir selepas ini akan ada satu pembentangan
RUU yang ada kaitan dengan misconduct dan sebagainya. Itu saya fikir itu relevan untuk kita
ambil kira. Akan tetapi, saya juga bersetuju pandangan supaya mungkin sunset clause itu
kalau boleh kita guna pakai untuk setempoh lima tahun ke hadapan sahaja.

Dalam tempoh lima tahun kalau pihak kerajaan dan KDN boleh meneliti ada proses
dan prosedur yang boleh disingkatkan, teknologi yang mungkin lebih canggih digunakan.
Mungkin keperluan tempoh masa 28 hari itu boleh dapat dikurangkan, sebagaimana
dicadangkan oleh Yang Berhormat Ipoh Timur sebentar tadi saya dengar. Yang Berhormat
Ipoh Barat, sebentar tadi. /'m must recognised in some fact and argument yang valid untuk
pertimbangkan. Jadi, untuk tujuan itu sahaja saya hendak menyokong usul Yang Berhormat
supaya untuk tempoh lima tahun ke depan kita masih guna pakai seksyen 4(5) ini. Terima
kasih.

Dato’ Ngeh Koo Ham [Beruas]: Jelaslah ini Yang Berhormat Menteri Dalam Negeri
sokong SOSMA ini.

Tuan Yang di-Pertua: Terima kasih Yang Berhormat. Sebenarnya masa untuk
membahas sudah tamat tetapi saya hendak bagi peluang kepada Yang Berhormat Shah
Alam. Tiga atau empat minit Yang Berhormat.

Tuan Nik Mohamad Abduh bin Nik Abdul Aziz [Bachok]: Bachok juga Tuan Yang
di-Pertua. Tuan Yang di-Pertua, mohon Bachok sedikit.

Tuan Yang di-Pertua: Ya.

4.02 ptg.

Tuan Khalid bin Abd Samad [Shah Alam]: Terima kasih Tuan Yang di-Pertua.
Berhubung dengan usul ini memang saya berdiri untuk menolaknya. Saya kesian dengan
Yang Berhormat Padang Rengas tadi kerana dia tak hendak beri saya ruang untuk mencelah
kerana dia pun tahu dia tidak boleh pertahankan hujah dia. Hujah dia mengatakan bahawa
SOSMA ini mengambil kira tentang mangsa.

Implikasinya ialah, CPC tidak ambil kira tentang mangsa. That is what implying. Saya
rasa itu semua merupakan satu hujah yang tidak boleh diterima kerana memang CPC telah
digubal dengan tujuan untuk bertindak adil di mana hak semua pihak diambil kira termasuk
juga soal mangsa. Mangsa dibela oleh pihak pendakwa raya. Untuk hendak membela pihak
yang tertuduh kerana dia juga berhak untuk dibela, maka prosedur dan proses perundangan
telah ditentukan untuk menentukan bahawa ia adil dan semua dapat pembelaan seperti mana
yang sepatutnya.

Kedua, dia juga membuat satu disclaimer. Dia kata, “Oh, dia tidak setuju kalau ada

berlakunya keganasan. Ada yang ditahan itu diseksa dan sebagainya. Itu saya tidak setuju.
