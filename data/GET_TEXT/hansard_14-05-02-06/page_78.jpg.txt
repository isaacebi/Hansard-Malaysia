DR. 26.7.2022 73

Isu yang penting sekali ialah tentang siasatan kesalahan tentang keganasan. Berapa
daripada mereka yang ditahan didakwa dan disabit atas kesalahan keganasan? Berapa
mereka yang ditahan adalah sebab mereka pengganas bukan seperti kumpulan yang ditahan
sebagai LTTE. Kita tahu itu ialah organisasi yang di... [Tidak jelas] yang bukan sebenarnya
pengganas. Saya memberikan contoh pengganas adalah seperti mereka Abu Sayyaf,
mereka yang terlibat dengan ISIS atau dipanggil Daesh atau al-Qaeda.

Apa yang kita lihat, ada yang mereka terlibat tetapi mereka dilepaskan. Contohnya,
pada 20 November 2019, PDRM melepaskan Yazid Sufaat dari Penjara Simpang Renggam
dan dibawa balik ke rumah dia di Kuala Lumpur. Yazid Sufaat terlibat dengan pengganas ISIS
dalam beberapa serangan keganasan.

Pada 2016, Ketua Polis Khalid Abu Bakar mengeluarkan kenyataan PDRM akan
membantu 50 rakyat Malaysia yang terlibat sebagai para pejuang /slamic State atau Daesh
kerana mereka telah melucutkan pasport mereka dan akan dibantu untuk dibawa pulang ke
Malaysia. Adakah mereka di tahan di bawah SOSMA atau adakah maklumat yang didapati
adalah atas siasatan yang dibuat di bawah SOSMA?

Kalau kita mengambil kira semua jelas bahawa PDRM dapat melakukan tugas tanpa
mengadakan SOSMA dan bila kita tidak ada apa kenyataan bahawa mereka yang telah salah
gunakan SOSMA ini, tindakan tidak diambil atas mereka memang kita tidak ada keyakinan
bahawa kalau SOSMA diteruskan, salah guna kuasa ini tidak akan berulang. Oleh sebab itu
saya tolak usul pada petang ini. Terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Selayang. Dipersilakan Yang Berhormat Pagoh. Tujuh minit.

3.49 ptg.

Tan Sri Dato’ Haji Mahiaddin bin Haji Md Yassin [Pagoh]: Terima kasih Tuan Yang
di-Pertua. Saya ingin mengucapkan terima kasih diberikan peluang untuk turut serta dalam
sesi perbahasan usul perlanjutan kuat kuasa subseksyen 4(5), Akta Kesalahan Keselamatan
(Langkah-langkah Khas) 2012, (SOSMA) ini.

01550

Saya mengalu-alukan pembentangan usul untuk melanjutkan tempoh kuat kuasa
subseksyen ini yang memperuntukkan tempoh penahanan individu yang ditangkap dan
ditahan di bawah akta ini sehingga 28 hari. Tempoh tahanan yang lebih lama daripada yang
diperuntukkan di bawah Kanun Tatacara Jenayah ini adalah perlu kerana kesalahan di bawah
SOSMA bukanlah kesalahan jenayah biasa tetapi jenayah yang berkaitan dengan kegiatan
keganasan ataupun sebarang tindakan yang boleh mengancam ketidaktenteraman awam
dan keselamatan negara.

Proses pengumpulan bahan bukti dalam kes-kes seumpama ini biasanya mengambil
masa lebih panjang, selain ia melibatkan pihak penguat kuasa negara asing sekiranya ia
membabitkan jenayah rentas sempadan. Contoh klasik bagi kes seumpama ini ialah
pencerobohan oleh pengganas asing di Lahad Datu pada tahun 2013 yang mana lebih 100
orang individu telah didakwa di bawah SOSMA. Mujurlah pada masa itu kita mempunyai

peruntukan subseksyen 4(5) SOSMA yang membolehkan suspek ditahan untuk tempoh yang
