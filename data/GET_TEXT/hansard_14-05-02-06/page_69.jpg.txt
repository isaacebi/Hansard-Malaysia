DR. 26.7.2022 64

Tuan Yang di-Pertua, saya membantah. Terima kasih.
Dato' Ramli bin Dato' Mohd Nor [Cameron Highlands]: Terima kasih Yang

Berhormat Tanjong Malim. Dipersilakan Yang Berhormat Sepang.

3.13 ptg.

Tuan Mohamed Hanipa bin Maidin [Sepang]: Terima kasih kepada Tuan Yang di-
Pertua kerana membenarkan saya untuk berbahas mengenai usul yang dikemukakan oleh
Kementerian Dalam Negeri untuk melanjutkan pemakaian seksyen 4(5).

Tuan Yang di-Pertua, saya tidak tahu berapa kali saya telah baca SOSMA ini.
Mungkin sudah hampir hendak hafal Tuan Yang di-Pertua. Tuan Yang di-Pertua, saya rasa
sebelum saya menentang atau membantah apa yang dikemukakan oleh usul ini, saya hendak
kata begini Tuan Yang di-Pertua. Tuan Yang di-Pertua sebagai bekas pendakwa (prosecute
officer), dalam kes jenayah ada beberapa prinsip asas yang tidak boleh sama sekali kita
compromise.

Tuan Yang di-Pertua, kalau Tuan Yang di-Pertua ingin membaca sebuah buku, saya
cadangkan baca buku seorang pengamal undang-undang di UK, namanya Helena Kennedy,
Queen Council. Nama bukunya Just Law. Dia sekarang kalau tidak silap saya menjadi
anggota House of Lord.

Tuan Yang di-Pertua, dia telah memberikan satu penerangan yang baik tentang
criminal law sebab she was a criminal barrister. Tuan Yang di-Pertua, antara prinsip dalam
jenayah, prinsip yang dipanggil presumption of innocence. Dalam Islam dipanggil; [Bercakap
dalam Bahasa Arab] Kemudian, ada juga prinsip pendakwa mesti membuktikan kes, tidak
boleh orang lain, pendakwa buktikan kes. Dalam Islam pun ada. [Bercakap dalam Bahasa
Arab]

Selepas itu, prinsip yang ketiga lebih baik seorang hakim tersilap membebaskan
kemungkinan 10 orang yang bersalah daripada tersilap menjatuhkan hukum kepada seorang
yang tidak bersalah. Itu prinsip dalam criminal law. Dalam Islam berkata, [Bercakap dalam
Bahasa Arab] Ini semua ada Islam. Gladstone, seorang pengamal undang-undang yang
terkenal dia mengatakan it’s better the judge to be to a, in acquitting 10 guilty persons
daripada tersilap menjatuhkan seorang yang tidak bersalah sebagai bersalah.

Tuan Yang di-Pertua, semua asas ini tidak boleh kita compromise. Inilah sebabnya
saya percaya, sebab itu Tuan Yang di-Pertua kalau kita tengok CPC, CPC didraf oleh
Parlimen ini mengambil kira semua prinsip itu tetapi SOSMA ini telah melanggar semua
prinsip itu. Jadi sebab itu Tuan Yang di-Pertua, saya tidak boleh terima Tuan Yang di-Pertua.
Katakan Tuan Yang di-Pertua, saya ada 100 nyawa, katakan ada 100 nyawa, 100 nyawa pun
kalau saya mati — hidup — mati sampai 100 kali pun saya tidak akan sokong SOSMA ini Tuan
Yang di-Pertua, percayalah. Kalau 100 nyawa?

Tuan Yang di-Pertua, Islam quoted, [Membaca sepotong ayat Al-Quran] “Hendaklah
kamu berhati-hati kezaliman”. [Membaca sepotong ayat Al-Quran] |ni untuk orang-orang
PASlah. “Sesungguhnya kezaliman itu ialah kegelapan di hari akhirat nanti”. Tuan Yang di-

Pertua, saya boleh bahas dalam...
