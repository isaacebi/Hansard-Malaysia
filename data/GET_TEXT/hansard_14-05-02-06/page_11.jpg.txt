DR. 26.7.2022 6

#1020

Saya beritahu kepada pihak Yang Berhormat bahawa ini Kerajaan Warisan telah
terima. Dia bilang, “itu hal baru punya. Kami mahu hal 71 dan penting untuk kita kerjasama
untuk mengatasi semua ini’. There’s no...

Timbalan Yang di-Pertua [Dato' Mohd Rashid Hasnon]: Terima kasih Menteri.
Masa sudah tamat.

Datuk Seri Panglima Dr. Maximus Johnity Ongkili: ...tiada halangan. Perdana
Menteri begitu terbuka bagi kita untuk buat rundingan bersama di Dewan Undangan Negeri
Sabah atau pun di backbencher kumpulan di Parlimen.

Datuk Mohd Azis bin Jamman [Sepanggar]: Menteri janji enam bulan selesai.

Timbalan Yang di-Pertua [Dato' Mohd Rashid Hasnon]: Menteri, masa sudah
selesai.

Datuk Seri Panglima Wilfred Madius Tangau [Tuaran]: Yang Berhormat Menteri...

[Pembesar suara dimatikan]

2. Dato’ Sri Abdul Azeez bin Abdul Rahim [Baling] minta Menteri Tenaga dan
Sumber Asli menyatakan apakah kaedah penyelesaian yang dirancang oleh kementerian
bagi memastikan keselamatan rakyat dijamin knhususnya penduduk di sekitar Gunung Inas
Baling, Kedah berikutan insiden kepala air yang berlaku baru-baru ini.

Menteri Tenaga dan Sumber Asli [Datuk Seri Takiyuddin bin Hassan]:
Assalamualaikum warahmatullahi wabarakatuh, salam bahagia Tuan Yang di-Pertua. Terima
kasih sahabat saya Yang Berhormat Baling yang membuka soalan yang cukup baik dan
beliau merupakan seorang tokoh yang amat komited dalam menjalankan misi menyelamat
bencana-bencana. Pada kali ini, beliau tidak perlu adakan misi kerana berada di kawasan
sendiri untuk mengendalikan bencana yang berlaku ini.

Tuan Yang di-Pertua dan Ahli-ahli Yang Berhormat sekalian, sebagaimana yang
telah saya umumkan di dalam Dewan yang mulia ini pada 18 Julai yang lalu, pada hari
pertama persidangan bahawa Kementerian Tenaga dan Sumber Asli (KeTSA), setelah
diarahkan oleh Jabatan Perdana Menteri telah mengetuai satu pasukan khas siasatan
bencana tragedi Baling tahun 2022.

la dianggotai oleh tidak kurang daripada tiga kementerian, iaitu KeTSA sendiri,
Kementerian Alam Sekitar dan Air (KASA), Kementerian Sains, Teknologi dan Inovasi
merangkumi jabatan-jabatan sebagaimana berikut, Jabatan Pengairan Saliran (JPS), Institut
Penyelidikan Air Kebangsaan Malaysia (NAHRIM), Agensi Pengurusan Bencana Negara
(NADMA), Jabatan Alam Sekitar (JAS), Agensi Angkasa Malaysia (MYSA) dan tidak
ketinggalan Kerajaan Negeri Kedah itu sendiri.

Mesyuarat pertama pasukan khas siasatan tragedi bencana Baling ini, telah diadakan
seawal 20 Julai. Dua hari selepas ia ditubuhkan, di mana semua jabatan hadir mengambil
bahagian dan menerima arahan untuk dilaksanakan. Saya ingin menyatakan bahawa
siasatan awal KeTSA melalui Jabatan Mineral dan Geosains mendapati, pertama kawasan

persekitaran Gunung Inas, Kupang, Baling masih tidak stabil dan terdedah kepada ancaman
