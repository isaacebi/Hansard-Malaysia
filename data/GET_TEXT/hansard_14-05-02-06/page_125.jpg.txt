DR. 26.7.2022 120

terkandung dalam aduan tersebut. Kita harus melindungi kadang-kadang ada pengadu yang
tidak ingin memberitahu siapa yang mengadu. Kita tidak perlu khuatir oleh sebab
Jawatankuasa Aduan mempunyai kuasa di bawah seksyen 25 untuk mengelaskan tindakan
ini dan kalau memang ia adalah satu tindakan yang remeh ataupun telah lama mereka boleh
menolak aduan tersebut.

1820

Tiada kaitan dengan sama ada kita perlu ada satu identiti pengadu itu baru kita boleh
siasat. Tadi Yang Berhormat Menteri ada mengatakan tentang IOPC yang diadakan di United
Kingdom. Mereka itu adalah satu pejabat Independent Office for Police Conduct yang
memang bebas. Mereka akan menyiasat dan juga betul mereka akan membuat syor kepada
polis untuk ambil tindakan. Akan tetapi polis terpaksa ambil tindakan dalam masa yang
tertentu.

Akan tetapi dalam rang undang-undang yang kita bincang ini langsung tidak ada
klausa begitu. Jadi kalau lepas siasatan, memang ada wujud salah laku, buat rekomendasi,
lepas itu apa jadi? Jadi, semua ini ada kecacatannya dan saya dengar di kedua-dua pihak
pada hari ini, mahupun di kerajaan, mereka juga menzahirkan kekhuatiran bahawa undang-
undang ini terdapat kelemahan.

Saya sokong kalau kita rujuk undang-undang ini kepada Select Committee untuk
memperbaiki ia. Kita semua ada niat yang baik untuk menjaga imej polis. Kita tahu bukan
semua polis adalah jahat, bukan semua polis ada rasuah tetapi hanya segelintir mereka. Jadi,
kita kena ambil tindakan terhadap mereka yang membuat kesalahan untuk menjaga imej polis
kita. Dengan itu saya mohon agar rang undang-undang ini dirujuk kepada Select Committee
untuk pertimbangan selanjutnya sebelum kita meluluskannya. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kampar. Seterusnya, saya menjemput, Yang Berhormat Hang Tuah Jaya baru
masuk. Tadi sudah hendak lompat sudah, hendak bagi orang lain. Sila Yang Berhormat Hang
Tuah Jaya. Sebelum itu saya hendak memaklumkan juga bahawa Menteri akan menjawab

pada pukul 7.00 malam. Sila Yang Berhormat Hang Tuah Jaya.

6.21 ptg.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Bismillahi Rahmani Rahim. Assalamualaikum warahmatullahi wabarakatuh. Terima
kasih Tuan Yang di-Pertua. Yang Berhormat Menteri, Hang Tuah Jaya bersama-sama
dengan Ahli Parlimen di blok pembangkang turut sama-sama menyarankan agar rang
undang-undang ini dirujuk kepada Select Committee iaitu berkaitan tentang Suruhanjaya
Bebas Tatakelakuan Polis 2020.

Sepertimana yang dinyatakan oleh Yang Berhormat Menteri di dalam mukadimah
tadi ialah ianya lebih kepada bersifat overside body dan bila bersifat overside body ini, sudah
pasti ianya akan menimbulkan isu-isu yang berkait dengan pasukan polis sekarang ini, yang
saya percaya dengan adanya rang undang-undang ini, pastinya ada bantahan daripada

pasukan polis ya.
