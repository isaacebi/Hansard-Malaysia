DR. 26.7.2022 57

negara bagi mendapatkan bukti skandal 1MDB yang melibatkan Yang Berhormat Pekan yang
ketika itu merupakan Perdana Menteri. Beliau telah menggunakan undang-undang SOSMA
untuk menahan mereka. Itu adalah perkara pertama yang ingin saya gunakan, Yang
Berhormat Menteri, untuk menyangkal dan membantah terhadap usul ini.

Kedua, Yang Berhormat Menteri cuba meyakinkan kita bahawa undang-undang ini
tidak boleh disalahgunakan. Kalau kita masih lagi ingat kepada sejarah, apa yang berlaku
kepada Yang Berhormat Port Dickson, pada ketika itu Yang Berhormat Permatang Pauh di
mana beliau telah ditahan, disiasat dan ketika itu terdapat kejadian melibatkan seorang Ketua
Polis Negara yang dituduh kerana membelasah— the “black eye incident’, dengan izin Yang
Berhormat Port Dickson sehingga mendatangkan kecederaan kepada beliau ketika beliau
disoal siasat di Bukit Aman. Timbalan Yang di-Pertua saya faham, Timbalan Yang di-Pertua
juga merupakan seorang bekas anggota PDRM. Saya dan Ahli-ahli Yang Berhormat di
sebelah sini tidak memandang remeh isu keselamatan negara, nombor satu. Saya ingin
jelaskan.

Kedua, kami selalu menghormati dan melihat kepada jasa Polis Diraja Malaysia.
Kami tahu tentang pengorbanan yang dibuat oleh mereka. Kami tahu tentang pengorbanan
yang dibuat oleh mereka bagi menjaga keselamatan negara ini. Perkara itu kami tidak
memandang remeh. Cuma yang saya risau Yang Berhormat Menteri, penjelasan yang
diberikan oleh Yang Berhormat Menteri tadi adalah untuk mendapatkan keterangan. Saya
berpendapat sepatutnya pihak Polis Diraja Malaysia mengumpul keterangan sebelum
melakukan sebarang penyiasatan.

Bukanlah menahan seseorang untuk 28 hari dan selepas itu menggunakan tempoh
tahanan 28 hari untuk mendapatkan keterangan daripada beliau. Ini adalah ruang. Ini adalah
perkara yang saya merayu kepada Yang Berhormat Menteri untuk melihat dan memberi
perhatian. Memang Yang Berhormat Menteri melihat keadaan ini kepada seorang anggota
polis yang menjalankan tugas seperti biasa. Akan tetapi terdapat banyak kejadian di negara
kita melibatkan kematian-kematian dalam tahanan yang sehingga hari ini belum lagi diberi
sebarang penjelasan. Belum lagi diberi sebarang keadilan.

Saya di sini terpanggil juga untuk bertanyakan kepada Yang Berhormat— mungkin
soalan ini tidak ditujukan kepada Yang Berhormat Menteri tetapi kepada Yang Berhormat
Tapah. Beliau merupakan satu-satunya wakil kaum India dalam Kabinet, dalam kerajaan
yang ada sekarang. Di luar Yang Berhormat Menteri, parti MIC seolah-olah menjadi hero
memperjuangkan keluarga-keluarga mereka yang ditahan di bawah SOSMA. Ada juga yang
mengutuk kerajaan. Ada mengatakan bahawa MIC merupakan hero yang akan
memperjuangkan nasib orang-orang yang ditahan di bawah SOSMA. Akan tetapi di dalam ini
saya lihat Yang Berhormat Tapah tadi— sekarang sudah hilang. Tidak membantah pun
kepada undang-undang ini.

01450

Apakah pendirian Yang Berhormat Tapah? Mungkin Yang Berhormat Menteri tidak

dapat memberi penjelasan tetapi saya menyatakan di sini sebenarnya Yang Berhormat

Tapah perlu berani lantang untuk menyatakan bantahan beliau kepada undang-undang ini
