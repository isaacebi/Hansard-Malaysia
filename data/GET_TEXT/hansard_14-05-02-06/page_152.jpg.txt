DR. 26.7.2022 147

jumpa seramai 1,059 orang dan sudah lakukan di Pulau Pinang, Johor, Kuala Lumpur,
Terengganu, Kota Kinabalu, Kuching, di enam tempat semuanya.

Sesi taklimat juga telah kita adakan sama ada bersama dengan barisan kepimpinan
tertinggi PDRM dan juga dengan Persatuan Polis, Pengarah-pengarah Jabatan di Bukit Aman
ada, Persatuan Pegawai Kanan Polis ada, Persatuan Pegawai Rendah Polis Diraja pun ada,
the Retired Senior Police Officers’ Association pun ada, Persatuan Bekas Polis Malaysia,
Yayasan Pengaman Malaysia, wakil Kementerian Dalam Negeri juga telah pun kita lakukan.

Sesi taklimat Rang Undang-undang IPCC bersama Ahli Parlimen Pakatan Harapan
pun telah kita adakan.

Tuan Sanisvara Nethaji Rayer a/l Rajaji [Jelutong]: Yang Berhormat Menteri.

Datuk Seri Hamzah bin Zainudin: Ahli Parlimen yang hadir yang saya nak sebut di
sini empat orang. Yang Berhormat Dato’ Johari bin Abdul ada. Betul Yang Berhormat? Yang
Berhormat Sungai Petani, betul?

Dato’ Johari bin Abdul [Sungai Petani]: [Mengangguk]

Datuk Seri Hamzah bin Zainudin: Ha! Dia angguk, betul. Yang Berhormat Tuan
Ahmad Fahmi bin Mohamed Fadzil.

Tuan Ahmad Fahmi bin Mohamed Fadzil [Lembah Pantai]: Ya, betul-betul.

Datuk Seri Hamzah bin Zainudin: Ada Yang Berhormat Lembah Pantai?

Tuan Ahmad Fahmi bin Mohamed Fadzil [Lembah Pantai]: Ada taklimat. Ya, ya.

Datuk Seri Hamzah bin Zainudin: Pun betul, setuju. Jadi, saya tidak mahulah sebut
yang lain-lain, nanti...

Tuan Sanisvara Nethaji Rayer a/l Rajaji [Jelutong]: Yang Berhormat Menteri.

Datuk Seri Hamzah bin Zainudin: Akan datang kata, hari itu semasa sudah jumpa
itu nampak macam okey. Akan tetapi hari ini sudah tidak okey. Jadi, saya tidak mahulah sebut
yang lain.

Tuan Sanisvara Nethaji Rayer a/l Rajaji [Jelutong]: Yang Berhormat Menteri.

Datuk Seri Hamzah bin Zainudin: Saya hendak sebut yang dua orang ini sahaja.
Kita tengoklah dia okey kah atau tidak okey.

Tuan Sanisvara Nethaji Rayer a/l Rajaji [Jelutong]: Saya berterima kasih atas
penjelasan. Kalau Yang Berhormat Menteri mengatakan bahawa undang-undang ini boleh
menyelesaikan semua masalah, apakah penjelasan Yang Berhormat Menteri berkenaan
dengan peruntukan yang membenarkan saksi untuk enggan menjawab soalan? Kalau pihak
suruhanjaya ingin menyiasat dan saksi yang hadir itu enggan menjawab soalan,
bagaimanakah kita ingin menyiasat perkara-perkara yang ingin berlaku?

Saya mohon penjelasan. Ini adalah satu peruntukan yang penting di mana kalau
saksi itu mendapati pendedahan maklumat itu boleh menyebabkan beliau sendiri dituduh di
mahkamah ataupun menyebabkan beliau mendedahkan maklumat sensitif, mungkin
menyebabkan beliau sendiri terlibat dalam salah laku, beliau enggan menjawab. Macam
mana kita ingin mengatasi masalah ini?

Datuk Seri Hamzah bin Zainudin: Terima kasih, wow! Susah saya hendak jawab

ini. Betullah itu. Akan tetapi saya hendak maklumkan kepada Yang Berhormat Jelutong
