DR. 26.7.2022 44

mana si mati adalah orang yang dikehendaki oleh pihak PDRM kerana disyaki terlibat dalam
jenayah terancang dan juga dadah.

Selain itu, seorang lelaki juga yang juga merupakan saksi kes bunuh telah ditetak
sampai mati di Klang. Ini adalah sebahagian daripada contoh-contoh kes yang mana
penjenayah-penjenayah di luar sana masih bebas dan tanpa rasa gentar terus melakukan
jenayah. Saya percaya ramai daripada kalangan rakyat sedang mendengar apa yang saya
ceritakan ini. Contoh-contoh ini adalah sesuatu yang boleh memberikan perasaan takut
kepada ramai di luar sana.

Jadi Tuan Yang di-Pertua, kita tidak perlu membuat perbandingan dengan antara
Akta Kesalahan Keselamatan, ISA 1960 dan SOSMA 2012. Banyak perbezaan dan perkara-
perkara yang digubal untuk membuktikan SOSMA adalah satu akta memberi peluang dan
hak yang cukup untuk orang tahanan dari sudut undang-undang. Jadi, tidak payahlah kita
hendak menyamakan ini dengan ISA.

Jika kita ingin berhujah mengenai konsep keadilan seperti yang saya tegaskan, akta
ini juga memberikan keadilan buat orang yang ditahan. Saya hendak baca sekali lagi, akta ini
juga memberikan keadilan buat orang yang ditahan seperti peluang untuk berjumpa dengan
peguam dan kes-kes kesalahan keselamatan ini juga dibicarakan di mahkamah tinggi. Saya
ada senarai peguam-peguam yang ramai yang ada dalam Dewan ini juga telah pun diguna
pakai oleh mereka yang ditangkap dalam kes ini. Tidak payahlah saya bacakan di sini tetapi
saya boleh membacakannya.

Akta ini juga memberikan keadilan buat orang-orang yang ditahan untuk berjumpa
dengan peguam dan kes-kes kesalahan keselamatan ini juga dibicarakan di mahkamah
tinggi. Perlu diingat, keadilan perlu dilihat dalam konteks yang lebih luas. Saya hendak
maklumkan, keadilan perlu dilihat dalam konteks yang lebih luas dan keselamatan negara
serta rakyat secara keseluruhan adalah sesuatu yang perlu diberi keutamaan.

01230

Tuan Yang di-Pertua, kita tidak boleh berkompromi dengan anasir-anasir yang
mengancam keselamatan negara dan tugas pihak PDRM serta semua agensi keselamatan
dalam negara kita adalah bagi memastikan negara ini aman dan selamat untuk didiami.

Saya memohon kepada semua, semua saudara, Ahli-ahli Yang Berhormat di sini.
Kita hanya perlukan seksyen 4(5) ini untuk diteruskan supaya rakyat memahami bahawa kita
juga sebenarnya memahami akan tanggungjawab kita.

Tuan Yang di-Pertua, saya mohon mencadangkan. Terima kasih.

Dato’ Ramli bin Dato’ Mohd Nor [Cameron Highlands]: Seorang Ahli?

Timbalan Menteri Dalam Negeri | [Dato’ Sri Dr. Haji Ismail bin Haji Mohamed
Said]: Tuan Yang di-Pertua, saya mohon menyokong.

Dato’ Ramli bin Dato’ Mohd Nor [Cameron Highlands]: Baik. Terima kasih Yang
Berhormat.

Ahli-ahli Yang Berhormat, masalah sekarang ini ialah usul Yang Berhormat Menteri
Dalam Negeri ini terbuka untuk dibahas. Berikut adalah senarai-senarai pembahas iaitu:

(i) Yang Berhormat Padang Rengas, 10 minit;
