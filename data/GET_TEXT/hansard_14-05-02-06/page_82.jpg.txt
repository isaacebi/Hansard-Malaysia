DR. 26.7.2022 77

Tuan Sanisvara Nethaji Rayer a/l Rajaji [Jelutong]: You betrayed us, Yang
Berhormat. Yang Berhormat mengkhianati kami. Yang Berhormat boleh terlibat secara telus.

Dato’ Ramli bin Dato’ Mohd Nor [Cameron Highlands]: Yang Berhormat yang
tidak diberikan laluan, jangan bangun.

Tan Sri Dato’ Haji Mahiaddin bin Haji Md Yassin [Pagoh]: Minta masa sedikit

Dato’ Ramli bin Dato’ Mohd Nor [Cameron Highlands]: Silakan.

Tan Sri Dato’ Haji Mahiaddin bin Haji Md Yassin [Pagoh]: Masa sedikit untuk
hendak habiskan ucapan saya. Terima kasih.

Apa yang diperuntukkan juga oleh subseksyen 4(5)...

[Tuan Yang di-Pertua mempengerusikan Mesyuarat]

Tuan M. Kulasegaran [Ipoh Barat]: Yang Berhormat jangan lupa bahawa kita ada
buat review dan buat rekomendasi beberapa seksyen supaya ia diubah.

Datuk Seri Mohd Redzuan bin Md Yusof [Alor Gajah]: [Bangun]

Tan Sri Dato’ Haji Mahiaddin bin Haji Md Yassin [Pagoh]: Tidak mengapalah.
Whatever you can say, sahabat saya itu saya boleh terimalah tetapi the fact is, kita tidak batal
apa-apa pun sampai sekarang ini. Jadi, ini sebab dibahaskan di sini. Saya hendak jelaskan
kedudukan sewaktu saya di sana.

Tuan M. Kulasegaran [Ipoh Barat]: The sunset clause. The sunset clause, sunset.

Tan Sri Dato’ Haji Mahiaddin bin Haji Md Yassin [Pagoh]: Ya, saya hendak
ringkaskan sahaja, bahawa mekanisme ataupun instrumen pencegahan jenayah bertujuan
untuk memudah cara proses siasatan secara menyeluruh, khususnya dalam menangani
jenayah keganasan dan ancaman terhadap keselamatan negara. Dalam erti kata lain, ia
bertujuan untuk memberikan ruang dan masa yang secukupnya kepada pihak Polis untuk
melengkapkan siasatan kes kesalahan keselamatan yang bersifat rumit dan kompleks atau
jenayah yang amat serius daripada segi magnitud nya.

Tidak dinafikan Tuan Yang di-Pertua, mekanisme seperti seksyen 117, Kanun
Tatacara Jenayah yang memperuntukkan proses permohonan perintah Majistret sekiranya
pihak Polis ingin menahan suspek melebihi 24 jam, dengan syarat ia tidak melebihi 14 hari,
bergantung kepada jenis kesalahan.

Namun, kita harus juga mengambil kira realiti sebenar di lapangan. Bayangkan
cabaran besar yang menanti pihak Polis untuk menyelesaikan Kertas Siasatan dalam suatu
tempoh yang singkat. Apatah lagi apabila berdepan dengan insiden yang melibatkan
penjenayah sindiket dalam kumpulan yang besar, dan kebarangkalian bahan_bukti
dihapuskan oleh suspek dalam satu tempoh tersebut.

1600

Dengan tempoh siasatan yang mencukupi, pasukan penyiasat dapat mengumpulkan
segala rangkaian bukti dengan izin chains of evident termasuk mengambil keterangan
daripada anggota kumpulan yang ditahan bagi mengesan rakan sejenayah yang lain ataupun

pihak yang bertanggungjawab memberikan sokongan ke atas kegiatan jenayah tersebut. Kes
