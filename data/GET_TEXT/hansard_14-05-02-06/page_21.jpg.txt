DR. 26.7.2022 16

Saya nak bawa satu dasar di mana syarikat-syarikat farmaseutikal mestilah
bentangkan kepada kerajaan, apakah harga yang dijual ataupun harga yang dikenakan
kepada ubat-ubat mereka seperti ubat-ubat yang disebut oleh Yang Berhormat tadi, ubat-
ubat kanser dan sebagainya. Oleh sebab tidak ada price transparency maka kita dengan izin,
we are at the mercy of Big Pharma di mana kita sebenarnya tak tahu apakah sebenarnya
kos-kos pengeluaran ubat-ubatan tersebut. Jadi kita akan bawa satu paper untuk diadakan
mekanisme ketelusan harga ubat di Malaysia ini supaya kita dapat tahu sebenarnya apakah
kos yang adil dan berpatutan untuk ubat-ubatan tertentu.

Ketiga adalah kawalan harga. Kawalan harga ini adalah pilihan yang terakhir.
Kerajaan tidak suka campur tangan dalam pasaran tetapi jika perlu, kita pernah. Sebagai
contoh, dahulu untuk vaksin COVID-19, untuk pembekalan kepada sektor swasta pernah kita
masuk dan menentukan kawalan harga sebagai contoh 130 hingga 180 dos untuk dua produk
yang kita telah keluarkan tadi.

Jadi, ada pelbagai mekanisme kawalan. Pertamanya, price transparency yang
sedang diusahakan. Kedua adalah kawalan terus dalam pasaran yang perlu kita buat dan
akan kita buat sekiranya tidak ada penyelesaian yang munasabah daripada syarikat-syarikat
farmaseutikal. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Ahli-ahli Yang Berhormat,

sekarang tamatlah sesi untuk Waktu Pertanyaan-pertanyaan Menteri pada hari ini.

[Sesi Waktu Pertanyaan-pertanyaan Menteri tamat]

JAWAPAN-JAWAPAN LISAN BAGI PERTANYAAN-PERTANYAAN

Timbalan Yang di-Pertua [Dato’ Mohd Rashid Hasnon]: Ahli-ahli Yang Berhormat,
sebelum saya memanggil Ahli Yang Berhormat, ada satu pemakluman mengenai dengan
Program Derma Darah pada hari ini.

Ahli-ahli Yang Berhormat, untuk makluman, pada hari ini, Parlimen Malaysia
menganjurkan Program Derma Darah. Program ini dianjurkan dengan kerjasama Pusat
Darah Negara. la bertujuan untuk meningkatkan kesedaran tahap kesihatan negara serta
memberi pengetahuan yang jelas kepada masyarakat akan kebaikan menderma darah.

Program ini adalah terbuka kepada semua Ahli Parlimen dan semua pengunjung ke
Kompleks Parlimen Malaysia. Sehubungan dengan itu, marilah kita sama-sama menjayakan
program ini yang bertempat di Ruang Lobi Aras G, Blok Ahli Parlimen dan Pentadbiran
bermula jam 9 pagi tadi sehinggalah jam 3 petang.

Sekian, terima kasih.
