DR. 26.7.2022 123

1830

Saya sebenarnya menyambut baik di bawah seksyen 9(f) yang menyatakan apabila
seseorang dipilih atau dilantik menjadi Ahli Parlimen ataupun ADUN mana-mana negeri, kena
lepaskan jawatan sebagai anggota untuk Suruhanjaya. Akan tetapi, klausa ini tidak menafikan
mana-mana lantikan politik. la cuma menafikan Ahli Parlimen ataupun ADUN apabila dipilih,
terpaksa mengosongkan ataupun kena mengosongkan keanggotaan dalam Suruhanjaya.
Akan tetapi, bagaimana dengan lantikan politik?

Saya mohon jaminan daripada kerajaan supaya tiada lantikan politik dalam hal ini.
Sebab, kita tahu kerajaan yang ada hari ini memang hebat, cukup hebat dalam lantikan-
lantikan politik termasuk tak kiralah apa suruhanjaya dan sebagainya.

Jadi, kita kena elakkan perkara ini. Sebab, saya nampak kalau kita tengok pada
seksyen 6(3) berkenaan dengan keanggotaan ataupun kelayakan anggota Suruhanjaya,
hanya dikatakan secara umum bahawa mereka kenalah mempunyai pengetahuan,
kemahiran, pengalaman, menunjukkan keupayaan, profesionalisme dan sebagainya. la
adalah ayat-ayat yang biasa, yang general, yang umum yang mana boleh dibuat lantikan
politik.

Saya secara terbuka saya mohon cadangkan supaya keanggotaan tak lebih daripada
tujuh orang yang akan dilantik oleh Seri Paduka Baginda Yang di-Pertuan Agong di bawah
nasihat Perdana Menteri ini, seboleh-bolehnya, khasnya Pengerusi kena dilantik daripada
kalangan bekas hakim. Bekas hakim yang telah bersara ataupun bekas Ketua Polis Negara.
Tak boleh ada mana-mana pegawai yang masih dalam perkhidmatan dilantik ke dalam
Suruhanjaya ini untuk mengelakkan sebarang apa-apa perkara yang tak elok yang mungkin
timbul ataupun persepsi yang tak elok.

Sebab, kalau kita nak buat, kita kena buat secara bersungguh-sungguh supaya
perkhidmatan polis kita boleh diangkat kedudukan mereka ke tahap yang lebih baik. Kita
tahu polis ini memang besar tanggungjawab, besar tugas mereka. Walaupun mungkin ada
seorang dua yang ada masalah tetapi, ya lah, seorang dua itu yang menyebabkan dan
menimbulkan persepsi yang tak elok untuk keseluruhan, padahal ramai polis sebenarnya tak
ada masalah. Jadi, kita mohon supaya mereka yang dilantik ini tiada apa-apa konflik mereka
dalam hal ini.

Perkara terakhir yang saya hendak sebutkan adalah berkenaan dengan seksyen 24
iaitu di bawah tajuk, “Aduan terhadap anggota polis”. Saya nampak antara perkara yang
disebutkan di bawah subseksyen (2)(a) hingga (f) termasuk (a) itu dikatakan identiti ataupun
siapa pengadu dia. Memang betul kalau kita mengadu itu, kita kenalah beritahu. Kalau tidak,
dia akan jadi surat layang dan sebagainya. Identiti pengadu itu memang diakui penting.

Cuma, saya nak tanya ataupun minta kepastian daripada Yang Berhormat Menteri
dalam waktu penggulungan nanti, sama ada identiti pengadu ini akan dimaklumkan kepada
yang diadu atau tidak? Sebab, kita kena ingat yang diadu itu masih dalam perkhidmatan dan
boleh menimbulkan macam-macam syak wasangka ataupun persepsi yang kurang baik.

Sebab, kita pun kena lindungi pengadu untuk memberikan satu jaminan bahawa

aduan yang dikemukakan akan dilayani, diberikan pertimbangan siasatan yang sewajarnya.
