DR. 26.7.2022 85

4.17 ptg.

Menteri Dalam Negeri [Datuk Seri Hamzah bin Zainudin]: Tuan Yang di-Pertua.
Saya mendengar hujah-hujah yang dibangkitkan oleh semua Ahli Yang Berhormat tentang
usul yang telah pun saya cadangkan tadi. Sebenarnya usul yang saya cadangkan hanyalah
membabitkan tentang seksyen 4(5) iaitu untuk meneruskan lagi lima tahun SOSMA ini dalam
waktu kita hendak melakukan siasatan, ia memerlukan 28 hari. Jadi, hujah-hujah 28 hari itu
adalah sesuatu yang telah pun diambil kita dan telah pun saya jelaskan dengan sejelas-
jelasnya.

Pertamanya tentang kesalahan keselamatan yang telah pun saya baca dengan teliti
tadi. Saya hendak sekali lagi supaya semua Ahli Parlimen di sini. Saya tahu yang di sebelah
sana akan terus tidak menyokong. Akan tetapi yang pentingnya saya hendak jelaskan supaya
rakyat mendengar kesalahan keselamatan yang telah pun termaktub dalam Jadual Pertama
SOSMA tersebut hanya termaktub kepada Bab VI iaitu kesalahan terhadap negara, Bab VIA
kesalahan yang berhubungan dengan keganasan, Bab VIB - jenayah terancang, Bab IIIA -
penyeludupan migran, Akta Langkah-langkah Khas Menentang Keganasan di Luar Negara
2015.

Akan tetapi daripada contoh-contoh yang dibangkitkan, yang banyak sekali
dibangkitkan adalah tentang janji saya tentang penggunaan subseksyen 4(3). Saya kata
insya-Allah subseksyen 4(3) “Tiada seorang pun boleh ditangkap dan ditahan di bawah
seksyen ini semata-mata atas kepercayaan politik atau aktiviti politiknya.” Saya lakukan ini
dan saya berani menjaminkan ini.

1620

Seperti Yang Berhormat Pagoh kata tadi. Saya apabila menjadi Menteri di sini, saya
buka semula tentang apa yang telah pun dibincangkan oleh Kerajaan Malaysia. Tidak kiralah,
kumpulan mana, parti mana. Asalkan ia merupakan kerajaan maka saya tengok semula dan
dari situ memang benar apa Yang Berhormat Pagoh kata tadi.

Saya bukan hanya hendak mempertahankan apa yang beliau katakan tetapi
perbincangan itu menunjukkan bahawa semua bersetuju ketika itu Jemaah Menteri yang ada.
Siapa yang jadi Jemaah Menteri ada dalam itu. Tidak payah asyik hendak baca, tidak payah
hendak bangkit hendak menentang apa yang berlaku kerana bersetuju untuk adakan
pindaan.

Salah satunya adalah tentang subseksyen 4(3) ini. Saya bersetuju sebab itu saya
memberikan jaminan. Saya sudah kata kalau kita bersetuju hari ini, bulan 10 pun kita boleh
buat supaya ada pindaan kepada subseksyen 4(3) ini untuk tidak kita menangkap mana-
mana ahli politik dalam kes SOSMA ini.

Ini yang harus kita lakukan. Jadi fasal apa yang hendak bangunkan lagi. Pada minggu
lepas, Yang Berhormat Puchong ada bangkitkan dan saya kata setuju. Sebelum itu pun saya
sudah kata, terima dulu dan insya-Allah saya setuju dan akan saya buat. Hendak memastikan
supaya cadangan yang dibangkitkan...

Tuan Mohamed Hanipa bin Maidin [Sepang]: Yang Berhormat Menteri, boleh bagi

laluan.
