DR. 26.7.2022 146

Datuk Seri Hamzah bin Zainudin: Mengikut sesuai seperti apa yang ada tercatat
dalam di situ. Bukan bermakna, hanya pegawai polis yang kita lantik. Mungkin tidak ada
langsung pegawai polis yang kita lantik tetapi ia memberikan satu ruang supaya pegawai
polis juga boleh dilantik. Itu yang termaktub dalam rang undang-undang yang kita gubal hari
ini.

Jadi, tidak timbullah kita hanya hendak lantik pegawai polis, tidak. Dalam tujuh orang
itu, mungkin tidak ada langsung. Kalau adapun, mungkin ada seorang dua. Jadi, ia memberi
ruang kepada semua orang untuk boleh dilantik, asalkan mengikut kelayakan yang tercatat
dalam undang-undang tersebut. Ya, Yang Berhormat Wangsa Maju.

Datin Paduka Dr. Tan Yee Kew [Wangsa Maju]: Yang Berhormat Menteri, saya
hendak minta penjelasan dengan kenyataan Yang Berhormat Menteri tentang kematian di
lokap. Tadi Yang Berhormat Menteri berkata tidak ada kematian di lokap.

Datuk Seri Hamzah bin Zainudin: Aik?

Datin Paduka Dr. Tan Yee Kew [Wangsa Maju]: Ini... [Dewan riuh]

Datuk Seri Hamzah bin Zainudin: Alamak.

Datin Paduka Dr. Tan Yee Kew [Wangsa Maju]: Tidak ada kematian di lokap akibat
salah laku polis.

Datuk Seri Hamzah bin Zainudin: Okey.

Datin Paduka Dr. Tan Yee Kew [Wangsa Maju]: Akan tetapi, mengikut laporan
EAIC, sekurang-kurangnya ada dua kes. Satu pada tahun 2015, kes Dharmendran. Kes
kedua, tahun 2017, kematian Balamurugan di Balai Polis Klang. Kedua-dua kes ini telah
disiasat oleh EAIC dan laporan sudah dibuat kepada Peguam Negara. Cuma, tidak ada
tindakan diambil oleh Peguam Negara. Minta Yang Berhormat Menteri bagi jaminan,
sekiranya kita ada IPCC tetapi tidak ada kuasa untuk menghukum, jadi bagaimana
keadaannya? Apakah yang akan berlaku?

Datuk Seri Hamzah bin Zainudin: Okey, saya hendak beginilah, saya hendak
jelaskan. Kalau salah laku yang dilakukan itu adalah salah laku seperti di bawah undang-
undang jenayah sebagai contoh, dalam negara kita ini, yang hukuman salah laku jenayah ini,
memang kita berikan kepada polis untuk siasat. Bila polis sudah siasat, kita berikan kepada
AGC. Kemudian, barulah sama ada orang itu akan dibawa ke mahkamah, disabitkan
kesalahan ataupun tidak. Jadi, janganiah mengatakan bahawa sudah tentu ada. Kadang-
kadang, ini hanya persepsi yang saya kata.

Apa yang saya bacakan ini juga tadi nombor angka-angka yang dapat itu juga saya
minta supaya berikan kepada saya sekarang juga. Itu yang mereka berikan. Jadi, Yang
Berhormat Wangsa Maju, kena adil di sini bahawa apa pun kita lakukan adalah untuk
kepentingan untuk menentukan yang kita lakukan ini adalah baik.

Jadi, ada yang mengatakan...

Tuan Sanisvara Nethaji Rayer a/l Rajaji [Jelutong]: Yang Berhormat Menteri.

Datuk Seri Hamzah bin Zainudin: Apakah betul? Kalau baik, sudah buat

engagement. Saya hendak juga maklumkan di sini, kita sudah buat engagement, sudah
