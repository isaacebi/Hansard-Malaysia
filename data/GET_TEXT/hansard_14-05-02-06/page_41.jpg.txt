DR. 26.7.2022 36

(iv) mempermudah proses pembayaran tuntutan subsidi harga ayam

dengan membenarkan bayaran pendahuluan tuntutan;

(v) memudah cara prosedur import IP, soya, gandum, jagung dan

makanan ternakan berasaskan haiwan dan tumbuh-tumbuhan;

(vi) mempercepatkan proses keperluan lesen pengimport di bawah DVS

melalui kelulusan secara interim bermula 1 Julai 2020 dengan
proses kelulusan dalam masa tujuh hari bekerja berbanding dengan
30 hari hingga 90 hari;

(vii) melaksanakan moratorium penguatkuasaan bagi pengambilan

pekerja asing dalam industri penternakan ayam supaya produktiviti
di tahap optimum; dan

(viii) | memberi bantuan tunai tambahan sebanyak RM100 kepada isi

rumah kategori B40 dan RM50 kepada golongan bujang.

Saya yakin inisiatif yang saya nyatakan bukan sahaja menyumbang kepada
kesinambungan bekalan makanan tetapi juga secara tidak langsung membantu dalam
menangani kenaikan harga makanan. Sekian, terima kasih.

1200

Tuan Yang di-Pertua: Yang Berhormat Rompin.

Dato’ Sri Hasan bin Arifin [Rompin]: Terima kasih Yang Berhormat Menteri.
Sebelum itu, difahami bahawa industri makanan ternakan dikawal oleh syarikat-syarikat
besar dan mewujudkan kartel di mana agak sukar untuk memecahkan monopoli mereka
dalam sektor ini.

Saya berpandangan adakah kerajaan bercadang untuk agensi-agensi kerajaan, GLC
untuk keterlibatan secara langsung dalam industri ini mengarahkan umpamanya ternakan
FELDA, makanan oleh LPP supaya mengimbangi monopoli oleh syarikat-syarikat besar ini
dan dengan sendirinya secara jangka panjangnya kita rasa dia boleh menjadi pesaing dan
seterusnya akan menurunkan harga-harga makanan dalam negara kita.

Dato’ Ramli bin Dato’ Mohd Nor [Cameron Highlands]: Yang Berhormat Timbalan
Menteri.

Datuk Dr. Nik Muhammad Zawawi bin Haji Salleh: Terima kasih Tuan Yang di-
Pertua dan terima kasih Yang Berhormat Yang Berhormat bertanya. Saya kira soalan yang
dia tanya dia pun sudah jawab. [Ketawa] Saya tidak perlu jawab lagi. Sekian, terima kasih.

Puan Nurul Izzah binti Anwar [Permatang Pauh]: Soalan susulan Tuan Yang di-
Pertua. Soalan penting ya.

Dato’ Ramli bin Dato’ Mohd Nor [Cameron Highlands]: Yang Berhormat, silakan.

Puan Nurul Izzah binti Anwar [Permatang Pauh]: Terima kasih sangat Tuan Yang
di-Pertua. Saya hendak tanya memandangkan Yang Berhormat Timbalan Menteri menjawab
tadi.

Industri ayam ini antara industri yang paling berjaya di Malaysia diakui oleh banyak

pakar termasuklah Prof. Dr. Nungsari Radhi. Jadi, pada saya apabila kita menggunakan
