DR. 26.7.2022 33

Untuk tahun 2022, sebanyak 339 buah tapak 5G dirancang dibangunkan iaitu 227
buah tapak di daerah Kuching dan 112 tapak di Daerah Miri. Sehingga 11 Julai 2022,
sebanyak 17 buah tapak telah siap dibangunkan, semuanya di Daerah Kuching. Terima kasih
Yang Berhormat.

Tuan Lukanisman bin Awang Sauni [Sibuti]: Terima kasih atas jawapan yang telah
diberikan oleh Yang Berhormat Timbalan Menteri dan juga kami tetap akan memohon untuk
mendapatkan satu perkhidmatan terbaik bagi 5G.

Saya beralih kepada satu soalan tambahan yang ingin saya mendapatkan jawapan.
Berdasarkan laporan BERNAMA, Yang Berhormat Menteri K-KOMM, telah menyatakan
bahawa 5G akan dilancarkan sebanyak 1,000 buah tapak sekolah.

Saya juga ingin mengetahui adakah pengenalan kepada perkhidmatan 5G di
sekolah-sekolah ini akan berdasarkan kepada model yang sama seperti 1BestariNet,
memandangkan ketika ini hanya YTL sahaja yang mendapatkan spektrum 5G dan juga
kebimbangan saya dengan pelaksanaan yang sama berdasarkan 1BestariNet ini akan
menemui kegagalan, memandangkan 1BestariNet ini banyak mencetuskan kontroversi dan
juga penyaluran perkhidmatan 5G pun tidak seberapa sejak pengenalan perkhidmatan ini
pada tahun 2011. Saya ingin mendapatkan jawapan daripada pihak kementerian.

Datuk Zahidi bin Zainul Abidin: Terima kasih Yang Berhormat. Dimaksudkan Yang
Berhormat Menteri, sehingga Julai 2022 sebanyak 1,578 buah tapak telah siap dibangunkan
oleh liputan 5G yang telah mencapai 77 peratus liputan kawasan penduduk di seluruh negara.
Ini maknanya seluruh negara 1,000 lebih. Kalau kita linat tentang sekolah ini, maknanya
sekolah ini kita utamakan yang PoP iaitu Point of Presence dahulu. Jadi, itulah yang kita
masukkan 5G.

01150

Untuk pengetahuan Yang Berhormat, bukan sahaja YTL. Telekom Malaysia juga
terlibat sekarang ini dengan program 5G yang kita jalankan. Di samping itu juga, syarikat-
syarikat telco lain baru hendak turut serta. Selain daripada YTL, Telekom Malaysia. Terima
kasih.

Tuan Sanisvara Nethaji Rayer a/l Rajaji [Jelutong]: Terima kasih Tuan Yang di-
Pertua. Saya ingin tanya, apakah pendirian kerajaan berkenaan dengan TikTok kerana kita
lihat bahawa ada juga yang disiasat- penyedia TikTok? Baru-baru ini, Siti Aishah Shaik Ismail
dipanggil untuk penyiasatan. Pihak Suruhanjaya Multimedia dan Komunikasi juga telah
menyiasat beberapa kes lain. Baru-baru ini, seorang pegawai kepada ADUN di Perak juga
telah disiasat. Jadi, adakah kerajaan risau tentang TikTok sehingga penyedia TikTok juga
disiasat.

Datuk Zahidi bin Zainul Abidin: Terima kasih Yang Berhormat. Sebenarnya Yang
Berhormat, yang kita siasat itu adalah yang ada berkaitan dengan kesalahan di bawah Akta
Komunikasi dan Multimedia. Akan tetapi kita lihat tidak kiralah TikTok, WhatsApp dan
sebagainya yang akan- jika ia melibatkan kesalahan tertentu, maka kita akan ambil tindakan.

Terima kasih Yang Berhormat.
