DR. 26.7.2022 122

sudah pasti ada elemen force, ada elemen keras. Jadi bagaimana untuk pastikan perkara ini
tidak lagi berlaku?

Kalau kita tengok filem-filem sekarang ini, kalau disiarkan di movie dan sebagainya,
bila soal siasat ada kamera, ada CCTV, ada rakamannya. Jadi bagaimana perkara ini boleh
kita lakukan penambahbaikan? Apakah polis boleh terkesan dengan tindakan-tindakan
mereka sekiranya tindakan-tindakan itu bercanggah di luar batas-batas kemanusiaan?

Jadi, perkara ini Tuan Yang di-Pertua berdasarkan pengalaman. Saya percaya Tuan
Yang di-Pertua juga pernah lalui perkara ini dulu. Jadi, perkara ini menjadi satu perkara yang
serius kerana mesti ada balance, mesti ada keseimbangan antara menjalankan tugas dengan
baik, mendapatkan maklumat dan dalam masa yang sama tidak melakukan tindakan-
tindakan yang di luar batas kemanusiaan.

Jadi perkara ini saya percaya akan menjadi perkara yang akan memandu akta ini
supaya pasukan polis dapat deliver, menjaga keselamatan dan dalam masa yang sama juga
menjaga insan, letakkan karamah insaniah itu sebagai satu perkara yang penting juga.
Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Hang Tuah Jaya. Seterusnya, saya menjemput Yang Berhormat Rasah. Lima
minit.

6.28 ptg.

Tuan Cha Kee Chin [Rasah]: Terima kasih Tuan Yang di-Pertua atas peluang yang
diberikan untuk saya turut serta dalam membahaskan Rang Undang-undang Suruhanjaya
Bebas Tatakelakuan Polis 2020 pada petang ini. Bagi saya ini ataupun secara ringkasnya
kita kata RUU IPCC ia adalah versi yang dikurangkan kalau dibandingkan dengan versi asal
ketika Pakatan Harapan menjadi Kerajaan Persekutuan pada tahun 2019, iaitu IPCMC. Akan
tetapi tidak apalah, ini pilihan kerajaan yang kita ada pada hari ini.

Ada dua tiga perkara yang saya hendak sebutkan pada petang ini. Pertama, di bawah
seksyen 37 iaitu di bawah tajuk penguntukan wang tahunan. Saya hendak tanya, sebab ini
adalah seksyen yang berkaitan dengan komitmen kewangan kerajaan.

Saya nampak ada suruhanjaya dianggotai oleh tidak lebih dari tujuh orang, lepas itu
ada jawatankuasa, ada setiausaha, ada sekretariat dia diwujudkan. Biasa, kalau kita ada
suruhanjaya memang akan ada jawatan tertentu yang diwujudkan. Jadi saya hendak tanya
Yang Berhormat Menteri, berapakah jumlah perjawatan yang dicadangkan ataupun yang
akan diwujudkan pada permulaan kepada suruhanjaya ini?

Berapakah komitmen kerajaan terhadap pembentukan suruhanjaya ini sebab ianya
penting, ia melibatkan dana awam dan juga keadaan kewangan kerajaan yang ketika ini
menghadapi banyak tekanan termasuk kena berikan subsidi kepada rakyat dan sebagainya.
Jadi itu perkara pertama.

Kedua, saya hendak sebutkan, izinkan saya merujuk kepada seksyen 9 iaitu

berkenaan dengan pengosongan jawatan.
