DR. 26.7.2022 91

sunset clause nya. Ada satu masa nanti untuk kita reduce kan beberapa offences yang kita
rasa sepatut keluar daripada Jadual Pertama SOSMA tersebut. Ya Yang Berhormat Puchong.

Tuan Chang Lih Kang [Tanjong Malim]: Yang Berhormat Menteri.

Tuan Gobind Singh Deo [Puchong]: Terima kasih Yang Berhormat Menteri. Sunset
clause itu ada kerana ada sebab-sebab tertentu. Di dalam akta ini, sunset clause adalah di
situ sehingga ataupun daripada sejak permulaan. Tahun 2012, sudah 10 tahun. Kenapa tidak
ada apa-apa yang dibuat untuk pindakan seksyen 4(5) ini? Itu soal dia. You see what we
have here is kerajaan setuju peruntukan ini tidak adil. Akan tetapi datang ke Dewan ini dan
minta kita luluskan sesuatu yang tidak adil. Ini masalah dia.

If your answer is that, ia tidak boleh dipinda, kalau tidak dikuatkuasakan, itu tidak
benar. Ini kerana ia berkuat kuasa sehingga 31 hari bulan ini. Jadi, ada masa yang cukup
untuk pinda 4(5). Kalau pindaan dibawa, itu seharusnya dibentangkan. Bukan permohonan
untuk kita kuatkuasakan peruntukan yang kita sendiri terima adalah suatu peruntukan yang
keras dan boleh salah dilaksanakan, Tuan Yang di-Pertua.

Datuk Seri Hamzah bin Zainudin: Tuan Yang di-Pertua, saya hendak maklumkan
kepada Yang Berhormat Puchong. Contohlah, kita hari ini hendak — esok ada satu lagi rang
undang-undang iaitu undang-undang tukar parti sebagai contoh. la mengambil masa yang
lama juga untuk kita bincangkan. Sebab itu saya kata bila bab ini juga, saya sudah kata,
perbincangan yang mereka sudah buat dalam isu ini juga, bulan November 2019. Sudah
hampir setahun selepas PH menjadi kerajaan. Makan masa juga.

Oleh sebab itu saya kata, apa fasal kita hendak argue benda yang kita rasa, okey,
hari ini kita bersetuju untuk kita pinda dan kita luluskan ini semata-mata untuk kita tentukan
lulus di masa hadapan. Pada saya ini, semua rakan yang ada di sini juga setuju kerana
cadangannya datang daripada sebelah sini juga. Bukan kata pindaan itu datang daripada
sebelah sana. Pindaan itu juga dicadangkan oleh sebelah sini.

Tuan Mohamad bin Sabu [Kota Raja]: Boleh kita tanya, adakah Yang Berhormat
Menteri yakin dua bulan lagi Yang Berhormat akan terus menjadi Menteri Dalam Negeri?
[Ketawa]

Tuan Chang Lih Kang [Tanjong Malim]: Yang Berhormat Menteri.

Dato’ Ngeh Koo Ham [Beruas]: Yang Berhormat Menteri, boleh dapat penjelasan?

Datuk Seri Hamzah bin Zainudin: Tuan Yang di-Pertua, saya menjadi Menteri dan
saya baca kertas Jemaah Menteri, bukan ketika saya jadi Menteri. Jadi, selepas saya pun,
sesiapa yang menjadi Menteri, sepatutnya menerima hakikat bahawa kerajaan melalui
Parlimen di sini yang benar-benar mempunyai kebijaksanaannya. Bukan seperti mereka yang
tidak ada akal.

Dato’ Ngeh Koo Ham [Beruas]: Yang Berhormat Menteri, boleh dapat penjelasan?

Tuan Chang Lih Kang [Tanjong Malim]: Yang Berhormat Menteri, Tanjong Malim
hendak tanya sedikit sahaja.

01640
Dato’ Seri Hamzah bin Zainudin: Oleh sebab itu saya pada hari ini mencadangkan

supaya usul yang saya bawa ini diluluskan. Terima kasih Tuan Yang di-Pertua.
