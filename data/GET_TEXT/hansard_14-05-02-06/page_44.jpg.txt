DR. 26.7.2022 39

Adapun untuk kita bawa kes-kes ke mahkamah ini, insya-Allah kita sedang meneliti
perkara ini tetapi sebagaimana yang kita tahulah mahkamah ini is very strict. Kalau kita tidak
ada satu bukti yang lengkap yang sukar bagi kita untuk kita pinda.

Apa pun, kerajaan memang kali ini kita ambil cakna dan kita agar bertegas dalam isu
ini. Sekiranya kita dapat satu bukti yang lengkap, permainan-permainan yang boleh
menjejaskan kestabilan negara, kepentingan rakyat dan menjejaskan sektor food security
kita.

01210

Cuma yang eksport ayam ini, tarikh belum ada lagi, tetapi insya-Allah dia tidak lama.
Kita sudah ada jawatankuasa Jihad Tangani Inflasi dan saya pun duduk dan berada ...

Tuan Sim Tze Tzin [Bayan Baru]: Yang Berhormat Menteri, tidak lama, maksudnya
sebulan, dua bulan, tiga bulan, enam bulan?

Datuk Dr. Nik Muhammad Zawawi bin Haji Salleh: Itu dengan maaf, dengan maaf
kita belum ada keputusan lagi. Saya tidak boleh hendak sebut sebulan, dua bulan, tetapi
umumnya eksport ini sudah lama, keuntungan sudah banyak, sabar dahulu.

Dato’ Ramli bin Dato' Mohd Nor [Cameron Highlands]: Yang Berhormat Menteri
sila gulung.

Datuk Dr. Nik Muhammad Zawawi bin Haji Salleh: Sebulan, dua bulan itu sabar
dahulu, insya-Allah. Sekian, terima kasih.

Datuk Seri Panglima Bung Moktar bin Radin [Kinabatangan]: Boleh lagi Tuan
Yang di-Pertua?

Dato’ Ramli bin Dato' Mohd Nor [Cameron Highlands]: Cukup. Ahli Yang
Berhormat, sekarang tamatlah sesi untuk waktu pertanyaan-pertanyaan bagi jawab lisan
pada hari ini. Terima kasih Ahli-ahli Yang Berhormat. Jemput Yang Berhormat Menteri untuk
membaca Usul.

[Masa untuk Pertanyaan-pertanyaan bagi Jawab Lisan tamat]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

12.11 tgh.
Timbalan Menteri di Jabatan Perdana Menteri (Parlimen dan Undang-undang)
[Datuk Wira Hajah Mas Ermieyati binti Samsudin]: Tuan Yang di-Pertua,

“Mengikut Peraturan Mesyuarat 12(1), saya mohon mencadangkan
bahawa Mesyuarat pada hari ini tidak akan ditangguhkan sehingga jam 8.30
malam dan selepas itu Majlis Mesyuarat akan ditangguhkan sehingga jam 10
pagi, Rabu, 27 Julai 2022.”

Timbalan Menteri Dalam Negeri | [Dato’ Sri Dr. Haji Ismail bin Haji Mohamed

Said]: Tuan Yang di-Pertua, saya menyokong.
