DR. 26.7.2022 58

yang sungguh tidak adil dan menyebabkan ramai daripada keluarga-keluarga yang ditahan
di bawah SOSMA ini sengsara.

So, Tuan Yang di-Pertua, saya menggunakan ruang dan kesempatan ini untuk sekali
lagi menyatakan bantahan saya kepada usul ini dan saya merayulah kepada Yang Berhormat
Menteri supaya menarik balik usul ini dan berpegang kepada peruntukan yang sedia ada iaitu
seksyen 117. Apakah Yang Berhormat Menteri tidak yakin dengan institusi kehakiman?
Sekurang-kurangnya seorang majistret dapat menilai sama ada seseorang itu perlu ditahan
ataupun tidak.

So, sekali lagi saya Tuan Yang di-Pertua berterima kasih di atas ruang dan peluang
yang diberikan menyatakan bantahan saya kepada usul ini, Tuan Yang di-Pertua. Sekian,
terima kasih.

Dato’ Ramli bin Dato’ Mohd Nor [Cameron Highlands]: Terima kasih, Yang

Berhormat Jelutong. Selanjutnya dipersilakan Yang Berhormat Sungai Buloh.

2.51 ptg.

Tuan Sivarasa Rasiah [Sungai Buloh]: Terima kasih, Tuan Yang di-Pertua
membenarkan saya masuk dalam perbahasan. Saya juga bantah usul ini untuk melanjutkan
tempoh hidup fasal 4(4) dan 4(5) yang memperuntukkan bahawa pihak berkuasa boleh
menahan seorang di bawah Akta SOSMA ini untuk tempoh 28 hari tanpa merujuk kepada
badan kehakiman.

Kita tidak pertikaikan tanggungjawab polis untuk menangani isu keselamatan
daripada terrorist kah ataupun orang yang melakukan jenayah secara terancang dan
sebagainya dan kita beri sokongan penuh. Saya minta juga mereka diberi cukup sumber
manusia mesti ada anggota yang terlatih yang cukup jumlahnya untuk menangani
tanggungjawab yang penting ini dan itu tidak dipertikaikan.

Akan tetapi apa-apa proses kita gunakan di bawah undang-undang untuk mencegah
masalah ini kita tidak boleh kompromi atas isu fundamental atau perkara asas iaitu kuasa-
kuasa yang diberikan kepada pihak-pihak berkuasa ini wajib ataupun perlu dipantau oleh
badan kehakiman. Ini satu perkara yang asas sebab itu disebut di dalam Perkara 5 di
Perlembagaan dan juga undang-undang lain Kanun Tatacara Jenayah, bila polis tangkap
seorang yang dituduh untuk melakukan jenayah, dalam 24 jam perlu dirujuk kepada majistret
supaya tahanan itu seterusnya dibuat dengan perintah atau kelulusan majistret.

Tempoh 14 hari diberi untuk menyiasat kesalahan-kesalahan yang cukup serius.
Memang kita lihat satu pembunuhan yang terancang iaitu satu kesalahan yang agak serius
yang boleh dihukum dengan hukuman mati. Itu pun ditangani dengan undang-undang ini.

Jadi kenapa kita perlu 28 hari tanpa rujukan kepada mahkamah seperti yang
diperuntukkan itu dan sebab itu kita bantah. Undang-undang SOSMA ini kita tahu ada banyak
peruntukan lain yang cukup zalim bila yang tertuduh turun di mahkamah, ikat jamin dinafikan
tetapi itu sekarang telah diisytiharkan di mahkamah sebagai peruntukan yang melanggar

Perlembagaan yang sekarang telah diisytiharkan tidak sah lagi.
