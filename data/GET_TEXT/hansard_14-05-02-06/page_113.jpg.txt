DR. 26.7.2022 108

perkara ini perlu dibezakan dengan salah laku pihak polis. Tujuan IPCC ini adalah untuk
menangani masalah salah laku polis dan bukannya kebajikan pihak polis. Kebajikan pihak
polis tersebut dilindungi ataupun sepatutnya dilindungi dan diperkasakan oleh undang-
undang baharu yang boleh diperkenalkan oleh Kerajaan Perikatan Nasional yang Tuan Yang
di-Pertua, sudah tentunya akan disokong oleh PH.

Kita seterusnya mengingati bahawa hakikatnya adalah bahawa memang terdapat
aduan-aduan daripada orang awam bahawa keganasan polis dan salah laku polis
memangnya wujud. Oleh yang demikian Tuan Yang di-Pertua, saya mengambil pendirian
bahawa rang undang-undang IPCC ini memangnya patut dikaji semula dan tidak boleh
diterima dalam bentuk yang sekarang. la sepatutnya dirujuk kepada select committee bagi
tujuan dikaji semula. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bukit Gelugor. Seterusnya, saya jemput Yang Berhormat Jempol, diganti kepada

Yang Berhormat Parit. Sila, lima minit.

5.33 ptg.

Dato’ Mohd Nizar bin Haji Zakaria [Parit]: Assalamualaikum warahmatullahi
wabarakatuh. Terima kasih Tuan Yang di-Pertua kerana mengizinkan untuk turut sama
membahaskan Rang Undang-undang Suruhanjaya Bebas Tatakelakuan Polis (IPCC) 2020.
Terlebih dahulu saya ingin merakamkan ucapan terima kasih setinggi-tinggi penghargaan
kepada anggota PDRM yang telah banyak berjasa kepada rakyat dan negara.

Rang undang-undang ini dibentangkan kerana terdapat permintaan, keperluan dan
desakan dalam kalangan rakyat, begitu juga para anggota PDRM yang mahukan pembelaan
dan keadilan yang sewajarnya. Pada hemat saya, rang undang-undang ini sememangnya
perlu disegerakan dan diluluskan dengan sebulat suara supaya integriti PDRM terus
dimartabatkan dan dihormati oleh segenap lapisan masyarakat. Oleh itu, syabas dan tahniah
saya ucapkan kepada kerajaan yang senantiasa prihatin terhadap kemahuan rakyat dan
kebajikan anggota PDRM. Secara umumnya, saya menyokong segala usaha kerajaan yang
berpaksikan kepada kepentingan rakyat.

Tuan Yang di-Pertua, sebelum ini IPCMC pernah dibawa dan telah pun
dibentangkan. Namun, ada bantahan. Antara faktor bantahan tersebut dilakukan kerana
IPCMC memperuntukkan kuasa kepada suruhanjaya terbabit untuk menyiasat, menentukan
dan mengambil tindakan terhadap anggota PDRM. Dalam erti kata lain, menarik kuasa
Suruhanjaya Pasukan Polis (SPP) di bawah Artikel 140 Perlembagaan Persekutuan
berhubung isu-isu berkaitan siasatan dan tindakan tatatertib yang mahu diambil alih oleh
IPCMC. Walau bagaimanapun, rang undang-undang IPCC yang kita bahaskan pada hari ini
telah menyuntik kelainan baharu dengan mengamalkan pengasingan kuasa iaitu IPCC hanya
menjalankan siasatan dan mengesyorkan tindakan tatatertib sahaja. Soalan saya, adakah
IPCC ini juga terpakai kepada pesara PDRM, polis sukarelawan serta polis bantuan dan

mempunyai autoriti untuk menyiasat kes-kes lama sekiranya terdapat aduan? Adakah
