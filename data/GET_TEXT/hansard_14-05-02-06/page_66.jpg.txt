DR. 26.7.2022 61

substantif dan procedural tetap berkuat kuasa dan terpakai di negara ini. Jadi, untuk kita
menangani ataupun berdepan dengan jenayah, kita boleh lakukan dan memang kita patut
lakukannya.

Yang Berhormat Menteri memberikan dua contoh yang berlaku pada bulan Mei dan
Jun. Saya tidak nampak relevannya dua contoh tersebut kerana seksyen 4(5) ini masih
berkuat kuasa sehingga 31 Julai ini. Itu petandanya apa, ada kah atau tidak ada kah seksyen
ini, jenayah tetap berlaku. Jadi, alasan yang ditegakkan oleh Yang Berhormat Menteri Dalam
Negeri seolah-olah menegakkan benang yang basah sahaja untuk menjustified apa yang
dibentangkan. Jadi, kami di sini, berdiri teguh untuk menolak usul ini sebagaimana yang telah
kami lakukan pada 23 Mac yang lepas.

Tuan Nga Kor Ming [Teluk Intan]: Yang Berhormat Rasah, boleh minta laluan
sedikit?

Tuan Cha Kee Chin [Rasah]: Ya, Yang Berhormat Teluk Intan.

Tuan Nga Kor Ming [Teluk Intan]: Terima kasih Yang Berhormat Rasah.

Dato' Ramli bin Dato’ Mohd Nor [Cameron Highlands]: Satu minit.

Tuan Nga Kor Ming [Teluk Intan]: Saya rasa terpanggil untuk bertanya kepada
Yang Berhormat Menteri. Pertama, tentang sunset clause tadi, adakah Menteri yakin supaya
ini merupakan kali yang terakhir tempoh SOSMA dilanjutkan? /t cannot go on like this, endless
forever.

Kedua, apakah jaminan supaya apabila kerajaan melakukan kesilapan. Tadi, ada Ahli
Parlimen bangkitkan mangsa. Maka, yang kena tahan jadi mangsa. Saya bagi contoh, the so
called defunct Tamil Tigers, Exco kerajaan negeri, Saminathan ditahan selama 175 hari dan
sekarang, terbukti itu satu penahanan salah guna kuasa tetapi keluarga mereka, diri dia
sekarang sudah menjadi mangsa daripada penyalahgunaan kuasa pihak berkuasa. Apakah
jaminan dan ganti rugi yang bakal dibayar supaya justice is upheld, keadilan ditegakkan untuk
semua pihak? Saya harap Yang Berhormat Menteri boleh memberi penjelasan. Terima kasih.
Terima kasih Rasah.

Tuan Cha Kee Chin [Rasah]: Terima kasih Yang Berhormat Teluk Intan. Saya
mohon masukkan ucapan Yang Berhormat Teluk Intan sebagai sebahagian daripada ucapan
saya. Cuma saya hendak ulas sikit kenyataan Yang Berhormat Teluk Intan tadi, apakah
jaminan kerajaan? Saya rasa kalau kita tukar kerajaan, sunset clause ini akan terus berakhir
pada PRU yang — kalau rakyat hendak tukar kerajaan pada PRU yang ke-15. Itu jaminan
daripada pihak kami, Pakatan Harapan. Jadi, sekian saja terima kasih Tuan Yang di-Pertua
atas lanjutan masa sedikit yang diberikan. Terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Rasah. Selain daripada itu, untuk makluman Dewan, kehadiran pada Dewan pada
ketika ini, pelajar-pelajar daripada Brickfields Asia College yang berada di sebelah kiri kita.

[Tepuk] Selamat datang. Selanjutnya, saya persilakan Yang Berhormat Tanjong Malim.
