DR. 26.7.2022 18

(iii) memperkasa ketersediaan Dasar Sekuriti Makanan bagi mengenal
pasti dan memantau tahap sekuriti makanan penduduk Malaysia
berasaskan lokaliti;

(iv) | menterjemahkan aspirasi food security as a shared responsibility
dengan memfokuskan usaha untuk memperluas kolaborasi strategik
berteraskan sekuriti makanan antara kementerian, kerajaan-kerajaan
negeri dan juga sektor swasta; dan

(v) memperkukuhkan tadbir urus merentas jabatan dan agensi untuk
merapatkan jurang dalam sistem makanan bagi meningkatkan
kecekapan pemantauan sekuriti makanan negara.

Sekian, terima kasih.

Timbalan Yang di-Pertua [Dato' Mohd Rashid Hasnon]: Soalan tambahan

pertama. Sila Yang Berhormat Bintulu.

Dato’ Seri Tiong King Sing [Bintulu]: Terima kasih kepada Tuan Yang di-Pertua.
Terima kasih Yang Berhormat Timbalan Menteri atas jawapan tadi yang diberi.

Yang Berhormat Timbalan Menteri, ini jawapan, ada punya ulang balik, ulang balik
sudah beberapa kali ya. Sama juga. Akan tetapi, food security kita tidak nampak dinaiktaraf
ataupun ada satu jaminan untuk negara kita.

Yang Berhormat, contoh tadi, cerita kita sepatutnya bekerjasama- kerajaan negeri-
negeri di seluruh negara kita. Sampai hari ini, apakah perbincangan bersama-sama kerajaan
negeri? Adakah kerajaan negeri sudah bersedia? Itu tanah-tanah masih lagi hutang ataupun
masih kosong? Pekeliling di negeri-negeri- bilakah negeri-negeri setuju kasi naik taraf ini
tanam-tanaman?

Isu kedua, kementerian sampai hari ini ada menyedia peruntukan untuk membantu
petani-petani itu? Selalu bila saya masuk kawasan, saya turun padang- saya tanya, semua
tak ada peruntukan bantuan daripada kerajaan, ataupun bagi loan sama mereka, bagi
pinjaman.

Saya mahu tanya, ini kita bank- Agrobank ini, untuk apa? Dia nak tolong petani
ataupun nak kongkalikung? Pergi cari business bridging loan lah, macam-macam, besar-
besaran /oan, akhir sekali lingkup. Akan tetapi, petani you tidak tolong.

Timbalan Yang di-Pertua [Dato' Mohd Rashid Hasnon]: Soalan, soalannya.

Dato’ Seri Tiong King Sing [Bintulu]: Kenapakah boleh berlaku sebegini? Kenapa
kementerian tidak hands on? Turun padang, lihat dan faham masalah-masalah yang dihadapi
petani-petani. Saya minta jawab. Jangan jawab kongkalikung lagi. Ulang-ulang lagi jawapan.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Bintulu. Sila Yang Berhormat Timbalan Menteri. Satu minit ini.

Datuk Dr. Nik Muhammad Zawawi bin Haji Salleh: Terima kasih kepada Yang
Berhormat Bintulu yang sebut jawapan kongkalikung kerana soalan pun kongkalikung
[Ketawa] Soalan yang sama saja tanya. Sekuriti makanan, cukup atau tak cukup, dah berapa

lama. Jadi takkan nak jawab ini...
