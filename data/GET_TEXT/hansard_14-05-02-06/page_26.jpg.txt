DR. 26.7.2022 21

isu banjir, dia masukkan data-data seperti pencemaran air sungai dan seumpamanya, maka
dia punya index itu menurun.

Akan tetapi saya nak jelaskan bahawa food security daripada segi jumlahnya,
meningkat tetapi saya tak ingat dari sudut angka. Insya-Allah, saya akan bagi kepada Yang
Berhormat angka yang tepat.

Adapun berkenaan dengan ayam, telur yang diisytiharkan oleh pihak kerajaan akan
diberi subsidi kepada pengeluar ayam.

01110

Dia berasaskan kepada ayam yang dikeluarkan di dalam negara kita. Bukan
bermakna apabila isytiharkan RM1.1 bilion, itu standby daripada pihak kerajaan, tetapi kalau
jumlah ayam itu dikurangkan, kerajaan tidak akan bagi. Kita bagi berasaskan kepada berapa
kilogram yang dikeluarkan oleh pemain industri ayam itu sendiri. Maka kalau pengusaha
ayam, dia hendak mengamuk, dia hendak apa, tetapi ayam yang dikeluarkan itu tidak cukup,
macam mana kerajaan hendak bayar secukup begitu.

Jadi, ini kena tanya pengusaha ayam, pemain-pemain industri ayam. Berapa jumlah
yang telah dikeluarkan untuk negara yang digunakan dalam negara kita? Bukan yang
dikeluarkan, kemudian dieksport. Digunakan dalam negara kita, berapa dia punya jumlahnya.
Insya-Allah boleh kemukakan angka ini kepada pihak kerajaan dan kerajaan akan buat
susulan pembayaran kepada subsidi yang dijanjikan. Sekian, terima kasih.

Datuk Haji Hasanuddin bin Mohd Yunus [Hulu Langat]: Soalan tambahan, ringkas
sahaja. Ringkas sahaja.

Timbalan Yang di-Pertua [Dato’ Mohd Rashid Hasnon]: Saya ingin teruskan

dengan soalan seterusnya menjemput Yang Berhormat Merbok.

2. Puan Nor Azrina binti Surip [Merbok] minta Menteri Tenaga dan Sumber Asli
menyatakan sejauh manakah usaha kementerian dalam meneroka perlombongan unsur
nadir bumi (REE) dari aspek perundangan, kawal selia dan kemapanan operasi antara agensi
penguatkuasaan, pemain industri dan pihak ketiga dalam memastikan kelestarian.

Menteri Tenaga dan Sumber Asli [Datuk Seri Takiyuddin bin Hassan]: Tuan
Yang di-Pertua, terima kasih kepada Yang Berhormat Merbok atas soalan ini. Tuan Yang di-
Pertua, Kementerian Tenaga dan Sumber Asli (KETSA) sentiasa komited dalam memastikan
industri perlombongan unsur nadi bumi bukan radioaktif ataupun non-radioactive rare earth
elements dilaksanakan berdasarkan satu prinsip kebertanggungjawaban dan juga
kemapanan.

Sehubungan dengan itu, KETSA telah bekerjasama dengan Kerajaan Negeri Perak
untuk membangunkan suatu projek perintis perlombongan NR-REE di Mukim Kenering,
Daerah Hulu Perak di atas tanah seluas 938.18 hektar bersamaan 2,318.3 ekar.

Saya ingin maklumkan bahawa projek NR-REE di Perak ini telah dilaksanakan
berdasarkan satu prosedur operasi standard atau SOP perlombongan NR-REE Negeri Perak
yang telah dihasilkan. Ini adalah dokumen SOP NR-REE Negeri Perak yang telah dihasilkan

oleh kementerian dan juga telah dilaksanakan berdasarkan kepada perundangan yang
