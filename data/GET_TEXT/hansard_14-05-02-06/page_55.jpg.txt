DR. 26.7.2022 50

Kita perlu juga lihat kepada keseluruhan skema SOSMA. SOSMA ini bukannya kita
mempunyai isu berkenaan seksyen 45. Ada juga kita mempunyai isu berkenaan seksyen-
seksyen lain seperti seksyen 13 yang menafikan jamin kepada seorang yang ditangkap di
bawah SOSMA. Apakah sebab ini perlu dibuat? Ini jelasnya merupakan satu seksyen yang
tidak berperlembagaan (unconstitutional) tetapi ia wujud di dalam SOSMA. Akan tetapi, kita
boleh menjamin untuk kes-kes lain di bawah Penal Code. Jadi, kita perlu melihat kepada
keadaannya di sini.

Ada juga seksyen-seksyen lain yang draconian di bawah SOSMA. Menteri tahu
bahawa di bawah SOSMA, seorang itu ada kemungkinan boleh di — tidak ada peguam
semasa disoal balas dan sebagainya. Ini adalah suatu perkara yang debatable. Akan tetapi,
saya tidak ingin menyentuh tentang seksyen-seksyen lain sebab tak ada masa, masa suntuk.
Kita fokus kepada seksyen 45 sekarang.

Jadi, saya ingin bertanya di sini Tuan Yang di-Pertua, bukankah SOSMA ini boleh
disalahgunakan? Bukankah kita mempunyai contoh-contoh ia telah pun disalahgunakan di
masa lepas. Kes Yang Berhormat Maria Chin binti Abdullah, kes Datuk Seri Khairuddin Abu
Hassan dan kes Matthias Chang. Apakah security offense mereka buat? What was the
security offenses that they committed for SOSMA to be used on them? Adakah Menteri boleh
bagi kita jamin bahawa SOSMA ini tidak akan digunakan untuk political beliefs? Ini tidak boleh
dibuat. Sudah tentunya tidak boleh dibuat.

IGP sendiri Tuan Yang di-Pertua, telah pun menyatakan ataupun mengiktiraf undang-
undang lain untuk menangani masalah-masalah ataupun kesalahan-kesalahan serius. He
acknowledges that there are laws to tackle serious offenses. Jadi, kita perlu menerima
hakikatnya Tuan Yang di-Pertua, bahawa SOSMA ini pernah disalahgunakan dan boleh
disalahgunakan di masa depan. [Tepuk]

We have to balance it with the rights bukan sahaja of the mangsa tetapi the rights of
an accused yang tidak presumed innocent until proven guilty. Seorang yang diacquitted
ataupun dibebaskan boleh ditahan di bawah SOSMA dan dinafikan jamin sehingga
rayuannya habis. Menteri tahu semua ini. /s this in accordance with the rule of law? Sudah
tentunya tidak Tuan Yang di-Pertua.

Oleh itu, saya tidak mempunyai masa, tetapi ada banyak lagi dan rakan-rakan saya
pastinya akan menyentuh dengan aspek-aspek lain dalam perbahasan ini. Saya dengan
segala hormatnya memohon untuk membantah kepada cadangan pihak Menteri ini. Terima
kasih. [Tepuk]

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Bukit Gelugor. Dipersilakan Yang Berhormat Pontian, mengambil tempat tadi, kita

pinda pada Yang Berhormat Bintulu tadi. Silakan.

12.55 tgh.
Datuk Seri Haji Ahmad bin Haji Maslan [Pontian]: Terima kasih. Pada 24 Julai,
hari ini 26 Julai, Institut Ekonomi dan Keamanan yang berpusat di Geneva mengeluarkan

Laporan Indeks Keamanan Global, yang mana mereka menggunakan 23 penunjuk kualitatif
