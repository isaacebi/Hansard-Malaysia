DR. 26.7.2022 74

lebih lama daripada biasa. Ini memberikan masa yang secukupnya kepada pihak polis untuk
mengumpul bahan bukti dan melengkapkan siasatan sebelum orang yang dituduh
dihadapkan ke muka pengadilan.

Tuan Yang di-Pertua, saya bimbang negara mungkin akan terdedah dengan risiko
ancaman keselamatan yang lebih meruncing pada masa hadapan dan tindakan pihak Polis
Diraja Malaysia akan menjadi lebih terbatas dalam hendak menangani ancaman ini tanpa
peruntukan subseksyen 4(5) SOSMA ini. Harus diingat bahawa usul ini tidak bermakna kita
mempertikaikan kredibiliti dan kecekapan anggota polis yang sememangnya arif dalam
menjalankan tugas mereka.

Namun, dalam kes-kes yang melibatkan jenayah keganasan dan ancaman terhadap
keselamatan negara, kita memerlukan langkah-langkah yang lebih khusus untuk membantu
pihak polis melengkapkan siasatan. Pada masa yang sama, mengelakkan risiko suspek lepas
bebas untuk melakukan tindakan-tindakan keganasan yang boleh mengancam keselamatan
negara dan nyawa rakyat...

Tuan Sanisvara Nethaji Rayer a/l Rajaji [Jelutong]: Yang Berhormat Pagoh.

Tan Sri Dato’ Haji Mahiaddin bin Haji Md Yassin [Pagoh]: Ya.

Tuan Sanisvara Nethaji Rayer a/l Rajaji [Jelutong]: Terima kasih. Bercakap
tentang jenayah kekerasan dan keganasan, apa yang menyebabkan Yang Berhormat ketika
menjadi Menteri Dalam Negeri, mengarahkan seorang Exco Kerajaan daripada DAP, ketika
itu gabungan Parti Pakatan Harapan, dan seorang ADUN DAP, adakah Yang Berhormat pada
masa itu yakin dan ada bukti yang mencukupi bahawa mereka terlibat dalam keganasan
ataupun jenayah yang boleh mengancam negara? Terima kasih.

Tan Sri Dato’ Haji Mahiaddin bin Haji Md Yassin [Pagoh]: Terima kasih Yang
Berhormat. Saya memang menunggu soalan itu kerana bukan apa, kerana waktu itu saya di
sebelah sana... [Menunjuk isyarat tangan ke arah Pembangkang] [Ketawa] Menteri Dalam
Negeri Pakatan Harapan, Yang Berhormat “Abang Mat” saya panggil pun ada di sini dan
tindakan-tindakan yang telah pun diambil sebagaimana yang biasa adalah ikut prosedur.
Laporan itu telah diteliti halus oleh pihak polis.

Sebagai Menteri yang bertanggungjawab, saya mesti percaya dan yakin kepada
pihak polis. Saya bukan penyiasat tetapi yang saya hendak sebutkan sebelum itu Yang
Berhormat Shah Alam, waktu saya mengambil tindakan itu tidak ada keputusan daripada-
katakanlah contoh Jemaah Menteri yang dipimpin oleh Yang Berhormat Langkawi, untuk
mengatakan batal semula kah ataupun jangan mengambil langkah sebegitu kah. Saya
tertakluk kepada arahan Kabinet walaupun kuasanya terletak di bawah Menteri Dalam
Negeri, di bawah akta-akta. Tidak ada.

Malahan, waktu itu tidak ada juga satu keputusan mengatakan kita batalkan SOSMA.
| still remember. Bukanlah lama sangat, tahun 2018, 2019 sampai ke tahun 2020. Jadi, atas
dasar itu saya percaya waktu saya berada di situ, pihak Pakatan Harapan pun kata mungkin
perlu ada SOSMA, because there is no specific decision...

Tuan Sanisvara Nethaji Rayer a/l Rajaji [Jelutong]: [Bangun]

Tuan M. Kulasegaran [Ipoh Barat]: [Bangun]
