DR. 26.7.2022 145

Datuk Seri Hamzah bin Zainudin: Oleh sebab itu jangan cerita benda-benda yang
lepas.
#1930

Tuan Sanisvara Nethaji Rayer a/l Rajaji [Jelutong]: Yang Berhormat Menteri,
untuk makluman, saya tidak pernah ditangkap ataupun dituduh dan memang tidak ada apa-
apa masalah dengan undang-undang. Jadi, tidak perlulah bangkitkan isu keperibadian saya
Yang Berhormat Menteri.

Datuk Seri Hamzah bin Zainudin: Lailahaillallah, saya...

Tuan Sanisvara Nethaji Rayer a/l Rajaji [Jelutong]: Kita bercakap tentang tatalaku
pihak polis.

Datuk Seri Hamzah bin Zainudin: Okey, okey. Tuan Yang di-Pertua, nanti check
dalam Hansard, saya tidak tuduh pun dia. Saya hendak kata dia baik orangnya. Dia tiba-tiba
bangun pasal apa ini? [Ketawa]

Tuan P. Prabakaran [Batu]: Yang Berhormat Menteri, saya ada satu soalan. Saya
tunggu lama ini Yang Berhormat Menteri, sini. Yang Berhormat Menteri, belakang.

Tuan Yang di-Pertua: Yang Berhormat Batu, Yang Berhormat Batu.

Datuk Seri Hamzah bin Zainudin: Mana?

Tuan Yang di-Pertua: Yang Berhormat Batu.

Tuan P. Prabakaran [Batu]: Yang Berhormat Menteri, saya suka dengan — Ini
belakang, belakang, jauh sedikit. Saya suka...

Datuk Seri Hamzah bin Zainudin: Oh! Depan sana. Okey Yang Berhormat Batu.
Silakan Yang Berhormat Batu.

Tuan P. Prabakaran [Batu]: Saya suka apabila Yang Berhormat Menteri bangkitkan
berkaitan dengan inisiatif yang akan meningkatkan keselamatan dalam lokap. Akan tetapi,
saya ada satu soalan, di mana tahun 2019 — Yang Berhormat Menteri tidak dengar itu. Yang
Berhormat Menteri boleh dengar? Ya.

Tahun 2019, semasa Yang Berhormat Menteri pun ada dalam Kerajaan Pakatan
Harapan, mantan Menteri dalam Pejabat Perdana Menteri telah bagi kenyataan di mana telah
meluluskan peruntukan RM73 juta, di mana diluluskan dalam Mesyuarat Jawatankuasa Khas
Kabinet Mengenai Anti-Rasuah (JKKMAR). Di mana diluluskan RM73 juta untuk CCTV dalam
lokap dan juga lokap mahkamanh. Akan tetapi di sini Yang Berhormat Menteri kata, tiada apa-
apa peruntukan, mungkin dalam masa yang akan datang. Mungkin Yang Berhormat Menteri
boleh menjelaskan.

Datuk Seri Hamzah bin Zainudin: Bukankah saya sudah kata, prioritinya akan kita
masukkan juga dalam Rancangan Malaysia yang sama. Jadi, tidak apalah ia mungkin
beberapa bulan lagi tetapi pastinya, sudah pun dimasukkan dalam Rancangan Malaysia.

Ada juga mereka yang menanyakan tentang mengapa kita mesti lantik pegawai-
pegawai polis sebagai suruhanjaya. Saya hendak maklumkan di sinilah, suruhanjaya yang
kita lantik itu adalah mereka yang berkelayakan...

Datin Paduka Dr. Tan Yee Kew [Wangsa Maju]: Yang Berhormat Menteri, minta

penjelasan.
