DR. 26.7.2022 116

Apa aspek itu? Kita kena kembali ke sejarah untuk faham itu, Tuan Yang di-Pertua.
Sejarah IPCC, IPCMC dan sebagainya, bermula pada tahun 2005. Pada masa itu, ada
beberapa kes salah guna kuasa polis, penembakan, kematian dalam lokap, extrajudicial
killing, dengan izin yang telah menerima publisiti yang luas.

Kerajaan Barisan Nasional masa itu menubuhkan suruhanjaya untuk isu ini termasuk
isu kebajikan polis dan sebagainya, yang dipengerusikan oleh mantan Ketua Hakim, Tun
Dzaiddin. Mereka membuat satu laporan menyeluruh. Mereka pun telah membuat satu draf
menyeluruh untuk Akta IPCMC pada masa itu.

Akan tetapi apabila kita lihat apa yang kita ada sekarang, jelas adalah sangat
tercacat. Prinsip pada masa itu yang difahamkan ialah negara kita memerlukan satu badan
yang bebas daripada polis untuk menyiasat tuduhan salah laku terhadap anggota polis, itu
asas. Masalah-masalah itu sampai sekarang ialah apa-apa tuduhan salah laku oleh polis,
disiasat oleh polis sendiri.

Oleh sebab itu siasatan yang dibuat tidak sempurna, bermasalah dan sebagainya.
Inkues-inkues yang dijalankan kematian dalam lokap pun tidak berjaya ataupun tidak sampai
kebenaran sebab siasatan polis tercacat. So, itu sebab tidak dilakukan oleh badan yang
bebas.

Akan tetapi, adakah sekarang kita selesai masalah itu dan tubuhkan macam contoh
di Hong Kong? Hong Kong betul-betul ada satu badan yang bebas. Maksudnya, bila aduan
dibuat kepada badan itu, yang siasat bukan polis lagi tetapi badan yang mungkin mantan
pegawai-pegawai polis yang berpengalaman dengan kemahiran yang boleh siasat.

Sekarang kita melihat Tuan Yang di-Pertua, di seksyen 25, bila Suruhanjaya IPCC
ini menerima satu kompelin, aduan itu akan diklasifikasikan satu kategori kalau ia meliputi
perkara di bawah seksyen 96, seksyen 97 Akta Polis, tidak boleh disiasat, akan rujuk di Polis
Diraja Malaysia (PDRM). Di sini, kalau aduan itu melibatkan kesalahan di bawah Akta MACC
(SPRM), mereka akan dirujuk kepada SPRM, rasuah.

Ini yang menjadi problem. Dengan izin saya baca dalam bahasa Inggeris, “Where the
complaint...", nanti saya cari dalam bahasa Melayu. “Jika aduan melibatkan apa-apa
kesalahan jenayah di bawah mana-mana undang-undang bertulis lain, aduan itu hendaklah
dirujuk kepada pihak berkuasa berkaitan iaitu pihak polis”.

Jadi, hampir semua aduan yang serius adalah melibatkan rasuah dan juga macam
seksa dalam lokap, kematian dalam lokap, penembakan, inilah contoh serius. Semua ini
melibatkan unsur jenayah. Mengikut peruntukan macam ini, akan dirujuk balik pada pihak
polis untuk siasat. Jadi, kita tidak ubah apa-apa yang fundamental. Kita balik kepada keadaan
yang lama.

Sebab itu saya kata, institusi ini tercacat dari segi fundamental. Kita tidak buat satu
badan bebas, dengan sumber manusia bebas, dengan keanggotaan bebas, dengan
kemahiran teknikal bebas untuk siasat apa yang diadu kepada badan itu. Kita rujuk balik
kepada badan yang dituduh melakukan salah laku.

Jadi, saya ingin tanya kepada Yang Berhormat Menteri, bukankah ini jelas daripada

peruntukan dan kita patut buat satu— macam kita kena ikutlah yang draf pada tahun 2005,
