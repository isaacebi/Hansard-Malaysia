DR. 26.7.2022 121

Sepertimana yang kita tahu bahawa Suruhanjaya Bebas Tatakelakuan Polis (IPCC)
ini telah melalui jalur yang panjang sebelum ianya dibentangkan pada hari ini. Jadi, saya ingin
bertanya kepada Yang Berhormat Menteri, apakah terdapat engagement ataupun
perbincangan dengan pasukan secara menyeluruh? Bagaimana Yang Berhormat Menteri
dan kementerian mengendalikan kumpulan-kumpulan yang membantah IPCC ini? Mungkin
atas sifat mereka merasakan bahawa undang-undang ini akan mengekang secara efektif
tindakan-tindakan mereka sebagai pasukan Polis Diraja Malaysia.

Kedua tadi dibangkitkan juga berkaitan tentang anggota suruhanjaya yang akan
menganggotai IPCC ini. Saya ingin bertanya kepada Yang Berhormat Menteri dari segi
keanggotaan ini. Apakah di sana ada perancangan untuk membabitkan anggota-anggota ini
daripada pelbagai latar belakang, lelaki dan juga wanita, ada mewakili Semenanjung, Sabah
dan juga Sarawak dalam memastikan anggota yang terbabit dengan IPCC ini akan dapat
menjalankan tugas mereka dengan efektif.

Perkara ketiga yang ingin saya bangkitkan Tuan Yang di-Pertua ialah berkaitan
tentang aduan. Ada fasal yang penting iaitu fasal 30(1) yang menceritakan bahawa tindakan
oleh suruhanjaya selepas menimbangkan dapatan dan syor jawatankuasa aduan.

Di sana terdapat beberapa perkara yang boleh suruhanjaya mengambil tindakan.
Cuma saya ingin terus kepada persoalan. Apakah tindakan-tindakan ini akan dapat menjamin
secara efektif hasrat dan tujuan IPCC ini diwujudkan? Apakah bajet mencukupi? Bagaimana
pula dengan resources yang akan disediakan dengan izin, Tuan Yang di-Pertua dalam
memastikan agar proses aduan itu dapat berjalan dan tindakan yang tegas dapat diambil
kepada mereka yang menyalah gunakan ataupun mereka yang bersifat berlawanan dengan
tatakelakuan polis 2020.

Perkara yang terakhir Tuan Yang di-Pertua, sepertimana yang Tuan Yang di-Pertua
pun sedia maklum dahulu, kita sebahagian daripada barisan blok pembangkang ini ketika
reformasi dahulu sekitar tahun 1988, 1999, ramai di kalangan kami ditahan oleh pihak polis,
sama ada di dalam lokap dan sebagainya. Saya ingin tanya kepada Kementerian Dalam
Negeri, apabila kami di lokap, saya sendiri pernah dilokap, dipukul dan sebagainya dan tidak
diberi pakaian lokap dan sebagainya.

Jadi, bagaimana perkara-perkara ini dapat diatasi kerana pengalaman kita ialah
ketika di dalam lokap ini pertamanya yang interrogate kita itu dia tidak ada nama, dia tidak
datang perkenalkan diri dengan nama yang penuh, nama yang betul ya dan yang keduanya
tidak ada CCTV. Tidak ada perkara-perkara yang boleh merekodkan sebarang perbuatan
dan tindakan di dalam lokap itu sementara kita disoal siasat.

Ada kes-kes yang tertentu misalnya, tidak diberikan pakaian yang sempurna di dalam
lokap. Ini perkara-perkara yang pada saya tidak mengikut tata kelola ataupun perkara-perkara
yang mengikut prosedur, SOP biasa mereka yang ditahan di dalam lokap. Jadi, saya minta
pada pegawai di belakang sana tolong beri jawapan sama ada perkara-perkara ini ada di
dalam ruang lingkup bercanggah dengan tatakelakuan polis kerana kita tahu bahawa bila ada
penyiasatan, bila ada interrogation, sepertimana yang kita sedia maklum, sepertimana yang

Menteri sebutkan tadi untuk menghalang daripada kematian dalam lokap dan sebagainya,
