DR. 26.7.2022 51

dan kuantitatif. Antara tiga perkara utama yang dirujuk ialah keselamatan masyarakat
domestik dan antarabangsa. Kedua, perkembangan konflik dalam negara. Ketiga, tahap
ketenteraan.

Negara yang paling aman di dunia Tuan Yang di-Pertua, ialah Iceland. Nombor dua
New Zealand, nombor tiga Ireland, nombor empat Denmark, nombor lima Austria, nombor
sembilan Singapura, nombor 10 Jepun, maka saya dengan ini mengumumkan bahawa
Malaysia adalah di tahap nombor 18 paling aman dalam dunia. Ingin saya kongsi di sini,
daripada 194 negara, Malaysia nombor 18 paling aman dalam dunia. Saya kira antara
sebabnya ialah SOSMA. [Ketawa]

Tuan Khalid bin Abd Samad [Shah Alam]: Bukan Rosmah ya. [Ketawa] Saya nak
tanya...

Datuk Seri Haji Ahmad bin Haji Maslan [Pontian]: Kalau bukan kerana SOSMA,
saya tak tahulah Malaysia nombor berapa. Negara yang paling tidak aman dalam dunia ialah
Afghanistan, Yaman, Syria, Rusia...

Tuan Khalid bin Abd Samad [Shah Alam]: Iceland ada SOSMA tak?

Datuk Seri Haji Anmad bin Haji Maslan [Pontian]: Itu antara yang paling tidak
aman dalam dunia.

Tuan Khalid bin Abd Samad [Shah Alam]: Yang Berhormat Pontian, Iceland ada
undang-undang SOSMA?

Datuk Seri Haji Ahmad bin Haji Maslan [Pontian]: Saya ingin menyebut di sini
apabila disebut...

Tuan Khalid bin Abd Samad [Shah Alam]: Iceland, Austria ada undang-undang
SOSMA?

Datuk Seri Haji Anmad bin Haji Maslan [Pontian]: Saya tidak memberikan...

Tuan Khalid bin Abd Samad [Shah Alam]: Ada undang-undang SOSMA?

Datuk Seri Haji Ahmad bin Haji Maslan [Pontian]: Kalau kita tidak ada SOSMA,
saya ingin menyatakan di sini...

Dato’ Ramli bin Dato’ Mohd Nor [Cameron Highlands]: Yang Berhormat Shah
Alam.

Tuan Khalid bin Abd Samad [Shah Alam]: Maknanya tidak adalah tu.

Datuk Seri Haji Ahmad bin Haji Maslan [Pontian]: Pada 18 Februari 2020, kita ada
tangkapan 18 orang oleh polis, 12 warganegara Malaysia, empat warga Bangladesh, dua
warga Pakistan. Apa yang mereka lakukan? Menggodam sistem imigresen. Bayangkan kalau
kita tak ada SOSMA, bagaimana nak menangkap mereka ini? Kerugian kerajaan RM1 juta,
kuota yang dicuri daripada syarikat asal menambah kuota tersebut melalui sindiket. Sebagai
contoh.

Kemudian, ada kumpulan jenayah terancang ‘Geng 08 GST’. Saya pun tak tahu
kenapa dia panggil kumpulan GST, yang berpusat di Tanjong Malim, Behrang, Sungai Buloh,
Rawang, Serdang, Kuala Kubu Bharu. Pada 23 Jun 2022, ditangkap 27 orang. Apakah yang
dibuat oleh ‘Geng 08 GST’ ini? Mengedar dadah. Tadi disebut oleh Yang Berhormat Padang

Rengas. Kita kena fikirkan mangsa. Pergaduhan antara kumpulan, pemerasan, mengutip
