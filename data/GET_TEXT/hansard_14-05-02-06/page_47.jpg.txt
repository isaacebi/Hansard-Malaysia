DR. 26.7.2022 42

(v) Akta Langkah-langkah Khas Menentang Keganasan di Luar Negara
2015 [Akta 770].

Tuan Yang di-Pertua, subseksyen 4(5) ini, perlu dilanjutkan bagi menangani ancaman
terhadap kedaulatan negara, keselamatan dan ketenteraman awam. Peruntukan subseksyen
4(5) akta ini memberi ruang masa yang cukup kepada pihak polis bagi melengkapkan
siasatan.

Hal ini kerana siasatan kes-kes yang melibatkan kesalahan keselamatan terutamanya
jenayah keganasan dan jenayah terancang adalah rumit dan kompleks serta memerlukan
masa untuk dilengkapkan terutamanya bagi mendapatkan keterangan daripada orang yang
ditahan. Semasa pengumpulan bukti-bukti yang berkaitan bagi tujuan pendakwaan
termasuklah pengesanan rakan-rakan sejenayah yang masih bebas. Walau bagaimanapun,
Parlimen memperuntukkan sunset clause untuk menyemak semula peruntukan tersebut
setiap lima tahun.

Selain itu, di bawah subseksyen 4(3) dinyatakan dengan sejelas-jelasnya iaitu tiada
seorang pun boleh ditangkap dan ditahan di bawah seksyen ini semata-mata atas
kepercayaan politiknya atau aktiviti politiknya. Namun, ini tidak bermakna seseorang ahli
politik itu kebal daripada siasatan di bawah SOSMA. Sekiranya Ahli Yang Berhormat
termasuklah diri saya sendiri atau sesiapa sahaja melakukan kesalahan keselamatan — sekali
lagi saya ingin jelaskan, “melakukan kesalahan keselamatan’”, maka tindakan tetap boleh
diambil di bawah SOSMA.

Tuan Yang di-Pertua, sepanjang dua kali sesi perbahasan berkaitan SOSMA pada
tahun ini, banyak isu hak individu dibangkitkan.

01220

Perlu ditegaskan, Perkara 149 Perlembagaan Persekutuan membolehkan kerajaan
menggubal undang-undang bagi menentang perbuatan  subversif, tindakan yang
memudaratkan ketenteraman awam dan sebagainya. Walaupun undang-undang itu
berlawanan dengan mana-mana peruntukan di bawah Perkara 5 iaitu kebebasan diri atau
Perkara 9, larangan buang negeri dan kebebasan bergerak atau Perkara 10, kebebasan
berhimpun, bercakap dan menubuhkan persatuan dan Perkara 13, hak terhadap harta.

Walaupun begitu, SOSMA tetap menyediakan peruntukan-peruntukan yang
menghormati hak individu seperti di seksyen 5 yang membenarkan orang yang ditahan untuk
berunding dengan pengamal undang-undang pilihannya dan peluang jaminan sekiranya
memenuhi kriteria— dia mesti memenuhi kriteria untuk diberikan jaminan seperti yang
dinyatakan di seksyen 13, SOSMA 2012.

Menyentuh isu tahanan tanpa bicara. Saya ingin jelaskan SOSMA menghendaki
orang yang ditahan perlu dituduh jika bukti mencukupi. Ini dinyatakan dengan sangat jelas di
dalam seksyen 12 SOSMA iaitu semua kesalahan keselamatan hendaklah dibicarakan oleh
mahkamah tinggi.

Tuan Yang di-Pertua, walau apa pun peruntukan 28 hari untuk melakukan
penyiasatan, namun secara realitinya pihak polis hanya mempunyai tempoh 21 hari sahaja

untuk membuat penyiasatan. Hal ini berikutan tujuh hari sebelum tamat tempoh 28 hari
