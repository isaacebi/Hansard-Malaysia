DR. 26.7.2022 34

Tuan Syed Ibrahim bin Syed Noh [Ledang]: Tuan Yang di-Pertua, tambahan
sedikit soalan.

Dato’ Ramli bin Dato’ Mohd Nor [Cameron Highlands]: Yang Berhormat Ledang.

Tuan Syed Ibrahim bin Syed Noh [Ledang]: Terima kasih. Saya hendak kembali
kepada 5G. Tadi Yang Berhormat Timbalan Menteri ada sebut tentang perjanjian yang telah
pun dan akan selesai dengan beberapa lagi syarikat berkenaan dengan pemborongan
ataupun wholesale services di kalangan syarikat-syarikat telekomunikasi yang lain. Saya
sebutkan ini sebelum saya pergi kepada soalan- sebab saya tahu capaian 5G sepatutnya
pada bulan Mac ialah 15 peratus. Pada penghujung tahun sepatutnya 40 peratus.

Kita belum sebut tentang Sabah, Sarawak. Kita belum sebut tentang kawasan
pedalaman. Akan tetapi ini kita sebut tentang kawasan kepadatan kependudukan tinggi. Akan
tetapi saya bimbang dengan keadaan sekarang di mana 70 peratus daripada saham DNB
belum lagi nampaknya- sebenarnya belum ada satu keputusan rasmi. Saya belum dengar
lagi. Walaupun disebutkan oleh Menteri telah selesai pada 30 Jun yang lepas. Akan tetapi
saya belum dapat kepastian, adakah ia telah selesai.

Saya mohon Yang Berhormat Timbalan Menteri berikan jawapan- apakah telah
selesai dan kita akan dapat capai 40 peratus pada penghujung tahun ini? Terima kasih.

Datuk Zahidi bin Zainul Abidin: Terima kasih Yang Berhormat. Seperti yang kita
katakan tadi. Itu saya tidak tahulah. Saya tidak dengar lagi Menteri kata sudah selesai semua.

Akan tetapi untuk pengetahuan Yang Berhormat, yang saya sebut tadi contohnya
tentang 5G sekarang ini maknanya yang terlibat terus iaitu Telekom Malaysia dan YTL.
Syarikat telco lain belum. Jadi, kalau belum lagi maknanya tidak selesai lagilah. Ini ada
beberapa perkara yang kita lihat syarikat-syarikat telco yang ada tidak puas hati.

Jadi, ini peringkat penyelesaian. Kita tengah menyelesaikan perkara ini. Kita
berharap bahawa Perdana Menteri dapat selesaikan beberapa isu sebab sekarang ini seperti
saya katakan tadi, ada memorandum, ada perkara tidak puas hati, beberapa persoalan yang
perlu diselesaikan oleh 5G. Sepertimana saya katakan tadi dalam statements saya sebelum
ini bahawa 5G ini penguatkuasaan dan pembangunan di bawah Kementerian Komunikasi
dan Multimedia. Akan tetapi sekarang ini Kementerian Kewangan- they own the DNB. Ini
perkara pertama yang diselesaikan dahulu.

Kita lihat di sini bahawa kalau DNB hendak paksa telco-telco tidak boleh. Dia tiada
penguatkuasaan. Contoh, kalau Kementerian Komunikasi dan Multimedia hendak kutip cukai,
tidak boleh. Itu bawah Kementerian Kewangan. Sekarang Kementerian Komunikasi dan
Multimedia ada penguatkuasaan itu. Jadi, kita menggunakan kuasa yang ada di bawah
Kementerian Komunikasi dan Multimedia supaya telco-telco mendengar dan juga menyertai
program yang dibuat oleh DNB. Terima kasih.

Dato’ Ramli bin Dato’ Mohd Nor [Cameron Highlands]: Soalan terakhir, Yang
Berhormat Lumut.

Datuk Wira Dr. Mohd. Hatta bin Md. Ramli [Lumut]: Terima kasih Tuan Yang di-
Pertua. Berbalik pada soalan asal daripada Yang Berhormat Sibuti. Berapa sebenarnya tapak

yang telah disediakan walaupun belum siap di Sarawak? Ini relevan kerana masalah
