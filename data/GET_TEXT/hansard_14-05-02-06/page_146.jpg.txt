DR. 26.7.2022 141

Akan tetapi hanya tunggu sampailah Januari tahun ini tindakan diambil. Jadi saya
hendak tanya, in action ataupun action macam itu adalah salah laku atau tidak? Satu contoh
lagi yang saya hendak kongsi adalah seorang Ahli DAP yang nama dia Chan Loong Wei,
berasal dari Sabah. Beliau hari ini dipanggil oleh IPD Kota Kinabalu tentang satu posting yang
beliau buat semasa PRN Sabah yang berlaku pada tahun 2020.

Sekali lagi saya hendak tanya, kalau memang FB post itu ada masalah kenapa
tindakan tidak diambil pada masa tersebut dan hanya ambil sekarang selepas hampir dua
tahun. Jadi, tindak laku sebegini bagaimana PDRM membuat keputusan sama ada orang
awam boleh membuat aduan dengan IPCC selepas rang undang-undang ini diluluskan.

Selain daripada itu, kadang-kadang kita pun nampak bahawa bukan sentiasa PDRM
lambat untuk mengambil tindakan. Kadang-kadang mereka pun sangat cepat untuk
mengambil tindakan. Ada seorang aktivis yang menulis satu tweet dalam Twitter, beliau
adalah Pengerusi Persatuan Pencinta Alam Malaysia dari Pahang dan sangat cepat PDRM
terus panggil dia untuk soal siasat.

Sampailah pemangku Raja Pahang perlu tulis dalam tweet dan minta PDRM jangan
reka drama. Jadi, ini semua tunjuk bahawa PDRM apabila membuat tindakan, membuat
keputusan untuk soal siasat tidak ada satu consistency. Nampaknya Abhli-ahli Parlimen
daripada pembangkang, ahli-ahli politik daripada pembangkang kita bolehlah disoal siasat
untuk FB post kita, Twitter kita, dua tahun dahulu atau empat tahun dahulu. Akan tetapi
kadang kala PDRM pun sangat cepat dalam tindakan mereka. Jadi saya tidak faham dan
perlu minta pandangan dan penjelasan daripada Yang Berhormat Menteri.

Selain daripada itu, kita tahu kes mendiang Teoh Beng Hock. Sebenarnya Jemaah
Menteri pada tahun 2018 dan tahun 2019 telah membuat keputusan bahawa kes ini perlu
disiasat semula dan Peguam Negara (AG) pada masa itu pun telah rujuk kes ini balik ke
PDRM untuk membuat siasatan semula. Akan tetapi sampai hari ini kita tidak tahu apa
perkembangan terkini. Jadi, ini adalah dalam pandangan saya, one type in action of PDRM.
Jadi saya hendak tanya, sama ada contoh-contoh yang saya kongsi tadi action ataupun in
action itu akan dianggap sebagai salah laku yang kami boleh buat aduan di bawah IPCC.
Sekian sahaja, terima kasih.

Tuan Yang di-Pertua: Terima kasih Yang Berhormat Kulai. Dengan itu, tamatlah
perbahasan Ahli-ahli Yang Berhormat semua. Saya ingin menjemput Yang Berhormat

Menteri untuk menjawab. Silakan Yang Berhormat.

7.17 mlm.

Menteri Dalam Negeri [Dato’ Seri Hamzah bin Zainudin]: Terima kasih Tuan Yang
di-Pertua. Tuan Yang di-Pertua, saya terlebih dahulu ingin mengucapkan banyak terima kasih
kepada Ahli-ahli Parlimen yang telah pun membahaskan Rang Undang-undang Suruhanjaya
Bebas Tatakelakuan Polis 2020.

Daripada semua saya merasakan, saya tidak tahulah sama ada ialah selalunya
apabila Ahli-ahli Parlimen sebut, mereka sayangkan PDRM itu saya juga yakinlah mungkin

mereka benar-benar sayangkan kepada PDRM. Maka sebab itu mereka mahu ada satu
