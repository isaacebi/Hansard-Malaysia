DR. 26.7.2022 7

tanah runtuh serta jatuhan batu. Berikutan kehadiran di tempat itu masih terdapat bongkah
batuan yang longgar dan tergantung di lereng gunung.

Kejadian ini juga menyebabkan trek jalan dan sungai sepanjang laluan masuk ke
kawasan pergunungan diliputi oleh puing runtuhan dan kewujudan hakisan lekukan tebing.
Oleh sebab itu, sebagai langkah awal bagi memastikan keselamatan rakyat, khususnya, di
Baling, KeTSA telah mengeluarkan satu surat pemakluman rasmi kepada Kerajaan Negeri
Kedah pada 22 Julai 2022, perihal langkah kewaspadaan awam di kawasan tadahan Gunung
Inas Baling, Kedah dan menyarankan agar kerajaan negeri mengambil langkah perhatian
terhadap zon bahaya dan zon kawalan dibangunkan untuk tujuan pengurusan bencana
peringkat pusat kawalan operasi banjir (PKOB).

Saya ingin mengambil sedikit masa Tuan Yang di-Pertua untuk menyatakan bahawa
perkara-perkara yang telah diambil tindakan oleh jabatan-jabatan. Jabatan Mineral dan
Geosains telah membuat lawatan seawal 15 Julai sehingga 23 Julai untuk mengadakan
pemeriksaan tapak dan penawanan data dron yang dijalankan di kawasan tadahan Gunung
Inas ini.

Laporan pemeriksaan telah pun dihantar kepada KeTSA pada 17 Julai dan laporan
keseluruhan sedang dalam penyediaan dan mengambil tempoh akan disiapkan sebelum 4
Ogos Yang Berhormat. Itu di pihak JMG.

Kemudian, di Jabatan Ukur dan Pemetaan (JUPEM) telah pun menerbangkan team
UAV JUPEM. UAV ini, unmanned aerial vehicle ataupun dron yang telah digerakkan ke lokasi
kejadian pada 16 Julai 2022 dan bagi melaksanakan aktiviti penawanan data dan telah pun
dikemukakan ke peringkat bahagian geospatial pertahanan dan juga JUPEM negeri Kedah.

Saya ingin menarik perhatian juga bahawa JUPEM atau Jabatan Ukur dan Pemetaan
akan menerbangkan sekali lagi UAV team pada 27 Julai, dua hari daripada sekarang dan
pada 1 Ogos, telah pun menyiapkan penggunaan pesawat penggambaran foto udara dalam
keluasan 13 kilometer x 13 kilometer untuk tujuan ini. Sekarang ini, menanti kebenaran
daripada pihak berkuasa CAAM.

Kemudian, untuk Jabatan Perhutanan Semenanjung Malaysia. Ini saya hendak
bangkitkan dalam dewan yang mulia ini, beberapa fakta berhubung dengan projek ladang
hutan yang diadakan ataupun ditubuhkan di Gunung Inas ini. Seawal selepas kejadian itu, 5
Julai, Jabatan Perhutanan Semenanjung Malaysia (JPSM) telah menubuhkan Jawatankuasa
Siasatan Dalaman yang telah masuk dan juga menyiasat, mengumpul maklumat terperinci
yang merangkumi skop yang mendalam bermula permulaan kelulusan projek sehinggalah
status terkini.

Daripada siasatan Jabatan Perhutanan Semenanjung Malaysia dan juga Jabatan
Perhutanan Negeri Kedah, projek durian yang dipanggil durian hibrid ataupun orang kampung
panggil durian Musang King. Saya hendak menyatakan bahawa durian Musang King ini
bukanlah spesies yang dikenal pasti untuk ditanam sebagai ladang hutan.

Terdapat 11 spesies yang kalau boleh saya bacakan akasia, batai, getah klon, balak,
TLC, jati dan sebagainya, tidak termasuk durian hibrid sebagai spesies ladang hutan tetapi

ia, telah dilaksanakan di negeri Kedah, di bawah Kerajaan Negeri Kedah seawal tahun 2017.
