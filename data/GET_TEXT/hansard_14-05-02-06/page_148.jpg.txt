DR. 26.7.2022 143

Oleh sebab apabila saya baca dengan laporan yang diberikan kepada saya sebagai
contoh. Yang Berhormat Jelutong tadi ada bertanya. Saya hendak bagi contoh. Pada tahun
2015, hanya jumlah empat orang sahaja yang mati. Tahun 2016, 10 orang. Tahun 2017,
sembilan orang. Tahun 2018, lapan orang. Tahun 2019, 14 orang. Tahun 2020, 16 orang.
Tahun 2021, 32 orang. Jadi, jumlahnya dari tahun 2015, Yang Berhormat Jelutong, hanya
berjumlah 93 orang.

Ini saya hendak maklumkan pula sakit asma, ada seorang iaitu pada tahun 2016. HIV
juga ada pada tahun 2021. Sakit jantung juga ada pada tahun 2016. Jumlah semuanya, tujuh
orang. Tahun 2016 ada seorang. Tahun 2017, seorang. Tahun 2018, dua orang. Tahun 2019,
satu orang. Tahun 2021, dua orang. Lain-lain penyakit seperti usus, penyakit hati, ulser, paru-
paru, sakit kerongkong, ramai. Itu paling ramai. Ada 80 orang. Saya tidak payah sebutlah
tahun-tahunnya.

Tuan P. Prabakaran [Batu]: Yang Berhormat Menteri.

Datuk Seri Hamzah bin Zainudin: Pendarahan otak juga ada seorang. Gantung diri
pun ada. Gaduh sesama dalam lokap pun ada. Dicederakan oleh polis, buat masa ini tidak
ada.

Tuan P. Prabakaran [Batu]: Yang Berhormat Menteri. Hendak mencelah sedikit.

Tuan Sanisvara Nethaji Rayer a/l Rajaji [Jelutong]: Yang Berhormat Menteri.

Datuk Seri Hamzah bin Zainudin: Ya, ini saya hendak cakap kematian.

Tuan Su Keong Siong [Kampar]: Minta penjelasan.

Tuan Sanisvara Nethaji Rayer a/l Rajaji [Jelutong]: Penjelasan.

Datuk Seri Hamzah bin Zainudin: Nanti. Ini saya hendak cerita fasal yang mati.
Nanti dahulu. Saya hendak cerita tentang yang mati. Tadi betullah yang matinya tiada sebab
kena pukul oleh polis. Jadi, janganlah kita — tadi kita kata kita sayang polis. Saya dengar Yang
Berhormat Jelutong kata sayang. Yang Berhormat Kampar kata sayang. Ini seolah-olah
macam menuduh pula mereka memukul sampai mati.

Tuan Sanisvara Nethaji Rayer a/l Rajaji [Jelutong]: Tidak, tidak.

Datuk Seri Hamzah bin Zainudin: Adakah mereka menuduh mereka pukul mati
atau macam mana? Yang Berhormat Jelutong.

Tuan Sanisvara Nethaji Rayer a/l Rajaji [Jelutong]: Terima kasih Yang Berhormat
Menteri atas ruang yang telah diberikan. Yang Berhormat Menteri, seperti dalam perbahasan
saya tadi. Saya mengakui bahawa undang-undang ini adalah sesuatu yang diperlukan hanya
untuk mengawal selia segelintir sahaja daripada PDRM.

Kita di sebelah sini tidak menuduh semuanya melakukan salah laku. Akan tetapi saya
amat terperanjat dengan jawapan yang diberikan oleh Yang Berhormat Menteri, seolah-olah
memang kalau sesuatu kematian berlaku di dalam lokap, kita perlu menyiasat.

Amatlah aneh kalau kita mendapati bahawa orang itu sakit HIV tetapi mati hanya di
dalam lokap. Sakit paru-paru tetapi hanya mati di dalam lokap. Bila beliau berada di luar tidak
mati. Sakit jantung, bawa ke lokap baru mati. Sesak nafas, asma di luar ketika beliau bebas

tidak mati tetapi masuk lokap baru mati. Jadi, ada sesuatu yang tidak kena, Yang Berhormat
