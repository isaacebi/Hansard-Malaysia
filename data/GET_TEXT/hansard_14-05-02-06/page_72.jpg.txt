DR. 26.7.2022 67

melebihi tempoh 24 jam bagi tujuan siasatan dan jika penyiasatan tidak boleh diselesaikan
dalam tempoh 24 jam, maka pihak polis perlu membawa tahanan itu ke hadapan majistret
bagi memohon lanjutan tempoh reman sehingga 14 hari sahaja.

Persoalan di sini ialah kenapa KDN dan juga Menteri sangat terdesak ingin
membawa usul yang menyekat hak asasi seseorang individu? Kenapakah akta sedia ada
seksyen 117 yang memberi ruang kepada PDRM untuk terus menyiasat dan reman tahanan
secara adil tidak diguna pakai? Saya fikir, saya ingat Menteri harus menjawab soalan ini.

Kedua, penangguhan hak mendapatkan peguam untuk tempoh 48 jam adalah
bertentangan dengan Criminal Procedure Code (CPC). Kanun CPC menetapkan bahawa
suspek mesti dibawa di hadapan seorang Majistret dalam tempoh 24 jam untuk mendapatkan
perintah tahanan reman. Akta SOSMA ini bercanggah dengan Perkara 5(3) Perlembagaan
Persekutuan yang menyatakan jika seseorang ditangkap, maka dia hendaklah dibenarkan
dibela oleh seseorang peguam pilihan tahanan.

Ketiga, kuasa untuk mengeluarkan perintah tahanan dan penyalahgunaan kuasa.
Peruntukan polis berpangkat Superintenden dan ke atas, berhak mengeluarkan perintah
tahanan sehingga 28 hari dan ini membuka ruang kepada penyalahgunaan kuasa polis
terhadap tahanan. Berdasarkan kepada angka yang diketengahkan oleh Menteri sendiri
pada minggu lalu, hanya 40 peratus daripada semua tahanan di bawah SOSMA disabit
dengan kesalahan.

Saya harap Menteri dengar ini. Hanya 34.6 peratus daripada mereka yang ditangkap
atas kesalahan terlibat dalam jenayah terancang, didapati bersalah sejak 2015. So, soal di
sini ialah data ini jelas menunjukkan bahawa hampir 60 peratus yang tidak sepatutnya
ditahan, sekarang ditahan secara tidak adil di bawah SOSMA.

Malah, saya juga ingin membangkit isu ini bahawa SOSMA-— Tadi Menteri
mengatakan bahawa SOSMA tidak akan diguna pakai kepada ahli politik dan juga kumpulan
kepentingan. Akan tetapi jelas bahawa SOSMA disalah gunakan untuk menangkap dan
menahan ahli politik, aktivis dan juga individu-individu yang tidak bersalah. Pada 2019 Tuan
Yang di-Pertua, kerajaan telah tahan lapan orang wakil NGO termasuk wakil-wakil DAP iaitu
seorang Ahli EXCO Saminathan dan juga Gunasegaran, Ahli Dewan Undangan Negeri
Sembilan. Mengapa mereka ditangkap? Mereka ditangkap di bawah SOSMA kononnya ada
sabitan dengan sekarang apa yang dipanggil the fund LTTE. Dikatakan, berjuta-juta ringgit
telah dimasukkan, telah disalurkan kepada akaun mereka untuk meluaskan pengaruh mereka
di Malaysia dan juga untuk menggulingkan Kerajaan Malaysia.

Akan tetapi hingga hari ini, KDN atau mana-mana pihak kerajaan tidak memberi apa-
apa evidences yang mengatakan bahawa ada unsur-unsur untuk mengguling kerajaan. Juga
apa yang jelas ialah pihak polis dan KDN menggunakan wang berjuta-juta ringgit untuk
menakutkan orang ramai, create fear in society...

Tuan Sanisvara Nethaji Rayer a/l Rajaji [Jelutong]: Yang Berhormat Klang.

Tuan Charles Anthony Santiago [Klang]: Di kalangan orang ramai.

Tuan Sanisvara Nethaji Rayer a/l Rajaji [Jelutong]: Soalan. Siapa Menteri Dalam

Negeri masa itu?
