DR. 26.7.2022 104

Berhormat Menteri dapat menjawab kesemua soalan yang diutarakan oleh NGO-NGO dan
juga beberapa perkara yang telah diutarakan oleh Yang Berhormat Pengerang.

Nombor satu, RUU ini telah mengetepikan perundingan yang berjalan selama
bertahun-tahun dan adalah langkah menggagalkan usaha bagi memastikan
pertanggungjawaban pihak polis. IPCC mempunyai kuasa yang kurang daripada
Suruhanjaya Integriti Agensi Penguatkuasaan dan bakal menjadi lagi kurang efektif
berbanding SIAP yang sudah pun sedia lama.

Kedua, kuasa-kuasa IPCC adalah terhad dan tidak efektif kerana fasal 22(2)
mengecualikan Suruhanjaya daripada melakukan sebarang siasatan berhubung salah laku
yang didapati dalam Perintah Tetap Ketua Polis Negara, seksyen 96 dan 97 Akta Polis 1967.

Ketiga, IPCC di bawah fasal 5(2)(b) perlu memberikan perlu memberikan notis awal
kepada Ketua Jabatan sebelum sebarang lawatan tapak dilakukan. Notis awal yang
ditetapbkan mengurangkan keberkesanan lawatan-lawatan tersebut.

Keempat, IPCC tiada kuasa untuk menyiasat di bawah Kanun Prosedur Jenayah.
Kuasa tersebut adalah penting dalam melakukan siasatan bagi salah laku tertentu seperti
kematian dalam tahanan.

Kelima, fasal 27(4)(a) dan (b) memperuntukkan saksi boleh enggan untuk menjawab
sebarang soalan dan enggan mendedahkan maklumat dokumen sensitif di bawah fasal 28(5)
dan (6) dalam situasi-situasi yang berikut, jika ia akan mendedahkan individu tersebut kepada
pertuduhan jenayah, penalti, perlucutan. la disahkan oleh Ketua Jabatan bahawa
pendedahan tersebut boleh memudaratkan keselamatan atau kepentingan negara. Jika
dokumen tersebut adalah sulit di bawah Akta Rahsia Rasmi 1972 dan jika individu tersebut
berpendapat bahawa jawapan atau dokumen memudaratkan keselamatan negara dan
memerlukan kelulusan Ketua Jabatan sebelum didedahkan.

Keenam, setelah tamatnya siasatan yang mana terdapat tuduhan salah laku yang
telah dikenal pasti, Suruhanjaya hanya diberikan kuasa di bawah fasal 30(1) untuk merujuk
hasil siasatan kepada pihak berkuasa berkaitan, Suruhanjaya Pencegahan Rasuah Malaysia
ataupun Suruhanjaya Pasukan Polis.

01720

Ketujuh, jawatan kesetiausahaan suruhanjaya yang berfungsi sebagai Ketua
Pegawai Eksekutif Suruhanjaya hendaklah dilantik oleh Menteri Dalam Negeri di bawah Fasal
14(2), melemahkan kebebasan suruhanjaya dengan menjadikan pentadbiran suruhanjaya di
bawah kelolaan Kementerian Dalam Negeri.

Tuan Yang di-Pertua, terlalu banyak kejadian berlaku yang memberikan persepsi
negatif serta membuat orang awam mempersoalkan integriti serta profesionalisme amalan
polis ketika menjalankan tugas dan penyiasatan. Sebagai contoh, ketiadaan tindakan susulan
terhadap laporan dibuat, penyalahgunaan kuasa, ketidakcekapan atau suspek penjenayah
terlepas atau bolos, kurangnya akauntabiliti, perhubungan awam yang lemah, rasuah polis,
aduan tentang kematian dalam jagaan polis, kematian suspek di lokap. Sehubungan itu, saya
memohon Yang Berhormat Menteri memberikan penjelasan bagaimana Rang Undang-
undang IPCC ini boleh meyakinkan NGO-NGO dan orang awam bahawa ia boleh
