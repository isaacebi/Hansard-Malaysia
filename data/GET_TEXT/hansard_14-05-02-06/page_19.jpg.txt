DR. 26.7.2022 14

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Soalan tambahan yang pertama, sila Yang Berhormat Kota Belud.

Puan Isnaraissah Munirah binti Majilis @ Fakharudy [Kota Belud]: Terima kasih
Yang Berhormat Menteri. Apabila berlaku gangguan bekalan, maka harga ubat-ubatan
sememangnya naik dan golongan B40 dan M40 adalah yang paling terkesan. Saya juga ada
dengar di mana ada juga contoh kalau ubat-ubatan itu B12 tiba-tiba ditukar kepada B
complex, saya tidak pasti kalau ada implikasi daripada segi tersebut.

Soalan saya, adakah kerajaan akan melakukan kawalan harga terhadap ubat-ubatan
khususnya ubatan rawatan harian seperti yang Yang Berhormat Menteri sebutkan tadi, ubat
batuk, demam, antibiotik dan sebagainya. Adakah juga kerajaan memantau kenaikan harga
ubat-ubatan di farmasi, di klinik swasta dan farmasi sebelum pandemik dan pasca pandemik
dan mohon menyatakan peratusan perubahan harga sekiranya ada. Terima kasih.

Timbalan Yang di-Pertua [Dato' Mohd Rashid Hasnon]: Yang Berhormat Menteri,
dua minit 30 saat.

Tuan Khairy Jamaluddin Abu Bakar: Terima kasih Yang Berhormat. Masalah
sekarang ini adalah masalah bekalan dan bukan sangat soal masalah kenaikan harga.
Walaupun stok dia rendah, tetapi masalah sekarang ini adalah kekurangan ubat yang sangat-
sangat ketara pada apa-apa harga. Akan tetapi kementerian sentiasa pantau di pasaran
berkenaan dengan harga sekiranya harga itu naik dengan terlalu mendadak, maka kita akan
membuat sesuatu untuk memastikan bahawa ada kawalan harga dan pernah dilaksanakan
sebelum ini.

Sekarang ini tujuannya adalah untuk memastikan bekalan itu cukup. Dalam hal ini
saya ingin mengumumkan bahawa sebagai contoh ya, ini juga berkaitan dengan soalan yang
ditanya oleh Yang Berhormat berkaitan dengan harga. Sekarang ini antara ubat yang sangat-
sangat kekurangan di pasaran adalah PCM ataupun parasetamol. Jadi, kerajaan telah setuju
supaya stok penimbal daripada kerajaan sendiri dilepaskan untuk dijual ke pasaran.

#1050

Bermula dari 22 Julai 2022, kita telah menerima pesanan daripada 220 buah hospital
dan klinik swasta dan akan menghantar dua pek. Setiap pek mengandungi 1,000 biji untuk
setiap klinik dan lima pek untuk setiap hospital dan harga yang kita lepaskan adalah harga
asal ataupun harga pasaran asal yang dibeli oleh kerajaan. Jadi, tidak ada mark-up untuk kita
pastikan bahawa harga itu berada pada harga yang berpatutan untuk dilepaskan di pasaran.

Ada tiga jenis ubat lagi yang boleh kita lepaskan dan kita sedang menerima pesanan
daripada hospital dan klinik iaitu promethazine iaitu ubat antihistamine untuk selesema,
salbutamol untuk anti-asthmatic dan theophylline untuk anti-asthmatic. |Ini juga kita akan
pastikan dilepaskan pada harga yang telah pun kita beli iaitu harga yang berpatutan untuk
sektor swasta.

Datuk Seri Haji Mohd Salim Sharif [Jempol]: Terima kasih Tuan Yang di-Pertua.
Menurut Ketua Pegawai Operasi Duopharma Biotech Berhad, harga ubat-ubatan untuk
bekalan dalam negara dijangka meningkat antara lima peratus ke tujuh peratus pada tahun

ini. Antara faktor penyumbang kepada kenaikan ialah kenaikan harga bahan mentah yang
