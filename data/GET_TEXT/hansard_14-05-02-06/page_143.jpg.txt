DR. 26.7.2022 138

Saya mencadangkan agar rang undang-undang ini dirujuk kepada Jawatankuasa
Pilihan Parlimen untuk rombakan menyeluruh dan mengembalikan semangat asal IPCMC.
Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Wangsa Maju. Seterusnya saya jemput Yang Berhormat Bukit Bendera.

7.01 mlm.

Tuan Wong Hon Wai [Bukit Bendera]: Terima kasih Tuan Yang di-Pertua. Saya
turut ingin menyertai perbahasan Rang Undang-undang Suruhanjaya Bebas Tatakelakuan
Polis 2020 atau ringkasannya IPCC. Pada 7 Oktober 2019, Parlimen telah membahaskan
pada Peringkat Dasar, Bacaan Kedua tentang IPCMC Rang Undang-undang Suruhanjaya
Bebas Aduan Salah Laku Polis 2019.

Apabila kita bandingkan IPCMC, IPCC dan juga Akta Suruhanjaya Integriti Agensi
Penguatkuasaan (EAIC) nampaknya apabila kita bandingkan ketiga-tiga ini sebenarnya IPCC
yang kita bahaskan hari ini jauh lebih kurang daripada IPCMC yang telah kita bahaskan pada
tahun 2019. Ada kelemahan juga berbanding dengan EAIC yang telah Parlimen luluskan. Di
bawah Rang Undang-undang IPCC ini, fungsi pencegahan, fungsi suruhanjaya seksyen 4,
pencegahan telah dikeluarkan daripada fungsi suruhanjaya dan tiada klausa untuk

menjalankan kawalan tatatertib terhadap semua anggota polis seperti di IPCMC.

[Tuan Yang di-Pertua mempengerusikan Mesyuarat]

Apabila badan yang telah dikurangkan fungsi. Juga, sebelum ini select committee
yang dipengerusikan oleh Yang Berhormat Bukit Gelugor, Rang Undang-undang IPCC telah
mengabaikan usaha-usaha Jawatankuasa Pilihan Khas itu. Mereka pergi nation-wide
consultation. Banyak kerja telah dibuat tetapi rang undang-undang ini telah mengabaikan
usaha-usaha tersebut dan mengemukakan satu rang undang-undang yang kurang efektif.
Bukan sahaja berbanding dengan IPCMC tetapi kurang efektif berbanding dengan EAIC
ataupun Suruhanjaya Integriti Agensi Penguatkuasaan. Itulah kekhuatiran kita.

Apabila IPCC ini mempunyai skop yang terhad, ia hanya satu conduct pipe sahaja
dan bukan seekor kucing yang tidak bertaring. Kita perlukan satu piece of legislation yang
mempunyai kuasa terhadap salah laku dan tatalaku polis. Nampaknya, apa yang kita minta
dan hasilnya jauh berbeza. Bukan sahaja tadi sebut skop yang terhad, keperluan notis untuk
lawatan - EAIC tidak perlu tetapi IPCC diperlukan.

Banyak lagi, apabila kita baca satu-satu, banyak lagi terhadap kekurangan
berbanding dengan kedua-dua IPCMC dan juga EAIC yang kita sebut. Tadi Yang Berhormat
Menteri kata I|OPC United Kingdom. IOPC United Kingdom adalah sebuah - saya baca
annual report, laporan tahunannya. Satu badan yang bebas daripada polis dan juga kerajaan.
Dia punya independently of the police and government.

Akan tetapi, dalam Rang Undang-undang IPCC ini, pegawai eksekutif dilantik oleh
Yang Berhormat Menteri Dalam Negeri. That’s the problem apabila setiausaha itu dikawal

oleh eksekutif, dilantik oleh Menteri Dalam Negeri. EAIC melantik setiausahanya sendiri. Can
