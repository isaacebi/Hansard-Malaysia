DR. 26.7.2022 71

3.36 ptg.

Dato’ Ngeh Koo Ham [Beruas]: Terima kasih Tuan Yang di-Pertua. Saya bangun
ingin membuat pendirian saya bahawa usul ini mesti ditolak. Kita tahu bahawa SOSMA
merupakan satu undang-undang yang kita panggil preventive detention laws. Di Malaysia ini,
sudah banyak lagi lain-lain undang-undang yang kita panggil preventive detention laws
termasuklah Prevention of Criminal Act 1959, Prevention of Terrorism Act (POTA) 2015 dan
kita tahu SOSMA 2012 ini juga merupakan satu preventive detention laws.

Undang-undang preventive detention laws ini maksudnya kita menangkap dan
menganggap seseorang itu salah sungguhpun belum dibuktikan bahawa sesuatu kesalahan
telah dilakukan. Ini hanya penjajah yang buat terhadap rakyat semasa di bawah penjajahan
British tetapi pada masa itu, penjajah pun ada sebab utama kenapa preventive detention laws
ini digunakan. la mula-mula digubal sebagai Emergency Regulation Ordinance 1948. Masa
itu ada darurat di Malaya masa itu. Selepas merdeka, rakyat mohon untuk dibebaskan
daripada undang-undang sedemikian.

Perdana Menteri pertama semasa meluluskan ISA pada tahun 1960, memberi
jaminan kepada Parlimen dan kepada seluruh negara bahawa ISA ini hanya akan digunakan
ke atas ahli-ahli parti komunis. Malangnya ia sudah banyak kali disalahgunakan. Lepas itu
kerana nak pinda ISA ini, kita tukar kepada SOSMA tetapi SOSMA ini hakikatnya sama
dengan ISA kerana ia merupakan satu undang-undang preventive detention. la tidak
menghormati kebebasan yang dijamin di bawah Perlembagaan negara kita kepada rakyat.

Ikut prinsip undang-undang, seseorang itu mestilah dibuktikan bersalah sebelum kita
menghukumnya tetapi undang-undang ini hukum dahulu dan hukumannya bukan 28 hari
yang sekarang kerajaan minta kita bagi kepada pihak polis atau Eksekutif tetapi hukuman di
bawah SOSMA ini bertahun-tahun tanpa bicara.

Ini kerana di bawah seksyen 30 SOSMA ini, semua kes sekuriti di bawah SOSMA ini
akan didakwa di mahkamah tinggi. Kalau mahkamah tinggi membuktikan orang ini tidak
bersalah, pendakwa raya boleh mohon sahaja dan hakim mesti membenarkan orang itu terus
ditahan reman dalam penjara sementara rayuan dibuat kepada Mahkamah Rayuan.

01540

Di Mahkamah Rayuan, kalau pun Mahkamah Rayuan memutuskan orang ini tidak
bersalah, tangkapan tak betul, masih kalau pendakwa raya nak merayu lagi kepada
Mahkamah Persekutuan. Hakim Mahkamah Rayuan tidak ada pilihan, mengikut undang-
undang ini mesti mengarahkan orang tidak bersalah ini terus di reman dalam penjara
sehingga Mahkamah Persekutuan memutuskan.

Kita tahu proses di Mahkamah Tinggi, perbicaraan sampai Mahkamah Rayuan dan
Mahkamah Persekutuan memakan masa bertahun-tahun lamanya. Mahkamah telah
putuskan dia tidak bersalah kita masih menahan dia. Ini satu penghinaan kepada sistem
kehakiman negara kita. Oleh sebab itu undang-undang kalau kita sebuah negara
bertamadun, kita hormati hakim membuat keputusan, bukan pihak eksekutif yang kalau nak

tahan orang politik, musuhnya tidak bersalah dianiaya bertahun-tahun.
