DR. 26.7.2022 37

terma ‘kartel’ sebagainya ia tidak menggambarkan usaha gigih industri ini sepanjang
sehinggalah ke hari ini.

Persoalan saya tadi, Yang Berhormat Timbalan Menteri sebut bahawa langkah
pertama adalah menghentikan eksport. Jawapan, dalan Parlimen menunjukkan kerugian
yang ditanggung oleh penternak kita ialah RM56 juta sebulan. Jadi, mungkin boleh diambil
kira impak dan kesan jangka masa panjang. So, you might to do this now tetapi akhirnya
market dan pasaran tersebut tertutup untuk Malaysia dalam bulan-bulan mendatang.

Kedua ialah isu subsidi. Yang Berhormat Timbalan Menteri sebut tadi katakan
bahawa kita mahu mengukur dan memberi subsidi bergantung kepada keluaran telur ayam
contohnya. Akan tetapi, apa yang dilahirkan oleh Persatuan Penternak adalah it is a chicken
and eggs situation, dengan izin.

Kalau tidak ada subsidi yang mencukupi - sekarang 5 sen sedangkan harga sudah
naik sampai ke tahap 45 sen, mereka tidak boleh hasilkan dengan lebih. Jadi, mohon
kementerian kalau boleh ambil kira pemberian subsidi yang mencukupi bagi pengeluaran
telur ayam sebagaimana disaran oleh pakar. Terima kasih Tuan Yang di-Pertua, thank you
very much.

Datuk Dr. Nik Muhammad Zawawi bin Haji Salleh: Terima kasih Tuan Yang di-
Pertua dan terima kasih Yang Berhormat yang bertanya. Ya, a/hamadulillah negara kita dalam
industri ayam ini walaupun dia bukan terbaik tetapi dia adalah terbilanglah dalam kalangan
negara-negara yang lain. Kerajaan akan berusaha untuk memastikan bekalan ayam, telur
dalam negara kita ini lebih mantap dengan cara kita mengerakkan agensi-agensi kerajaan
untuk menjadi pemain-pemain utama dalam bidang ini.

Adapun yang menyentuh eksport ayam ke luar negara apabila kerajaan meletakkan
syarat-syarat yang ketat terutamanya ayam hiduplah untuk ke luar negara, ini untuk kita
pastikan bekalan ayam di dalam negara kita mencukupi. Ada beberapa perkara yang kita
kena ambil satu responsibility yang secara menyeluruhlah antara rakyat, kerajaan, pemain
industri dan seumpamanya.

Apabila kita menghadapi kesukaran, maka pihak industri ayam juga dia kena ambil
cakna dan kena ada tolak ansur. Jangan sekali-kali berlaku kita ambil kesempatan untuk
mengaut keuntungan yang lebih besar pada saat rakyat negara kita berhadapan dengan
kesusahan yang sangat teruk.

Jadi, kerajaan stop eksport ke luar negara ini, biar kita faham untuk kita pastikan
bekalan makanan di dalam negara kita cukup. Saya tidak nafikan ia sedikit sebanyak
menjejaskan pengusaha-pengusaha ayam kerana yang dieksport dia akan mendapat
keuntungan yang lebih besar.

Akan tetapi, kalau kita faham ini adalah food security, ini adalah keperluan dalam
negara kita, kita bersabar sekejap kerana kerajaan akan buka selepas daripada ini
sebagaimana biasa untuk dieksport ke luar negara.

Begitu juga dengan subsidi, tentang ayam dan juga telur di dalam negara kita. Kalau

kita lihat subsidi ini, Malaysia adalah satu-satunya negara yang mengeluarkan subsidi kepada
