DR. 26.7.2022 63

you keluar you tidak rasa panjang, okey mari kita berhujah lagi. [Ketawa]. Selama 28 hari 1

Tuan Sanisvara Nethaji Rayer a/l Rajaji [Jelutong]: Yang Berhormat, Yang
Berhormat.

Tuan Chang Lih Kang [Tanjong Malim]: Ya, silakan.

01510

Tuan Sanisvara Nethaji Rayer a/l Rajaji [Jelutong]: Yang Berhormat, bukan 28
hari. Tadi saya telah berhujah. Yang Berhormat Port Dickson masuk satu hari saja di Bukit
Aman, dibelasah. Ini menunjukkan bahawa perkara ini boleh berlaku. Sejarah menunjukkan
hanya satu hari sahaja dalam lokap pun sudah mencukupi. Dalam kes itu yang dituduh bukan
orang biasa, seorang Ketua Polis Negara dituduh.

Tuan Chang Lih Kang [Tanjong Malim]: Ya, terima kasih Yang Berhormat Jelutong.
Saya setuju, 28 hari sangat panjang dan ia juga membuka ruang untuk disalahgunakan.
Risiko sangat tinggi sebab sekarang kalau kita ikut 117, 14 hari sahaja tetapi kita pun sudah
dengar banyak insiden death in police custody dengan izin. So, kita kena memberhentikan
perkara daripada berlaku. Kita bukan tidak memberikan kuasa kepada polis untuk menyiasat
tetapi kuasa itu haruslah disemak oleh pihak majistret ataupun mahkamah.

Selain itu, saya juga ingin sentuh sedikit tentang proportionate yang reman itu. Kalau
bunuh, kalau ada kes bunuh, orang yang disyaki (OYDS) itu 14 hari boleh selesaikan semua
siasatan dan boleh bawa ke mahkamah. Kenapa organize crime dengan izin perlu 28 hari
walaupun Yang Berhormat Menteri sudah sebut 28 hari itu penting sebab orang yang terlibat
dalam organize crime ini terlalu ramai. Akan tetapi kalau katakan ada satu kes pencurian
yang melibatkan ramai orang, adakah kita juga akan minta Dewan yang mulia ini memberikan
kuasa sepenuhnya kepada pihak polis sebab kita tidak cukup manpower, tidak cukup masa
untuk siasat. When is enough?

Tuan Yang di-Pertua, bila itu cukup? Kalau 14 hari tidak cukup, minta 28 hari. Kalau
28 hari tidak cukup, minta 60 hari. So, saya rasa there is no end. Kalau kita tidak pastikan
kecekapan pihak polis ini dipertingkatkan, kalau kita tidak memastikan, kalau katakan PDRM
ini tidak cukup manpower, kita wujudkan perjawatan baru tetapi bukan korbankan kebebasan
OYDS ini yang mungkin akan diseksa kerana force conviction dan lain-lain.

Itu sebabnya saya rasa Tuan Yang di-Pertua, saya ingin memperingatkan Dewan ini,
tadi Yang Berhormat Pontian ada sebut beberapa negara di mana sangat...

Dato’ Ramli bin Dato' Mohd Nor [Cameron Highlands]: Boleh gulung Yang
Berhormat.

Tuan Chang Lih Kang [Tanjong Malim]: Ya, ya saya gulunglah Tuan Yang di-
Pertua. Tadi New Zealand pernah disebut oleh Yang Berhormat Pontian, Australia dan
banyak lagi. Akan tetapi kalau kita tengok balik New Zealand ini juga dia punya sistem sama
dengan kita. Reman 14 hari, yang paling banyak 15 hari sebab 24 jam yang awal itu kira satu
hari. Sama sahaja dengan negara kita, kenapa negara lain boleh buat, negara lain boleh
siasat, boleh selesaikan kes dalam 14 hari tetapi negara kita tidak boleh selesaikan kes dalam

14 hari. Itu sahaja yang saya hendak sampaikan.
