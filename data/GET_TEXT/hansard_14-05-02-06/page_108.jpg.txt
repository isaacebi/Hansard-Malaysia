DR. 26.7.2022 103

kemungkinan daripada fasal ini bahawa IPCC mempunyai kuasa untuk memanggil saksi
tetapi saksi tersebut boleh menolak untuk menjawab sebarang soalan. Jadi, soalannya di sini,
adakah itu berpatutan? Ini kerana kalau dia menolak, terdapat kemungkinan wujudnya satu
senario yang mana IPCC tidak dihormati. Akan tetapi, kalau kita tengok dalam skop yang
diikuti dengan EAIC, dalam kuasa untuk mendesak pengeluaran dokumen dan benda-benda
lain, Akta EAIC di bawah seksyen 40 dan 43, kuasa penyitaan dan penggeledahan sebarang
dokumen dan barangan. Akan tetapi, kalau kita tengok di bawah RUU IPCC, anggota polis
boleh menolak sekiranya dokumen barang tersebut diklasifikasikan sebagai rahsia di bawah
OSA.

Seterusnya, saya akan membawa kepada soalan berkenaan dengan apa yang
disebut dalam fasal 5 dalam kuasa melawat ke premis polis, lokap dan pusat tahanan.
Soalannya ialah kenapa perlunya notis awal dikeluarkan? Saya memahami bahawa
kemungkinan daripada segi pentadbiran tetapi kalau wujudnya sebagai contoh satu kejadian
yang perlunya satu siasatan yang rapi, kKemudian diberikan notis, tidak kah itu akan
mewujudkan kesangsian dalam proses tersebut?

Akhir sekali Tuan Yang di-Pertua, saya ingin merujuk soalan kepada aduan terhadap
polis di bawah fasal 24 iaitu aduan terhadap anggota pasukan polis. Kalau rujuk di sini klausa
24, fasal 24 telah mewajibkan pengadu untuk membuat aduan dalam bentuk bertulis bersama
butiran-butiran pengadu. Jadi, saya faham tentang elemen membela mereka yang membuat
laporan di bawah Whistleblowers Protection Act. Itu selepas pelaksanaan proses menerima,
dilaksanakan siasatan dan kemudian dibawa ke mahkamah di bawah Whistleblowers
Protection Act.

Akan tetapi, dalam preparation, preemptive ya, kalau dalam fasal 24 mewajibkan
pengadu membuat aduan dalam bentuk bertulis bersama butiran pengadu, saya memahami
kalau tidak adanya satu proses untuk mengambil bukti dan laporan kemungkinan, ada salah
guna. Akan tetapi, pada masa yang sama, adakah tidak secara tidak langsung proses ini
akan mewujudkan satu ketakutan untuk memberikan laporan-laporan?

Itu sahaja soalan saya kepada Yang Berhormat Menteri. Walau bagaimanapun,
harapan saya - tadi saya pun dengar Yang Berhormat Menteri berbahas dan memberikan
komitmen. Dalam apa-apa pelaksanaan, saya memahami tetapi saya juga berharap Yang
Berhormat Menteri mengambil kira tentang isu hak asasi manusia kerana Malaysia sudah
menjadi sebuah negara yang dikenali di bawah United Nations sebagai salah satu daripada
ahli hak asasi. Jadi, pemantauan yang lebih kepada pelaksanaan ertinya. Dengan itu,
Pengerang menyokong tetapi harapan menyokong bersyarat. Terima kasih.

Tuan Yang di-Pertua: Terima kasih. Yang Berhormat Tebrau. Yang Berhormat

Tebrau. Lima minit Yang Berhormat.

5.16 ptg.

Tuan Steven Choong Shiau Yoon [Tebrau]: Terima kasih Tuan Yang di-Pertua
mengizinkan saya sertai perbahasan Rang Undang-undang Suruhanjaya Bebas
Tatakelakuan Polis 2020. Tuan Yang di-Pertua, Tebrau sudi sokong RUU ini sekiranya Yang
