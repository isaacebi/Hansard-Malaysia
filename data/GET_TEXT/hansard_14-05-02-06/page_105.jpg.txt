DR. 26.7.2022 100

awam terhadap pasukan polis dan menggelakkan penyiasatan yang berat sebelah bagi
menutup kesalahan pasukan polis.

Bagi membolehkan siasatan ke atas aduan yang diterima oleh IPCC dijalankan
secara inklusif dan komprehensif, wakil daripada SUHAKAM boleh dijemput untuk
bekerjasama dengan pasukan siasatan IPCC terutamanya bagi kes kematian dalam tahanan.

RUU IPCC 2020 ini bertujuan untuk mengadakan peruntukan bagi penubuhan
Suruhanjaya Bebas Tatakelakuan Polis. Matlamat RUU yang dicadangkan adalah untuk
mempertingkatkan integriti pasukan polis, mengurangkan salah laku dalam kalangan anggota
pasukan polis dan meningkatkan keyakinan orang ramai terhadap pasukan polis.

RUU IPCC 2020 ini mengandungi tujuh bahagian seperti berikut—

Bahagian | memperkatakan perkara permulaan yang mengandungi tajuk ringkas dan
tafsiran.

Bahagian II akta yang dicadangkan ini memperkatakan penubuhan, fungsi dan kuasa
Suruhanjaya.

Bahagian Ill akta memperkatakan mengenai pentadbiran Suruhanjaya termasuk
pelantikan Setiausaha dan pengambilan khidmat perunding.

Bahagian IV akta mengandungi peruntukan yang berhubungan dengan pengurusan
aduan oleh Suruhanjaya termasuk cara aduan boleh dibuat.

Bahagian V akta mengandungi peruntukan mengenai kuasa penyiasatan oleh
Suruhanjaya dan pegawai Suruhanjaya termasuk kuasa untuk memulakan penyiasatan salah
laku atas inisiatifnya sendiri.

Bahagian VI mengandungi peruntukan mengenai kesalahan termasuk kesalahan
dalam mengemukakan maklumat palsu.

Bahagian VII mengandungi peruntukan pelbagai termasuk memperuntukkan
tanggungjawab pasukan polis untuk bekerjasama dengan dan membantu Suruhanjaya
termasuklah memberikan apa-apa maklumat yang dikehendaki oleh Suruhanjaya.

Tuan Yang di-Pertua, saya ingin mencadangkan.

Tuan Yang di-Pertua: Terima kasih Yang Berhormat Menteri. Ada sesiapa yang
menyokong?

Timbalan Menteri di Jabatan Perdana Menteri (Parlimen dan Undang-undang)
[Datuk Wira Hajah Mas Ermieyati binti Samsudin]: Tuan Yang di-Pertua, saya
menyokong.

Tuan Yang di-Pertua: Terima kasih Yang Berhormat Timbalan Menteri. Ahli-ahli
Yang Berhormat, masalah di hadapan Majlis ialah rang undang-undang bernama suatu akta
untuk mengadakan peruntukan bagi penubuhan Suruhanjaya Bebas Tatakelakuan Polis
sebagai suatu badan pemantau bebas dan untuk mengadakan peruntukan mengenai fungsi
dan kuasanya, termasuklah kuasa bagi perkara yang berhubungan dengan aduan salah laku
dan penyiasatannya, dan bagi perkara lain yang berkaitan dengannya dibacakan kali yang
kedua sekarang dan terbuka untuk dibahaskan.

Saya telah mendapat senarai pembahas. Saya akan umumkan 18 orang dahulu.

Dimulakan oleh Yang Berhormat Pengerang dan diikuti oleh Ahli-ahli Yang Berhormat yang
