DR. 26.7.2022 119

banyak berkorban untuk negara tetapi ada sesuatu yang perlu dibetulkan dalam perjalanan
PDR\M ini. Terima kasih Tuan Yang di-Pertua.
Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Hulu Langat. Seterusnya saya menjemput Yang Berhormat Kampar.

6.16 ptg.

Tuan Su Keong Siong [Kampar]: Terima kasih Tuan Yang di-Pertua kerana
memberikan saya peluang untuk membahaskan Rang Undang-undang Suruhanjaya Bebas
Tatakelakuan Polis 2020 ini. Sepertimana yang telah dinyatakan oleh ramai Ahli Yang
Berhormat, salah satu isu yang dibangkitkan daripada rang undang-undang yang telah
bermula dari tahun 2005 di dalam Laporan Suruhanjaya Bebas Diraja yang mana
mengatakan satu IPCMC perlu diwujudkan untuk menyiasat semua aduan terhadap anggota
polis.

Akan tetapi dalam Laporan Suruhanjaya Diraja tersebut itu juga terkandung
berkenaan dengan isu-isu kebajikan anggota-anggota polis. Untuk makluman Yang
Berhormat Menteri, di Ibu Pejabat Polis Daerah Kampar, walaupun ianya telah diwujudkan
sejak 2009, sehingga hari ini tiada perjawatan Timbalan OCPD yang dilantik sehingga hari
ini. Walaupun dari 2009 sehingga sekarang 2022 dah. Saya hendak tanya, kenapa kelewatan
ataupun sebab kenapa tidak dilantik Timbalan OCPD di Ibu Pejabat Polis Daerah Kampar ini
sebab ia memang penting untuk anggota-anggota polis untuk menjalankan tugas mereka dan
untuk moral mereka.

Susah untuk OCPD seorang untuk mengendalikan kalau hendak pergi bercuti ke
ataupun dia hendak pergi mesyuarat. Siapa yang akan menjaga atau mengambil alih
tanggungjawab untuk mengetuai Ibu Pejabat Polis Daerah Kampar itu. Jadi, saya memang
menyokong niat kerajaan untuk menyiasat salah laku polis. Tetapi apa yang kita lihat dalam
rang undang-undang yang dibentangkan pada hari ini, memang terdapat banyak kecacatan
dari mulanya walaupun ia dinamakan sebagai Suruhanjaya Bebas, tetapi tiada langsung apa
yang bebas dalam akta ini.

Daripada pelantikan Anggota Suruhanjaya ini, ia tidak bebas langsung. Kenapa tidak
kita letak satu clause sepertimana yang dihujahkan oleh Yang Berhormat Bukit Gelugor. Kita
katakan tiada anggota polis yang boleh dilantik ke dalam suruhanjaya ini. Sebab selepas
siasatan ini suruhanjaya akan mengesyorkan kepada Suruhanjaya Polis, pasukan polis untuk
mengambil tindakan tatatertib. Tetapi apa yang berlaku? Hanya di dalam seksyen 30
Suruhanjaya Bebas ini akan mengesyorkan apa-apa tindakan.

Selepas itu langsung tidak terkandung apa-apa klausa yang mengatakan apa
tindakan seharusnya diambil oleh Suruhanjaya Pasukan Polis ini. Mereka boleh ambil
rekomendasi ini letak dengan izin Tuan Yang di-Pertua, it can put in the cabinet together dust.
No tindakan and nothing can be done. Jadi kita hendak tengok hasil siasatan yang telah
dijalankan dan apa tindakan yang akan diambil selepas itu.

Lagi satu faktor yang penting, apabila kita hendak bebas, kita kena ada ketelusan

juga dalam seksyen 24. Aduan ini mesti dalam bertulis dan butir-butir pengadu perlu
