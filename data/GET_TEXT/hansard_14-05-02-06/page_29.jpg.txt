DR. 26.7.2022 24

sekitar daripada segi kemapanannya dan tidak menimbulkan apa-apa kesan kepada
masyarakat dan seumpamanya.
01120

Oleh sebab itulah kita menekankan kepada perlombongan yang bertanggungjawab,
mampan, kompetensi, nilai tambah produk, mematuhi norma industri standard tinggi,
pengendalian sumber mineral strategik dan juga kecekapan sumber. Itulah yang kita akan
pastikan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Ada soalan tambahan ketiga. Sila Yang Berhormat Kuantan.

Puan Fuziah binti Salleh [Kuantan]: Terima kasih Tuan Yang di-Pertua. Yang
Berhormat Menteri, saya tertarik dengan apa Yang Berhormat Menteri sebut tadi NREE tanpa
radioaktif. Saya juga dengar bahawa Yang Berhormat Menteri sebut negeri saya Pahang ada
juga berminat untuk buat perlombongan berkenaan dengan NREE ini.

Sebenarnya yang bermasalah ialah apabila ada radioaktif dan seperti sisa buangan
radioaktif oleh Lynas dan sekarang Lynas pula mahu meminta untuk meneruskan
mengeluarkan sisa buangan radioaktif di Gebeng, Kuantan.

Jadi persoalan saya, bolehkah Yang Berhormat Menteri pastikan bahawa semua
perlombongan yang melibatkan REE di Malaysia ini tidak ada bahan radioaktif dan tidak
menjana sisa buangan radioaktif apabila ia diusahakan di hiliran nanti. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kuantan. Sila Yang Berhormat Menteri.

Datuk Seri Takiyuddin bin Hassan: Terima kasih Yang Berhormat Kuantan atas
soalan ini yang saya rasa terlalu teknikal untuk saya jawab secara terperinci. Namun
demikian, sudah tentulah apabila sesuatu kebenaran lesen dan sebagainya dikeluarkan
untuk perlombongan sama ada NR-REE ataupun REE itu sendiri sudah ada requirement
ataupun terma-terma rujukan yang perlu dipatuhi.

Mengambil contoh projek di Lynas dan sebagainya. Saya kira ia telah diambil
tindakan yang sewajarnya di bawah kementerian yang berkenaan iaitu MOSTI dan
kementerian saya akan sentiasa bekerjasama terutamanya apabila melibatkan non-
radioactive rare earth element ini. Jadi, kita akan pastikan perkara itu akan diambil tindakan.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Pertanyaan Jawab Lisan seterusnya saya menjemput Yang Berhormat

Dato’ Mohd Nizar bin Haji Zakaria, Yang Berhormat Parit.

3. Dato’ Mohd Nizar bin Haji Zakaria [Parit] minta Menteri Pelancongan, Seni dan
Budaya menyatakan:

(a) apakah tindakan kerajaan terhadap pihak yang menawarkan
perkhidmatan badal haji pada harga tidak munasabah dengan
kebanyakannya bermotifkan penipuan; dan

(b) bagaimanakah kerajaan akan memastikan perkara ini dapat
dibanteras secara menyeluruh.
