DR. 26.7.2022 115

yang boleh duduk di dalam IPCC dan buat keterangan dan juga mereka boleh buat siasatan
dalaman dalam isu ini.

Saya harap kita boleh mula dengan itu. We have one foot in. Kita kena teruskan
dengan cara macam mana kita hendak atasi masalah-masalah yang baru-baru ini telah dilihat
dan telah pun dengar dengan beberapa isu tentang Polis Diraja Malaysia. Satu-satunya ialah
kematian di dalam lokap. Saya setuju, saya pun hendak jawab juga apa sebab ada kematian
di dalam lokap. Akan tetapi tentunya bukannya semua sebab polis. Ada banyak yang kena
tangkap ini ialah ada kesakitan dan sebagainya. We cannot just decide ataupun buat satu
andaian bahawa ini adalah sebab polis.

Oleh sebab itu IPCC yang kita akan introduce untuk kali ini, saya ingat baik untuk kita
gunakan sebagai permulaan. Kalau kita hendak revisit IPCC kemudian, selepas itu kita boleh
tengok cara macam mana telah kita lakukan ini untuk satu ke dua tahun. Selepas itu kita ada
idea-idea baharu ataupun hujah-hujah baharu yang boleh digunakan dan Parlimen boleh
tentukan bahawa kita boleh bagi lebih kuasa kepada IPCC untuk masa depan yang akan
datang.

Di dalam ini saya hendak cadangkan kalau boleh Yang Berhormat Menteri, bahawa
keanggotaannya yang terlibat sekarang ada tujuh orang dan sebagainya. Anggotanya kalau
boleh, ada dua orang dari Ahli Parlimen, dicadangkan untuk diletak di dalam tribunal ini.
Siapa-siapa itu kita boleh tentukan kemudian tetapi kalau ada macam itu, the question of
liability is more open. Kita boleh gunakan cara ini untuk kita tentukan bahawa IPCC ini ialah
satu-satunya badan yang bebas dan juga dengan integriti tinggi. Kita boleh gunakan ini untuk
masa depan yang akan datang.

Sekali lagi saya hendak katakan, IPCC ini bukan toothless tiger. Kalau toothless tiger
ini, kita nampak tiger pun kita larilah dahulu. Kita sudah tunggu, kita tengok dia ada gigi kah
tidak ada gigit tetapi kalau kita sudah ada satu bil! yang dimulakan dan kita akan gunakan,
saya minta sangat untuk Ahli-ahli Parlimen dan kawan-kawan kita untuk bagi peluang untuk
bill ini diluluskan.

Pada masa yang sama, untuk Menteri dan juga kementerian dan Perdana Menteri
untuk tentukan bahawa orang-orang yang akan dinamakan di dalam tribunal ini ialah orang-
orang dengan integriti dan faham apanya tugas mereka di dalam IPCC ini dan kita boleh
lanjutkan untuk masa depan yang akan datang. Dengan itu, Tuan Yang di-Pertua, saya
sokong.

Timbalan Yang di-Pertua [Dato' Mohd Rashid Hasnon]: Terima kasih Yang

Berhormat Kuala Langat. Seterusnya saya jemput Yang Berhormat Sungai Buloh.

6.03 ptg.

Tuan Sivarasa Rasiah [Sungai Buloh]: Terima kasih Tuan Yang di-Pertua kerana
membenarkan saya mengambil bahagian dalam perbahasan. Saya seperti rakan saya Yang
Berhormat Jelutong, tidak menyokong RUU ini sebab saya anggap dan saya boleh tunjuk

sekarang, RUU ini tercacat dari segi fundamental.
