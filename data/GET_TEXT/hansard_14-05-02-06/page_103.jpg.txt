DR. 26.7.2022 98
RANG UNDANG-UNDANG

RANG UNDANG-UNDANG SURUHANJAYA BEBAS
TATAKELAKUAN POLIS 2020

Bacaan Kali Yang Kedua dan Ketiga

4.57 ptg.

Tuan Yang di-Pertua: Yang Berhormat Menteri silakan.

Menteri Dalam Negeri [Datuk Seri Hamzah bin Zainudin]: Tuan Yang di-Pertua...

Tuan Khalid bin Abd Samad [Shah Alam]: Yang penting lawan kezaliman.

Datuk Seri Panglima Bung Moktar bin Radin [Kinabatangan]: Tengok-tengok
juga Yang Berhormat Shah Alam Yang Berhormat Menteri, kalau ada pergerakan dia, saya
ingat siasatlah. [Ketawa]

Tuan Yang di-Pertua: Pohon Yang Berhormat semua beri laluan kepada Yang
Berhormat Menteri untuk memberi huraian mengenai rang undang-undang bacaan kali
kedua. Silakan Yang Berhormat Menteri.

Datuk Seri Hamzah bin Zainudin: Tuan Yang di-Pertua, saya mohon
mencadangkan iaitu bahawa Rang Undang-undang Suruhanjaya Bebas Tatakelakuan Polis
2020 dibacakan kali kedua sekarang.

Tuan Yang di-Pertua: Silakan.

Datuk Seri Hamzah bin Zainudin: Tuan Yang di-Pertua, Malaysia merupakan
negara yang berdaulat dan berpaksikan kepada Perlembagaan Persekutuan sebagai
undang-undang tertinggi dalam negara. Oleh yang demikian, dalam menggubal mana-mana
akta dan undang-undang, kerajaan perlu memastikan — ini adalah bacaan yang...

Beberapa Ahli: [Bercakap tanpa menggunakan pembesar suara] ...Belum habis.

Datuk Seri Hamzah bin Zainudin: Belum habis yang tadi kan? Bacaan kali kedua
atau kali Ketiga?

Tuan Yang di-Pertua: Yang Kedua.

Datuk Seri Hamzah bin Zainudin: Yang ini... [Sambil menunjukkan senaskah
dokumen]

Tuan Yang di-Pertua: Kali Kedua.

Datuk Seri Hamzah bin Zainudin: Jadi, mereka confuse-kan saya Tuan Yang di-
Pertua, sebab tadi usul.

Tuan Khalid bin Abd Samad [Shah Alam]: You have always been confuse lah
Yang Berhormat Menteri. Memang Yang Berhormat ni confuse... [Dewan riuh]

Tuan Su Keong Siong [Kampar]: Jangan salahkan orang lain

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Menteri kena sabotaj. Tangkap dia orang ini.

Datuk Wira Dr. Mohd. Hatta bin Md. Ramli [Lumut]: Tangkap SOSMA itu.

Tuan Noor Amin bin Ahmad [Kangar]: Oleh sebab itu SOSMA selalu tersalah

tangkap orang ini.
