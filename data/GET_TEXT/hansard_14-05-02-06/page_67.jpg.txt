DR. 26.7.2022 62

3.05 ptg.

Tuan Chang Lih Kang [Tanjong Malim]: Terima kasih Tuan Yang di-Pertua. Saya
bangkit untuk membahaskan usul di mana subseksyen 4(5) SOSMA untuk terus berkuat
kuasa bagi tempoh 5 tahun lagi. Saya ingin menegaskan bahawa saya membantah sekeras-
kerasnya usul ini. Saya ingin menegaskan juga bahawa kita ini juga bersimpati pada mangsa-
mangsa jenayah tetapi bukanlah tanggungjawab polis untuk menetapkan, menentukan siapa
yang bersalah.

Bukan tanggungjawab polis untuk menetapkan atau menjatuhkan hukuman dan juga
denda orang-orang yang disyaki melakukan jenayah tersebut. Orang yang ditahan itu adalah
OYDS, orang yang disyaki. Bukan lagi OKT, bukan lagi orang kena tuduh. Saya harap wakil-
wakil kerajaan jangan cuba mengelirukan Dewan.

Tuan Yang di-Pertua, pada mulanya Menteri KDN sudah pun memberikan jaminan
bahawa undang-undang ini tidak akan digunakan atas orang politik. Saya hendak kata yang
jaminan itu tidak penting sebab apa yang dijamin oleh menteri-menteri sebelum ini, yang
menggubal ISA pun kata ISA tidak akan digunakan atas orang politik tetapi tidak pernah
konsisten kerajaan.

Kalau kita meneliti apa yang berlaku dalam penahanan ISA itu, dari KMM Kumpulan
Mujahidin Malaysia kepada Kumpulan Militan Malaysia, tidak pernah konsisten hujah ataupun
kenyataan daripada pihak KDN ataupun polis. Jadi, itu tidak penting untuk saya. Apa yang
penting adalah SOSMA ini, usul ini kita kena pertahankan, kita kena pertahankan prinsip
utama demokrasi iaitu semak dan imbang, check and balance.

Tuan Yang di-Pertua, peranan penting dalam Dewan yang mulia ini adalah untuk
check and balance, semak atas kuasa yang diberikan kepada eksekutif dan itu adalah
peranan utama Dewan yang mulia ini. Kita kena ambil kira ruang yang mungkin disalah guna
oleh pihak PDRM ataupun mana-mana agensi kerajaan. Kita tidak boleh memberikan kuasa
yang seluas-luasnya kepada mana-mana agensi kerajaan kerana kita perlu mengamalkan
pendekatan check and balance ini.

Saya bagi contoh dalam CPC, seksyen 117 Kanun Acara Jenayah, kita ada juga
proses untuk semak dan imbang. Semak atas kuasa polis selepas polis menahan seseorang
selama 24 jam, dia kena bawa OYDS itu kepada mahkamah, kepada majistret untuk tentukan
sama ada boleh dilanjutkan reman atau tidak. Selepas itu, kalau hendak lanjutkan lagi dia
perlu bawa sekali lagi OYDS itu ke depan majistret.

Ini membenarkan majistret untuk menyemak atas kuasa polis supaya kuasa polis
tidak terlalu besar tetapi dalam usul ini, SOSMA yang subseksyen 4(5) ini, pihak polis ataupun
pihak KDN meminta supaya kuasa yang seluas-luasnya diberikan kepada PDRM supaya
polis boleh menahan orang 28 hari tanpa perlu dibawa ke hadapan majistret.

Saya rasa ini adalah satu perkara yang tidak dapat diterima oleh Dewan yang mulia
ini sebab Dewan yang mulia ini memainkan peranan check and balance juga. Kita kena juga
memastikan semua agensi eksekutif perlu disemak. Tuan Yang di-Pertua, 28 hari itu panjang.

Kalau sesiapa kata 28 hari tidak panjang cuba masuk lokap polis untuk 8 hari. Selepas 8 hari,
