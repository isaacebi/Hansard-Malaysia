DR. 26.7.2022 112

Jadi, dengan adanya saluran ini bahawa kita boleh complaint maka kita boleh
menjaga nama baik pihak polis yang telah pun menjalankan tugas mereka dengan begitu
baik sekali. Tidak boleh dinafikan. But, we do admit. There are a few officers yang ran over
board dan mereka inilah apa yang dilakukan oleh mereka itu akan dipercakapkan berkali-kali
di Dewan Rakyat dan macam-macam lagi. But now, kalau kita ada IPCC maknanya saya
yakin dan percaya akan dapat kita menjaga nama baik pihak polis kerana pada majoritinya
saya rasa polis telah pun menjalankan tugas mereka dengan begitu baik sekali. Tuan Yang
di-Pertua, saya menyokong.

01750

Timbalan Yang di-Pertua [Dato' Mohd Rashid Hasnon]: Terima kasih Yang

Berhormat Padang Rengas. Seterusnya saya menjemput Yang Berhormat Muar, tidak ada

dalam Dewan. Saya jemput Yang Berhormat Setiu.

5.50 ptg.

Tuan Shahrizukirnain bin Abd Kadir [Setiu]: Terima kasih Tuan Yang di-Pertua.
Assalamualaikum warahmatullahi wabarakatuh.

Penubuhan suruhanjaya ini sedikit sebanyak mampu mengembalikan keyakinan
masyarakat terhadap PDRM yang juga selaku badan yang menjaga keselamatan negara. Hal
ini kerana ia melibatkan soal integriti para pegawai polis yang semakin terhakis disebabkan
pelbagai isu, bukan sahaja berkait dengan isu kematian orang dalam tahanan, bahkan isu
rasuah dan sebagainya.

Oleh itu, apa yang menjadi kebimbangan saya juga adalah wujudnya pertindihan
kuasa antara IPCC dengan Suruhanjaya Integriti Agensi Penguatkuasaan (EAIC) yang sedia
ada, yang seharusnya memainkan peranan dalam memastikan integriti anggota polis benar-
benar dipelihara. Soalan saya, apakah jaminan kerajaan dengan kewujudan suruhanjaya ini
mampu menangani masalah salah laku polis yang selama ini dengan kewujudan EAIC
terbukti masih belum berjaya menangani masalah serius salah laku polis.

Tuan Yang di-Pertua, penubuhan ini juga sebagai salah satu langkah dalam usaha
menambah baik institusi Polis Diraja Malaysia. IPCC yang merupakan cadangan titik tengah
untuk turut mengambil kira kepentingan dua pihak iaitu masyarakat serta warga polis. Namun
begitu, saya ingin memohon pencerahan daripada pihak kementerian berkenaan fungsi
sebenar IPCC ini. Saya difahamkan penubuhan badan ini tidak diberi kuasa untuk mengambil
tindakan terhadap salah laku polis, sebaliknya hanya boleh menyalurkan masalah tersebut
kepada Suruhanjaya Bebas Aduan Salah Laku Polis atau badan lain.

Contohnya, bila berlaku kes rasuah, IPCC perlu merujuk kepada SPRM dan
sebagainya. Oleh itu, sejauh manakah IPCC ini memainkan fungsinya untuk menyelesaikan
isu salah laku polis jika mereka perlu dirujukkan kepada badan pelaksana sedia ada? Mohon
penjelasan.

Tuan Yang di-Pertua, saya mendapat maklumat mengenai dakwaan sesetengah
pihak bahawa IPCC juga boleh dianggotai oleh pegawai PDRM. Sekiranya dakwaan ini

benar, saya berpendapat bahawa ia merupakan suatu tindakan yang tidak wajar dan perlu
