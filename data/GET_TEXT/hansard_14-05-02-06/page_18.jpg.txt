DR. 26.7.2022 13

di mana bekalan bahan aktif farmaseutikal yang terbanyak dihasilkan dan juga peperangan
di Rusia dan Ukraine di mana bahan excipient iaitu bahan ditambah kepada bahan aktif
farmaseutikal untuk memberikan gaya kohesif seperti kanji dihasilkan.

Negara lain seperti Australia dan Singapura juga mengalami kekurangan stok ubat.
Permintaan yang tinggi dan gangguan kepada bekalan ini telah menyebabkan berlakunya
kekurangan bekalan bagi beberapa jenis ubat-ubatan walaupun pengeluaran ubat-ubatan
tersebut telah ditingkatkan oleh pengilang-pengilang tempatan. Selain itu jumlah ubat-ubatan
yang diimport dari luar negara juga telah ditingkatkan

Secara umumnya, keadaan ini dijangka akan pulih menjelang suku keempat tahun
2022. Sementara itu, KKM juga telah bersetuju supaya stok ubat-ubatan penimbal KKM bagi
ubat-ubatan tertentu diberi kebenaran untuk dilepaskan dan dijual kepada pihak swasta.

Untuk jangka masa panjang, antara inisiatif yang telah dirancang bagi memastikan
Country Drug Security and Self-Reliance dengan izin terutamanya dalam situasi krisis adalah:

(i) menggalakkan syarikat farmaseutikal tempatan mengeluarkan ubat-
ubatan sendiri termasuk bahan aktif farmaseutikal API melalui public
private partnership;

(ii) pembangunan ataupun naik taraf Sistem Pendaftaran QUEST yang
membolehkan product registration holder untuk mengemas kini
status pemasaran produk secara real time bagi membolehkan pihak
berkuasa memantau ketersediaan produk di pasaran;

(iii) pembangunan Sistem Pharmaceutical Track & Trace bagi
meningkatkan kebolehkesanan rantai bekalan ubat-ubatan serta
memantau ketersediaan produk di pasaran;

(iv) mengukuhkan kerjasama serantau ASEAN melalui ASEAN Drug
Security and Self-Reliance Framework. Projek yang diketuai oleh
Malaysia ini bermatlamat untuk menambah baik akses ubat-ubatan.

Salah satu strategi di bawah rangka kerja framework ini adalah
kaedah perolehan secara pukal ubat-ubatan untuk negara di rantau
ASEAN;

(v) satu kerangka sedang diperhalusi bagi mewujudkan kerjasama
strategik bersama negara-negara pengeluar API seperti India dan
China bagi menjamin bekalan API untuk kegunaan negara termasuk
semasa krisis; dan

(vi) Peranan advokasi KKM berkaitan paten produk farmaseutikal akan
diperkukuhkan melalui kerjasama dengan Perbadanan Harta Intelek
Malaysia (MyIPO) untuk mengelakkan paten evergreening. Ini akan
memastikan akses lebih awal kepada ubat-ubatan generik yang
mampu milik dan melindungi hak pemegang paten.

Dengan adanya perancangan ini kementerian berharap ia dapat menjamin bekalan

ubat-ubatan yang mencukupi serta berkualiti, selamat dan berkesan kepada rakyat Malaysia.

Terima kasih.
