DR. 26.7.2022 152

dan semuanya, itu Yang Berhormat Kampar hendak, supaya saya jamin kan orang sudah
tahu.

Beginilah, kalau ada aduan dan semua itu telah pun berlaku, hukuman yang akan
dibuat itu akan kita berikan kepada pengadu, itu yang sebenarnya. Akan kita beri, bukan
kepada seluruh dunia, apa yang berlaku.

Akhirnya, fasal enam tentang apa yang dibangkitkan oleh Yang Berhormat Dungun,
saya hendak maklumkan memang saringan akan dibuat, bukan hanya kita hendak tengok
daripada segi kelayakannya, saringan akan dibuat, kita hantar dengan SB, kita hantar untuk
check background mereka itu. Kalau mereka benar-benar tidak ada masalah, Lembaga Hasil
Dalam Negeri, SPRM dan semua itu, selalunya kita akan hantar kepada mereka. Bukan
hanya tentang suruhanjaya ini, semua suruhanjaya di bawah agensi-agensi kerajaan
selalunya kena buat saringan dahulu. Terima kasih Tuan Yang di-Pertua, itulah jawapan
untuk semua fasal.

[Fasal-fasal 1 hingga 47 diperintahkan jadi sebahagian daripada rang undang-
undang]

[Rang undang-undang dimaklumkan kepada Majlis sekarang]

[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali yang
ketiga, disokong oleh Timbalan Menteri Dalam Negeri | (Dato’ Sri Dr. Haji Ismail bin Haji
Mohamed Said) dan diluluskan]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

7.53 mlm.

Menteri di Jabatan Perdana Menteri (Parlimen dan Undang-undang) [Dato Sri
Dr. Haji Wan Junaidi bin Tuanku Jaafar]: Terima kasih Tuan Yang di-Pertua. Tuan Yang
di-Pertua,

“Mengikut Peraturan Mesyuarat 12(1), tanpa menghiraukan usul
terdahulu, saya mohon mencadangkan bahawa Mesyuarat pada hari ini
ditangguhkan sekarang dan selepas itu Majlis Mesyuarat akan
ditangguhkan sehingga jam 10.00 pagi, Rabu, 27 Julai 2022.”

Tuan Yang di-Pertua: Ada yang menyokong?

Timbalan Menteri Dalam Negeri | [Dato’ Sri Dr. Haji Ismail bin Haji Mohamed
Said]: Ya, saya menyokong.

Tuan Yang di-Pertua: Ahli-ahli Yang Berhormat, sekarang saya kemukakan
masalah kepada Majlis untuk diputuskan. Masalahnya ialah usul seperti yang dikemukakan
tadi hendaklah disetujukan.

[Usul dikemuka bagi diputuskan; dan disetujukan]
