DR. 26.7.2022 150

Tuan Yang di-Pertua: Tetapi dia sudah tarik balik. Yang Berhormat, sudah tarikh
balik. Ahli-ahli Yang Berhormat, terima kasih Yang Berhormat Menteri.

Ahli-ahli Yang Berhormat, sekarang saya kemukakan masalah kepada Majlis bagi
diputuskan. Masalahnya ialah bahawa rang undang-undang ini dibacakan kali yang kedua
sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]

[Tuan Yang di-Pertua mempengerusikan Jawatankuasa]

[Fasal-fasal dikemukakan kepada Jawatankuasa]

Fasal-fasal 1 hingga 47-

Tuan Pengerusi: Ada pembahas dalam jawatankuasa? Tidak ada?
Puan Teo Nie Ching [Kulai]: Sini, sini Tuan Yang di-Pertua, ada.

Tuan Pengerusi: Ada?

7.44 mlm.

Puan Teo Nie Ching [Kulai]: Ada, ada. Saya hendak rujuk kepada fasal 5 di mana
Suruhanjaya boleh buat kuasa Suruhanjaya 2(b) yang menyatakan bahawa “Mereka boleh
buat lawatan ke mana-mana tetapi perlu memberikan notis awal kepada Ketua Jabatan”.

Apa yang hendak saya nyatakan di sini adalah, sebenarnya ramai Yang Berhormat
Menteri suka buat spot check, surprise visit kerana mereka percaya bahawa ini adalah salah
satu cara untuk mereka memahami dan mengetahui apa yang sebenarnya situasi di dalam
jabatan tersebut. Jadi saya hendak tanya di sini, kKenapa di sini Suruhanjaya IPCC ini perlu
memberi notis awal. Bukankah ini akan defeat the purpose kalau mereka hendak tinjau apa-
apa situasi sebenarnya di sesebuah jabatan tersebut.

Selain daripada itu, saya juga hendak tanya bahawa, kerana di sini- sekejap ya.
Setiausaha adalah dilantik oleh Suruhanjaya, tetapi degan persetujuan daripada Menteri. Jadi
saya hendak tanya, kenapa persetujuan daripada Menteri adalah diperlukan kerana
bukankah kita memberi kepercayaan kepada Suruhanjaya ini supaya mereka boleh memilih
sesiapa yang sesuai untuk menjadi Setiausaha. Kenapa persetujuan daripada Menteri masih
diperlukan. Sekian, terima kasih Tuan Pengerusi.

Tuan Pengerusi: Terima kasih Yang Berhormat.

7.46 mlm.

Tuan Su Keong Siong [Kampar]: Tuan Pengerusi, saya hendak tanya berkenaan
dengan fasal 29 iaitu dapatan penyiasatan. Dalam fasal ini, dapatan penyiasatan hanya
dikemukakan dan disyorkan kepada Suruhanjaya. Apakah janji ataupun kaedah untuk

memastikan segala penyiasatan yang telah dijalankan hasilnya dapat dikemukakan untuk
