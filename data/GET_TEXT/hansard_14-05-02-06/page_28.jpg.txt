DR. 26.7.2022 23

olah undang-undang kita kelihatan agak terkebelakang sedikit. Walaupun tadi Yang
Berhormat Menteri ada sebutkan bahawa di Mukim Kenering itu penerokaan perlombongan
itu sebenarnya berada di dalam lembangan Sungai Perak yang melibatkan terdapat tiga loji
rawatan air yang juga berdekatan.

Jadi soalan saya, apakah langkah-langkah segera dalam meminda akta sedia ada
yang terkait pembangunan kawasan-kawasan sensitif alam sekitar termasuk kawasan
tadahan air supaya tiada kelompangan antara penguatkuasaan undang-undang dan juga
pelaksanaan penerokaan sumber NR-REE ini. Terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri, satu minit.

Datuk Seri Takiyuddin bin Hassan: Terima kasih Yang Berhormat Merbok atas
pertanyaan dan juga cadangan-cadangan. Sebagaimana saya sebutkan tadi bahawa SOP
ini dibina berdasarkan kepada undang-undang yang sedia ada di mana ia mematuhi
ketetapan ataupun requirement kepada pematuhan akta-akta tersebut terutamanya yang
melibatkan kualiti alam sekitar dan juga perancang bandar dan desa dan juga enakmen
mineral itu sendiri.

Saya hendak menyatakan bahawa untuk menghasilkan SOP ini, suatu libat urus yang
begitu luas telah diadakan melibatkan semua lapisan dan golongan masyarakat dan salah
satu keperluan yang ditetapkan ialah SIA atau social impact assessment yang juga diadakan
supaya melihat kesan kepada kehidupan dan juga kesejahteraan rakyat setempat.

Jadi itu semua telah diambil kira dan saya yakin sekiranya ada keperluan akta-kata
dan undang-undang yang berkuat kuasa perlu dipinda untuk selaraskan dengan SOP ini,
saya percaya jabatan berkenaan akan membuat pindaan-pindaan yang sepatutnya. Terima
kasih.

Timbalan Yang di-Pertua [Dato’ Mohd Rashid Hasnon]: Soalan tambahan yang
kedua, saya jemput sebelah ini. Silakan Yang Berhormat Jerai.

Tuan Sabri bin Azit [Jerai]: Assalamualaikum warahmatullahi wabarakatuh. Terima
kasih Tuan Yang di-Pertua. Soalan saya ialah, adakah semua pihak boleh memohon lesen
untuk melombong unsur nadir bumi dan bagaimanakah kaedah pemantauan yang akan
dilakukan bagi mengelak ekosistem daripada musnah dari aktiviti perlombongan ini. Sekian.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri satu minit.

Datuk Seri Takiyuddin bin Hassan: Terima kasih Yang Berhormat Jerai. Soalan
pertama, siapakah boleh memohon. Sebagaimana mineral-mineral biasa ketetapannya
mana-mana pihak boleh memohon sama ada secara individu ataupun secara syarikat atau
perbadanan. Namun demikian, mineral ini adalah di bawah bidang kuasa kerajaan negeri
sama ada daripada segi explorationnya dan juga miningnya di bawah lesen yang dikeluarkan
oleh Jabatan Mineral dan Geosains tetapi ia adalah kelulusan daripada pihak kerajaan negeri.

Kedua, sebagaimana yang telah saya tegaskan tadi di bawah SOP yang telah kita
bangunkan ini, ia mempunyai satu jawatankuasa penilai dan juga jawatankuasa yang

sentiasa melaksanakan kawal selia untuk memastikan ia tidak menjejaskan kualiti alam
