DR. 26.7.2022 41

Puan Kasthuriraani a/p Patto [Batu Kawan]: Terima kasih. We wait an anticipation
for a ruling. Terima kasih.

Dato’ Ramli bin Dato' Mohd Nor [Cameron Highlands]: Yes, definitely. He will be
coming later on.

Puan Kasthuriraani a/p Patto [Batu Kawan]: Terima kasih.

RANG UNDANG-UNDANG DIBAWA KE DALAM MESYUARAT

RANG UNDANG-UNDANG TABUNG ANGKATAN TENTERA
(PINDAAN) 2022

Bacaan Kali Yang Pertama

Rang undang-undang bernama suatu akta untuk meminda Akta Tabung Angkatan
Tentera 1973; dibawa ke dalam Mesyuarat oleh Timbalan Menteri Pertahanan [Dato’ Sri Ikmal
Hisham bin Abdul Aziz]; dibaca kali yang pertama; akan dibaca kali yang kedua pada

Mesyuarat ini.

USUL MENTERI DALAM NEGERI
AKTA KESALAHAN KESELAMATAN (LANGKAH-LANGKAH KHAS) 2012

12.15 tgh.
Menteri Dalam Negeri [Datuk Seri Hamzah bin Zainudin]: Terima kasih Tuan
Yang di-Pertua. Tuan Yang di-Pertua saya mohon mencadangkan:

“Bahawa Majlis ini membuat satu ketetapan menurut subseksyen
4(11) Akta Kesalahan Keselamatan (Langkah-langkah Khas) 2012 supaya
subseksyen 4(5) akta itu hendaklah terus berkuat kuasa bagi tempoh lima
tahun lagi mulai daripada 31 Julai 2022."

Tuan Yang di-Pertua, Akta Kesalahan Keselamatan (Langkah-langkah Khas) 2012
(SOSMA) [Akta 747] merupakan satu akta yang digubal khusus untuk mengadakan
peruntukan bagi langkah-langkah khas yang berhubung dengan kesalahan keselamatan bagi
maksud mengekalkan ketenteraman awam, keselamatan dan perkara-perkara yang berkait
dengannya.

Kesalahan-kesalahan keselamatan khusus yang boleh diambil tindakan di bawah

akta ini adalah seperti berikut;

(i) Bab VI -— Kesalahan-kesalahan Terhadap Negara, Kanun
Keseksaan [Akta 574];

(ii) Bab VIA — Kesalahan Berhubungan dengan Keganasan, Kanun
Keseksaan;

(iii) Bab VIB — Jenayah Terancang, Kanun Keseksaan;

(iv) Bahagian IIIA — Penyeludupan Migran, Akta Antipemerdagangan
Orang dan Antipenyeludupan Migran 2007 [Akta 670]; dan
