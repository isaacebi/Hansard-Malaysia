DR. 26.7.2022 35

pendidikan pengajaran dalam talian seperti yang dibangkitkan oleh Yang Berhormat Sibuti
tadi sangat-sangat ketara di bawah BestariNet di Sarawak. Jadi, penyelesaian yang ada ini
agak-agaknya bila kita boleh dapatkan daripada Kementerian?

Datuk Zahidi bin Zainul Abidin: Terima kasih Yang Berhormat. Sebenarnya Yang
Berhormat, untuk di Sarawak, maka seperti kita katakan tadi. Tahun 2022 sebanyak 339 buah
tapak 5G dirancang dibangunkan. Sebanyak 227 buah tapak di Daerah Kuching, dan 112
buah tapak di Daerah Miri. Sehingga 11 Julai, 17 buah tapak baharu siap 5G.

Akan tetapi untuk program pembelajaran di seluruh negeri Sarawak, kita ada program
PoP iaitu point of presence yang kita baru lulus baru-baru ini yang melibatkan 1.2 bilion. Ini
untuk kita daripada sekolah dan juga semua tempat sekolah untuk pembelajaran 4G. Internet
AG ini sudah cukup dah. Akan tetapi kalau kata hendak ambil 5G, baharu 17 buah tapak
daripada yang kita rancang 339 buah tapak. Terima kasih Yang Berhormat.

Dato’ Ramli bin Dato’ Mohd Nor [Cameron Highlands]: Soalan nombor 6, Yang
Berhormat Simpang Renggam tidak hadir. Kita terus kepada soalan nombor 7. Sila Yang

Berhormat Dato’ Sri Hasan bin Arifin, Rompin.

[Soalan No. 6 — YB. Dr. Maszlee bin Malik (Simpang Renggam) tidak hadir]

7. Dato’ Sri Hasan bin Arifin [Rompin] minta Menteri Pertanian dan Industri Makanan
menyatakan, pada tahap mana sekuriti makanan di Malaysia pada masa ini, dan sejauh
manakah keberkesanan usaha kementerian dalam menstabilkan harga bekalan makanan di
pasaran yang semakin meningkat.

Timbalan Menteri Pertanian dan Industri Makanan II [Datuk Dr. Nik Muhammad
Zawawi bin Haji Salleh]: Assalamualaikum warahmatullahi dan salam sejahtera.

Tuan Yang di-Pertua, dalam laporan Global Food Security Index (GFSI) tahun 2021
oleh The Economist Intelligence Unity (EIU), secara amnya sekuriti makanan negara masih
berada di tahap yang baik iaitu di tangga ke-39 dalam kalangan 113 buah negara yang dinilai.
Malaysia mencatat skor 70.1 iaitu pertambahan sebanyak 5.1 berbanding tahun 2020 yang
juga menunjukkan peningkatan skor tahunan yang tertinggi.

Berdasarkan analisis bekalan oleh MAFI, bagi tempoh Januari hingga Jun 2020,
bekalan makanan dalam negara adalah stabil dan kekal mencukupi bagi menampung
keperluan domestik. Walau bagaimanapun, tidak dapat dinafikan bahawa terdapat gangguan
dalam bekalan ayam dalam pertengahan bulan Mei 2022. Dalam hal ini, Kementerian
Pertanian dan Industri Makanan (MAFI) telah pun melaksanakan pelbagai intervensi untuk
mengukuhkan sekuriti bekalan makanan negara yang turut menyumbang kepada kestabilan
harga makanan. Antaranya:

(i) melaksanakan sekatan eksport ayam berkuat kuasa 1 Jun 2020

melibatkan bekalan ayam sebanyak 3.6 juga ekor sebulan;

(ii) mewujudkan stockpile ayam melibatkan 4,536 tan metrik untuk

menstabilkan bekalan ayam oleh Lembaga Pertubuhan Peladang;

(iii) mewujudkan stockpile ikan melibatkan seribu tan metrik oleh

Lembaga Kemajuan Ikan Malaysia;
