DR. 26.7.2022 32

Jadi, adakah kementerian mengkaji apakah strategi subsidi bersasar? Hari ini tidak
bersasar ini, semua orang dapat memiliki contohnya minyak masak. Semua pun boleh beli.
RON9Q5, semua pun boleh beli. Jadi, adakah peruntukan sebegini besar? Kalau saya rasa
RM200 bilion pun tidak cukup. Jadi bilakah kementerian hendak buat subsidi bersasar?

Tahun ini ataupun tahun depan? Bilakah kajian ini dibuat? Bilakah tempohnya? Time
frame yang akan dilaksanakan dengan kadar segera. Mohon Yang Berhormat Timbalan
Menteri untuk menjawab.

Dato’ Indera Mohd Shahar bin Abdullah: Terima kasih Tuan Yang di-Pertua, terima
kasih Ahli Parlimen Jempol, atas persoalan yang signifikan dan relevan berkaitan subsidi.

Izinkan saya memberi sikit pencerahan kepada Dewan yang mulia ini. Semasa kita
membentangkan bajet tahun 2022, kita hanya menjangkakan subsidi harga minya satu tong
berada pada kadar USD66. Akan tetapi apa yang berlaku pada hari ini ia sudah melebihi
USD100 per barrel.

Bermakna Yang Berhormat, satu peningkatan USD, kita mempunyai keuntungan
lebih kurang RM300 juta tetapi disebabkan dasar sedia ada yang ingin membantu rakyat, kita
wujudkan ceiling price pada RM2.05, kita terpaksa tampung lebih kurang RM600 juta.

Itu sebabnya Yang Berhormat, betul ada peningkatan daripada segi CPO. Ada
peningkatan daripada segi bran oil tetapi kadar subsidi ini yang kita hadapi masalah kerana
hasil daripada kenaikan ini hanya RM10 bilion tetapi kita masih perlu untuk tambah RM40
bilion.

Seperti mana Yang Berhormat sebutkan tadi, adakah kita akan lakukan secara
bersasar ataupun kita masih hendak mengekalkan secara pukal. Ini satu keputusan yang
cukup besar Yang Berhormat. Itu sebabnya Kementerian Kewangan meneliti sepenuhnya
dan membuat libat urus sebaik mungkin dan insya-Allah dalam masa yang terdekat semasa
Belanjawan 2023, mungkin kita akan mengumumkan perkara-perkara yang akan memberi
kemapanan fiskal negara.

Terima kasih Yang Berhormat.

5. Tuan Lukanisman bin Awang Sauni [Sibuti] minta Menteri Komunikasi dan
Multimedia menyatakan adakah kerajaan akan menawarkan spektrum 5G khusus bagi
kerajaan Sarawak bagi mengendalikan perkhidmatan 5G di Sarawak.

Timbalan Menteri Komunikasi dan Multimedia [Datuk Zahidi bin Zainul Abidin]:
Assalamualaikum dan salam sejahtera Tuan Yang di-Pertua. Selaras dengan keputusan
kerajaan mengenai pelaksanaan rangkaian dan infrastruktur 5G di negara oleh Digital
Nasional Berhad sebagai pengendali rangkaian borong tunggal kesemua spektrum 5G yang
dikenal pasti iaitu jalur 700 megahertz, 3.5 gigahertz dan 2.8 gigahertz telah diagihkan
sepenuhnya kepada TNB bagi penyediaan perkhidmatan 5G di seluruh negara.

Pelaksanaan pembangunan 5G di negeri Sarawak telah bermula pada suku kedua
tahun 2022. Pihak TNB sedang bekerjasama dengan pihak Kerajaan Negeri Sarawak dan
anak syarikat negeri Sarawak dan agensi-agensi yang berkaitan bagi memastikan

pembangunan rangkaian 5G berjalan lancar.
