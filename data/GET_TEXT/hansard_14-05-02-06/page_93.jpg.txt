DR. 26.7.2022 88

[Dewan riuh]

Tuan Yang di-Pertua: Duduk, duduk. Yang Berhormat, duduklah. Yang Berhormat.
Tidak apa, Yang Berhormat Timbalan Menteri. Saya cuma hendak memperingatkan,
peraturan kita kena ikut.

Selain daripada peraturan pun ada lah etika kita, moral kita macam Yang Berhormat
Menteri kata, rakyat di sana pun nampak. Nanti dia orang akan tahulah siapa yang akan....

Tuan Mohamed Hanipa bin Maidin [Sepang]: Tuan Yang di-Pertua hendak minta
petua, boleh tidak masa Yang Berhormat Menteri menggulung saya menjawab.

Tuan Yang di-Pertua: Yang Berhormat Sepang, duduk. Yang Berhormat Sepang,
duduk. So, selepas ini tolonglah saya tidak hendak lagi benda-benda, perkataan-perkataan
yang macam ini.

Saya bagi amaran terakhir, kalau hendak intervene tidak dibenarkan mencelah oleh
sesiapa yang mempunyai lantai percakapan, maka tolonglah jangan intervene, buang masa.
So, saya kena kuatkuasakan peraturan. Walaupun perkara ini saya tahu perkara yang hangat
tetapi kita ini janganlah hangat.

Seorang Ahli: [Bercakap tanpa menggunakan pembesar suara] Belah bahagi.

Tuan Yang di-Pertua: Jadi Yang Berhormat Menteri tolong, yang lain saya mohon
sangat-sangatlah ikut peraturan.

Dato’ Seri Hamzah bin Zainudin: Tuan Yang di-Pertua, yang ini yang saya katakan
bahawa kalaupun ada kes-kes yang seperti itu. Kalau ia satu kes yang pembunuhan seorang
membunuh seorang yang lain memang betullah kita sudah siasat, tangkap dan kita bawa.
Betul. Akan tetapi ini masalah yang saya sudah katakan tadi, kalau ia merupakan sesuatu
yang besar, mana boleh kita dalam 24 jam kita hendak bawa mereka ini sebab banyak lagi
siasatan yang harus kita lakukan.

Jadi sebab itu kita kena faham. Ada pula yang mengatakan, “Oh, kalau begitu
mengapa sepatutnya polis belum tangkap sudah buat siasatan dahulu”. Ini pun saya hendak
jelaskan kepada mereka yang sudah bangkitkan isu yang sama.

Sepatutnya polis sudah cekap, dia sepatutnya sudah boleh siasatan dahulu barulah
tangkap. Ceritanya, case by case. Ada kes yang memang kita siasat dahulu, kita tengok
dapatkan semua maklumat baru kita tangkap. Itu kalau Geng 08 betullah, kita siasat, kita
tengok, kita selidik. Sudah sampai masanya kita tengok betul baru kita tangkap. Akan tetapi
ada kes yang tiba-tiba berlaku. Macam mana hendak siasat dulu? Fikirlah sikit. Saya tidak
kata mereka bodoh tetapi saya kata fikir dahulu. Oleh sebab itulah kita hendak pastikan
supaya apa yang kita lakukan ini adalah untuk memastikan bab-bab yang telah pun saya
baca tadi.

Itu adalah merupakan sesuatu yang besar, keganasan yang menyebabkan sesuatu
yang boleh keadaan negara ini menjadi kelam kabut. Ini semualah sesuatu yang saya fikir
harus kita berikan tumpuan dan kerana siasatannya memakan masa. Jadi, ada juga yang

mengatakan kalau KTJ boleh buat reman.
