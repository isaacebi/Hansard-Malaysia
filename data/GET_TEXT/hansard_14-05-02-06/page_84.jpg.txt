DR. 26.7.2022 79

Saya tidak setuju”. By making that disclaimer dengan mengatakan, mengeluarkan kenyataan
itu, dia mengaku bahawa di bawah SOSMA, penderaan, penyeksaan, pengakuan yang
dipaksa boleh dilakukan. The disclaimer itself merupakan satu pengakuan bahawa undang-
undang itu tidak adil dan memberi ruang yang begitu besar kepada pihak polis untuk
menahan dan mendera orang yang ditahan. Saya hendak bagi tahu semua, just because
kalau kita tidak setuju dengan penyeksaan, penderaan dan sebagainya dan kita kata “Oh,
kita tidak setuju’, ia tidak lepaskan kamu daripada tanggungjawab untuk menentukan bahawa
undang-undang yang diluluskan di dalam Dewan ini adalah undang-undang yang adil.

Tuan Mohamad bin Sabu [Kota Raja]: Yang Berhormat Shah Alam.

Tuan Khalid bin Abd Samad [Shah Alam]: Saya hendak beritahu bahawa...

Tuan Mohamad bin Sabu [Kota Raja]: Yang Berhormat Shah Alam.

Tuan Khalid bin Abd Samad [Shah Alam]: Diam. Kena tambah dua minit lagi.

Tuan Mohamad bin Sabu [Kota Raja]: Bersyarah macam mana pun, manusia ini
dia boleh berubah. Hari ini cakap ini, esok cakap lain. Dulu bahas SOSMA, saya tidak Ahli
Parlimen waktu itu. Yang Berhormat Shah Alam Ahli Parlimen. Sampai 3.00 pagi PAS
menentang habis-habisan SOSMA dengan ayat al-Qurannya, dengan hadisnya. Sekarang
boleh sokong. [Ketawa][Tepuk] Jadi benda manusia berubah ini jangan ambil hairanlah Yang
Berhormat Shah Alam. [Ketawa]

Tuan Khalid bin Abd Samad [Shah Alam]: Ya, betul Yang Berhormat Kota Raja.
Itu poin sebenarnya yang saya hendak sebut. Ramai daripada Ahli-ahli Parlimen yang
daripada PAS dahulu. Saya pun dahulu daripada PAS. Kita berhujah sampai 3.00 pagi Tuan
Yang di-Pertua, membantah SOSMA kerana ia zalim. la merupakan satu undang-undang
yang mengambil kira ataupun menganggap orang yang ditahan itu adalah bersalah. Segala
yang telah ditentukan oleh CPC dilanggar. Bukan sekadar prosedur daripada segi
penahanan. Dia punya Akta Keterangan - ya ini daripada SOSMA punya undang-undang.
Dia kata, “Ketidakselarasan dengan Akta Keterangan 1950. Bahagian ini hendaklah berkuat
kuasa walau apa pun. Apa-apa ketidakselarasan dengan Akta Keterangan 1950...”.
Maknanya apa-apa keterangan, apa-apa bukti yang dalam mahkamah yang biasa akan
ditolak tetapi di bawah SOSMA, hakim terpaksa terima.

Seorang Ahli: Betul. Betul.

Tuan Khalid bin Abd Samad [Shah Alam]: Ini merupakan satu kezaliman. Saya
hendak tanya bagaimana Ahli-ahli Parlimen PAS boleh sokong undang-undang yang zalim
yang seperti ini.

Tuan Nik Mohamad Abduh bin Nik Abdul Aziz [Bachok]: [Tidak jelas]

Tuan Khalid bin Abd Samad [Shah Alam]: Ini merupakan yang tidak boleh
diterima...

Timbalan Menteri Sumber Manusia [Datuk Haji Awang bin Hashim]: Dahulu jadi
PAS berubah jadi Parti Amanah.

Tuan Khalid bin Abd Samad [Shah Alam]: ...dan kalau tuan-tuan menyokong

undang-undang ini tuan-tuan bersengkol dengan golongan yang zalim. [Membaca sepotong
