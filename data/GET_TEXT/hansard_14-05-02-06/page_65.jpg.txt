DR. 26.7.2022 60

dicapai dengan undian majoriti dalam Dewan yang mulia ini. Itu yang telah berlaku pada
minggu lepas.

Hari ini kita sebenarnya boleh menggunakan masa yang ada dalam perdebatan,
perbahasan dalam Dewan yang mulia ini untuk perkara-perkara lain. Contohnya kerajaan
sepatutnya membentangkan Kertas Putih terhadap kos sara hidup. Pasukan Khas Jihad
Tangani Inflasi sepatutnya membentangkan laporan interim mereka untuk sama-sama kita
mengetahui apa yang terjadi dan apakah yang akan dilakukan kerajaan.

Akan tetapi sayang, kerajaan tidak memberikan fokus kepada bahagian tertentu,
bahagian tersebut yang mana menyentuh terus keperitan hidup rakyat tetapi kerajaan mahu
tidak mahu hendak juga SOSMA ini khasnya berkenaan dengan subseksyen 4(5) dilanjutkan
untuk lima tahun lagi.

Saya meneliti pembentangan daripada Yang Berhormat Menteri Dalam Negeri tadi
yang mana sekali lagi mengatakan bahawa keadilan patut dilihat dalam skop yang lebih luas,
keselamatan negara dan rakyat kebanyakan perlu diberi keutamaan. Tidak ada siapa yang
menafikan kepentingan negara ataupun keselamatan negara. Kami di pihak pembangkang,
kami menghormati kedaulatan dan sentiasa menjunjung keselamatan negara.

1500

Tuan Cha Kee Chin [Rasah]: Itu komitmen kami daripada apa yang kami buat, apa
yang kami hujahkan, apa yang telah kami lakukan. Tidak kira ketika kami menjadi kerajaan
ataupun sebaliknya, keselamatan negara tiada kompromi. Cuma apa yang sedih adalah
janganlah menggunakan alasan-alasan ini untuk meneruskan sunset clause ini.

Kalau dah namanya sunset clause, kita kena faham. Parlimen yang mulia ini, pada
tahun 2012 telah menggariskan 5 tahun. Pada tahun 2017, dilanjutkan 5 tahun. Apakah
perlanjutan ini kita hendak teruskan 5 tahun dan setiap kali 5 tahun? Saya rasa itu bukan niat
sebenar Parlimen. Sunset clause itu hanya terpakai untuk 5 tahun ketika itu dan dilanjutkan
5 tahun kali kedua dan janganlah kita menjadikannya sebagai satu tradisi ataupun amalan
untuk kita terus dan meneruskannya setiap 5 tahun. Itu bukan caranya.

Saya nampak perbandingan yang dibuat oleh Yang Berhormat Menteri tadi.
Dibandingkan dengan ISA 1960, dibandingkan dengan Emergency Order 1969. Saya tidak
perlulah menyebut tahun 1960-an. Kita baru mencapai kemerdekaan daripada penjajah tetapi
kenapa kita masih hendak bandingkan dengan situasi hari ini.

Kita sepatutnya lebih matang. Keadaan kita lebih baik berbanding dengan ketika itu.
Anasir komunis ketika itu tidak berlaku lagi, tidak wujud lagi. Jadi, janganlah gunakan alasan-
alasan ataupun perbandingan yang tidak sewajarnya yang sudah lapuk ditelan masa pada
ketika ini untuk menjustify ataupun untuk membolehkan usul ini diterima.

Bagi saya kita sepatutnya menuju ke hadapan, menuju ke arah untuk memastikan
hak rakyat kita sama-sama kita dukung. Apa yang lebih mustahak adalah kita kena sentiasa
ingat, undang-undang substantif tetap ada tanpa SOSMA ini dilanjutkan 5 tahun. Penahanan
28 hari itu, tidak akan terjejas ataupun tempang prosiding yang terpakai dalam penyiasatan
polis dan juga prosedur undang-undang yang terpakai di negara ini. Banyak lagi, seksyen

117 Kanun Tatacara Jenayah dan juga banyak lagi undang-undang tidak kira daripada segi
