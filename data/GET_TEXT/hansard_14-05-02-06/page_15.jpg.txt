DR. 26.7.2022 10

Okey, yang pertamanya mengenai kedapatan tiga buah kolam, tiga buah kolam yang
terdapat di atas gunung itu. Secara jujur dan ikhlas, kementerian terpaksa menjelaskan
bahawa kajian belum lagi dapat mengesahkan bahawa kewujudan kolam-kolam takungan di
atas itu menjadi punca kejadian yang telah berlaku. Belum lagi sebab kolam itu intact, belum
pecah tetapi kejadian itu telah berlaku.

Namun demikian, kementerian memberi jaminan sekiranya cadangan menutup atau
mengalihkan keluar air daripada kolam ini memberi jaminan risiko tidak berlaku, maka ia akan
diambil tindakan segera di mana pelaksanaan ini saya jelaskan bergantung pada Kerajaan
Negeri Kedah, bukan kementerian. Akan tetapi, insya-Allah kementerian akan bekerjasama
dengan Kerajaan Negeri Kedah untuk menyelesaikan isu mengelakkan risiko ini berlaku.
Insya-Allah, saya beri jaminan, saya akan turun sendiri insya-Allah.

Keduanya mengenai pampasan yang disebut oleh Yang Berhormat Baling daripada
syarikat-syarikat yang mendapat konsesi balak dan juga kebenaran menanam Musang King
dan sebagainya. Sekali lagi perkara ini saya rasa bergantung pada kerajaan negeri kerana
yang meluluskan pembalakan di sini ialah kerajaan negeri, yang memberi kebenaran untuk
menanam tanaman ladang hutan juga kerajaan negeri. Jadi, terpulang kepada kerajaan
negeri untuk menggunakan budi bicara untuk impose satu pampasan. Di sini pun ada ADUN
daripada Gurun, Kedah, boleh bangkitkan dalam Dewan Undangan Negeri bahawa mungkin-

Saya hendak jelaskan bahawa tadi Jabatan Perhutanan telah menjelaskan detail EIA
- telah menjelaskan bahawa EIA itu tidak termasuk untuk penanaman durian hibrid. la hanya
merangkumi tanaman ladang hutan sahaja, tidak termasuk. Jadi, ini satu pelanggaran kepada
DEIA yang telah dikeluarkan untuk projek ini. Jadi, terpulang kepada kerajaan negeri dan
insya-Allah Kerajaan Persekutuan boleh berunding dan menasihatkan kerajaan negeri
supaya mengambil langkah yang terbaik untuk menyelesaikan masalah yang dihadapi oleh
rakyat Baling. Terima kasih.

Tuan Karupaiya a/l Mutusami [Padang Serai]: [Bangun]

Tuan Wong Hon Wai [Bukit Bendera]: Soalan tambahan.

Timbalan Yang di-Pertua [Dato' Mohd Rashid Hasnon]: Terima kasih. Masa
sebenarnya tidak, 10 minit tetapi terhad kepada 10 minit itu. Baik, saya bagi seringkasnya,
sila Yang Berhormat Kulim-Bandar Baharu.

Datuk Seri Saifuddin Nasution bin Ismail [Kulim-Bandar Baharu]: Yang
Berhormat Menteri. Penjelasan tadi itu semua cerita tentang post-tragedy. Tindakan agensi,
langkah baharu yang dibuat, itu semua cerita post-tragedy. Yang kita hendak tahu ialah apa
pengajaran yang kerajaan boleh ambil sebagai satu komitmen.

Saya bagi contoh, ceritanya adalah ada tangan mengganggu dan mengubah status
hutan simpan kekal. Ceritanya di situ. Lama sebelum Gunung Inas, di kawasan saya di
Gunung Pongsu, hutan simpan kekal juga dinyah warta sebahagiannya. Banjir di Karangan
dan Sungai Kob makan dua korban. Waktu itu awal tahun 2018. Saya bangkitkan dalam
Jemaah Menteri, arwah KSN kita Tan Sri Ali Hamsa segera kemudian bertindak dan

pembalakan dihentikan.
