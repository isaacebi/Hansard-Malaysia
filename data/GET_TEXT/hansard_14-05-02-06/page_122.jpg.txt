DR. 26.7.2022 117

di mana Tun Dzaiddin dengan pasukannya telah cadangkan badan suruhanjaya itu akan
siasat, bukan polis lagi. So, untuk aduan serius kah macam ada tuduhan sexual or
molestation dalam lokap, dengan izin itu akan disiasat oleh pegawai IPCMC atau IPCC, apa
nama tidak besar tetapi tidak akan dirujuk balik kepada pihak polis untuk siasatan seperti
sekarang.

Jadi, kita nampak macam dari 2005 sampai sekarang 2022, kita tidak bergerak ke
depan langsung. So bagi saya, RUU ini walaupun tujuan dia baik, kita semua hendak
tubuhkan satu badan macam ini, badan yang kononnya bebas untuk siasat salah laku yang
diadu terhadap pihak polis tetapi badan ini akan gagal dalam tugas penting itu.

Timbalan Yang di-Pertua [Dato' Mohd Rashid Hasnon]: Masa sudah tamat, Yang
Berhormat.

Tuan Sivarasa Rasiah [Sungai Buloh]: Jadi seperti Yang Berhormat Jelutong, saya
cadangkan bill, rang undang-undang ini dirujuk kepada Jawatankuasa Pilihan Khas untuk
dikaji dan dibawa balik dengan bentuk yang lebih baik, yang betul-betul boleh melaksanakan
tugas siasatan secara bebas, secara profesional terhadap aduan salah laku oleh pihak polis.
1810

Saya minta Yang Berhormat Menteri menjawab, macam mana siasatan bebas boleh
dilakukan oleh PDRM lagi atas tuduhan-tuduhan terhadap mereka yang melibatkan unsur
jenayah. Dengan itu, itulah soalan saya kepada Yang Berhormat Menteri, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Sungai Buloh. Seterusnya saya menjemput Yang Berhormat Hulu Langat.

6.10 ptg.

Datuk Haji Hasanuddin bin Mohd Yunus [Hulu Langat]: Bismillahi Rahmani
Rahim, terima kasih Tuan Yang di-Pertua. Seperti yang disebutkan oleh sahabat saya Yang
Berhormat Sungai Buloh tadi, 2005 - Laporan Suruhanjaya Diraja Untuk Meningkatkan
Operasi dan Pengurusan PDRM yang telah diketuai oleh Tun Mohamed Dzaiddin Abdullah
merupakan satu faktor asas kenapa RUU ini dibentangkan dan percubaan-percubaan yang
telah dilakukan. Kalau kita lihat IPCMC, satu perbincangan tuntas antara Pusat Governans,
Integriti dan Anti-Rasuah Nasional (GIACC) telah berbincang dengan pihak polis dan
perbincangan itu saya rasa cukup detail.

Kita bukan hanya sekadar untuk menghukum anggota PDRM, tetapi sebenarnya kita
hendak pergi lebih jauh daripada itu. Apabila saya melihat tentang fungsi suruhanjaya yang
kita hendak tubuhkan ini dengan peranan-peranannya seksyen 4(a),(b),(c) dan (d). Saya ingin
meringkaskan bahawa sebenarnya kami Ahli-ahli Parlimen, khususnya saya seorang Islam,
saya ingin mengatakan bahawa saya mahukan anggota PDRM yang akhirnya membawa
rezeki halal untuk anak-anak, pasangan dan barangkali untuk ibu bapa mereka.

Kita tidak mahu mereka meneruskan tradisi buruk menerima rasuah, salah guna
kuasa dan sebagainya dan akhirnya anggota-anggota PDRM yang lain mengikut contoh yang
telah terukir dalam sejarah PDRM ini. Sebenarnya kalau daripada segi sudut ilmu psikologi,

untuk kita mengubah sebab saya lihat dalam PDRM ini berdasarkan pada kajian dan bukti-
