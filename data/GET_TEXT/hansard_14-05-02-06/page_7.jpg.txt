DR. 26.7.2022 2

Governmental Committee signed on 27" February, 1963, in so far as they are not
implemented by express provision of the Constitution of Malaysia’.

Kita harus bersatu padu dan membina untuk kekuatan, keamanan dan perpaduan di
negara ini demi anak-anak dan cucu-cucu kita. Kita perlu elakkan bermain dengan semantik
dan politik kerana ia akan membawa lebih kebaikan daripada keburukan khas daripada segi
kesatuan dan kesepaduan Keluarga Malaysia. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Soalan tambahan, sila Yang Berhormat Sepanggar.

Datuk Mohd Azis bin Jamman [Sepanggar]: Terima kasih kepada jawapan Yang
Berhormat Menteri tadi. Nampak seolah-olah apa yang disebutkan oleh Yang Berhormat
Menteri itu bahawa akan dipertahankan Perjanjian Malaysia 63. Kenapa soalan ini saya
bertanyakan Yang Berhormat Menteri? Oleh sebab ada pemimpin tertinggi daripada parti
sebelah sana, parti Yang Amat Berhormat Bera telah mencadangkan agar satu perjanjian
baharu diadakan.

Perlu diingat, saya harap Yang Berhormat Menteri dapat memperingatkan Yang
Amat Berhormat Perdana Menteri bahawa sebelum Perjanjian Malaysia 63 ini
ditandatangani, ada referendum bertanya kepada rakyat negeri Sabah sama ada kita
bersetuju untuk membentuk Malaysia ataupun sebaliknya. Jika perjanjian baharu
dicadangkan, bermakna kerajaan seolah-olah meminta agar referendum baharu diadakan di
negeri Sabah. So, saya rasa itu perkara yang tidak bijak. Cuma soalan tambahan saya Yang
Berhormat Menteri, sebelum ini saya telah membangkitkan isu 40 peratus. Oleh sebab 40
peratus ini berkait rapat dengan Perjanjian Malaysia 1963.

Akan tetapi apa yang menjadi tanda tanya, apabila sebagaimana yang pernah saya
pernah maklumkan kepada Yang Berhormat Menteri sendiri dan saya pernah bangkitkan
dalam Dewan ini, apabila warta tahun 1970 itu telah dilakukan dengan tidak teratur, malah
disebutkan bahawa telah dibentangkan pada satu tarikh yang tidak ada tersenarai dalam
jadual Parlimen bersidang pada tahun 1971.

#1010

Jadi, apa jaminan kerajaan agar tidak akan ada lagi warta-warta ataupun undang-
undang yang diwartakan membelakangi semangat Perjanjian Malaysia tahun 1963.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Sepanggar. Silakan, Yang Berhormat Menteri, dua minit 30 saat, jawab.

Datuk Seri Panglima Dr. Maximus Johnity Ongkili: Terima kasih, Yang Berhormat
Sepanggar. Cukup fasih dengan perkara ini. Soalan tambahan tadi ia lari sedikit daripada isu
MA63 mengenai dengan perjanjian baharu walaupun saya terima input yang Yang Berhormat
telah beri.

Berkaitan dengan isu 40 peratus itu mengenai di bawah Perkara 112, punya akta,
kita sedang kaji perkara tersebut dan Yang Berhormat telah bercakap dan berbicara dengan
saya juga dan sekali gus dengan Speaker juga iaitu mengenai dengan persidangan, adakah
pada tahun 1971 yang berkait dengan enakmen ataupun apa yang telah diputuskan pada

waktu itu.
