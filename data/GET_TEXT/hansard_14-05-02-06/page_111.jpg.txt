DR. 26.7.2022 106

termasuklah kuasa bagi perkara yang berhubungan dengan aduan salah laku dan
penyiasatan bagi perkara lain yang berkaitan dengannya.”

Walau bagaimanapun Tuan Yang di-Pertua, adalah amat diragui memandangkan
seksyen 62 yang dicadangkan dalam RUU IPCMC dahulu yang melarang pelantikan seorang
ahli ataupun bekas ahli berpasukan polis sebagai ahli suruhanjaya telah pun dikeluarkan
daripada RUU IPCMC ini. Dalam erti kata lain, ahli-ahli IPCC ini boleh terdiri daripada ahli-
ahli atau bekas ahli pasukan polis. Sudah tentunya ini bercanggah dengan matlamat IPCC
ini iaitu sebagai satu badan bebas. Oleh kerana sudah tentunya ia tidak akan menjadi satu
badan bebas sekiranya ia terdiri daripada anggota sendiri.

Apa yang membawa saya kepada persoalan kedua saya iaitu apakah tujuan sebenar
IPCC ini? IPCMC terdahulunya telah pun dicadangkan untuk mengatasi masalah kelemahan-
kelemahan Suruhanjaya Integriti, Agensi Penguatkuasaan ataupun EAIC, khususnya
ketiadaan kuasa menghukum oleh EAIC tersebut. Ini telah pun membawa kepada EAIC
tersebut dirujuk sebagai, dengan izin Tuan Yang di-Pertua, satu toothless tiger.
Memandangkan telah berlakunya banyak kes yang melibatkan keganasan ataupun police
brutality, kKematian dalam lokap dan lain-lain salah laku yang dikatakan disebabkan oleh pihak
polis, maka Kerajaan PH dahulu telah pun bertekad untuk memperkasakan EAIC tersebut
dengan memperkenalkan IPCMC.

Persoalan ketiga saya Tuan Yang di-Pertua adalah sama ada IPCC adalah berlainan
daripada EAIC tersebut. Adalah jelas bahawa jawapannya adalah tidak. Oleh kerana aduan
utama RUU IPCC ini adalah bahawa ia tidak mempunyai sebarang kuasa untuk mengenakan
hukuman di dalam kes-kes yang melibatkan salah laku oleh anggota polis. Ini adalah kerana
seksyen 30, subseksyen 1, RUU IPCC ini, suruhanjaya hanya berkuasa untuk merujuk segala
dapatan salah laku ataupun kesalahan kepada badan-badan yang berkenaan seperti SPRM
dan Police Force Commission setelah mempertimbangkan dapatan-dapatan dan
pengesyoran oleh Jawatankuasa Aduan. Dalam erti kata lain, IPCC ini langsungnya tiada
sebarang kuasa untuk mengenakan hukuman terhadap seorang anggota polis yang
melakukan satu salah laku tetapi sebaliknya diwajibkan untuk merujuk kes salah laku tersebut
kepada badan yang lain. Jadi, apakah perlunya IPCC ini? Lebih baik aduan-aduan salah laku
diajukan secara terus kepada badan-badan tersebut untuk mengambil tindakan.

IPCMC yang dahulu sebaliknya memperuntukkan atau mempunyai peruntukan-
peruntukan yang tertentu Tuan Yang di-Pertua, di dalam Bahagian 6 yang berkenaan dengan
prosiding-prosiding untuk menangani kejadian-kejadian salah laku. Di mana IPCMC tersebut
mempunyai kuasa tatatertib terhadap mana-mana kejadian salah laku yang dilakukan oleh
pihak polis. Tambahan pula, IPCMC juga diwajibkan untuk mendirikan satu lembaga tatatertib
yang mempunyai bidang kuasa, antara lain mengambil tindakan berkenaan tindakan-
tindakan tatatertib yang boleh mengakibatkan pembuangan kerja atau pengurangan pangkat.
Mengikut seksyen 33, RUU IPCMC tersebut, lembaga tatatertib tersebut boleh mengenakan
tujuh jenis hukuman bermula daripada amaran hingga pembuangan kerja. Ini menunjukkan

bahawa IPCMC tersebut sememangnya diperkenalkan untuk mengatasi masalah salah laku
