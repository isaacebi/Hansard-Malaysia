DR. 26.7.2022 38

ayam dan telur. Kalau adapun, satu dua negara dalam dunia yang buat sebagaimana
Malaysia.

Jadi, saya ucap syabaslah kepada Kerajaan Malaysia dan kepada rakyat Malaysia.
Cuma, pesan saya jangan salah guna kepada subsidi yang diberikan oleh pihak kerajaan.
Berlaku ketirisan walaupun- diambil yang harga subsidi kemudian dibawa ke luar negara. Ini
adalah satu sikap yang tidak bertanggungjawab dan saya kira benda ini insya-Allah rakyat
kita satu masa dia akan memahami. Sekian, terima kasih.

Dato’ Sri Bung Moktar bin Radin [Kinabatangan]: Mintak sedikit Tuan Yang di-
Pertua.

Tuan Sim Tze Tzin [Bayan Baru]: Tuan Yang di-Pertua, minta soalan tambahan.

Dato’ Ramli bin Dato’ Mohd Nor [Cameron Highlands]: Yang Berhormat Bayan
Baru.

Tuan Sim Tze Tzin [Bayan Baru]: Terima kasih Tuan Yang di-Pertua. Saya
bersetuju dengan Yang Berhormat Permatang Pauh bahawa connotation ‘cartel itu
membawa nama buruk kepada satu industri yang berjaya. Kalau Yang Berhormat Menteri
ada bukti tolong dakwa mereka ke mahkamah. Kalau kita hanya menggunakan kartel, kartel,
kartel ia memberi - petani itu mereka sudah rasa tertekan dengan pelbagai regulation over
regulation. Kita tahu bahawa kalau over regulation terlalu menyekat maka industri itu akan
menjadi dia akan gagal.

Jadi, soalan saya kepada Yang Berhormat Timbalan Menteri adalah apabila kerajaan
kata dan temporary export itu menstabilkan pengeluaran supaya pengeluaran itu akan
membantu rakyat Malaysia mengekalkan harga. Saya pun baca kenyataan bahawa sekarang
sudah mencukupi.

Jadi, bilakah kerajaan akan mempertimbangkan pembukaan semula eksport kepada
negara lain? Ini kerana, kita tahu bahawa pengeksportan kepada negara lain dia sebenarnya
cross subsidy. Keuntungan kita jual kepada Brunei, jual kepada Singapura sebenarnya
keuntungan itu dia akan membantu mengekalkan harga yang rendah untuk pasaran
domestik. Jadi, mohon pencerahan daripada Yang Berhormat Timbalan Menteri, bilakah
pasaran untuk buka semula akan dipertimbangkan oleh kerajaan? Terima kasih.

Datuk Dr. Nik Muhammad Zawawi bin Haji Salleh: Terima kasih kepada sahabat
saya Yang Berhormat Bayan Baru. Berkenaan dengan kartel yang wujud, ada pihak yang -
dan saya pun tidak suka guna perkataan-perkataan begini kerana ada segelintir dia bukan
besar barangkali ada beberapa individu, syarikat yang salah guna dengan kemudahan-
kemudahan yang diberikan oleh pihak kerajaan. Lantaran itu, pihak kerajaan buat beberapa
opsyen supaya isu ini boleh ditangani daripada satu masa ke satu masa.

Sebagai contoh, kerajaan membenarkan kepada agensi-agensi LPP, Jabatan
Pertanian, ANGKASA, NAFAS untuk menjadi pemain ayam dan juga telur di dalam negara
kita dengan kita akan mewujudkan sistem rangkaian pengeluaran ini daripada A to Z iaitu
daripada telurnya, daripada anaknya sehingga kita akan membekalkan ayam ini kepada

rakyat di dalam negara kita.
