DR. 26.7.2022 80

ayat Al-Quran] “Jangan kamu condong kepada orang yang zalim. Kamu akan disambar oleh
api neraka”. Saya hendak beri peringatan itu. [Tepuk]

Saya harap bahawa tuan-tuan dan puan-puan memahami implikasi undang-undang
ini yang zalim dan yang menindas rakyat. Bukan sekadar Ahli Politik. Saya tahu Menteri kata
“Oh, jangan risau ahli politik’. No, this is not about ahli politik sahaja. Last point, this is not
just about ahli politik. Semua orang - We must give them justice dalam pembelaan.

Seorang Ahli: Betul.

Tuan Khalid bin Abd Samad [Shah Alam]: Baik. Terima kasih. Saya tolak. [Ketawa]

Tuan Yang di-Pertua: Okey. Terima kasih. Oleh sebab PAS disebut, saya kena
jemputlah Yang Berhormat Bachok sebagai pembahas terakhir ya.

Seorang Ahli: Tidak payahlah Yang Berhormat Bachok.

Tuan Nik Mohamad Abduh bin Nik Abdul Aziz [Bachok]: Amat-amat berterima
kasih Tuan Yang di-Pertua.

Tuan Karupaiya a/l Mutusami [Padang Serai]: Tuan Yang di-Pertua, Padang Serai
minta PAS...

4.07 ptg.

Tuan Nik Mohamad Abduh bin Nik Abdul Aziz [Bachok]: Assalamualaikum
warahmatullahi wabarakatuh. Untuk perbahasan usul melanjutkan tempoh kuat kuasa
subseksyen 4(5) SOSMA ini, saya hendak satu tajuk sahaja. Adakah SOSMA terkeluar
daripada landasan keadilan Islam? [Dewan riuh]

Pertama, saya hendak bercakap pasal nas. Saya tidak hendak sebut ‘nas’,
perbincangannya. Hak kerajaan untuk menahan individu yang tidak bersalah, nas
menyatakan jelas itu salah kerajaan. Kedua, hak kerajaan menahan individu yang bersalah
sebagai hukuman. Nas adalah membenarkan.

Ketiga, hak kerajaan menahan individu yang disyaki bersalah untuk siasatan. Nas
ada membenarkan. Keempat...

Tuan Khalid bin Abd Samad [Shah Alam]: Dia punya prosesnya macam mana?

Tuan Nik Mohamad Abduh bin Nik Abdul Aziz [Bachok]: Diamlah dahulu.
Prosesnya...

[Pembesar suara dimatikan]

Tuan Yang di-Pertua: Yang Berhormat, Yang Berhormat, Yang Berhormat, Yang
Berhormat Shah Alam. Tadi, tadi Yang Berhormat Shah Alam. Yang Berhormat Shah Alam,
tadi Yang Berhormat Bachok tidak kacau.

Tuan Khalid bin Abd Samad [Shah Alam]: Pasal dia yang terakhir. Dia tidak beri
kita jawab. Inilah masalahnya.

Tuan Yang di-Pertua: Yang Berhormat.

Tuan Nik Mohamad Abduh bin Nik Abdul Aziz [Bachok]: Kita bahas panjang di
luar. Hendak panjang, pendek boleh di luar. Masa tidak ada.

Tuan Mohamed Hanipa bin Maidin [Sepang]: Bahas sekali.

Tuan Nik Mohamad Abduh bin Nik Abdul Aziz [Bachok]: Keempat...
