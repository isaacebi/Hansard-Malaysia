DR. 26.7.2022 59

Ada peruntukan lain di mana menjadikan proses pengadilan itu satu proses yang
salah, yang tidak adil. Juga kalau yang dituduh itu didapati tidak bersalah dan pihak
pendakwaan buat rayuan, dia akan sekali lagi dinafikan ikat jamin dan mesti duduk dalam
penjara sehingga akhir rayuan. Ini semua adalah peruntukan yang tidak adil.

Hujah daripada Yang Berhormat Menteri yang kita sudah dengar minggu lepas ialah
seperti dahulu sebab ini adalah perkara yang rumit, complicated, melibatkan beberapa orang
polis, tidak boleh merujuk ini kepada mahkamah dan memerlukan masa ini dan kalau dirujuk
kepada mahkamah, ini akan menimbulkan halangan ataupun rintangan dalam proses
siasatan dan sebagainya.

Ini dengan hormat kita tidak boleh terima. Proses siasatan kalau polis perlu anggota
terlatih, tambahan anggota bagilah mereka. Itu kita sokong dengan penuh. Polis mesti ada
sumber manusia dan peralatan dan sebagainya yang cukup tetapi hak yang asas, perkara
yang asas seperti hak untuk berjumpa dengan peguam, hak bila ditangkap atau ditahan oleh
pihak polis, hak untuk dibawa ke mahkamah supaya ada pihak ketiga yang bebas yang akan
memantau tangkapan itu. Tahanan itu sama ada OKT yang disiasat itu dianiayai, diseksa
ataupun apa-apalah sebab kita ada contoh yang cukup banyak di mana ada bukti itu berlaku.

Jadi kita tidak kata ini berlaku di semua kes, bukan. Akan tetapi ada berlaku di
beberapa kes. Akan tetapi prinsip itu yang fundamental Tuan Yang di-Pertua sebab kita tidak
boleh gadaikan seperti yang Menteri berhujah. Kita tidak boleh gadaikan hak yang asas itu
dengan hujah, “Oh! itu akan ganggu proses siasatan”.

Jadi atas alasan itu saya berhujah di sini, saya dan ramai kita di barisan
pembangkang kita akan bantah usul ini dan kita akan teruskan dengan perjuangan kita untuk
pastikan pada suatu hari nanti negara kita akan bebas daripada Undang-undang SOSMA
yang zalim ini. Sekian, terima kasih.

Dato’ Ramli bin Dato' Mohd Nor [Cameron Highlands]: Terima kasih Yang

Berhormat Sungai Buloh. Selanjutnya Yang Berhormat Rasah. Silakan.

2.57 ptg.

Tuan Cha Kee Chin [Rasah]: Terima kasih Tuan Yang di-Pertua atas peluang yang
diberikan untuk saya turut serta dalam perbahasan terhadap usul yang dibentangkan oleh
Yang Berhormat Menteri Dalam Negeri pada tengah hari tadi.

Sebenarnya apa yang kita buat pada petang ini, pada hari ini adalah ulangan kepada
apa yang terjadi pada 23 Mac yang lepas. Saya hendak merekodkan sekali lagi bantahan
saya dan juga rasa tidak puas hati saya walaupun saya pernah sebutkan pada 20 Julai, pada
hari Rabu yang lepas ketika usul untuk membatalkan keputusan yang telah dibuat.

Bagi saya, kerajaan yang ada pada hari ini apabila mengulangi sesuatu yang ketika
itu Tuan Yang di-Pertua pernah sebut unprecedented, kali pertama kita terpaksa
membatalkan keputusan yang telah dibuat oleh Dewan yang mulia ini dalam penggal yang
sama. Jadi ini adalah sesuatu yang menunjukkan kerajaan tebuk atap yang kita ada pada

hari ini bukan setakat ikut pintu belakang tetapi tidak menghormati keputusan yang telah
