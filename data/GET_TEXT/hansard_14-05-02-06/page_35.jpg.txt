DR. 26.7.2022 30

Dahulu tidak ada ibu tunggal, tidak ada bapa tunggal, tidak ada warga emas. Akan
tetapi dengan keprihatinan kerajaan pada hari ini, kita mengambil kira sepertimana keluh
resah Yang Berhormat dan memang kita telah melakukan perubahan-perubahan berkaitan
perkara-perkara Yang Berhormat telah sebutkan tadi.

Itu sebabnya peningkatan daripada RM1,800 menjadi RM2,000 untuk isi rumah.
Sekiranya mereka ibu tunggal dan bapa tunggal, kita naikkan lagi untuk RM500 menjadikan
RM2,500. Akan tetapi Yang Berhormat Perdana Menteri telah mengumumkan tambahan
untuk fasa yang kedua RM100 untuk isi rumah, RM50 untuk bujang kerana mengambil kira
apa yang disebutkan oleh Yang Berhormat tadi. Cuma saya hendak bagi tahu Yang
Berhormat, kadar inflasi yang berada di negara kita pada hari ini berada pada kadar 2.5
peratus year to date. Terima kasih Yang Berhormat.

Tuan Sabri bin Azit [Jerai]: Jerai.

01140

Dato’ Ramli bin Dato’ Mohd Nor [Cameron Highlands]: Yang Berhormat Sik.

Tuan Sabri bin Azit [Jerai]: Jerai, Jerai.

Dato’ Ramli bin Dato’ Mohd Nor [Cameron Highlands]: Yang Berhormat Jerai.

Tuan Sabri bin Azit [Jerai]: Terima kasih Tuan Yang di-Pertua. Seterusnya, saya
ingin tanya kepada kementerian tentang apakah dasar kementerian bagi menangani
penutupan cawangan-cawangan bank, terutamanya di kawasan luar bandar yang
menyebabkan aduan rungutan akibat penutupan cawangan-cawangan bank berkenaan telah
meningkat dan ada pun pihak-pihak tertentu menubuhkan jawatankuasa bertindak? Mohon
penjelasan.

Dato’ Indera Mohd Shahar bin Abdullah: Ahli Yang Berhormat daripada Jerai,
walaupun soalan tersebut agak keluar daripada soalan yang asal. Akan tetapi untuk
makluman Yang Berhormat, institusi perbankan di bawah kawal selia Bank Negara Malaysia.

Apa yang diadukan oleh Yang Berhormat tadi, saya minta untuk meneliti perkara
sedemikian dan Kementerian Kewangan tidak ada satu garis panduan untuk menutup atau
membuka bank. la tertakluk kepada garis panduan di bawah Financial Services Act di bawah
Bank Negara Malaysia. Terima kasih.

Datuk Seri Shamsul Iskandar @ Yusre bin haji Mohd Akin [Hang Tuah Jaya]:
Tuan Yang di-Pertua, Hang Tuah Jaya.

Dato’ Haji Salim Sharif [Jempol]: Satu lagi, Jempol.

Datuk Seri Shamsul Iskandar @ Yusre bin haji Mohd Akin [Hang Tuah Jaya]:
Sebelah sini.

Dato’ Ramli bin Dato’ Mohd Nor [Cameron Highlands]: Yang Berhormat Hang
Tuah Jaya.

Datuk Seri Shamsul Iskandar @ Yusre bin haji Mohd Akin [Hang Tuah Jaya]:
Terima kasih Tuan Yang di-Pertua. Assalamualaikum warahmatullahi wabarakatuh. Yang
Berhormat Timbalan Menteri, baru-baru ini Yang Berhormat Gua Musang, lantaran Menteri
Kewangan, menyatakan bahawa sekiranya tiada langkah-langkah diambil oleh kerajaan,

ringgit akan mencecah RM5.50 per 1 USD.
