DR. 26.7.2022 9

Dalam kolam ini ada poli paip empat inci dalam itu. [Sambil menunjukkan sekeping gambar]
Minta kementerian Yang Berhormat Menteri sedut air ini dulu dan hapuskan ketiga-tiga kolam
yang sebesar tiga buah padang bola.

Kalau ini dapat dihapuskan, insya-Allah kalau jadi hujan lebat air ini tidak akan pecah
dan rakyat saya masih terselamat. Malam tadi sebahagian rakyat saya pergi tidur di masjid
sebab takut kalau perkara ini berlaku. Semalam video yang saya hantar pada Yang
Berhormat Menteri, Yang Berhormat Menteri respons saya malam tadi pukul 1.00 pagi. Ini
yang sedang berlaku di Baling.

Jadi soalan saya, apakah kolam-kolam ini akan dapat dihapuskan dengan segera?
Kolam-kolam ini hanya ibarat timebomb yang menggunakan kanvas, diletakkan kain sahaja
di atas tersebut.

Satu lagi, saya hendak tanya apakah dikenal pasti tadi Yang Berhormat Menteri
sudah sebut, kalau kita tengok Perlindungan Khazanah Alam (PEKA) menegaskan sebatang
pokok dewasa boleh menampung 400 gelen air. Kalau dipotong, habislah. 400 gelen air
sebatang pokok. Jadi, saya dengar tadi Yang Berhormat Menteri menyebut tetapi tidak jelas,
siapakah yang meluluskannya? Rakyat Baling hendak tahu siapakah yang meluluskannya?

Akhir sekali, rakyat ingin tahu sama ada kerajaan akan mengusahakan -— ini penting.
Kalaulah ini kesilapan syarikat-syarikat yang melakukannya ataupun Yang Berhormat Menteri
sebut tadi, kerajaan negeri telah sedikit sebanyak melanggar syarat. Kalau diikutkan ia latex
timber clone. Pokok sahaja boleh ditanam sekiranya kita cabut kayu balak tersebut. Musang
King tidak ada, ini Yang Berhormat Menteri sebut.

Adakah_syarikat-syarikat yang mendapat konsesi balak ini boleh membayar
pampasan kepada rakyat saya di Baling yang tidak berdosa, yang menjadi mangsa, terkorban
malah rumah-rumah mereka hancur. Segala peralatan dalam rumah lebih 450 buah rumah
hari ini merana, hendak cari makan balik habis pertanian. Habis penternakan dan binatang
buas sudah masuk.

Tuan Lim Lip Eng [Kepong]: Yang Berhormat Baling, Yang Berhormat Baling.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Baling.

Datuk Seri Panglima Abdul Azeez bin Abdul Rahim [Baling]: Jadi soalan saya,
adakah Yang Berhormat Menteri boleh jawab untuk memastikan ini boleh berlaku lagi?
[Dewan riuh]

Tuan Lim Lip Eng [Kepong]: Yang Berhormat Baling, Yang Berhormat Baling.

Timbalan Yang di-Pertua [Dato' Mohd Rashid Hasnon]: Ya, soalan dah disebut
tadi.

Datuk Seri Panglima Abdul Azeez bin Abdul Rahim [Baling]: Terima kasih.

Timbalan Yang di-Pertua [Dato' Mohd Rashid Hasnon]: Baik, sila Yang Berhormat
Menteri, panjang saya beri masa.

Datuk Seri Takiyuddin bin Hassan: Terima kasih Tuan Yang di-Pertua dan terima
kasih sahabat saya Yang Berhormat Baling yang begitu emosi kerana ini adalah rakyat beliau

yang terlibat.
