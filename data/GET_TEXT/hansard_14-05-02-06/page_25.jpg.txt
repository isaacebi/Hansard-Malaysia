DR. 26.7.2022 20

Datuk Mohd Azis bin Jamman [Sepanggar]: Bagi Sabah, bagi Sabah pula.

Datuk Seri Panglima Wilfred Madius Tangau [Tuaran]: Tak faham. Timbalan
Menteri, tak faham.

Datuk Dr. Nik Muhammad Zawawi bin Haji Salleh: Alhamdulillah, kita sentiasa
turun padang insya-Allah. Kalau ada masalah-masalah di Bintulu, insya-Allah boleh
berbincang dengan saya dan kita akan turun, insya-Allah. Sekian, terima kasih.

Timbalan Yang di-Pertua [Dato' Mohd Rashid Hasnon]: Soalan tambahan yang
kedua.

Saya jemput- saya lihat yang pertama daripada Yang Berhormat Teluk Intan. Sila
Yang Berhormat Teluk Intan.

Tuan Nga Kor Ming [Teluk Intan]: Terima kasih Tuan Yang di-Pertua yang
budiman. Saya rasa terpanggil untuk membetulkan kenyataan yang dibuat oleh Yang
Berhormat Timbalan Menteri tadi. Dia kata sekarang ini food security negara sedang
meningkat. Akan tetapi pada hakikatnya, kedudukan negara telah tercorot. Our World Food
Security Index menunjukkan kedudukan Malaysia telah pun merosot daripada tangga 28 jatuh
sehingga 44. Satu kejatuhan yang paling teruk dalam sejarah tetapi Yang Berhormat
Timbalan Menteri boleh bagi tahu Dewan yang mulia ini, sekarang food security negara telah
mempunyai prestasi yang memberangsangkan. Ini yang pertama...

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Timbalan Menteri mengelirukan Dewan.

Tuan Nga Kor Ming [Teluk Intan]: Soalan saya kepada Yang Berhormat Timbalan
Menteri, tadi Yang Berhormat Timbalan Menteri kata sebenarnya, kenaikan harga ayam dan
juga telur akibat daripada kos bekalan dan juga kos bahan mentah. Saya nak tanya kepada
kerajaan, adakah rancangan khusus kerajaan untuk menambahkan pengeluaran khususnya
hasil bijirin makanan ayam, makanan itik? Bukan sahaja memberikan seperti Yang Berhormat
Bintulu kata, bukan jawapan yang kongkalikung.

Kedua, subsidi yang disebut oleh Yang Berhormat Timbalan Menteri tadi, kata
kerajaan bagi RM1.1 bilion kepada penternak ayam tetapi Persatuan Penternak Ayam telah
mengeluh. Kerajaan umum nak bagi RM1.1 bilion. Jumlah yang diterima, 10 peratus sahaja-
RM100 juta tak sampai. Maka, di manakah sebenarnya duit yang kononnya telah diumumkan
tetapi akhirnya tidak kesampaian? Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Teluk Intan. Sila Yang Berhormat Timbalan Menteri. Satu minit.

Datuk Dr. Nik Muhammad Zawawi bin Haji Salleh: Terima kasih kepada Yang
Berhormat yang bertanya. Saya pun nak betulkan fakta yang dikemukakan oleh Yang
Berhormat yang bertanya.

Kejatuhan angka yang disebutkan oleh Yang Berhormat itu bukan food security. Itu
berkenaan dengan nilai ataupun mutu pengeluaran bahan makanan di dalam negara.

Kejatuhan di situ, dia punya base dia, bukan pada hasil ataupun jumlah hasil yang
dikeluarkan semata-mata tetapi apabila dia dikira macam negara kita sebelum daripada ini,

dia tak kira isu banjir. Jadi sebab itu angka itu rendah sebelum daripada ini tetapi bila masuk
