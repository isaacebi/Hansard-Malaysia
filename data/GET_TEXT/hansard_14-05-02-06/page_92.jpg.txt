DR. 26.7.2022 87

Tuan Yang di-Pertua: Yang Berhormat Sepang.

Dato’ Seri Hamzah bin Zainudin: Susah betul bila hendak bercakap.

Tuan Mohamed Hanipa bin Maidin [Sepang]: Memang sebab you Menteri goblok,
Menteri bodoh.

[Sistem pembesar suara dimatikan]

Tuan Yang di-Pertua: Yang Berhormat Sepang. [Dewan riuh] Yang Berhormat
Sepang, Yang Berhormat Sepang, duduk. Yang Berhormat Sepang. Sekejap.

Saya hendak bagi amaran terakhir kepada semua.

Dato’ Seri Hamzah bin Zainudin: Tuan Yang di-Pertua, sebelum Tuan Yang di-
Pertua bagi amaran, saya rasalah.

Tuan Che Alias bin Hamid [Kemaman]: Tarik balik.

Dato’ Seri Hamzah bin Zainudin: Saya tidak mahu dia tarik balik. Saya tidak mahu
dia tarik balik sebab Ahli Parlimen yang ada yang mengeluarkan kata-kata seperti ini
sepatutnya kita keluarkan dia mulai hari ini dan insya-Allah rakyat tahu orang yang seperti ini
tidak akan diberikan lagi duduk dalam Dewan yang mulia ini. Jadi itu yang saya minta.

Tuan Yang di-Pertua: Terima kasih.

Dato’ Seri Hamzah bin Zainudin: Tuan Yang di-Pertua, jadi yang pentingnya
kepada saya adalah untuk kita mendapatkan kepastian kezaliman yang bagaimana yang
dibangkitkan. Ada yang mengatakan bila kita tangkap sepatutnya kita bawa mengikut KTJ
seksyen 117.

Betul saya pun bersetuju, ada banyak kesalahan. Ada yang bagi contoh, contohnya
pembunuhan (murder case). Mengapakah boleh diberikan dalam masa 24 jam? Inilah
kekeliruan yang saya katakan tadi. Semasa kita membentangkan SOSMA dulu lagi, masa
Menteri yang membentangkan itu Yang Berhormat Padang Rengas, bentang ketika itu.

Dia telah menjelaskan bahawa kalau pembunuhan itu kes satu dengan satu, sebagai
satu contoh kesnya. la mudah dalam masa 24 jam, kita sudah tahu dia bunuh, kita tangkap
dan kita boleh bawa terus reman. Akan tetapi kalau kes yang ada di Tanduo yang ramai, yang
matinya pun ramai. Bagaimanakah kita hendak buat dalam 24 jam ini? Fikirlah dulu.

Jadi siapa yang bodoh di sini? Fikir dululah.

Timbalan Menteri Sumber Manusia [Datuk Haji Awang bin Hashim]: Tuan Yang
di-Pertua, peraturan. Peraturan.

Dato’ Seri Hamzah bin Zainudin: Peraturan.

Datuk Haji Awang bin Hashim: Unparliamentary kita tidak boleh biarkan perkara-
perkara begini berlaku, Peraturan Mesyuarat 36(4), “Adalah menjadi kesalahan bagi Ahli-ahli
Dewan yang menggunakan bahasa kurang sopan, biadab dan membuat pernyataan yang
seksis”

Saya hendak minta fatwa daripada Tuan Yang di-Pertua, berkenaan dengan
kenyataan ‘bodoh’ yang dikeluarkan oleh Yang Berhormat Sepang tadi. Semua orang lain
bodoh, dia seorang sahaja cerdik.

Tuan Mohamed Hanipa bin Maidin [Sepang]: Tuan Yang di-Pertua, kalau

sekiranya peraturan ini hendak... [Sistem pembesar suara dimatikan]
