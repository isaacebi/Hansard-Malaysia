DR. 26.7.2022 17

1. Dato’ Seri Tiong King Sing [Bintulu] minta Menteri Pertanian dan Industri Makanan
menyatakan:
(a) adakah kementerian mempunyai rancangan jangka panjang dan

pendek dalam menghadapi isu kekurangan bekalan ayam dan telur
ayam agar isu berkenaan tidak berulang lagi; dan

(b) adakah kementerian mempunyai rancangan untuk mengurangkan
keperluan produk pertanian dan makanan terhadap negara lain
sedangkan kenaikan harga berpunca gangguan dan ketidakstabilan
rantaian bekalan global yang berlaku.

Timbalan Menteri Pertanian dan Industri Makanan II [Datuk Dr. Nik Muhammad
Zawawi bin Haji Salleh]: Assalamualaikum warahmatullahi wabarakatuh dan salam
Keluarga Malaysia. Tuan Yang di-Pertua, bagi mengatasi isu kekurangan bekalan ayam dan
telur ayam, perancangan jangka pendek dan panjang yang dilaksanakan oleh kerajaan
adalah seperti berikut:

Jangka pendek:

(i) melaksanakan pemberian subsidi kepada penternak ayam pedaging

dan penelur yang melibatkan peruntukan keseluruhan berjumlah
RM1.1 bilion;

(ii) memansuhkan kebenaran mengeksport yakni Approve Permit (AP)
terhadap ayam bulat dan keratannya bermula pada 18 Mei 2022
tertakluk kepada syarat-syarat yang ditetapkan; dan

(iii) mewujudkan stok penimbal ayam untuk tempoh tujuh hari dengan
kapasiti berjumlah 4,536 tan metrik.

Adapun jangka panjang:

(i) mengurangkan kebergantungan kepada sumber jagung import
sebanyak 30 peratus menerusi inisiatif pembangunan_ industri
jagung bijian dalam negara; dan

(ii) menjalankan kajian bagi menghasilkan bahan mentah gantian
daripada sumber tempatan berasaskan isirung sawit.

Bagi mengurangkan keperluan produk pertanian dan makanan terhadap negara lain
serta memastikan bekalan makanan negara mencukupi, pelan tindakan jangka panjang bagi
sekuriti makanan iaitu Pelan Tindakan Dasar Sekuriti Makanan Negara 2025 dan Dasar
Agromakanan Negara 2.0 (DAN) telah dibangunkan. Antara strategi utama yang digariskan
termasuklah usaha-usaha untuk:

(i) memperluaskan adaptasi teknologi dalam sistem makanan sebagai

langkah pragmatik untuk meningkatkan kecekapan dan produktiviti
berteraskan skala economical dan pertanian mampan;
#1100
(ii) memperkasa penyelidikan dan pembangunan berteraskan sekuriti

makanan;
