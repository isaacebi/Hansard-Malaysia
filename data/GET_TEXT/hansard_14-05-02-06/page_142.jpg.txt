DR. 26.7.2022 137

Datuk Seri Panglima Abdul Azeez bin Abdul Rahim [Baling]: Saya hendak bagi
tahu ini, ini rekod semua.

[Pembesar suara dimatikan]

Timbalan Yang di-Pertua [Dato’ Mohd Rashid Hasnon]: Sila. Yang Berhormat
Pasir Salak. Sila. On balik, on balik. [Mengarahkan Yang Berhormat Wangsa Maju]

Datin Paduka Dr. Tan Yee Kew [Wangsa Maju]: Tuan Yang di-Pertua, badan
pemantau ini dinamakan Suruhanjaya Bebas Tatakelakuan Polis tetapi saya tidak melihat
bagaimana badan ini dapat melaksanakan tugasnya dengan bebas. Apabila badan ini tidak
dibenarkan membuat lawatan ke mana-mana tempat dan premis seperti balai polis, kuarters
polis, lokap dan pusat tahanan tanpa memberi notis awal kepada ketua jabatan yang
berkaitan.

IPCC ini juga tidak boleh memerintahkan mana-mana anggota polis diperiksa atau
membantu penyiasatan melainkan melalui notis bertulis kepada ketua jabatannya. Anggota
polis yang disiasat boleh untuk tidak menjawab mana-mana soalan yang mana jawapannya
akan mempunyai kecenderungan untuk mendedahkan kepada pertuduhan jenayah. Tidak
seperti EAIC, IPCC ini tidak mempunyai kuasa mencari dan merampas dokumen yang
diperlukan dalam penyiasatan. Semua dokumen perlu diperoleh dengan notis melalui ketua
jabatan. Melainkan dengan kelulusan ketua jabatan, pegawai boleh menolak untuk
menyerahkan dokumen tersebut atas alasan kepentingan dan keselamatan negara yang
tidak ditakrifkan di mana-mana.

Tuan Yang di-Pertua, lebih teruk lagi IPCC ini langsung tidak mempunyai kuasa
untuk bertindak terhadap pesalah selepas semua siasatan dijalankan. la hanya boleh merujuk
dapatannya kepada SPRM atau pihak berkuasa berkaitan atau Suruhanjaya Pasukan Polis
dengan cadangan untuk bertindak.

Ketidakupayaan suruhanjaya ini untuk bertindak terhadap pesalah ialah satu
kelemahan terbesar EAIC. Sebagai contoh, kes kematian N. Dharmendran dalam tahanan
polis pada tahun 2015 dan kes kematian Balamurugan di Balai Polis Klang pada tahun 2017.
EAIC telah menjalankan siasatan dan didapati kedua-dua kes ini melibatkan salah laku
pegawai polis.

#1900

Laporan dan cadangan telah dibuat kepada Peguam Negara tetapi tiada tindakan
diambil terhadap pegawai-pegawai yang terlibat.

Tuan Yang di-Pertua, saya tidak meragui bahawa cadangan dan rekomendasi yang
dibuat IPCC nanti akan mempunyai nasib yang sama seperti EAIC. Apakah gunanya
menubuhkan badan baharu seperti IPCC jika ia tidak ada penambahbaikan daripada
pendahulunya.

Tuan Yang di-Pertua, IPCC seperti yang diberikan dalam rang undang-undang ini
penuh dengan kelemahan dan menggagalkan maksud dan tujuan penubuhan badan bebas

untuk memantau salah laku polis.
