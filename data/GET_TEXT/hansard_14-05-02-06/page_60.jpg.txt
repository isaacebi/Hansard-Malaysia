DR. 26.7.2022 55

Akhirnya ialah di bawah SOSMA, kedaulatan undang-undang tidak dipatuhi kerana
mahkamah perbicaraan tidak boleh mengarahkan pendakwa raya mengemukakan sebarang
kenyataan atau ringkasan matlamat yang dianggap sensitif atau memudaratkan keselamatan
negara. Ini menjadikan pertahanan sangat mencabar.

Bahagian paling tidak adil dalam SOSMA ialah tertuduh boleh ditahan di penjara
sehingga rayuan terakhir selesai walaupun mahkamah sudah buat keputusan membebaskan
tahanan itu. Ini tidak adil, Yang Berhormat Menteri. Sekian, terima kasih. Saya mohon tolak
usul ini dan bantah SOSMA. Terima kasih.

Dato’ Ramli bin Dato’ Mohd Nor [Cameron Highlands]: Terima kasih Yang

Berhormat Petaling Jaya. Dipersilakan Yang Berhormat Pulai.

2.39 ptg.

Datuk Seri Haji Salahuddin bin Ayub [Pulai]: Terima kasih Tuan Yang di-Pertua
dan saya mengambil bahagian kali yang kedua apabila usul ini dibawa kembali dalam
Parlimen. Saya sentiasa mendengar dengan teliti tentang jaminan Yang Berhormat Menteri
yang mengatakan orang politik tidak sesekali akan dikenakan berhubung kait dengan akta
ini.

Yang Berhormat Menteri, saya nothing personal with you. Saya tidak ada masalah
peribadi dengan Menteri-menteri atau Menteri Dalam Negeri ini. Akan tetapi jaminan itu tidak
membuktikan ia akan dapat dilaksanakan dalam konteks justice, keadilan. Sahabat saya,
Yang Berhormat Kota Raja, Yang Berhormat Menteri, minggu lepas dibawa ke Bukit Aman
hanya dengan simple TikTok dan juga Facebook yang beliau minta supaya rakyat dapat
berhimpun secara aman dan handphone beliau dirampas.

01440

Jadi, itu pun tidak meyakinkan kita tentang bagaimana boleh berlaku abuse terhadap
satu kes yang saya rasa begitu simple, boleh di bawah seksyen 112 dan tidak ada apa-apa
pun, tiada keganasan yang berlaku pun, tetapi dirampas handphone dan juga data-data
peribadi. lItu kecil, inikan pula SOSMA. Saya menentang SOSMA ini atas sifat atau hujah
yang pertama ialah polis di bawah Jabatan Cawangan Khas Tuan Yang di-Pertua. Hari ini
pada abad 21 ini punya segala kelengkapan.

Saya difahamkan kita mengakui Jabatan Cawangan Khas kita ialah antara yang
terbaik di dunia. Mereka boleh melakukan tapping, intercepting, mereka ada unlimited fund,
bajet dan juga mereka ada segala kuasa yang ada pada mereka. Oleh itu, tidak perlu pada
saya 28 hari itu untuk menahan mana-mana pesalah yang kita anggap ini sangat
bertentangan dan kepada barang siapa yang pernah ditahan di bawah Akta Keselamatan
Dalam Negeri ini akan percaya bahawa salah guna kuasa itu tetap boleh berlaku.

Tuan Yang di-Pertua, kalau mengikut laporan daripada pengerusi kepada Royal
Commision (RC) kepada penambahbaikan polis pada tahun yang diadakan pada tahun 2005
yang diketuai oleh Tun Mohamed Dzaiddin Abdullah, isu yang kita bangkitkan ini salah guna
kuasa ini bukan hearsay, bukan kita kutip tepi jalan, bukan kita ambil sebagai suatu fitnah

untuk mencemar baik nama Polis Diraja Malaysia.
