DR. 26.7.2022 48

Dato’ Seri Mohamed Nazri bin Abdul Aziz [Padang Rengas]: Jadi, kalau mana
yang masalah, yang dilakukan oleh polis sekarang insya-Allah, akan dibentangkan dan kita
boleh salurkan kepada apa-apa kita punya kompelin kita kepada polis. / think, it is not a
problem anymore kalau kita ada pembentangan sebentar nanti. Jadi saya minta two minutes.

Terakhir saya hendak sebut di sini ialah, saya rasa tahanan menggunakan SOSMA
untuk political punya- politician kah, no. Langsung tidak boleh, okey. la bukan merupakan
satu kesalahan berat.

Jadi untuk kita pastikan supaya pihak politik, orang-orang politik ini tidak dikenakan
di bawah SOSMA, mungkin saya kira kalau kita boleh di bawah Kanun Keseksaan ada
perkara seperti 124B hingga 124J macam kata aktiviti yang memudaratkan Demokrasi
Berparlimen, cubaan untuk melakukan aktiviti yang memudaratkan Parlimen, pencetakan,
penjualan dokumen dan penerbitan yang memudaratkan Demokrasi Berparlimen, memiliki
dokumen dan penerbitan yang memudaratkan Demokrasi Berparlimen, pengimportan
dokumen dan penerbitan yg memudaratkan Demokrasi Berparlimen, mengepos pelekat,
penyebaran maklumat, penyebaran laporan palsu, penerimaan dokumen dan penerbitan
yang memudaratkan Demokrasi Berparlimen- ini semua kita buanglah daripada Kanun
Keseksaan.

This is Jurassic. Pada saya, mungkin dalam tahun 40-an, 50-an, 60-an, dan 70-an,
bolehlah pakai. But it this 2023 is Jurassic dan saya memohon kepada Menteri untuk
mempertimbangkan- buanglah 124B sampai J ini daripada Kanun Keseksaan.

Tuan Yang di-Pertua, saya berdiri untuk menyokong. Terima kasih.

Dato’ Ramli bin Dato' Mohd Nor [Cameron Highlands]: Terima kasih Yang

Berhormat Padang Rengas. Dipersilakan Yang Berhormat Bukti Gelugor.

12.44 tgh.

Tuan Ramkarpal Singh a/l Karpal Singh [Bukit Gelugor]: Terima kasih Tuan Yang
di-Pertua, kerana memberi saya peluang untuk membahaskan berkenaan dengan undang-
undang ini yang amat penting untuk dibahaskan, oleh sebab apa yang ingin dibuat di Dewan
hari ini oleh pihak sana adalah untuk melanjutkan seksyen 45 atau subseksyen 5 SOSMA di
bawah seksyen 4, sunset clause 4(11) untuk dikuatkuasakan selama lima tahun, selanjutnya
daripada 31 Julai 2022.

Saya telah pun mendengar tadi ucapan daripada pihak Menteri, juga daripada Yang
Berhormat Padang Rengas. Sebelum saya masuk ke dalam ucapan saya, saya ingin
menyatakan di sini perkara yang penting di sini yang perlu dititikberatkan di sini, dengan izin,
of course, we are all very concerned with security offences, dengan izin. Itu bukannya
merupakan satu perkara yang kita mengambil dengan senang.

Akan tetapi, apa yang disebutkan oleh Yang Berhormat Padang Rengas tadi, beliau
menitikberatkan tentang mangsa. Every offence ada mangsa. Semua kesalahan terdapatnya
mangsa. Kami bersimpati dengan mangsa.

Akan tetapi, kita perlu juga melihat kepada keseluruhannya di mana kami tahu

bahawa undang-undang yang sedia ada buat masa sekarang yang diguna pakai terhadap
