DR. 26.7.2022 109

suruhanjaya bebas sebegini juga akan diperluaskan kepada agensi penguat kuasa yang lain
seperti Jabatan Imigresen, Jabatan Pengangkutan Jalan (JPJ) dan kastam?

Tuan Yang di-Pertua, sebelum kita menyerahkan hal-hal berkaitan integriti anggota
PDRM kepada IPCC, perkara utama dan penting yang kementerian perlu pastikan adalah
IPCC ini benar-benar bebas, telus dan berintegriti. Saya tidak mahu IPCC yang dibincangkan
pada hari ini gagal seperti IPCMC yang terpaksa ditangguhkan untuk melakukan
penambahbaikan menerusi pandangan daripada pelbagai pihak berkepentingan.

Seterusnya, saya difahamkan bahawa susur IPCC yang dicadangkan akan
dianggotai oleh tujuh orang anggota suruhanjaya; Setiausaha Perkhidmatan Awam;
Jawatankuasa Aduan Lantikan Akta; Jawatankuasa Siasatan dan Perundangan Lantikan
Akta. Soalan saya, adakah anggota pasukan PDRM boleh dilibatkan dan akan dilantik dalam
kalangan tujuh orang anggota suruhanjaya ini? Siapakah individu atau badan yang akan
diberikan autoriti untuk melantik ahli suruhanjaya dan anggotanya pula hendaklah terdiri
daripada siapa? Adakah akan terdapat sebarang conflict of interest sekiranya perwakilan
kuasa dan fungsi IPCC ini diberikan kepada anggota pasukan PDRM di bawah fasal 13 rang
undang-undang IPCC ini?

Akhir sekali, saya ingin membangkitkan mengenai aspek kebajikan para anggota
PDRM. PDRM telah bertapak begitu lama dalam negara, telah memberikan sumbangan
besar kepada proses pembangunan serta keselamatan negara. Pada pendapat saya, selain
daripada memberi penekanan daripada sudut integriti anggota PDRM, sebagai sebuah
kerajaan yang bertanggungjawab, hal-hal kebajikan juga hendaklah diselarikan supaya
perkara ini dapat bergerak seiring dan dapat menjamin integriti PDRM. Kerajaan perlu turun
berjumpa_ wakil-wakil PDRM secara berkala untuk mendengar keluhan dan pandangan
mereka tentang soal kebajikan, pembangunan PDRM dan sebagainya.

Oleh itu Tuan Yang di-Pertua, saya menyokong rang undang-undang ini. Terima
kasih.

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Parit. Seterusnya saya jemput Yang Berhormat Petaling Jaya.

5.38 ptg.

Puan Maria Chin binti Abdullah [Petaling Jaya]: Terima kasih Tuan Yang di-
Pertua. Pada pandangan saya, kandungan dalam RUU IPCC ini telah mengalahkan tujuan
objektifnya dan dengan ini, mengurangkan keberkesanannya. Orang ramai pun membantah
IPCC ini. Sudah ada satu petisyen yang mana 244,945 orang yang telah menandatangani
untuk menolak IPCC dan kembalikan IPCMC. Saya rasa kita perlu dengar suara rakyat.

Tuan Yang di-Pertua, laporan daripada RCI tahun 2005 dan juga Jawatankuasa
Pillhan Khas Parlimen telah membincangkan tentang IPCMC dan laporan telah dibuat.
Mengapa cadangan-cadangan yang berada di IPCMC tidak diikuti? Ini kerana, cadangannya

adalah berharga untuk memulihkan integriti PDRM.
