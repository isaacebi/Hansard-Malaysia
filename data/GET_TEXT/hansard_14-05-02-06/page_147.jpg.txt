DR. 26.7.2022 142

suruhanjaya bebas untuk kita ambil tindakan kepada mereka yang salah guna atau tata
kelakuan mereka itu boleh dipersoalkan.

Jadi kalau itu yang kita mahukan, PDRM sendiri juga mahukan sesuatu supaya
persepsi orang luar terhadap PDRM itu akan bertambah baik daripada semasa ke semasa.
Maka sebab itu, kita telah pun melakukan perbandingan dengan beberapa buah negara di
luar sana termasuklah seperti yang saya katakan tadi. Di antaranya, Independent Office for
Police Conduct United Kingdom sebagai contoh dan juga Independent Police Complaints
Council Hong Kong.

Di situ kita linat bahawa betul kedua-dua badan itu adalah merupakan badan yang
bebas tetapi mereka juga menjalankan siasatan ke atas salah laku dan hasil dapatan itu juga
dikemukakan kepada pihak berkuasa yang berkenaan untuk diambil tindakan. Jadi, ada
kadang-kadang kalau kita hendak lihat apa yang polis hendak buat. Kita juga mahu supaya
amalan yang dilakukan oleh negara-negara seperti itu juga dilakukan oleh kita di sini.

1920

Maka, sebab itu IPCC yang kita gubal ini adalah sesuatu yang juga memberikan
IPCC kuasa untuk menyiasat. Akan tetapi hanya mengesyorkan apa siasatan itu dan
hukumannya diberikan kepada Suruhanjaya Perkhidmatan Polis. Jadi, sudah ada perbezaan
di situ.

Dalam mana apabila kita membincangkan isu kematian dalam lokap, saya hendak
jelaskan pertamanya, baru-baru ini saya telah bawa isu ini dalam Jemaah Menteri. Jemaah
Menteri bersetuju untuk memberikan peruntukan kepada polis kerana kita hendak supaya
siasatan dilakukan dengan secepat mungkin. Bila kita tangkap seseorang OKT itu, biarlah
mereka ini dapat disiasat dengan lebih teliti oleh pegawai kesihatan.

Dahulu kita hanya membenarkan pegawai kesihatan melalui Kementerian Kesihatan
semata-mata. Akan tetapi oleh sebab dia banyak kekangannya, maka saya minta supaya kita
lantik panel of doctors, private doctors, klinik-klinik untuk kita pastikan kita dapat lakukan
dengan secepat mungkin. A/hamdulillah telahpun diterima baik oleh Jemaah Menteri.

Jadi, apabila telahpun diterima baik oleh Jemaah Menteri. Saya juga mahu supaya
CCTV juga akan dipasang di lokap-lokap kerana masalah ini timbulnya itulah, kerana orang
kata banyak kematian, orang kena tuduh dipukul dan sebagainya. Saya minta supaya kita
pasang CCTV itu. Untuk makluman semua, dalam Rancangan Malaysia juga telah pun kita
pastikan. Akan tetapi oleh sebab perbelanjaannya agak besar, kita tangguhkan dahulu. Akan
tetapi bila sampai masa, ada wangnya, saya percaya kerajaan akan membenarkan untuk kita
buat tender dan pasang CCTV di semua lokap yang diperlukan.

Maka, sebab itu bila ada soal-soal Hang Tuah Jaya sebagai contoh, tanya berapa
orang yang mati dalam lokap. Ada juga tadi yang bangkitkan seolah-olah ia agak besar. Akan
tetapi saya hendak baca di sini. Sebenarnya soalan itu saya hendak jawab. Tidak lah begitu
besar jumlahnya. Tidak apa, sambil-sambil saya hendak mencari. Saya hendak maklumkan
bahawa betul ada. Akan tetapi bukanlah bermakna ia berlaku atas sifat kerana kesalahan

mereka dipukul dan sebagainya.
