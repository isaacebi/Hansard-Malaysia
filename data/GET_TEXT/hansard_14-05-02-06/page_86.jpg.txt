DR. 26.7.2022 81

[Pembesar suara dimatikan]

Tuan Yang di-Pertua: Yang Berhormat Sepang. Yang Berhormat Sepang. Yang
Berhormat Shah Alam. Shut up.

Tuan Nik Mohamad Abduh bin Nik Abdul Aziz [Bachok]: Tuan Yang di-Pertua.
Bagi masa saya setengah jam, saya sanggup. Setengah jam saya sanggup bahas di sini.

Tuan Yang di-Pertua: Jangan sampai - Yang Berhormat Sepang.

[Dewan riuh]

Tuan Nik Mohamad Abduh bin Nik Abdul Aziz [Bachok]: Keempat, hak kerajaan
untuk menahan individu yang disyaki sebagai satu hukuman. Nas tidak membenarkan. Tuan
Yang di-Pertua, ada dua tahanan yang dibenarkan oleh Islam, yang ada nas. Pertama,
tahanan sebagai hukuman masuk penjara, ada nas. Itu hukum takzim.

Kedua, tahan untuk siasatan. Ada nas daripada Rasullah SAW. Bukan hukuman.
Tahan beberapa hari untuk siasatan, ada nas daripada Rasullah SAW dan ijtimak ulama.
Kemudian Tuan Yang di-Pertua, dalam perbahasan orang yang ditahan ini ada tiga. Dia
ditahan dalam keadaan dia dikenali baik. Misalnya, kita orang politik katakanlah kita orang
politik ini baik. Ditahan. Ada perbincangan dia.

Kedua, rakyat yang tidak dikenali dia baik atau buruk, ada hukum dia dan rakyat
ditahan dan dia dikenali kejahatan dia. Dia pernah ditahan atas hukuman. Saya hendak ambil
yang rakyat biasa yang ditahan. Kita tidak tahu dia ini baik ataupun buruk sebab dia orang
biasa.

01610

Ulama bahaskan tempoh penahanan untuk siasatan. Ada dua pandangan ulama.
Pertama hendaklah berkadar, bertempoh dan ulama itu antaranya Abu Abdullah Al-Zubaidi
menyatakan daripada Mazhab Syafie kita. Dia mengatakan bahawa kadar tahanan tidak
boleh lebih daripada 30 hari untuk siasatan. Maknanya dua hari lebih daripada 28 hari. Itu
pandangan pertama.

Kedua, pandangan kebanyakan ulama mengatakan tidak. Kerajaan berhak untuk
menahan untuk siasatan banyak hari yang dia hendak, bagi. Asalkan itu adalah demi
kemaslahatan awam. Saya berhenti setakat itu Tuan Yang di-Pertua untuk menyatakan
bahawa...

Dato’ Ngeh Koo Ham [Beruas]: Tuan Yang di-Pertua, turut dapat penjelasan.

Tuan Nik Mohamad Abduh bin Nik Abdul Aziz [Bachok]: SOSMA tidak keluar
daripada landasan Islam. Ada pun baki perbahasan...

Dato’ Ngeh Koo Ham [Beruas]: Dalam SOSMA.

Tuan Khalid bin Abd Samad [Shah Alam]: Ini fatwa baharu ya. Fatwa baharu.

Tuan Nik Mohamad Abduh bin Nik Abdul Aziz [Bachok]: Kita boleh bincang di
masa lain. Saya sanggup. Dalam ataupun luar Dewan. Terima kasih Tuan Yang di-Pertua.

Tuan Khalid bin Abd Samad [Shah Alam]: Dahulu lain, sekarang lain.

Tuan Mohamad bin Sabu [Kota Raja]: [Tidak jelas]

[Dewan riuh]

[Pembesar suara dimatikan]
