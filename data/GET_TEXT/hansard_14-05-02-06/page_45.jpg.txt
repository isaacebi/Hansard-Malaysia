DR. 26.7.2022 40

Dato' Ramli bin Dato' Mohd Nor [Cameron Highlands]: Ahli-ahli Yang Berhormat,
sekarang saya kemukakan masalah pada Majlis untuk diputuskan. Masalahnya ialah usul
seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

Puan Kasthuriraani a/p Patto [Batu Kawan]: Peraturan mesyuarat, peraturan
mesyuarat Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Silakan Yang Berhormat
Batu Kawan.

Puan Kasthuriraani a/p Patto [Batu Kawan]: Terima kasih Tuan Yang di-Pertua.
Saya ingin bangkitkan Peraturan Mesyuarat 36(4) seperti semalam saya baca adalah menjadi
kesalahan bagi Ahli-ahli Dewan yang menggunakan bahasa kurang sopan, biadab atau
membuat penyataan yang sexist.

Tuan Yang di-Pertua, minggu lepas saya telah menghantar sepucuk surat kepada
perhatian Tuan Yang di-Pertua untuk menuntut bahawa Yang Berhormat Pasir Salak menarik
balik dan memohon maaf atas penggunaan perkataan lucah dalam Dewan Rakyat ini,
walaupun mikrofonnya tertutup.

Semalam Timbalan Yang di-Pertua, Dato’ Mohd Rashid menyatakan pasukan beliau,
pegawai beliau akan menyiasat perkara tersebut dan seramai sembilan orang Ahli Parlimen
yang telah menjadi saksi pada hari itu telah dipanggil untuk memberikan keterangan kepada
pegawai-pegawai Yang Berhormat Timbalan Tuan Yang di-Pertua bahawa mereka benar-
benar ada mendengar dan melihat Yang Berhormat Pasir Salak menggunakan kata-kata
lucah ini.

Saya tidak mahu panjangkan perkara ini Tuan Yang di-Pertua, tetapi saya rasa untuk
kedaulatan Dewan yang mulia ini dan juga martabat dan kehormatan Dewan yang mulia ini,
satu ruling harus dibuat dengan kadar segera. | don’t want to drag the issue. Jadi, saya harap
ada satu ruling untuk mohon Yang Berhormat Pasir Salak minta maaf dan tarik balik apa yang
telah dikatakan, dilontarkan terhadap kami semua.

Pada masa yang sama, semasa itu kami sedang membahaskan Rang Undang-
undang Akta Anti Gangguan Seksual. Pada masa itulah kata-kata seperti ini telah dilontarkan
dan beliau telah terlepas dengan amaran sahaja. Saya rasa this has drag so long bukan
sahaja kali ini Tuan Yang di-Pertua, tetapi bertahun-tahun we have to endure this kind of
language in the House. Jadi, saya harap satu petua yang baik boleh dibuat oleh Tuan Yang
di-Pertua. Terima kasih.

Dato’ Ramli bin Dato' Mohd Nor [Cameron Highlands]: Yang Berhormat Batu
Kawan, dengan izin the matter was in di depan Yang Berhormat Timbalan Yang di-Pertua,
Dato’ Mohd Rashid, apa yang saya fahami, dia telah menjalankan penyiasatan with his
officers and others and he will deliver the decision a little part of this evening after | go down.
That | know, he will be giving the petua at that moment and time. So, please be patient. Let

us proceed with our duty.
