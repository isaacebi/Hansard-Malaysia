DR. 26.7.2022 105

mengurangkan kesalahlakuan polis sekiranya tujuh soalan saya tidak terjawab dengan baik.
Terima kasih.
Tuan Yang di-Pertua: Terima kasih Yang Berhormat Tebrau. Yang Berhormat Bukit

Gelugor, selaku pembahas pertama, 10 minit Yang Berhormat.

5.22 ptg.

Tuan Ramkarpal Singh a/l Karpal Singh [Bukit Gelugor]: Terima kasih Tuan Yang
di-Pertua kerana memberi saya peluang untuk membahaskan Rang Undang-undang
Suruhanjaya Bebas Tatakelakuan Polis 2020 (IPCC) yang cukup penting dan bukannya kali
pertama telah pun dibawa ke perhatian Dewan ini. Tuan Yang di-Pertua, perkara di hadapan
Dewan yang mulia ini ialah IPCC tersebut yang telah pun dibentangkan oleh Kerajaan PN
berbanding dengan Suruhanjaya Bebas Aduan Salahlaku Polis 2019 (IPCMC) yang
dibentangkan oleh Kerajaan PH dahulu. Pada 7 Oktober 2019, RUU IPCMC tersebut telah
pun dibacakan untuk kali kedua dan telah pun dibahaskan di peringkat dasar di Dewan ini.
Walau bagaimanapun, RUU IPCMC tersebut telah pun diserahkan semula kepada
Jawatankuasa Pilihan Khas Menimbang Rang Undang-undang bagi tujuan penambahbaikan.

Jawatankuasa tersebut yang dipengerusikan oleh saya, telah pun mengadakan
beberapa siri konsultasi di mana sebanyak sembilan mesyuarat dan siri konsultasi telah pun
diadakan bersama stakeholders ataupun pemegang taruh seperti agensi-agensi kerajaan,
ahli-ahli akademik serta badan-badan bukan kerajaan. Selain daripada itu, lima sesi
pendengaran awam telah pun diadakan iaitu di Kuching, Pulau Pinang, Johor, Sabah dan
Terengganu dalam tempoh dua bulan iaitu antara Oktober dan November 2019.

Di sesi-sesi pendengaran awam tersebut, platform dan ruang undang-undang telah
pun diberikan kepada stakeholders tersebut untuk menyerahkan feedback dan sebagainya.
Pada 27 November 2019, satu penyata Jawatankuasa Pilihan Khas Menimbang Rang
Undang-undang IPCMC telah pun dibentangkan di atas meja di Dewan yang mulia ini setelah
selesai sesi-sesi tersebut. Walau bagaimanapun, ia telah pun ditangguhkan atas sebab-
sebab yang tertentu dan baru-baru ini pada 25 Ogos 2020, RUU IPCMC tersebut telah pun
ditarik balik oleh Kerajaan PN ini.

Persoalan pertama saya Tuan Yang di-Pertua, sama ada Kerajaan Perikatan
Nasional telah pun mengadakan apa-apa sesi konsultasi dengan pemegang-pemegang taruh
ataupun stakeholders dan badan-badan lain yang berkepentingan seperti orang awam,
seperti mana yang telah pun diadakan oleh Kerajaan PH dahulu untuk RUU IPCMC? Ini ialah
penting Tuan Yang di-Pertua, oleh kerana adalah keperluan untuk mendapat feedback
tersebut sebelum RUU ini dibentangkan.

Sekiranya Kerajaan PN memang telah pun mengadakan sesi-sesi konsultasi
tersebut, sila nyatakan dengan terperinci butir-butir sesi tersebut, termasuk tarikh-tarikh,
pihak-pihak yang terlibat dan sebagainya.

Tuan Yang di-Pertua, seperti mana saya katakan tadi, matlamat IPCC ini menurut
preamble-nya adalah kononnya untuk bertindak sebagai— saya quote, “Suatu badan

pemantau bebas dan untuk mengadakan peruntukan mengenai fungsi dan kuasanya,
