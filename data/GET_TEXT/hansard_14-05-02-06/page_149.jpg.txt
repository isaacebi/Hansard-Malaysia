DR. 26.7.2022 144

Menteri. Memang ada pihak-pihak yang tidak akan mengakui, kan Yang Berhormat Menteri.
Takkan kalau ada anggota yang melakukan salah laku ini beliau akan mengakui.

Datuk Seri Hamzah bin Zainudin: Okey, okey, okey.

Tuan P. Prabakaran [Batu]: Yang Berhormat Menteri ada satu soalan.

Datuk Haji Awang bin Hashim [Pendang]: Hujah prejudis.

Datuk Seri Hamzah bin Zainudin: Yang Berhormat Jelutong, saya kena betul-betul
berkawan rapat dengan Yang Berhormat Jelutong. Ini kerana Yang Berhormat Jelutong tahu
bila orang bernyawa hendak mati ini. Oleh sebab itu saya ingat saya kena tahu lah. Apa ayat
yang digunakan, kitab mana yang digunakan supaya bila saya hendak mati, saya jumpa Yang
Berhormat Jelutong. Ini sudah sampai masa atau belum.

Sebenarnya bab kematian ini bab yang saya tidak boleh hendak jawab. Cuma yang
Yang Berhormat Jelutong tanya saya berapa ramai, itu yang saya sebut. Penyakit apa, itulah
yang saya sebut.

Jadi, tidak payah lah kita kata sudah masuk lokap dia mati. Yang kena HIV ramai.
Yang mati seorang. Jadi, yang itu yang malaikat maut hendak ambil seorang itu sahaja.
Ramai-ramai yang kena HIV tidak mati. Jadi, bukan sebab kena pukul. Ada perkara-perkara
yang sepatutnya, janganlah— kalau ini seolah-olah kita menuduh ini. Saya tahu PDRM pun
ada wakil di belakang itu. Kita tahu bahawa Yang Berhormat Jelutong bukan hendak
menuduh mereka. Tidak. Cuma beranggapan bahawa mereka yang pukul. Itu sahaja. Jadi,
tidak menuduh. Saya tahu.

Tuan P. Prabakaran [Batu]: Yang Berhormat Menteri, saya ada satu soalan.

Datuk Seri Hamzah bin Zainudin: Saya tahu Yang Berhormat Jelutong tidak
menuduh mereka.

Tuan Sanisvara Nethaji Rayer a/l Rajaji [Jelutong]: Ya, memang tidak. Akan tetapi
memang sejarah menunjukkan seperti yang telah saya katakan tadi. Kejadian yang menimpa
Yang Berhormat Port Dickson adalah sesuatu yang memang telah berlaku. Kita tidak nafikan.

Datuk Seri Hamzah bin Zainudin: Ya Allah.

Tuan Sanisvara Nethaji Rayer a/I Rajaji [Jelutong]: Kalau salah seorang pemimpin
kita juga kena dan orang yang melakukannya adalah Ketua Polis Negara, perkara ini menjadi
lumrah. Memang berlaku, Yang Berhormat.

Datuk Seri Hamzah bin Zainudin: Okey, saya. Yang Berhormat Jelutong, saya
ambil kira macam ini lah. Kan kita ada IPCC selepas ini. Bila kita sudah luluskan IPCC ini,
dengan segala apa yang telah pun saya sebutkan tadi, insya-Allah perkara-perkara seperti
kena pukul yang dahulu, perkara-perkara yang akan kena pukul kalaupun ada, ada CCTV,
ada pemeriksaan yang dilakukan oleh private doctors.

Mereka adalah mereka yang betul mahir. Ini adalah pencegahan yang akan kita
lakukan. | think ini adalah merupakan penambahbaikan yang kita berikan. Kita ini sekarang
cerita yang lepas-lepas buat apa. Kalau saya cerita yang lepas-lepas you masa kecil macam
mana. Perangai macam mana. Mesti you pun tidak suka.

Tuan P. Prabakaran [Batu]: Yang Berhormat Menteri, mohon mencelah Yang

Berhormat Menteri. Yang Berhormat Menteri, belakang sini.
