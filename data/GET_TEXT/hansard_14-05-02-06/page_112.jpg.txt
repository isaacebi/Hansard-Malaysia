DR. 26.7.2022 107

ahli polis yang merupakan sebab utama ia diberi kuasa untuk mengenakan hukuman-
hukuman tersebut.

Walau bagaimanapun Tuan Yang di-Pertua, keseluruhan Bahagian VI IPCMC
tersebut, termasuk hukuman yang boleh dikenakan oleh lembaga tatatertib telah pun
dikeluarkan daripada Rang Undang-undang IPCC ini. Ini membawa kepada persoalan
keempat saya Tuan Yang di-Pertua iaitu apakah guna IPCC ini sekiranya tiada sebarang
kuasa untuk mengenakan hukuman sendiri terhadap salah laku-salah laku anggota-anggota
polis?

01730

Seterusnya, juga perlu ditekankan bahawa seksyen 22(1)(f) RUU IPCMC yang
membolehkan IPCMC mendengar aduan-aduan berkenaan mana-mana jenayah yang
dikatakan dilakukan oleh seorang polis telah pun dikeluarkan juga daripada RUU ini. Ini
dengan jelas menunjukkan bahawa IPCC ini tidak mempunyai bidang kuasa_ untuk
mendengar aduan-aduan berkenaan sebarang jenayah yang dilakukan oleh ahli-ahli polis
yang membawa kepada persoalan kelima saya Tuan Yang di-Pertua, iaitu apakah tujuan
seksyen 26 RUU IPCC ini yang mewajibkan pihak polis untuk merujuk sebarang jenayah
seksual kepada IPCC ini sekiranya jenayah seksual tidak tergolong sebagai satu salah laku
di bawah bidang kuasa IPCC?

Persoalan keenam saya Tuan Yang di-Pertua, adalah apakah perlunya seksyen
24(2) RUU IPCC ini yang mewajibkan sesuatu aduan untuk mengandungi keperluan-
keperluan seperti mana yang dinyatakan dalam seksyen tersebut yang agak rumit dan
menyusahkan yang terdiri daripada enam keperluan wajib? Dalam erti kata lain, sekiranya
seorang pengadu tidak memenuhi enam keperluan wajib tersebut, maka aduannya tidak akan
diterima. Ini sudah tentunya tidak akan menggalakkan orang awam untuk membuat aduan

terhadap pihak polis.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Tuan Yang di-Pertua, adalah jelas bahawa RUU IPCC ini tidak bermanfaat sama
sekali oleh sebab ia langsung tidak merupakan satu badan yang bebas dan juga merupakan
satu toothless tiger seperti EAIC yang dulu. Kerajaan PN telah pun gagal untuk mengiktiraf
bahawa adalah perlu untuk menubuhkan satu badan bebas untuk menangani masalah-
masalah berkenaan tatatertib dan salah laku pihak polis. Tanpa satu badan yang bebas
tersebut, masalah-masalah salah laku tersebut akan terus berlaku dan ini akan menjejaskan
keyakinan umum terhadap PDRM tersebut.

Saya mohon sedikit masa Tuan Yang di-Pertua, untuk menghabiskan.

Timbalan Yang di-Pertua [Dato’ Mohd Rashid Hasnon]: Okey. Sila rumuskan.

Tuan Ramkarpal Singh a/l Karpal Singh [Bukit Gelugor]: Ini adalah satu perkara
yang amat serius dan perlu diambil berat oleh Kerajaan PN ini. Saya terima Tuan Yang di-

Pertua, bahawa kebajikan pihak polis adalah satu perkara yang amat penting juga, tetapi
