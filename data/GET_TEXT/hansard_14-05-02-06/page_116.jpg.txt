DR. 26.7.2022 111

mana maksud saya kerana kita selalu dengar bahawa dikatakan iaitu bahawa SOSMA
apabila menahan seseorang suspek ataupun yang ditahan selalu dibangkitkan cerita
berkenaan dengan mereka diherdik, ditekan sedemikian.

Maka apabila perkara-perkara ini dibangkitkan sudah tentulah ia menjadi satu
perkara yang menjadi pertimbangan berat oleh orang ramai. Mendengar iaitu bahawa ada
orang yang ditahan di bawah SOSMA ini mereka telah pun dianiaya dan bermacam-macam
abuse of power dilakukan terhadap mereka.

Jadi pada sekarang ini ia hanya merupakan cerita. Sama ada betul ataupun tidak
kita tidak tahu. Jadi kalau dengan adanya apa yang dikatakan IPCC ini bermakna mana-
mana pihak yang telah pun dianiaya dalam tahanan, maka adalah tempat di mana yang kita
boleh membuat pengaduan terhadap penyalahgunaan kuasa oleh pihak polis sewaktu
mereka disiasat.

Jadi, tidaklah sepertinya pada hari ini apabila SOSMA ini hendak dipanjangkan lagi
lima tahun tahanan selama 28 hari. Maka sedikit sebanyak ia boleh memberi keyakinan
kepada rakyat iaitu bahawa dan juga boleh menjadi satu halangan daripada pihak polis yang
menyiasat itu melakukan perkara-perkara yang telah dibangkitkan oleh beberapa pihak iaitu
orang tahanan ini dipaksa, dianiaya, ditekan kerana kita sudah ada tempat untuk hendak
mengadu. Jadi, saya nampak iaitu bahawa IPCC boleh membantu untuk kita memanjangkan
permintaan seperti yang diluluskan sebentar tadi 28 hari kerana orang faham iaitu kalau
sekiranya berlaku penganiayaan waktu tahanan, maka adalah tempat untuk kita mengadu.

Saya sokong — saya difahamkan iaitu bahawa tidak boleh lagi kita terima surat-surat
layang. Ini penting kerana bila ada surat layang ini pertamanya — dengan izin sometimes
the police force are being ask to go a wild goose chase. Orang itu tidak bertanggungjawab
hanya buat surat layang hendak kena siasat. Jadi, saya bersetuju iaitu supaya surat layang
tidak dilayani. /f we are serious about this. Jadi kita mesti bertanggungjawab. Saya percaya
kalau orang yang ditahan itu mereka dianiaya pihak peguam mereka akan membuat aduan
dan memberi nama. Peguam pun tahu di mana hendak dihalakan kita punya complaint ini,
itu pertama.

Keduanya, saya sokong kerana pada keseluruhannya saya merasakan itu bahawa
polis telah menjalankan tugas mereka dengan cemerlang sekali. Oleh sebab itulah, negara
kita walaupun sudah 60 tahun merdeka masih lagi aman dan damai walaupun ada sedikit
sebanyak, satu, dua atau tiga perkara yang telah berlaku pada masa lepas tetapi pada
keseluruhannya 60 years of independence we are a country which is safe dan sekuriti kita
adalah terjamin.

Akan tetapi, saya tidak menafikan iaitu bahawa mungkin ada dua dan tiga orang
pegawai pasukan polis yang telah melakukan perkara-perkara yang sebenarnya boleh
dianggapkan sebagai menyalahgunakan kuasa. Akan tetapi sebenarnya tiga atau beberapa
orang polis yang melakukan perkara itu tidak boleh kita terus mengatakan seluruh pasukan
polis ini semuanya kaki buli ataupun kaki menyalahgunakan kuasa. /t is not fair to the majority

dengan izin.
