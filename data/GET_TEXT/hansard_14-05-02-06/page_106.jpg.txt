DR. 26.7.2022 101

berikut— Yang Berhormat Tebrau, Yang Berhormat Bukit Gelugor, Yang Berhormat Parit,
Yang Berhormat Petaling Jaya, Yang Berhormat Padang Rengas, Yang Berhormat Muar,
Yang Berhormat Setiu, Yang Berhormat Jelutong, Yang Berhormat Kuala Langat, Yang
Berhormat Sungai Buloh, Yang Berhormat Hulu Langat, Yang Berhormat Kampar, Yang
Berhormat Hang Tuah Jaya, Yang Berhormat Rasah, Yang Berhormat Wangsa Maju, Yang
Berhormat Bukit Bendera dan Yang Berhormat Pasir Gudang.

Kita akan mulakan dengan Yang Berhormat Pengerang selama sepuluh minit selaku
pembahas utama, Yang Berhormat. Silakan.

Puan Teo Nie Ching [Kulai]: Tuan Yang di-Pertua, boleh saya tanya? Yang lain
bagaimana?

Tuan Yang di-Pertua: Yang lain— terdapat lagi lima selepas itu iaitu Yang
Berhormat Kepong, Yang Berhormat Subang, Yang Berhormat Kulai, Yang Berhormat Johor
Bahru, Yang Berhormat Seputeh, Yang Berhormat Kapar. Saya terpaksa melihat sama ada
terdapat masa lebih pada waktu itu.

Seorang Ahli: [Bercakap tanpa menggunakan pembesar suara]

Tuan Yang di-Pertua: Kita tengok, kita akan pantau.

Datuk Seri Panglima Bung Moktar bin Radin [Kinabatangan]: Masukkan
Kinabatangan juga, Tuan Yang di-Pertua.

Tuan Yang di-Pertua: Selepas itu kita akan umumkan. Terima kasih.

Datuk Seri Panglima Bung Moktar bin Radin [Kinabatangan]: Tuan Yang di-
Pertua, masukkan Kinabatangan juga ya dalam waiting list.

Tuan Yang di-Pertua: Yang Berhormat Kinabatangan sekali. Silakan, Yang

Berhormat Pengerang.

5.08 ptg.

Dato’ Sri Azalina Othman Said [Pengerang]: Terima kasih Tuan Yang di-Pertua.
Saya ingin mengucapkan terima kasih dan tahniah kepada Yang Berhormat Menteri kerana
Rang Undang-undang Suruhanjaya Bebas Tatakelakuan Polis 2020 (IPCC) ini memang agak
berbeza dalam banyak perkara. Antara sokong atau tidak, tetapi yang lebih penting ia adalah
satu langkah pertama yang mana harapan saya kepada Yang Berhormat, secara peribadi
berharap bahawa kurangnya kematian dalam lokap dengan kewujudan ini.

Komitmen yang diberikan oleh Yang Berhormat Menteri selaku Menteri yang
bertanggungjawab kepada kami Ahli-ahli Parlimen mewakili kerajaan bahawa siasatan itu
atas mana-mana kematian akan dilaksanakan dengan lebih terperinci dan lebih bebas.

Pertama sekali, Yang Berhormat Menteri dan Tuan Yang di-Pertua, saya ingin
menimbulkan beberapa perkara. Bagi pihak Pengerang, saya menyokong kepada IPCC ini.
Akan tetapi, saya terlibat dalam satu jawatankuasa dahulu di bawah Jawatankuasa Pilihan
Khas Menimbang Rang Undang-undang Suruhanjaya Bebas Aduan Salah Laku Polis dahulu
di bawah kerajaan sebelum ini. Beberapa perkara perlu kita kaji secara serius yang menjadi

satu ungkapan oleh banyak pengamal undang-undang di luar sana.
