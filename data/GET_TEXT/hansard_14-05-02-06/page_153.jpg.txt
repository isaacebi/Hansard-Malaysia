DR. 26.7.2022 148

bahawa sebenarnya, dalam undang-undang negara kita pun— Yang Berhormat Jelutong kan
peguam? Kita benarkan untuk mereka tidak menjawab, itu dalam undang-undang kita.
Samalah juga dengan yang di sini. Akan tetapi ia memberi satu ruang kepercayaan kepada
mereka yang menyiasat itu, ada sesuatu yang dia ingin lindungi. Maka sebab itu, kita boleh
menggunakan cara lain untuk kita mendapatkan evidence melalui saksi-saksi ataupun cara-
cara lain.

Jadi, kalau sudah ada dalam Perlembagaan sendiri, pasal apa hendak dipersoalkan
lagi? Kita ikut perkara yang baik. Oleh sebab itu apa pun yang kita lakukan, kita tidak lari
daripada Perlembagaan. Sila ...

Puan Teresa Kok [Seputeh]: Seputeh.

Datuk Seri Hamzah bin Zainudin: Yang Berhormat Seputeh.

Tuan Sivarasa Rasiah [Sungai Buloh]: Selepas Yang Berhormat Seputeh, boleh
Yang Berhormat Sungai Buloh tanya?

Datuk Seri Hamzah bin Zainudin: Boleh, boleh. Yang Berhormat Seputeh dahulu
ya, ladies first.

Puan Teresa Kok [Seputeh]: Okey, terima kasih Yang Berhormat Menteri. Saya tadi
sudah dengar ucapan daripada sebelah sana, sebelah sini, tidak ada seorang pun puji rang
undang-undang kita hari ini. Ramai yang juga tanya, pertindihan kuasa dan ramai juga tanya,
ini IPCC adalah satu agensi yang macam harimau tanpa gigi.

Jadi, soalan saya ialah sekarang, bila kami ada macam masalah hendak membuat
aduan tentang seseorang pegawai polis, kita akan hantar complaint ke Bahagian Tatatertib
di Bukit Aman. Jadi, sekarang sudah ada IPCC. Jadi, manakah kita perlu panjangkan aduan
kita ini, sama ada pada IPCC kah atau Bahagian Tatatertib di Bukit Aman?

01940

Datuk Seri Hamzah bin Zainudin: All right, menyesal saya bagi Yang Berhormat
Seputeh ini. [Ketawa] Ada pula dia kata sebelah sini pun tidak setuju. Mana ada, engkau ni
—alamak. Sebelah sini, cadangan pula diberikan...

Puan Teresa Kok [Seputeh]: Yang Berhormat Menteri tidak dengar...

Datuk Seri Hamzah bin Zainudin: ...Saya hendak beritahu...

Puan Teresa Kok [Seputeh]: ...Saya memang dengar, walaupun saya tidak diberi
peluang untuk berucap.

Datuk Seri Hamzah bin Zainudin: ...Yang Berhormat Pengerang kata saya sokong,
tetapi biarlah — ‘biarlah itu’ adalah sesuatu yang subjektif. Saya juga setuju dengan apa yang
Yang Berhormat Pengerang, biarlah kita berikan contohnya, beri training lagi, bagi— itu benda
yang baik. Bukan dia tidak sokong undang-undang ini. Ini lah ceritanya Yang Berhormat
Seputeh. Kalau lain kali ikut Yang Berhormat Pengerang kan lebih baik. Ini ikut sebelah sana
siapa suruh. Jadi...

Puan Teresa Kok [Seputeh]: Yang Berhormat Pengerang ada buat banyak
pertanyaan. Sekarang Yang Berhormat Menteri masih belum— gagal untuk jawab dia.

Datuk Seri Hamzah bin Zainudin: Jangan macam itu. Tadi, sudah baik, elok

bangun, tanya saya, saya bagi, tiba-tiba macam ini, susahlah saya.
