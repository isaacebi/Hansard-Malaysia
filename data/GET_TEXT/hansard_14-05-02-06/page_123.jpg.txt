DR. 26.7.2022 118

bukti yang ada, bahawa telah wujud satu trend dalam PDRM dan trend ini perlu dipecahkan.
Trend ini perlu diubah. Kalau kita lihat, minta maaf cakap, kalau orang luar sana, bila mereka
lakukan kesalahan mereka akan mengatakan anggota polis pun buat salah juga, tidak betul.

Akan tetapi itulah mereka sebutkan dan apabila kita tanya kepada anggota polis
kenapa anda buat salah? Dia akan mengatakan pegawai kanan pegawai tinggi pun buat juga.
Jadi, satu trend yang tidak bagus. Kalau kita tanya pegawai kanan pegawai tinggi kenapa
anda lakukan kesalahan, hendak buat macam mana? Yang Berhormat Menteri pun buat
sama dia kata dan ia telah menjadi satu ekosistem.

Untuk melakukan perubahan ini, kita kena lakukan perubahan yang menyeluruh.
Kalaulah polis sendiri yang menyiasat anggota polis buat salah, saya tidak nampak di situ
akan ada ketelusan kerana mereka sendirilah yang bersama-sama menyanyikan lagu Sang
Saka Biru. Mereka jugalah yang sama-sama menyanyikan Polis Setia Berkhidmat dan
mereka akan ada rasa simpati kepada kawan-kawan mereka.

Kita pernah lihat banyak kes yang pernah berlaku. Sebagai satu contoh kes ketua
balai buat karaoke di balai polis itu sendiri. Saya tidak tahu betul atau tidak betul, tetapi masuk
media. Apabila saya tanya kepada anggota polis dari negeri lain, saya kata, “Kenapa kita
tidak rahsiakan benda itu. Kalau Bukit Aman datang tangkap, Bukit Aman selesaikanlah,
kenapa sampai pada media...?”. Dia kata, “Memang kami hendak media tahu bahawa masih
berlaku perkara-perkara tidak senonoh di kalangan anggota PDRM dan ia perlukan dilakukan
perubahan...”.

Oleh sebab itu mereka dedahkan kepada media supaya media bercakap pasal benda
ini supaya kita bersama-sama di Parlimen ini menyelamatkan anggota PDRM dengan rasa
kasih sayang. Kita hendak betulkan keadaan ini. Saya juga terlibat dalam beberapa aktiviti
yang dilakukan oleh NGO-NGO. Mereka NGO yang telah membela mangsa-mangsa along
dan sebagainya dan ketika mereka hendak membela mangsa-mangsa along ini, mereka
bukan berhadapan dengan along yang ganas-ganas sahaja, tetapi mereka membuktikan
kepada kami, saya tidak tahu betul tidak betul tetapi mereka membuktikan bahawa ada
anggota PDRM yang melindungi.

Inilah yang kita katakan bahawa kita dengan rasa kasih sayang, saya tidak mahu
Yang Berhormat Menteri, Yang Berhormat Timbalan Menteri hanya memasukkan isu-isu ini
di bawah karpet. Kita hendak benda ini sama-sama kita lakukan satu perubahan. Saya
percaya anggota-anggota PDRM yang bersara, ramai yang menjadi iman di surau dan di
masjid. Suara mereka sedap-sedap. Bacaan mereka sedap-sedap. Mereka juga
menceritakan, “Masa saya muda-muda dahulu, sebenarnya, sebenarnya, sebenarnya...”.
Jadi untuk melakukan perubahan yang besar ini, saya tidak nampak hanya IPCC yang telah
disebutkan sini mampu untuk menyelesaikannya.

Saya menyokong satu Suruhanjaya Bebas Tatakelakuan Polis ini kita lakukan tetapi
tidak dalam bentuk yang seperti ini. Kami mengharapkan supaya banyak benda yang telah
kita bahaskan dan telah kita bentangkan dalam IPCMC perlu kita kaji balik dan sebab itu kami
menyokong untuk perkara ini dibawa ke Jawatankuasa Pilihan Khas. Akhir sekali saya ingin

menyebutkan bahawa kami sayang kepada anggota polis PDRM. Kami tahu anda telah
