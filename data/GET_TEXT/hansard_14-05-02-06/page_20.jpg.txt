DR. 26.7.2022 15

diimport bagi menghasilkan ubat-ubatan, ketidakstabilan ringgit dan peningkatan harga kos
logistik. Saya nak juga Yang Berhormat Menteri siasat, kenapa ubat ini terlalu mahal iaitu
ubat kanser, leukemia, lethamovic RM21,000 untuk guna sebulan. Posaconazole, RM13,000
untuk satu bulan. Jakafi, RM3,000 sebulan.

Jadi ini menunjukkan bahawa harga ubat ini tidak ada di hospital kerajaan tetapi
pesakit kena beli di luar. Bayangkanlah dengan harga yang macam ini, mungkin langsung
tidak mampu untuk mengubati penyakit yang sebegini rupa dengan harga kos yang cukup
tinggi.

Soalan saya, apakah strategik kementerian untuk menstabilkan harga bahan mentah
ubatan bagi mengelakkan kenaikan yang lebih tinggi. Apakah jaminan kementerian
berkenaan jenis ubat-ubatan yang terlibat tidak mengalami kenaikan harga untuk
membebankan rakyat. Mohon Yang Berhormat Menteri untuk menjawab. Terima kasih Tuan
Yang di-Pertua.

Tuan Khairy Jamaluddin Abu Bakar: Terima kasih. Yang Berhormat, harga ubat
ini banyak penyebabnya ataupun penentunya. Pertama adalah daripada segi kos bekalan
dan kos bahan mentah. Hari ini kita menghadapi masalah kekurangan dan barangkali
mungkin juga nanti kita berhadapan dengan masalah kenaikan harga. Sepertimana yang
saya sebutkan tadi, ini adalah disebabkan perkara yang berlaku di peringkat antarabangsa.

Negara China adalah negara pengeluar utama bagi bahan aktif farmaseutikal, Active
Pharmaceutical Ingredient (API). Itu memang tidak didapati di negara-negara lain kecuali
negara besar seperti negara China, negara India yang mempunyai pasaran yang besar dan
economy job skill untuk menghasilkan API tersebut.

Apabila negara China mengamalkan polisi total lockdown, ini telah mengganggu
rantaian bekalan bagi API, ini satu. Kedua, dalam penghasilan ubat, dia bukan hanya ada
bahan aktif farmaseutikal tetapi seperti yang saya sebutkan tadi, excipient yang dimasukkan
dalam ubat tersebut supaya gaya cohesive untuk bind ubat tersebut seperti kanji ataupun
starch. Itu banyak datang dari negara seperti Rusia dan Ukraine walaupun ada pasaran yang
lain. Jadi, ini telah menyebabkan gangguan kepada bekalan dan mungkin gangguan kepada
harga.

Kedua, penentu kepada harga adalah soal paten ataupun soal intellectual property.
Masalah ini sedang pun kita usahakan supaya tidak ada proses evergreening. Evergreening
ini Yang Berhormat, adalah syarikat farmaseutikal, dia mengubah sikit ubat tersebut dan dia
mohon supaya paten itu disambung, disambung dan disambung untuk bertahun-tahun
sehingga tidak ada ubat-ubatan generik yang boleh dihasilkan dan akhirnya harga ubat
tersebut kekal pada paras yang tinggi.

Baik. Apa yang boleh kita buat untuk mengatasi masalah-masalah tersebut?
Pertama, kita mesti melihat kepada sumber-sumber yang alternatif kalau sekiranya
berlakunya gangguan kepada rantaian bekalan di peringkat global. Kedua, Kementerian
Kesihatan sedang memperincikan pelaksanaan kawalan harga ubat melalui mekanisme
ketelusan harga ubat yang kini dalam penyediaan memorandum Jemaah Menteri untuk

kelulusan Jemaah Menteri. Ini adalah price transparency.
