DR. 26.7.2022 43

tersebut, pihak polis perlu menyerahkan kertas siasatan yang telah lengkap kepada Jabatan
Peguam Negara untuk arahan lanjut. Sekiranya berdasarkan penilaian oleh Jabatan Peguam
Negara terdapat bukti-bukti yang menyokong penglibatan seseorang yang ditangkap, maka
tindakan pendakwaan di mahkamah akan dibuat.

Tuan Yang di-Pertua, dalam tempoh siasatan tersebut juga, pihak polis perlu
mengkaji segala maklumat hasil siasatan mahupun mendapatkan maklumat dari agensi-
agensi penguat kuasa yang lain seperti Bank Negara Malaysia, Jabatan Imigresen Malaysia
dan Suruhanjaya Komunikasi dan Multimedia Malaysia. Tempoh ini amat kritikal di mana
agensi yang dirujuk tersebut perlu membekalkan maklumat yang diperlukan oleh pihak polis
di dalam tempoh yang ditetapkan iaitu sebelum tamatnya 21 hari tersebut yang saya
tunjukkan tadi.

Tambahan pula, tangkapan yang melibatkan kesalahan-kesalahan seperti
penyeludupan migran dan keganasan memerlukan kerja-kerja penyiasatan yang lebih
mendalam dan terperinci sekali gus menjadi lebih rumit berikutan golongan ini mempunyai
rangkaian luar negara serta ideologi tersendiri. Kes merentasi sempadan ini memerlukan
bantuan dari negara luar bagi tujuan pengumpulan maklumat dan permohonan ini
memerlukan masa yang lama. Tempoh 28 hari ini juga sangat penting kerana pihak PDRM
memerlukan masa terutamanya bagi meyakinkan saksi-saksi untuk memberikan pernyataan.

Seksyen 14 dan seksyen 16 SOSMA adalah mengenai saksi yang dilindungi dan
merupakan peruntukan mengenai kaedah khas saksi memberi keterangan. Walau
bagaimanapun, ia amat sukar dan memakan masa untuk meyakinkan saksi kerana ia
melibatkan keselamatan saksi dan ahli keluarga.

Tuan Yang di-Pertua, terdapat pandangan yang memohon PDRM menggunakan
peruntukan reman dalam Kanun Tatacara Jenayah (KTJ). Sayugia diingatkan bahawa proses
siasatan kesalahan SOSMA mengikut KTJ adalah tidak berapa sesuai dan akan berhadapan
dengan pelbagai kekangan. Oleh itu, ia adalah tidak menepati tujuan subseksyen 4(5) ini
diadakan iaitu untuk memelihara kerahsiaan operasi dan siasatan pihak polis terutamanya
bagi siasatan yang melibatkan kumpulan yang besar dan ahli yang ramai sekiranya seksyen
117 KTJ ini diguna pakai.

Kebarangkalian untuk orang tahanan berkomunikasi dengan tahanan yang lain juga
sangat tinggi dan ia boleh mengganggu proses siasatan termasuk rantaian bukti dan usaha
pihak PDRM untuk menahan suspek-suspek lain yang masih bebas serta wujud risiko
ancaman keselamatan kepada saksi-saksi kes. Selain itu, penggunaan seksyen 117 KTJ
adalah terhad kepada pelaku utama semata-mata kepada sesuatu kes menjadikan ia sukar
dalam pelaksanaan bagi kesalahan-kesalahan yang diperincikan dalam Jadual Pertama
SOSMA. Siasatan SOSMA turut melibatkan individu-individu yang mempunyai pengaruh,
kuasa dan material dalam sesuatu kesalahan keselamatan yang dilakukan.

Tuan Yang di-Pertua, saya hendak bagi contoh dalam tempoh selepas usul
pelanjutan tempoh kuat kuasa ini tidak diluluskan pada 23 Mac 2022, baru-baru ini, kejadian

jenayah terancang terus berlaku. Sebagai contoh, kejadian tembakan di Sungai Petani di
