DR.14.09.2021 91

Jadi, adakah Yang Berhormat Port Dickson setuju bahawa kerajaan telah gagal
menangani isu ini termasuk di kawasan ibu kota Kuala Lumpur sendiri?

Dato’ Seri Anwar bin Ibrahim [Port Dickson]: Terima kasih Yang Berhormat
Setiawangsa. Betul, ini dikata pockets of poverty in the midst of plenty. Maknanya satu
kelompok-kelompok yang miskin yang terbiar, yang tersisih. Sekarang ini masalah selain
daripada miskin desa saya sebut Kelantan dan Sabah. Ini miskin bandar di Lembah Klang,
di Kerinchi dan Pantai Dalam, Setiawangsa, beberapa kawasan itu sudah ke tahap yang
parah.

Tadi saya sebut tentang kajian dan Ahli Akademik kita Epidemiologist Malaysia
Dato’ Profesor Dr. Adeeba Kamarulzaman juga menekankan hal yang sama dan research
yang saya sebutkan tadi iaitu bila social institution itu rapuh dan lemah dan tidak ada
ketegasan untuk menanganinya selain daripada retorik politik biasa dan terhakisnya trust
in the government.

Bagaimana trust terhakis? Oleh kerana dua darjat tadi, dia sebut di sini trust in the
government eroding especially after the rakyat reacted to double standard by politicians.
Jadi, saya harap Yang Amat Berhormat Perdana Menteri dan Yang Berhormat Menteri
ambil iktibar perkara ini... [Tidak jelas] Umpamanya, U-turns in the SOPs were
instrumental in erosion of trust. Jadi tak boleh pakai SOP yang berbeza.

Saya sebut tadi tentang jumlah vaksin. Paling rendah Kelantan, kalau ada Ahli-
ahli Yang Berhormat dari Kelantan terutama dari penyokong kerajaan tidak tekan ini
sebagai satu perkara yang basic saya tidak fikir mereka harus wakili lagi kawasan-
kawasan mereka. Kelantan peratus vaksin 34.5, paling rendah di negara ini walaupun
Kelantan paling miskin di negara ini.

Sabah, 36.1 peratus satu lagi negeri miskin, Terengganu di antara negeri miskin
iaitu 45.1 peratus. Kedah, satu lagi negeri miskin iaitu 38.9 peratus. Akan tetapi kalau
bicara kita ini parti Melayu akan selamatkan orang Melayu tetapi negeri-negeri yang
hampir keseluruhannya orang Melayu vaksin ini paling terkebelakang. Saya tidak mahu
sebut soal isu kaum di sini tetapi hendak menunjukkan logik yang dibawa untuk
mempertahankan kepentingan Melayu itu sebenarnya memang rosak.

Baik, Seri Paduka Baginda Yang di-Pertuan Agong Titah kata ada kemajuan
dalam pemberian vaksin, saya terima kenyataan itu. Akan tetapi tidak kenyataan
terbaharu. Jumlah vaksin harian yang diberikan lebih 500,000 pada bulan Ogos. Tuan
Yang di-Pertua, ini dijanjikan sejak bulan Mac, kalau Tuan Yang di-Pertua ikuti saya ada
buat Program Exit Strategy yang ikut bulanan, dia janji bulanan depan 200,000, yang ada
120,000.

Bulan Mei 400,000 yang datang 200,000. Jauh daripada target dan sasaran tetapi
di sini 500,000 pada bulan Ogos. Ini yang dikaitkan dalam ucapan Seri Paduka Baginda
Yang di-Pertuan Agong. Akan tetapi sejak 18 Ogos di mana catatan paling tinggi 555,000
dos, angka harian mula menurun. Di bawah 300,000 sejak 10 September dan hanya
227,000, dua hari yang lalu.

Makna kalau kita terus dengan kadar begitu, kita tidak akan capai vaksin
berkelompok herd community dan kita hendak tanya sebab apa lembap ini? Sebab apa
kita mula begitu lambat? Betul, ada kejayaan sekarang tetapi while eight months to ten
months behind time dan ini menyebabkan kematian begitu tinggi. Puluh ribu orang yang
mati.

Saya percaya Yang Berhormat sahabat kita, keluarga kita ada yang terlibat dalam
kematian. Ya, kita kata ini kerja Allah SWT kita terima nyawa dan sebagainya bukannya
urusan kita tetapi ikhtiar kita, kemudahan di hospital, dikatakan yang brought in death
majoriti dari kawasan yang tidak ada kemudahan.

Dr. Lee Boon Chye [Gopeng]: Terima kasih Yang Berhormat Ketua
Pembangkang. Terima kasih Tuan Yang di-Pertua. Berkenaan dengan vaksin ini kita
memang rasa bimbang kerana kadar vaksinasi menurun daripada 500,000 sehari
sekarang sudah turun sampai 300,00 sehari. Ini bukan kerana tidak ada penerima.

Kalau kita lihat kepada data masih ada 2.45 juta, 2.45 juta yang telah daftar dan
belum terima vaksin satu dos pun dan juga ada 2.16 juta mereka yang layak yang belum
