DR.14.09.2021 31

diperuntukkan RM2 juta, tahun ini sebanyak RM65 juta untuk membantu kumpulan rentas
parti ini menjalankan tanggungjawab di 10 kawasan Parlimen. Selepas ini 20 kawasan. Di
Batang Lupar kawasan Yang Berhormat pun ada dua program. Pertama, e-preneur
melibatkan 40 usahawan. Satu lagi ialah bahasa Inggeris, tuisyen yang melibatkan 36
guru dan lebih 1,000 orang pelajar. Ini contoh bagaimana kita merakyatkan SDG.

Tuan Yang di-Pertua, untuk masa hadapan Jabatan Perangkaan akan
menerbitkan laporan bagi penggunaan Ahli Parlimen. Laporan ini disediakan untuk
memastikan bahawa pencapaian kita dapat diteliti oleh Yang Berhormat Ahli Parlimen.
Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Menteri. Sila Yang
Berhormat Batang Lupar. Soalan tambahan pertama.

Dato Sri Hajah Rohani binti Abdul Karim [Batang Lupar]: Terima kasih atas
jawapan yang telah diberikan. Terima kasih juga sebab memaklumkan bahawa laporan
tahunan 2020 telah berada di meja masing-masing sebagai contoh untuk melihat
bagaimana kita boleh menjalankan tugas kita sebagai Ahli Parlimen di mana kita
champion-kan SDG di kawasan masing-masing.

Saya mengambil kesempatan untuk mengucapkan setinggi tahniah kepada
kerajaan dan EPU di atas penyediaan laporan yang baik dan komprehensif di dalam
Voluntary National Review (VNR) report yang telah diserahkan kepada United Nations
pada bulan Julai yang lepas.

Soalan tambahan saya di dalam laporan VNR ada dinyatakan penyediaan
pasukan petugas, penyampaian SDG antara agensi atau inter-agency SDG delivery task
force multistakeholder di peringkat daerah. Mohon Yang Berhormat Menteri menyatakan
pelan pelaksanaan yang dirancang oleh kerajaan di dalam perkara ini. Terima kasih.

Tuan Yang di-Pertua: Sila Yang Berhormat Menteri satu minit.

Dato’ Sri Mustapa bin Mohamed: Tuan Yang di-Pertua, mengikut perancangan
kita bercadang untuk mengadakan libat urus dan membangunkan pelan ini hujung tahun
ini. Akan tetapi atas saranan Batang Lupar, insya-Allah kita akan mulakan tanggungjawab
ini dalam masa dua tiga minggu lagi dan kita akan melibatkan Yang Berhormat Pengerusi
iaitu Yang Berhormat Batang Lupar dan Ahli-ahli Parlimen yang lain. Ini penting untuk
pastikan bahawa konsep ini difahami oleh seluruh rakyat Malaysia.

Sehubungan itu, saya juga ingin mengucapkan terima kasih kerana Ahli Parlimen
semasa mempromosikan projek-projek yang telah diluluskan di bawah peruntukan RM2
juta tahun lepas dan RM5 juta tahun ini telah pun turun ke bawah melibatkan memberi
pencerahan tentang SDG ini kepada masyarakat setempat, kepada agensi kerajaan
negeri, kepada PBT dan kepada CSO. Ini telah banyak membantu untuk memberi
pencerahan kepada masyarakat betapa pentingnya SDG dan apa dia SDG. Terima kasih
kepada Kumpulan Rentas Parti Parlimen Malaysia atas saranan Yang Berhormat Batang
Lupar. Insya-Allah kita akan mulakan tugas ini dalam masa dua atau tiga minggu lagi.
Terima kasih Tuan Yang di-Pertua.

Tuan Yang di-Pertua: Soalan tambahan kedua, saya jemput Yang Berhormat
Kubang Pasu.

Dato’ Wira Haji Amiruddin bin Haji Hamzah [Kubang Pasu]: Terima kasih
Tuan Yang di-Pertua. Soalan saya adalah — a/hamdulillah Kubang Pasu adalah antara
Parlimen yang telah dipilin untuk tahun ini dalam program yang telah disebutkan tadi.
Cumanya ada satu program yang kita cadangkan. la melibatkan satu kawasan
penempatan dalam bandar di Jitra yang memerlukan suatu perancangan dan
pelaksanaan yang sedikit di luar kotak untuk selesaikan masalah setinggan, selesaikan
masalah pengairan — saliran sebagainya — penagihan dadah dan sebagainya.

Cuma bila kita cadangkan program yang kita hendak laksanakan ini ialah dengan
kita engage sebuah universiti di utara untuk come up with a plan. Jawapan yang diberikan
adalah sangat mendukacitakan kerana oh, ini tidak memberikan kesan dan impak terus
kepada rakyat yang berada di kawasan itu. Jadi saya mohon supaya ia akan dapat diberi
pertimbangan kerana untuk selesaikan ini ia memerlukan sesuatu perancangan yang
memerlukan kita engage consultant, universiti yang memang dia caj pun tidaklah macam
