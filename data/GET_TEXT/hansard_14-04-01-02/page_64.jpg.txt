56 DR.14.09.2021

USUL

MENJUNJUNG KASIH TITAH SERI PADUKA
BAGINDA YANG DI-PERTUAN AGONG

2.44 ptg.

Dato’ Hajah Azizah binti Mohd Dun [Beaufort]: Bismillahi Rahmani Rahim,
Assalamualaikum warahmatullahi wabarakatuh, salam sejahtera, salam keluarga
Malaysia. Tuan Yang di-Pertua, sukacita saya ingin mencadangkan:

“Bahawa suatu ucapan yang tidak sepertinya dipersembahkan
kepada Kebawah Duli Yang Maha Mulia Seri Paduka Baginda Yang di-
Pertuan Agong, demikian bunyinya:

“Ampun Tuanku,

Patik, Tuan Yang di-Pertua dan ahli-ahli Dewan Rakyat
Malaysia di dalam persidangan Parlimen, memohon
ampun mempersembahkan suatu ucapan yang ikhlas
daripada Majlis Dewan Rakyat mengucapkan berbanyak-
banyak syukur dan menjunjung kasih Titah Kebawah Duli
Yang Maha Mulia Seri Paduka Baginda Yang di-Pertuan
Agong semasa pembukaan Penggal Keempat, Parlimen
Yang Keempat Belas”.

Naik perahu ke Pulau Bangi,

Mari berdundun ke Kampung Darat,
Titah Tuanku disanjung tinggi,

Kepada rakyat kami berkhidmat.

Membujur lalu melintang patah,
Perjuangan tetap kami teruskan, insya-Allah.

Terima kasih Tuan Yang di-Pertua kerana telah memberi peluang kepada saya
untuk turut serta dalam perbahasan menjunjung kasih titah Ke Bawah Duli Yang Maha
Mulia Seri Paduka Baginda Yang di-Pertuan Yang di-Pertuan Agong pada hari ini. Saya
mendoakan agar Tuanku Yang di-Pertuan Agong dan Raja Permaisuri Agong
dianugerahkan kesihatan dan kekuatan yang berterusan untuk menaungi dan memayungi
negara dan rakyat jelata tercinta serta meneruskan pemerintahan dengan adil, telus dan
saksama serta mengutamakan kesejahteraan rakyat dan kemakmuran negara.

Sekalung tahniah saya ucapkan kepada Yang Amat Berhormat Dato’ Sri Ismail
Sabri bin Yaakob atas pelantikan sebagai Perdana Menteri Malaysia kesembilan dan
barisan kabinet yang telah mendapat perkenan Yang di-Pertuan Agong Al-Sultan Abdullah
Ri’ayatuddin Al-Mustafa Billah Shah Ibni Almarhum Sultan Haji Ahmad Shah Al-Musta’in
Billah.

Saya bersama-sama rakan seperjuangan yang lain menzahirkan sokongan padu
terhadap pimpinan Yang Amat Berhormat Bera sebagai Perdana Menteri Malaysia yang
kesembilan untuk menerajui dan memimpin negara. Sokongan ini melambangkan semua
parti politik menyokong Kerajaan Perikatan Nasional bersama dalam menghadapi situasi
pandemik COVID-19 dan cabaran ekonomi. Saya doakan semoga Allah memberikan
perlindungan, kesihatan yang baik dan diberikan taufik dan hidayah dalam memimpin
negara Malaysia yang tercinta. Amin ya rabbal alamin.

Saya juga ingin menzahirkan sekalung penghargaan kepada Yang Berhormat
Tan Sri Dato’ Haji Mahiaddin bin Haji Md Yassin bekas Perdana Menteri Malaysia yang
kelapan atas jasa, khidmat bakti, kasin sayang Yang Berhormat Pagoh memimpin negara
dalam keadaan yang penuh cabaran pandemik COVID-19 yang pertama kali dalam
sejarah negara ini. Tiada kata seindah bahasa melainkan terima kasih Yang Berhormat
Pagoh. Di atas kesempatan ini tahniah saya ucapkan di atas pelantikan terbaharu Yang
