DR.14.09.2021 53

Dato’ Sri Dr. Haji Wan Junaidi bin Tuanku Jaafar: Terima kasih Tuan Yang di-
Pertua, terima kasih Yang Berhormat. Sebenarnya tujuan kita untuk menggantungkan
dahulu peraturan ini ataupun jadual yang ditetapkan oleh Parlimen terdahulu daripada ini
ialah oleh kerana kita hendak membawa satu pindaan Perlembagaan ke Dewan yang
mulia ini, untuk meminda Perkara 57(1)(b) untuk kita menambahkan jumlah Timbalan
Speaker daripada dua kepada tiga.

Sebagaimana yang telah kita perbincangkan supaya kita menetapkan walaupun
dalam Perlembagaan itu sendiri tidak menetapkan siapa yang akan menjadi Deputy
Speaker kerana landasannya ialah dipilih oleh Ahli Dewan Rakyat dalam Dewan. Maka
dengan itu, kita akan membuat satu peraturan mungkin, supaya salah seorang daripada
Speaker yang tiga nanti setelah diluluskan akan disandangkan oleh pihak daripada
pembangkang. Tidak kisah siapa jadi kerajaan, daripada pihak pembangkang ada
seorang Timbalan Speaker. Itulah hasrat kerajaan untuk menanggguh. Saya sebenarnya
sudah berbincang degan pihak AG supaya pindaan ini dibawa, kalau dapat di penghujung
sesi ini, bacaan kali pertama dan diluluskan pada sesi bulan Oktober nanti. Terima kasih.

Tuan Sim Tze Tzin [Bayan Baru]: Tuan Yang di-Pertua, Tuan Yang di-Pertua.
Sedikit sahaja.

Tuan Yang di-Pertua: Perkara ini tidak perlu dibahaskan, maaf ya, mengikut
peraturan itu.

Tuan Sim Tze Tzin [Bayan Baru]: Penjelasan sahaja.

Tuan Yang di-Pertua: Ahli-ahli Yang Berhormat, sekarang saya kemukakan
masalah kepada Majlis bagi diputuskan. Masalahnya ialah usul seperti yang dikemukakan
tadi hendaklah disetujukan.

[Usul dikemuka bagi diputuskan; dan disetujukan]

Tuan M. Kulasegaran [Ipoh Barat]: Tuan Yang di-Pertua, Tuan Yang di-Pertua,
Tuan Yang di-Pertua.

Tuan Gobind Singh Deo [Puchong]: Tuan Yang di-Pertua.
Tuan M. Kulasegaran [Ipoh Barat]: Kita pohon belah bahagi.

Tuan Gobind Singh Deo [Puchong]: Sebelum itu Tuan Yang di-Pertua, may /
just- for clarification. Tuan Yang di-Pertua, saya merujuk kepada...

Tuan Yang di-Pertua: Sudah diputuskan Yang Berhormat.
Tuan Gobind Singh Deo [Puchong]: Ya, tetapi hanya untuk rekod.
Tuan Yang di-Pertua: Ya.

Tuan Gobind Singh Deo [Puchong]: Tuan Yang di-Pertua, if | may. Saya
merujuk kepada Peraturan Mesyuarat 90. Jadi, apa yang telah pun dipanggil untuk
diluluskan tadi, adakah ia permohonan untuk kita mengetepikan standing order? Ataupun,
adakah ia permohonan untuk kita tangguhkan? There are two different questions that have
been put to the House. Ini kerana motion yang dibawa tadi tanpa notis is Peraturan
Mesyuarat 92 yang saya dengar. Jadi perkara itu perlu diputuskan dahulu.

Tuan Yang di-Pertua: Peraturan Mesyuarat 92?

Tuan Gobind Singh Deo [Puchong]: Peraturan Mesyuarat 92 harus diputuskan
dahulu, only after suspension. Then the motion to— what do you call delay, that motion
arises. So, just to check the record. Otherwise, what would be on record is just an
agreement to suspend the standing order but nothing after that. | think that has to be
checked.

Tuan Yang di-Pertua: la untuk suspend— menghentikan Standing Order,
Peraturan Mesyuarat 6.

Tuan Gobind Singh Deo [Puchong]: Betul.
