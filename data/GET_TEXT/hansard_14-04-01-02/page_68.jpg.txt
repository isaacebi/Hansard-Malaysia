60 DR.14.09.2021

kematian semalam. New Zealand enam bulan hanya satu kematian. Ada sebanyak 33 kes
semalam di Auckland bandar terbesarnya dengan dua juta orang penduduk baru ada 33
kes sudah ada lockdown. Jadi, ini perkara-perkara yang saya ingin nyatakan di sini kepada
Yang Berhormat Beaufort bagaimana kita perlu mencari pengajaran-pengajaran daripada
negara-negara lain. Negara Peru misalnya sudah mencapai herd immunity. Akan tetapi,
walaupun sudah sampai herd immunity, kes masih lagi banyak.

Mengapakah Peru walaupun sudah sampai herd immunity kes masih lagi banyak
kerana sistem imunisasi badan manusia yang telah di injek dengan vaksin hanya tahan
tiga bulan hingga empat bulan sahaja. Itu yang saya difahamkan. Jadi saya harap perkara-
perkara yang saya bangkitkan ini diberi perhatian oleh kerajaan dan saya harap bolehlah
membantu Yang Berhormat Beaufort dalam ucapannya yang tinggal satu jam 13 minit lagi
ini. Terima kasih.

Dato’ Hajah Azizah binti Mohd Dun [Beaufort]: Terima kasih Yang Berhormat
Pontian. Saya percaya pihak berkenaan, Kementerian Kesihatan dan lain-lain lagi
mendengar apa yang disebutkan oleh Yang Berhormat Pontian tadi. Saya tidak beranilah
untuk komen tentang data dari Indonesia itu. Akan tetapi saya yakin data yang diberikan
oleh negara kita adalah data yang telus dan ini adalah dalam usaha untuk memastikan
bahawa kita tidaklah merasa bahawa kita selesa or kita sudah tidak kes lagi, kes kita
sudah rendah, maka kita boleh buat sesuka hati dan ini boleh menyebabkan — ia akan
berlaku lagi kes-kes baharu akan timbul lagi.

Jadi, saya percaya bahawa kerajaan kita akan berusaha bersungguh-sungguh
bagi memastikan bahawa usaha vaksinasi berjalan dalam masa yang sama SOP dijaga
dan SOP-SOP lain yang memastikan supaya tidak berlaku jangkitan-jangkitan yang di luar
kawalan kita akan berlaku dalam negara kita. Kita kena yakin dengan keupayaan negara
kita, Keupayaan frontliners kita dan para pakar kita yang bekerja keras untuk memastikan
kesejahteraan rakyat dalam negara kita ini terjaga dengan sebaik-baiknya, insya-Allah.

Saya difahamkan beberapa usaha kerajaan dalam tempoh pandemik ini telah
menampakkan hasilnya. Mungkin boleh saya tambah lagi seperti United Kingdom
merupakan sebuah negara yang menghasilkan vaksin AstraZeneca dan sudah begitu
tinggi vaksinasi rakyat yang telah divaksinasi tetapi masih lagi berlaku kes-kes jangkitan
di United Kingdom. Itulah yang disebutkan tadi, kita kena hidup dengan virus ini dan
sepertimana yang disebutkan tadi oleh Yang Berhormat Pontian bahawa kerajaan telah
menyasarkan by Oktober kita akan sampai endemik, insya-Allah.

Saya difahamkan beberapa usaha kerajaan dalam tempoh pandemik ini telah
menampakkan hasilnya. Sebagai contoh, apabila hampir keseluruhan usahawan MARA—
ini saya ambil contoh sahaja, masih terus beroperasi sehingga kini. Bahkan ada yang lebih
maju dengan menggunakan platform pemasaran atas talian serta mengembangkan
portfolio perniagaan sedia ada.

Kita bukan sekadar bantu usahawan tetapi kita juga sebenarnya telah
menyelamatkan pekerja dari diberhentikan. Bayangkan, berapa ramai isi rumah yang
masih dapat menyediakan makanan di atas meja, apabila PKS terus beroperasi dan dapat
menggajikan pekerja mereka.

Untuk menyejahterakan rakyat pasca pandemik ini, usaha mempelajari pelbagai
kemahiran amat perlu buat masa ini. Dunia sekarang adalah dunia digital, justeru itu dalam
fasa pemulihan dan seterusnya, pasca COVID-19, program-program untuk melatih para
usahawan terutamanya para belia dalam menggunakan platform aplikasi atas talian
hendaklah dipertingkatkan lagi dan diperluaskan sehinggalah sampai ke luar bandar.
Walaupun pada masa ini memang sudah ada program-program ini dilaksanakan tetapi
saya mendapat aduan daripada anak-anak muda di luar bandar bahawa apa yang
dilaksanakan ini tidak sampai ke peringkat luar bandar.

Mungkin ini disebabkan oleh keadaan pandemik tetapi kita perlu menguasai
keadaan ini demi kesejahteraan anak-anak muda kita yang memerlukan sumber
kehidupan mereka dan membantu diri dan keluarga mereka.

Saya cadangkan kerajaan menggerakkan usaha melatih usahawan untuk celik
teknologi dan memanfaatkan media sosial sebagai platform perniagaan untuk
