96 DR.14.09.2021

melakukan diskriminasi dan menghormati. Ada dalam bentuk rayuan— saya teliti
pendirian Peguam Negara awal. Ada rasionalnya kerana mereka itu terikat dengan
beberapa kelemahan dalam peraturan undang-undang yang ada. Kalau itu yang berlaku,
maka sebaiknya Jabatan Peguam Negara mengusulkan kepada kerajaan untuk membuat
pindaan yang wajar supaya menjelaskan kedudukannya.

Tuan Yang di-Pertua, daripada segi ekonomi ini saya rumuskan kerana masa
tidak mengizinkan dengan pendidikan. Pendidikan ini bukanlah saya hendak puji Yang
Berhormat Simpang Renggam. Akan tetapi oleh kerana Yang Berhormat Simpang
Renggam dan jawatankuasanya telah melakukan suatu kajian lebih mendalam
berdasarkan bukan sahaja perencanaan, perancangan tetapi juga tentang input daripada
di bawah oleh ibu bapa, guru dan pelajar-pelajar. Saya minta supaya ini diberikan
perhatian.

01800

Ya, di antara yang paling dikesalkan bila saya turun ke kawasan termasuk Port
Dickson, ialah tidak ada suatu dasar dan hala tuju yang jelas oleh Kementerian
Pendidikan. Dia— keputusan-keputusannya itu diumumkan cepat, ditarik cepat. Ini kalau
dari segi pengumuman dan tarikan, yang paling berkesan ialah Kementerian Pendidikan.
Jadi oleh yang demikian, saya harap diberikan perhatian. Saya percaya Yang Berhormat
Simpang Renggam akan memanfaatkan waktu untuk bangkitkan dan saya tidak dapat
baca semuanya.

Begitu juga tentang ekonomi. Ekonomi kita harus sampai pada ketika, di mana
kita akui beberapa kelemahan. Dari segi competitiveness atau daya saing, kita
ketinggalan di rantau ini. Kita harus terima kenyataan itu dahulu, dan kita tengok sebab
apa. Apakah sebab tidak ada kestabilan politik atau dasar yang tidak proaktif, atau tidak
menggalakkan daya saing? Harus kita terima, tetapi kalau terus propaganda bahawa kita
masih ada berpuluh-puluh bilion datang, yang merupakan hanya kenyataan-kenyataan
awal yang belum dilaksanakan dan beberapa syarikat besar keluar ke Indonesia atau ke
Vietnam, dan kita lihat, itu satu masalah yang besar.

Yang di-Pertua, kita— hal ini hal yang diketahui umum, syarikat-syarikat besar
yang keluar. Oleh yang demikian, saya harap dalam perbincangan dan perbahasan nanti,
rakan-rakan akan boleh bawa isu ekonomi dan merujuk kepada angka dan kenaikan yang
kita perolehi cukup besar. Kalau kita lihat unpamanya, kita mula daripada threshold yang
rendah ya, punya pertumbuhan minus 5.6 tahun lalu. Tahun ini first quarter, katalah kita
naik, atau second quarter kita naik 16.1. Kita kena tengok dari segi itu. You don’t- apa,
mislead. Statistics do lie, Tuan Yang di-Pertua. Jadi kita kena tengok itu supaya rakyat
tahu.

Kemudian, kalau tengok Indonesia, kalaupun ia catat 7.7 year 2021, tetapi dia
minus 2.1 sahaja pada tahun lalu. Jadi, oleh yang demikian, angka ini harus kita lihat dan
tentunya satu yang membingungkan. Mengapa dahulunya Vietnam telah mengatasi kita
dan sekarang Indonesia mengatasi kita? Mari kita umpamanya lihat supaya dapat kita
memanfaatkan waktu dan pengalaman ini untuk membawa perubahan untuk mengangkat
martabat rakyat melalui pemacuan ekonomi yang lebih meyakinkan. Terima kasih.

Tuan Yang di-Pertua: Terima kasih Yang Berhormat Ketua Pembangkang. Saya
ingin menjemput Yang Berhormat Sabak Bernam, 15 minit.

6.03 ptg.

Dato’ Haji Mohd Fasiah bin Mohd Fakeh [Sabak Bernam]: 15 minit, eh?
Assalamualaikum warahmatullahi wabarakatuh dan salam sejahtera. Terima kasih
kepada Tuan Yang di-Pertua kerana memberi peluang kepada saya untuk sama-sama
membahaskan Titah Seri Paduka Baginda Yang di-Pertuan Agong. Sungguhnya, tarikh
13 September 2021 yang baru lalu mencatatkan sejarah sekali lagi ya, kepada negara
khususnya Parlimen Malaysia kerana buat kali yang ketiga Duli Yang Maha Mulia Seri
Paduka Baginda Yang di-Pertuan Agong perkenan menyampaikan titah di perbukaan
persidangan Parlimen Malaysia. Saya merafakkan setinggi-tinggi kesyukuran kepada
