12 DR.14.09.2021

Datuk Seri Haji Salahuddin bin Ayub [Pulai]: [Bangun]

Tuan Sim Tze Tzin [Bayan Baru]: Yang Berhormat Menteri hendak selamatkan
Kerajaan Perikatan Nasional... [Pembesar suara dimatikan]

Tuan Yang di-Pertua: All right, cukup, cukup. Setiausaha, sila teruskan dengan
MQT sekarang.

Dato’ Mahfuz bin Haji Omar [Pokok Sena]: Pergi berhimpun rumah Yang
Berhormat Pagoh boleh pula.

Tuan Sim Tze Tzin [Bayan Baru]: Selamatkan diri sendiri, hendak selamatkan
politik sahaja.

Dato’ Ngeh Koo Ham [Beruas]: Polis tidak ada bidang kuasa tentang Parlimen.
Itu penting.

JAWAPAN-JAWAPAN MENTERI BAGI PERTANYAAN-PERTANYAAN

1. Tuan Wong Hon Wai [Bukit Bendera] minta Menteri Dalam Negeri menyatakan
sama ada kerajaan akan menyemak semula terhadap program MM2H berikutan rungutan
komuniti MM2H dan industri ekonomi berkaitan terhadap syarat-syarat baru yang amat
ketat dan kenapa kerajaan melaksanakan “Satu Negara, Dua sistem” di mana negeri
Sarawak mempunyai dasar MM2H yang liberal berbanding dengan Kerajaan
Persekutuan.

Menteri Dalam Negeri [Dato’ Seri Hamzah bin Zainudin]: Terima kasih Tuan
Yang di-Pertua. Untuk makluman Ahli Yang Berhormat, Kementerian Dalam Negeri
sentiasa cakna dan prihatin dengan keberadaan warga asing di Malaysia. Ini termasuklah
peserta Program Malaysia Rumah Keduaku atau MM2H.

Hasrat murni kerajaan dalam menambah baik syarat-syarat penyertaan program
MM2H adalah untuk memastikan setiap peserta Program MM2H yang ingin bermastautin
di negara ini adalah terdiri daripada mereka yang berkualiti dan dapat menyumbang untuk
menjana ekonomi negara.

Pemegang-pemegang MM2H sedia ada boleh dipertimbangkan kelonggaran
daripada memenuhi dasar semasa seperti keperluan pemilikan akaun simpanan tetap
sekurang-kurangnya RM1 juta dan pengeluaran maksimum sebanyak 50 peratus
dibenarkan ke atas nilai prinsipal bagi tujuan pembelian hartanah, kesihatan dan
pendidikan anak-anak. Manakala pengisytiharan aset cair mesti sekurang-kurangnya
RM1.5 juta.

01040

Pendapatan luar negara sekurang-kurangnya RM40 ribu sebulan dan lain-lain
keperluan syarat yang ditetapkan. Walau bagaimanapun, bagi semua peserta baru,
mereka perlu memenuhi dasar baharu MM2H ini bagi memastikan peserta MM2H yang
berada di Malaysia adalah benar-benar genuine, berkualiti tinggi dan dapat memberi
sumbangan yang positif kepada pertumbuhan ekonomi negara.

Perbezaan polisi Program MM2H dan peraturan Imigresen di antara
Semenanjung Malaysia dan Sarawak serta Sabah adalah disebabkan Sabah dan
Sarawak mempunyai peruntukan istimewa atau special provision seperti mana yang telah
digariskan di bawah Seksyen 64 dan 65 Akta Imigresen 1959-1963 untuk menguruskan
hal ehwal Imigresen berkaitan kemasukan warga asing dan tempoh keberadaan warga
asing di kedua-dua negeri. Justeru, Kerajaan Negeri Sabah dan Sarawak boleh
menyesuaikan syarat-syarat penyertaan program bagi tujuan pengeluaran pas lawatan
sosial. Walau bagaimanapun, saya dan juga negeri Sabah dan Sarawak akan duduk dan
membincangkan perkara ini untuk kita menyesuaikan program ini bagi seluruh negara
