48 DR.14.09.2021

membuat keputusan mengenai perkara tersebut, mesyuarat itu sudah habis, sudah tamat.
Faham?

Beberapa Ahli: [Bercakap tanpa menggunakan pembesar suara]

Tuan Yang di-Pertua: Saya hendak serahkan kepada Timbalan Yang di-Pertua
sekarang ya.

Tuan Chang Lih Kang [Tanjong Malim]: Tidak perlu buat apa-apa keputusan
kalau macam itu.

Tuan Yang di-Pertua: Timbalan Yang di-Pertua sudah ada.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
adakah ini bermaksud Yang Berhormat Kota Bharu dilepaskan begitu sahaja?

Tuan Chang Lih Kang [Tanjong Malim]: Jangan lari Tuan Yang di-Pertua,
jangan lari. Sila duduk.

Tuan Sanisvara Nethaji Rayer a/l Rajaji [Jelutong]: Boleh benarkan Yang
Berhormat Kota Bharu menipu di Dewan yang mulia ini.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Tidak apa, tidak apa. Kita lanyak Timbalan Yang di-Pertua dahulu.

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Tuan Mohamed Hanipa bin Maidin [Sepang]: Tuan Yang di-Pertua, Tuan Yang
di-Pertua, boleh?

Timbalan Yang di-Pertua [Dato’ Mohd Rashid Hasnon]: Baik, saya sudah
faham. Saya sudah follow-up apa yang telah dinyatakan. Ahli-ahli Yang Berhormat, saya
telah menerima surat daripada Tuan Yang di-Pertua untuk mengendalikan usul-usul yang
datang mengenai dengan pengosongan kerusi Tuan Yang di-Pertua. Ada 11 usul datang
serentak dan semua daripada Parti Amanah. Semua daripada Parti Amanah 11 usul.
Kemudian datang satu lagi daripada Amanah sebab tidak menepati peraturan mesyuarat.
Yang ke-12 pun tidak menepati peraturan mesyuarat.

Saya rujuk kepada penasihat undang-undang. Kemudian datang lagi dua soalan
daripada PKR pun sama juga. Maka setiap yang memberikan usul tersebut telah pun saya
jawab secara bertulis kepada setiap pengusul tersebut. Sila baca jawapan-jawapan
tersebut dan keputusan saya adalah muktamad. [Dewan tepuk]

Akan tetapi rayuan boleh dibuat tetapi tidak ada rayuan. Itu keputusan saya
adalah keputusan yang muktamad. Sekiranya lulus, maka akan masuk dalam Aturan
Urusan Mesyuarat. Jadi, saya tidak perlu buka dalam media dan memaklumkan kepada
sesiapa. Saya hanya jawab kepada pengusul-pengusul itu sahaja. Terima kasih Ahli-ahli
Yang Berhormat.

Baik Yang Berhormat. Saya hendak teruskan dengan urusan pada hari ini. Ya
sila.

Tuan Gobind Singh Deo [Puchong]: Tuan Yang di-Pertua perlu memberi
jawapan. Ini Dewan Rakyat dan tingkah laku Tuan Yang di-Pertua diperhatikan oleh
seluruh rakyat Malaysia. [Tepuk]

Please, you must behave yourself. Kalau buat satu keputusan, saya hendak tanya
apakah keputusan itu? Kenapakah tidak boleh dimaklumkan kepada Dewan sekarang?
Tuan Yang di-Pertua ada di sini. Ini satu perkara yang cukup penting usul berkenaan
dengan sama ada kita percaya kepada Tuan Yang di-Pertua atau tidak. Ini satu perkara
yang cukup penting, usul berkenaan sama ada kita percaya kepada Tuan Yang di-Pertua
atau tidak. Kenapa macam ini? Datang dan tak nak jawab soalan dan kata rujuk kepada
surat. Kita semua di sini.

Timbalan Yang di-Pertua [Dato’ Mohd Rashid Hasnon]: Faham.
