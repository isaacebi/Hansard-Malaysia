DR.14.09.2021 83

proses penggubalan rang undang-undang tersebut dirundingi dan dipersetujui. Ini kita
kena jelas. Maknanya tanggungjawab Yang Berhormat Menteri dan tanggungjawab
pembangkang. Mengambil sikap terbuka, bersedia, duduk berunding. Jangan
umpamanya seperti mana pernah berlaku oleh Yang Berhormat Menteri Kewangan, dia
panggil ada perbincangan. Kemudian dia longgok dalam Belanjawan, dia anggap kita
sudah setuju dan terima. No.

Kalau hendak ada kerjasama untuk kita menyokong atau berkecuali, mesti ada
proses rundingan dan kita bersetuju perkara-perkara asas, tentulah perkara-perkara kecil
itu ataupun perbezaan pendapat. Begitu juga tentang usul kerajaan atau rang undang-
undang yang kegagalan meluluskannya merupakan suatu bentuk ketidakpercayaan atau
ketidakyakinan kepada kerajaan. Kita hendak elak, tetapi syaratnya proses penggubalan
rang undang-undang tersebut dirundingi dan dipersetujui bersama secara dasarnya. Baik.
Jadi kerjasama harus diteruskan, mesyuarat harus dilakukan secara berkala dan
berterusan. Dokumen ini kita telah nyatakan termasuk lampiran harus didedah kepada
awam dan tidak dirahsiakan. Baik.

Satu perkara yang ditekankan di sini ada disebut Tuan Yang di-Pertua supaya
mengelakkan pandangan perkara yang dibangkitkan oleh Yang Berhormat Kota Raja
adalah kerajaan dan Pakatan Harapan bersetuju bahawa apa perkara sekalipun yang
terkandung di dalam memorandum persefahaman ini yang akan memberi kesan terhadap
peranan, hak dan tanggungjawab Pakatan Harapan untuk menyemak imbang,
mengawasi, meneliti, memastikan kerajaan bertanggungjawab terhadap Parlimen
termasuk memastikan ketelusan, integriti dan keberkesanan kerajaan dalam
mengendalikan isu-isu rakyat. Ini di bawah tajuk Tugas dan Peranan Pakatan Harapan
Sebagai Pembangkang. Jadi sebab itu kalau tadi ada sedikit pergelutan kecil Tuan Yang
di-Pertua...

Tuan Ahmad Fadhli bin Shaari [Pasir Mas]: Yang Berhormat Port Dickson.

Dato’ Seri Anwar bin Ibrahim [Port Dickson]: ...ini sesuailah dengan
pembangkang. Oleh sebab kalau tidak bunyi apa-apa, orang ingat kita pun sudah
bertukar.

Tuan Ahmad Fadhli bin Shaari [Pasir Mas]: Yang Berhormat Port Dickson
boleh saya...

Dato’ Seri Anwar bin Ibrahim [Port Dickson]: Tetapi yang saya boleh jamin
adalah bentuk kerjasama dan perundingan. Dia ada lampiran.

Tuan Ahmad Fadhli bin Shaari [Pasir Mas]: Boleh Pasir Mas?

Timbalan Yang di-Pertua [Dato' Mohd Rashid Hasnon]: Yang Berhormat Pasir
Mas.

Dato’ Seri Anwar bin Ibrahim [Port Dickson]: Boleh, boleh.

Tuan Ahmad Fadhli bin Shaari [Pasir Mas]: Terima kasih Yang Berhormat Port
Dickson. Cuma saya ingin bertanya ringkas ya. Pada pandangan saya, apa yang
dikemukakan oleh Yang Amat Berhormat Perdana Menteri pada hari ini hanyalah
merupakan huraian secara terperinci kepada tujuh tawaran dikemukakan oleh Yang
Berhormat Pagoh sebelum daripada ini. Sebenarnya tidak ada beza. Jadi, bolehkah saya
tanya kepada Yang Berhormat Port Dickson, kenapakah tawaran daripada Yang
Berhormat Pagoh sebelum ini ditolak mentah-mentah tanpa ada perundingan? Kalau di
runding saya rasa, saya kira mungkin huraian-huraian seperti ini boleh dipersetujui.
Terima kasih.

Dato’ Seri Anwar bin Ibrahim [Port Dickson]: Terima kasih Yang Berhormat
Pasir Mas. Kalau teliti dokumen ini bukan terperinci, bukan maknanya— ini ada
fundamental issues yang berbeza. Apa yang dikemukakan oleh Yang Berhormat Pagoh,
mantan Perdana Menteri bentuk CSA yang menuntut kami menyokong dan
mengabsahkan kerajaan. Itu fundamental dan tidak ada. Di sini, persefahaman ini
menegaskan peranan kita sebagai pembangkang untuk menolak kalau tidak ada
rundingan. Kemudian dalam kes yang lalu, saya beritahu sendiri kepada Yang Berhormat
Pagoh sebelum kita menghadap itu hari. Ini kerana saya kata pertama, tidak ada
