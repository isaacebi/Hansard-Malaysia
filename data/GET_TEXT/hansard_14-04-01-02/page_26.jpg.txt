18 DR.14.09.2021

Tuan Yang di-Pertua: Terima kasih Yang Berhormat Menteri. Seterusnya saya
jemput Yang Berhormat Machang.

3. Datuk Haji Ahmad Jazlan bin Yaakub [Machang] minta Menteri Sumber
Manusia menyatakan berapakah kadar pengangguran rakyat Malaysia mengikut negeri
sehingga bulan Ogos tahun ini.

Tuan Yang di-Pertua: Terima kasih Yang Berhormat Machang, Yang Berhormat
Menteri.

Menteri Sumber Manusia [Datuk Seri M. Saravanan]: Terima kasih Tuan Yang
di-Pertua. Berdasarkan data terkini Kaji Selidik Tenaga Buruh oleh Jabatan Perangkaan
Malaysia, kadar pengangguran rakyat Malaysia pada suku kedua 2021 menurun
sebanyak 0.3 peratus daripada sebanyak 5.1 peratus kepada 4.1 peratus pada suku
kedua 2020.

Melihat kedudukan pengangguran di peringkat negeri pada suku kedua 2021,
Wilayah Persekutuan dan Sabah mencatatkan kadar pengangguran lebih lapan peratus
iaitu masing-masing pada kadar sebanyak 8.8 peratus dan 8.7 peratus. Ini menunjukkan
daripada seramai 100 orang tenaga buruh di negeri tersebut, seramai sembilan orang
daripadanya adalah penganggur.

Bagi tempoh yang sama, Perlis mencatatkan kadar pengangguran sebanyak 53
peratus manakala enam negeri mencatatkan kadar pengangguran lebih daripada 4.0
peratus iaitu Kelantan sebanyak 4.8 peratus, Kuala Lumpur 4.7 peratus, Perak dan
Selangor dan Sarawak masing-masing sebanyak 4.4 peratus serta Terengganu, 4.2
peratus.

Enam negeri iaitu Kedah, Pulau Pinang, Johor, Melaka, Negeri Sembilan
mencatatkan pengangguran di antara 3.5 peratus ke 3.9 peratus manakala kadar
pengangguran terendah di Wilayah Persekutuan, Putrajaya pada kadar 1.7 peratus. Ini
melibatkan tinggi penduduk di kawasan ini berkhidmat dalam perkhidmatan awam.

Secara keseluruhan sebanyak tujuh negeri mencatatkan kadar pengangguran di
bawah 4.0 peratus yang menggambarkan ekonomi negeri tersebut masih beroperasi
dengan guna tenaga buruh. Pada masa yang sama, penurunan bilangan penganggur
direkodkan di tujuh negeri iaitu Sabah, Perak, Sarawak, Kedah, Johor, Negeri Sembilan
dan Wilayah Persekutuan Putrajaya.

Walaupun mencatatkan peningkatan tertinggi bilangan penduduk bekerja namun
bilangan pengangguran di negeri tersebut turut meningkat sebanyak 2.3 peratus iaitu
sebanyak 3,700 orang daripada 191,000 kepada sebanyak 165,000 orang. Sementara itu,
Wilayah Persekutuan Kuala Lumpur pula mencatatkan sebanyak ‘43,600’ penganggur
iaitu pertambahan seramai ‘10.4 peratus’ penganggur berbanding tahun sebelumnya.
Sekian, terima kasih.

Tuan Yang di-Pertua: Terima kasih, Yang Berhormat Machang soalan
tambahan?

Datuk Ahmad Jazlan bin Yaakub [Machang]: Terima kasih atas jawapan Yang
Berhormat Menteri. Saya ingin menarik perhatian berkaitan dengan pengangguran di
kalangan para graduan. Jumlah graduan yang keluar daripada pusat-pusat pengajian
dilihat tidak selari dengan peluang pekerjaan baharu yang diwujudkan yang telah
mengakibatkan jumlah pengangguran semakin meningkat di kalangan para graduan.

Namun begitu, mengikut berdasarkan statistik siswazah 2020 menunjukkan
siswazah menganggur telah meningkat begitu ketara sebanyak 22.5 peratus kepada
202,400 orang iaitu peningkatan seramai 37,200 orang. Kita sedar pihak kerajaan telah
pun melaksanakan beberapa langkah yang patut dibuat bagi mengurangkan jumlah
pengangguran di kalangan belia dan juga para graduan di dalam negara ini.

Akan tetapi, soalan saya kepada Yang Berhormat Menteri apakah langkah-
langkah tambahan yang telah dirangka dan dirancang oleh pihak kerajaan bagi
memastikan peluang-peluang pekerjaan ini dapat diwujudkan. Walaupun kita sedar di
