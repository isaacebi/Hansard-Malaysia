86 DR.14.09.2021

Dato’ Seri Anwar bin Ibrahim [Port Dickson]: Terima kasih Yang Berhormat
Simpang Renggam. Saya akui sepatutnya kita masukkan sebagai satu item yang penting
walaupun dalam perbincangan mengatakan soal inklusif memperbaiki institusi dan tata
kelola merangkumi kerana banyak yang tidak dimasukkan, IT dan lain-lain. Akan tetapi
saya percaya dalam mesyuarat pertama jawatankuasa ini, isu pendidikan akan dibawa
dan saya tidak akan lupa saya akan edarkan buku yang diberikan oleh Yang Berhormat
Simpang Renggam tadi, diedar. Baik.

Berikutnya ialah kelangsungan perniagaan dan pemulihan ekonomi dana
tambahan COVID-19 bagi membantu insentif pengambilan pekerja dan meningkatkan
pembiayaan kepada perusahaan kecil dan sederhana termasuk kumpulan informal dan
mikro. Ini saya tekankan supaya perkara ini jangan tinggalkan kerana saya akan sentuh
juga tentang pengangguran yang serius termasuk pengangguran di kalangan anak-anak
muda dan siswazah.

Meningkatkan Program Imunisasi COVID-19 (PICK) yang dilaksanakan dengan
mempercepatkan pembelian tambahan sejumlah 6 juta dos vaksin yang dijangka akan
diterima menjelang awal September 2021. Walaupun saya ada angka menunjukkan—
walaupun titah Yang di-Pertuan Agong mengatakan ada peningkatan vaksin, tetapi angka-
angka yang terakhir ini yang tidak dipersembahkan kepada Baginda adalah ada
penurunan mendadak jumlah vaksinasi dalam beberapa hari yang kebelakangan.

Mengusahakan pengecualian bayaran faedah untuk moratorium pinjaman bank
kepada kumpulan 50 peratus terbawah daripada keseluruhan rakyat untuk tempoh tiga
bulan pada suku keempat tahun 2021. Perkara ini telah kita bangkitkan berulang kali.
Saya akan bangkitkan juga tentang keuntungan bank dan gaji upah pengurus bank yang
tinggi yang terus meningkat.

Ini kerana kalau tidak diluluskan yang ini, ini sebab kita tekankan kepada Yang
Amat Berhormat Perdana Menteri dan pasukan Menteri, apa pun masalahnya, wang yang
kita suntik kepada rakyat sebahagian besar akan digunakan untuk bayar hutang. Jadi
kedudukan keluarga kesihatan makanan, pendidikan akan terjejas. Maka sebab itu kita
kaitkan peruntukan dana untuk dan supaya jangan gunakan wang itu untuk membayarkan
hutang bank supaya hutang bank diberi pelepasan faedah sehingga akhir 2021.

Kemudian, mengehadkan tempoh jawatan Yang Amat Berhormat Perdana
Menteri tidak melebihi 10 tahun, Rang Undang-undang Anti Lompat Parti, yang ini
susahlah kerana yang lompat banyak sebelah sana tetapi dipersetujui. Timbalan Speaker
mengangguk, terima kasih.

[Ketawa] [Tepuk]

SPR mempercepatkan lagi tindakan pelaksanaan pendaftaran umur minimum. Ini
kita ambil tahu, saya tekankan tadi sejak tahun 2019, tidak ada alasan bagi SPR berdolak-
dalik lagi dan pendaftaran secara automatik termasuk memperhalusi pengecualian dari
segi kaedah-kaedah yang lain. Bahagian lain ini kita sebut tentang bila harus dilakukan.
Mesyuarat pertama penggal kelima Parlimen dan juga sebahagiannya sebelum akhir
tahun ini.

Kemudian pembaharuan Parlimen. Ini pengerusi harus memberi perhatian dan
istilah reformasi Parlimen tidak diterima tetapi dibubuh dalam kandungan ‘Parliamentary
Reform’. Ah! Boleh because in English. Eh! Kadang-kadang orang istilah pun dia takut.
Membentangkan dan meluluskan undang-undang berkaitan perkhidmatan Parlimen. Ini
sudah diusulkan lama Parliamentary Services Act. Tadi dalam mesyuarat saya
bincangkan juga dengan Speaker supaya menyegerakan penubuhan jawatankuasa
membincangkan kerana ini tertakluk kepada persetujuan kedua-dua Speaker Dewan
Rakyat dan Dewan Negara.

01710

Jawatankuasa Pilihan Khas Parlimen termasuk Jawatankuasa Pemilih, kita sudah
setuju supaya mewakili jumlah Ahli Parlimen. Maknanya kalau boleh 5:4. Kalau sudah
tinggal kurang daripada itu, 4:3. Jadi tiga daripada pembangkang. Jangan macam
sekarang Jawatankuasa Pemilih, saya seorang sahaja yang hadir mewakili
pembangkang, lima daripada kerajaan.
