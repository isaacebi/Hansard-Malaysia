DR.14.09.2021 95

faham apa yang boleh dilakukan di Sarawak yang tidak dilakukan di sini kerana kenaikan
itu sangat minimum dan kebanyakan harga itu masih di tahap yang sama tetapi itu soal
kedua. Soal pertama, mengapakah langkah pengawalan harga itu sangat lemah sekarang
sehingga kenaikan harga itu terlalu tinggi?

Saya juga ingin sentuhkan tentang ekonomi ini ya. Ekonomi ini seperti juga sains
dan data COVID-19, ia mesti ikut angka. Kita uar-uarkan peningkatan— sebelum itu saya
minta maaf. Gaji dan upah siswazah dulu sebelum ekonomi. Satu hal yang merunsingkan
tentang keluhan wanita ini. Mengapakah sehinggakan tahun 2021, purata dan penengah
gaji dan upah bagi siswazah lelaki masih lebih tinggi berbanding siswazah perempuan?
Kelayakan sama, kerja lebih kurang sama, tetapi upah bagi wanita itu jauh lebih rendah,
relatif rendah dalam semua hal. Jadi oleh yang demikian, kita harus ada langkah— Menteri
Wanita, Keluarga dan Masyarakat harus lebih proaktif. Dia berani sedikitlah untuk
menentukan bagi yang same qualifications, experience some jobs, itu sangat tidak adil
dilakukan diskriminasi serupa ini dan mungkin di sektor swasta.

Terkait dengan soal wanita ini adalah soal keputusan mahkamah baru-baru ini
yang menyentuh tentang ibu yang melahirkan anak. Ayahnya kalau— dan ibu—
maknanya ada diskriminasi. Ibu melahirkan anak dan tidak dapat kewarganegaraan
walaupun mahkamah sudah putuskan boleh. Saya tidak faham mengapa Perdana Menteri
yang bercakap soal “keluarga, keluarga, keluarga” ini, mengizinkan Peguam Negara
merayu menentang keputusan yang dibuat oleh mahkamah. [Tepuk] Jadi dia beri signal
yang sangat tidak baik. Soalnya kalau tidak boleh langsung, tetapi ini tidak, wanita.
Maknanya didiskriminasi ibu yang melahirkan anak. Jadi saya ingat satu yang
fundamental bagi negara pada zaman sekarang ini yang lebih civilized, mengambil sikap
yang diskriminasi terhadap wanita.

Dr. Maszlee bin Malik [Simpang Renggam]: Yang Berhormat Port Dickson, tadi
Yang Berhormat ada membicarakan tentang hak anak daripada ibu warganegara tetapi
berkahwin dengan bukan warganegara. Ini anak tersebut akan membesar dan akan pergi
ke sekolah. Selama bertahun anak-anak yang tidak ada dokumen dan bukan
warganegara ini telah dinafikan hak mereka untuk masuk ke sekolah kerajaan.

Pada zaman Pakatan Harapan, kita telah memperkenalkan Zero Reject Policy
ataupun Dasar Penolakan Sifar di mana kita benarkan supaya anak-anak ini masuk ke
sekolah dan pihak sekolah serta PPD memudahkan urusan mereka untuk mendapatkan
pendidikan. Saya tidak tahu di waktu ini, kedengaran sepi sejak 18 bulan yang lalu,
pentadbiran PN tidak membicarakan tentang Zero Reject Policy lagi, Tuan Yang di-Pertua.
Saya tidak tahu lagi kini bagaimana. Mungkin apakah pandangan Yang Berhormat Port
Dickson dalam isu ini? Terima kasih Tuan Yang di-Pertua.

Tuan Sivarasa Rasiah [Sungai Buloh]: Yang Berhormat Port Dickson, berkaitan
dengan kes tadi yang disebut. Boleh saya sambung sedikit daripada Yang Berhormat
Simpang Renggam? Ya, okey terima kasih.

Tadi memang saya setuju dengan Yang Berhormat Port Dickson bila sebut
sepatutnya keputusan yang sangat baik itu, yang bijaksana itu sekarang dirayu oleh
Peguam Negara. Saya ingin mencadangkan kepada Yang Berhormat Port Dickson sama
ada satu langkah yang lebih wajar dalam keadaan ini yang patut dilakukan oleh kerajaan
ialah pertama, tarik balik rayuan itu. Kedua, bagi aku janji kepada negara bahawa prinsip
yang sedang diputuskan dalam kes itu akan menjadi dasar kerajaan daripada sekarang
dan dilaksanakan oleh agensi-agensi yang berkenaan. Sekiranya peruntukan undang-
undang perlu dipinda untuk merealisasikan prinsip itu, pihak pembangkang sedia
menyokong apa-apa cadangan daripada kerajaan, kita draf bersama dan pastikan prinsip
yang diputuskan dalam kes itu dijadikan undang-undang.

Setujukah Yang Berhormat Port Dickson itulah cara yang lebih baik untuk
menyokong dan menentukan prinsip yang telah diputuskan dalam kes itu daripada merayu
menentang kes itu? Minta pandangan daripada Yang Berhormat Port Dickson.

Dato’ Seri Anwar bin Ibrahim [Port Dickson]: Terima kasih Yang Berhormat
Simpang Renggam dan Yang Berhormat Sungai Buloh. Saya setuju dan saya percaya
perkara ini boleh kita angkat dan saya juga akan minta kuasa yang mewakili Pakatan
Harapan bangkitkan isu ini supaya memberikan mesej yang baik supaya kita tidak
