DR.14.09.2021 49

Tuan Gobind Singh Deo [Puchong]: Rakyat semua hendak dengar soalan dan
jawapan ini. Apa masalahnya?

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Puchong. Saya telah pun jawab tadi. Saya bertanggungjawab kepada
sesiapa yang mengusul, maka memang tidak mengikut peraturan mesyuarat secara
teknikalnya. Baik, saya telah jawab tadi.

Tuan Chang Lih Kang [Tanjong Malim]: Mohon bertanggungjawab kepada
Dewan, bukan bertanggungjawab kepada orang yang tanya soalan. Bertanggungjawab
kepada Dewan yang mulia ini Tuan Yang di-Pertua.

Tuan Gobind Singh Deo [Puchong]: Tuan Yang di-Pertua, tanggungjawab
kepada Dewan ini, tanggungjawab kepada rakyat Malaysia. Kenapa boleh diketepikan
begitu sahaja? Bagi jawapan what is the problem. Explain to us apa masalahnya?
Kenapakah hendak senyapkan?

Timbalan Yang di-Pertua [Dato’ Mohd Rashid Hasnon]: Saya telah jawab tadi.
Dato’ Ngeh Koo Ham [Beruas]: Kita hendak tahu kenapa begitu susah untuk...

Timbalan Yang di-Pertua [Dato’ Mohd Rashid Hasnon]: Baik, dengar. Baik,
saya jawab. Apabila media bertanya dengan saya— banyak media yang tanya dengan
saya. Tidak, saya kata kenapa tidak dimaklumkan kepada media. Saya tidak jawab
kepada media, saya jawab kepada setiap yang mengusulkan itu. Sila baca setiap surat
yang telah saya berikan kepada semua pengusul tadi. Terima kasih. Sekarang,
Setiausaha silakan.

Beberapa Ahli: [Bangun]

Dato’ Ngeh Koo Ham [Beruas]: Tuan Yang di-Pertua, Tuan Yang di-Pertua
bukan sahaja bertanggung...

[Pembesar suara dimatikan]

Timbalan Yang di-Pertua [Dato’ Mohd Rashid Hasnon]: Ada usul daripada
Yang Berhormat Menteri.

Tuan Sanisvara Nethaji Rayer a/| Rajaji [Jelutong]: Tuan Yang di-Pertua, Tuan
Yang di-Pertua...

Tuan Chang Lih Kang [Tanjong Malim]: Belum habis lagi isu. Belum habis lagi
isu Tuan Yang di-Pertua.

Datuk Seri Haji Salahuddin bin Ayub [Pulai]: Tuan Yang di-Pertua...
[Pembesar suara dimatikan]

Timbalan Yang di-Pertua [Dato’ Mohd Rashid Hasnon]: Tidak. Saya tidak
benarkan. Saya hendak teruskan kepada aturan mesyuarat.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
kenapakah keputusan-keputusan itu tidak dimasyhurkan oleh Tuan Yang di-Pertua
sebelum Dewan bermula?

Timbalan Yang di-Pertua [Dato’ Mohd Rashid Hasnon]: Baik.

Tuan Ahmad Tarmizi bin Sulaiman [Sik]: Yang Berhormat Jelutong, duduklah
Yang Berhormat Jelutong. Yang Berhormat Jelutong duduk!

Tuan Sanisvara Nethaji Rayer a/l Rajaji [Jelutong]: Alasan-alasan kenapakah
usul itu ditolak tidak dimaklumkan secara terbuka di Dewan ini?

Tuan Ahmad Tarmizi bin Sulaiman [Sik]: Tuan Yang di-Pertua sudah jawab
tadi. Yang Berhormat Jelutong tidak mahu dengar.

Timbalan Yang di-Pertua [Dato’ Mohd Rashid Hasnon]: Baik.

Tuan Sanisvara Nethaji Rayer a/l Rajaji [Jelutong]: Apabila pemasyhuran
dibuat setiap pagi, hari ini pemasyhuran dibuat, langkah-langkah dan sebagainya, usul-
usul yang telah dikemukakan oleh Yang Berhormat Puchong dan usul-usul untuk menukar
