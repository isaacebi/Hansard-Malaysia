DR.14.09.2021 99

vaksinasi kebangsaan yang sedang dilaksanakan oleh kerajaan sebagai satu pendekatan
untuk membendung penularan Coronavirus serta menamatkan pandemik. Program
imunisasi ini telah dilaksanakan secara berperingkat mulai 24 Februari 2021.

Tuan Yang di-Pertua, berhubung dengan kementerian juga saya ingin menarik
perhatian Dewan yang mulia ini bahawa pada masa kini pegawai perubatan yang bertugas
di pusat pemberian vaksin dan pusat pemberian COVID-19 iaitu menerima elaun
sebanyak RM300 jika bertugas kurang daripada 15 hari dan RM600 jika bertugas melebihi
sebulan. Saya mendapat maklum balas daripada pegawai perubatan bahawa kadar elaun
adalah tidak setara dengan bebanan tugas di pusat pemberian vaksin dan selain waktu
bertugas yang lebih panjang dan bilangan pesakit yang ramai.

Saya ingin mencadangkan agar kerajaan menimbangkan kadar elaun COVID-19
ini dinaikkan kepada RM500 jika bertugas kurang daripada 15 hari sebulan kepada
RM1,000 jika bertugas melebihi 15 hari sebulan.

Tuan Yang di-Pertua, saya juga ingin bertanya berapakah bilangan pegawai
perubatan secara tetap dan kontrak yang sedang berkhidmat dengan Kementerian
Kesihatan Malaysia pada masa kini. Adakah bilangan ini mematuhi nisbah pegawai
perubatan dan pesakit seperti yang disarankan oleh Pertubuhan Kesihatan Sedunia.
Berapakah bilangan pegawai perubatan yang berkhidmat dengan Kementerian Kesihatan
Malaysia sama ada tetap ataupun kontrak yang telah berhenti pada tempoh Januari tahun
2020 hingga tahun 2021

Tuan Yang di-Pertua, seterusnya saya ingin menyentuh tentang Kementerian
Pendidikan Malaysia iaitu saya ingin menyentuh berhubung Kementerian Pendidikan yang
pertama saya ingin mengucapkan tahniah kepada Kementerian Pendidikan, khususnya
kepada semua pelajar dan guru-guru yang telah mencapai kejayaan yang luar biasa di
dalam keputusan peperiksaan SPM tahun 2020. Peperiksaan SPM tahun 2020 yang
dijadualkan pada 5 Oktober hingga 19 November 2020 telah ditangguhkan dan diadakan
bermula pada 16 Mac 2020 disebabkan oleh perintah gerakan akibat pandemik. Seramai
416,000 calon menduduki SPM tahun 2000 berbanding 400,105 pada tahun 2019.

Namun, di sebalik pelbagai kegusaran halangan dan rintangan keputusan Sijil
Pelajaran Malaysia adalah lebih baik berbanding dengan keputusan SPM tahun 2019 iaitu
Gred Purata Nasional pada tahun 2020 adalah 4.80 manakala tahun 2019 adalah 4.86,
perbezaan 0.06. Malah keputusan pelan luar bandar dan bandar juga bertambah baik dan
jurang pelajar bandar dan luar bandar juga semakin mengecil.

Sebagai pembandingan SPM, keputusan SPM, pelajar luar bandar meningkat dan
ini adalah merupakan [Tidak jelas] bandar dan luar bandar. Tahniah, sebagai bekas
pendidik saya ingin menumpang bangga dengan keputusan yang cemerlang ini. Namun
kejayaan ini adalah keajaiban...

Timbalan Yang di-Pertua [Dato’ Mohd Rashid Hasnon]: Yang Berhormat...

Dato’ Haji Mohd Fasiah bin Mohd Fakeh [Sabak Bernam]: ...Ataupun miracle.
Saya juga ingin mendapatkan penjelasan bagaimanakah dan apakah faktor-faktor yang
telah menghasilkan kejayaan gemilang SPM tahun 2020 dalam zaman COVID-19 ini
digantikan dengan seterusnya.

Timbalan Yang di-Pertua [Dato’ Mohd Rashid Hasnon]: Minta rumuskan Yang
Berhormat. Minta rumuskan Yang Berhormat.

Dato’ Haji Mohd Fasiah bin Mohd Fakeh [Sabak Bernam]: Ya. Tuan Yang di-
Pertua, akhirnya sebagai tanda kita mencintai negara kita ini marilah membacakan doa
keselamatan, kesejahteraan negara kita serta seluruh rakyat jelata lebih-lebih lagi kita
dalam sesi wabak pandemik COVID-19 sekarang ini.

Saya menyeru dan mengajak Yang Berhormat dalam Dewan yang mulia ini
supaya mentaati Allah dan perintahnya serta menjauhi larangannya dan menghindarkan
diri daripada perbuatan yang boleh mencetuskan huru-hara di dalam negara ini.

Saya akhirnya mengakhiri ucapan ini dengan memetik sepotong ayat al-Quran
nur karim yang bermaksud, “Dan sekiranya penduduk negara negeri ini beriman serta
bertakwa tentulah kami akan membuka kepada mereka pintu-pintu kurniaan yang
