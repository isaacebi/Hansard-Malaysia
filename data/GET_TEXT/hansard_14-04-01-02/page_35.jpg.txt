DR.14.09.2021 27

demand kita, dalam isu China ini di peringkat antarabangsa? Saya faham negara kita
menghadapi dilema di antara keselamatan serantau, kita kena baik, menunjukkan sikap
dengan Amerika Syarikat tetapi dengan China, kita harus menjaga hubungan dagangan.
Jadi, adakah konsep-konsep seperti ZOPFAN itu masih lagi menjadi suatu elemen penting
dalam Malaysia mengekalkan negara yang menjadi pengasas kepada zon aman, bebas
dan berkecuali? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pulai. Sila Menteri, satu minit.

Dato’ Saifuddin Abdullah: Kita daripada segi dasar luar, fundamental kita tidak
berubah dan ini termasuklah kepercayaan dan keyakinan kita tentang apa yang dipanggil
ZOPFAN itu. Walaupun ia mungkin sekarang ini jarang digunakan dan jarang diluahkan.
Jadi terima kasih Yang Berhormat mengingatkan kita kembali kepada ZOPFAN ini.

Ada dua perkara Tuan Yang di-Pertua. Pertama, fundamental. Itu kekal dan
fundamental ini termasuklah apa yang kita panggil consensus ASEAN apabila kita
berunding dengan China. Lazimnya kita akan merasa terkilan kalau ada mana-mana
negara ASEAN itu yang cuba mewujudkan mekanisme yang tersendiri secara unilateral
antara negara ASEAN tersebut dengan China. Malaysia memang berpegang kuat kepada
consensus ini. Jadi apa-apa pun dengan China, harus dibincangkan secara consensus.

Namun demikian Tuan Yang di-Pertua, perkara yang kedua ialah ada waktunya,
ada peristiwa-peristiwa yang menyebabkan kita harus berunding secara terus ataupun
secara direct, dengan izin dengan China, terutamanya apabila ia melibatkan perkara-
perkara kedaulatan negara. Yang Berhormat Arau semasa saya Menteri Luar dulu, setiap
kali saya berdiri, dia akan berdiri bertanya tentang Beting Patinggi Ali. Sekarang Yang
Berhormat Arau dia sudah duduk dah tentang Beting Patinggi Ali.

Akan tetapi maksud saya Tuan Yang di-Pertua, ada waktunya ZOPFAN kekal,
namun ada waktunya kita harus berunding dengan sesetengah kuasa besar itu apabila
berlaku sesuatu insiden yang khusus. Tidak kita mengetepikan ZOPFAN, namun soal
kepentingan dua hala, kepentingan perdagangan dua hala itu harus juga kita ambil kira.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih.

Tuan Ahmad Tarmizi bin Sulaiman [Sik]: Tuan Yang di-Pertua, satu lagi soalan
tambahan, boleh?

Timbalan Yang di-Pertua [Dato’ Mohd Rashid Hasnon]: Saya hendak teruskan
juga sebab sudah panjang dah.

4. Dato’ Ngeh Koo Ham [Beruas] minta Menteri Perusahaan Perladangan dan
Komoditi menyatakan tindakan yang akan diambil untuk memastikan masalah kekurangan
tenaga kerja di sektor perladangan dan pertanian dapat diatasi dengan segera.

Timbalan Menteri Perusahaan, Perladangan dan Komoditi | [Dato’ Sri Dr.
Wee Jeck Seng]: Terima kasih Tuan Yang di-Pertua. Sebagai langkah penyelesaian
jangka masa pendek, kerajaan telah memberikan kelonggaran kepada majikan-majikan
yang terkesan dan tidak berkeupayaan untuk meneruskan penggajian pekerja asing untuk
memindah atau menukarkan keseluruhan atau sebahagian pekerja asing mereka kepada
syarikat lain yang mempunyai keperluan tenaga kerja melalui Permohonan Pertukaran
Majikan (PTM).

Kerajaan juga telah melancarkan Pelan Rekalibrasi Pendatang Asing Tanpa Izin
(PATI) yang bermula pada 16 November 2020 hingga 31 Disember 2021 yang
merangkumi dua komponen utama program khas iaitu, satu, Program Rekalibrasi Pulang
yang membenarkan PATI untuk pulang ke negara asal secara sukarela tertakluk kepada
syarat-syarat tertentu yang ditetapbkan. Kedua, Program Rekalibrasi Tenaga Kerja.
Program khas untuk meregularisasikan PATI di negara ini sebagai pekerja asing yang sah
digaji oleh majikan yang layak tertakluk kepada syarat-syarat ketat yang diputuskan oleh
kerajaan.
