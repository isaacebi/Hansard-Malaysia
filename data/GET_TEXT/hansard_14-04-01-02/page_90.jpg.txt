82 DR.14.09.2021

Melayu tentang pentadbiran yang stabil. Akan tetapi tentunya pentadbiran yang stabil itu,
stabil untuk apa? Untuk perintah dengan baik, macam orang sekarang bangkit kita mesti
bersatu. Bersatu. Filem Ali Baba 40 orang penyamun pun begitu juga, 40 orang penyamun
boleh bersatu, bersatu untuk merompak atau bersatu untuk tolong rakyat. Jadi sebab itu
kita harus qualify matlamat bersatu itu untuk apa. Bukan saya maksud Parti Bersatu, tidak.
Saya kata bersatu, perpaduan.

Kemudian penumpuan isu kesihatan khususnya wabak COVID-19 dan ekonomi.
Tumpuan sepenuhnya perlu diberikan oleh kerajaan dan Pakatan Harapan pada
kestabilan politik dan pentadbiran negara, usaha membendung COVID-19, pemulihan
ekonomi, landskap politik yang baharu, transformasi dan pembaharuan— kerana ada
fobia dia takut dengan istilah reformasi Tuan Yang di-Pertua. Maka banyak istilah
reformasi itu ditukar serta diberi pembaharuan. Kita tolak ansur. Jadi saya tidak tahu pasal
apa istilah ini menakutkan.

Baik. Saya tidak akan berikan penjelasan tentang maksud tetapi yang menariknya
apa maksud transformasi yang disebut di sini? Ini yang ditandatangani oleh semua. la
melucukan juga. Istilah reformasi tidak boleh disebut tetapi maksud transformasi ertinya
semua reformasi perubahan, penambahbaikan— ini maksudnya. A/hamdulillah.

Tempoh masa ia terpakai sehingga pembubaran Parlimen dan kerajaan bersetuju
tidak akan mengusulkan pembubaran Parlimen sebelum 31 Julai 2022. Kerajaan akan
melaksanakan setiap satu transformasi yang dicadangkan dalam aturan masa yang
dijelaskan. Ini juga harus kita teliti. Umpamanya Undi 18. Sekadar kerajaan menyatakan
kami setuju kami tidak terima sebab ini perkara yang diputuskan sejak tahun 2019.
Sekarang sudah tahun 2021. Maknanya kelemahan pentadbiran kerajaan dan kelemahan
SPR. Apa hendak dolak-dalik dah? Kita sudah putuskan. Parlimen sudah putuskan,
semua parti memutuskan. Jadi sebab itu di sini kita letakkan tarikh pelaksanaannya.
Apakah yang diputuskan.

Datuk Seri Haji Ahmad bin Haji Maslan [Pontian]: Yang Berhormat Port
Dickson, Pontian. Pontian tanya tentang Undi 18 itu.

Dato’ Seri Anwar bin Ibrahim [Port Dickson]: Yang Berhormat Pontian ini kita
kena bagi.

Datuk Seri Haji Ahmad bin Haji Maslan [Pontian]: Tuan Yang di-Pertua, saya
ingin bertanya mengenai Undi 18. la berkaitan dengan apa yang dipanggil sebagai
pendaftaran pengundi secara automatik. Kita difahamkan bahawa ada 5.6 juta orang
rakyat yang belum mendaftar mengundi. Daripada 5.6 juta orang itu, 1.2 juta berumur
antara 18 tahun ke 21 tahun dan 4.4 juta orang berumur antara 21 tahun dan ke atas.

Jadi, 5.6 juta ini adalah angka yang amat besar. Jika kita memastikan Undi 18
bersama dengan pendaftaran automatik dilaksanakan mengikut perintah Mahkamah
Tinggi Kuching bahawa mesti dilaksanakan hujung tahun ini juga, maka kita menyuburkan
demokrasi dengan menambah lagi 5.6 juta orang rakyat sebagai pengundi. Apa
pandangan Yang Berhormat Port Dickson?

Dato’ Seri Anwar bin Ibrahim [Port Dickson]: Terima kasih Yang Berhormat
Pontian. Kalau Ahli-ahli Parlimen yang mewakili UMNO menyokong, kita ada majoriti kita
boleh laksanakan segera. Jadi saya setuju dengan saranan Yang Berhormat Pontian
kerana perkara ini bukan sahaja diputuskan. Sebenarnya tidak perlu mahkamah.

01650

Mahkamah itu) digunakan kerana tahu sikap kerajaan berdolak dalik,
melengahkan, maka cadangan bulan Disember ataupun kalau hendak diteliti atau
dicerakinkan, saya tidak ada masalah ditangguh beberapa bulan selepas itu. Asalkan
dibuat suku pertama tahun depan, itu beres. Ada jawapan daripada SPR, pada peringkat
awal ada macam-macam kerenah. Kalaulah lima atau enam bulan awal, tahun 2020 kita
boleh terima. Akan tetapi kalau sekarang, saya tidak fikir ada alasan apapun untuk
melengahkan.

Soal Belanjawan 2022, ada yang menganggap bahawa dengan memorandum ini
kita wajib menyokong, tidak benar. Kalau kita baca memorandum ini, disebut kita boleh
mengambil pendirian menyokong atau berkecuali bagi undi Belanjawan 2022 selepas
