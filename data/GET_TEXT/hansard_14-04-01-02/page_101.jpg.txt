DR.14.09.2021 93

kita boleh menyumbang kepada analisis data dan memberikan cadangan yang lebih baik.
Sekian.

Datuk Seri Saifuddin Nasution bin Ismail [Kulim-Bandar Baharu]: Celahan
Yang Port Dickson. Tambahan kepada yang Berhormat Gopeng. Yang Berhormat Port
Dickson, masih berkenaan vaksin. Dari hari awal lagi, Tuan Yang di-Pertua, polisi
kerajaan adalah tidak ada paksaan. They don’t make it as a compulsory for every
Malaysian to take up the vaccine. |Itu asasnya. Walau bagaimanapun, mengambil vaksin
itu, kita anggap membantu untuk menghadapi ancaman pandemik COVID-19. Jadi,
keadaan sekarang, di negara kita adalah, kita sudah ada angka yang dah lengkap dua
dos. Kita juga sudah ada angka yang mengambil satu dos dan tunggu untuk pengambilan
yang kedua. Kita juga ada segmen yang ketiga, yang tidak mengambil apa-apa suntikan
vaksin.

Soalan saya, saya tersentuh baru ini bila mengikuti dalam laporan berita,
bagaimana seorang anggota tentera ditamatkan perkhidmatannya. Dengan hilang semua
kelayakan pencen dan sebagainya kerana memilih untuk tidak mengambil suntikan. Jadi,
dari sudut kemanusiaan, saya fikir, ketika kita boleh menggalakkan rakyat mengambil
vaksin kerana itu membantu melegakan atau meredakan ancaman pandemik, di sisi lain,
apakah tindakan itu dilihat sebagai sedikit tidak berperikemanusiaan atau ada cara lain
untuk menguruskan segmen masyarakat yang memilih untuk tidak mengambil?
Pandangan Yang Berhormat Port Dickson.

Dato’ Seri Anwar bin Ibrahim [Port Dickson]: Pertama, Yang Berhormat
Gopeng menyebut tentang kelemahan MySejahtera data granular yang tidak tepat.
Umpamanya sekarang apabila mencecah 300 kematian, sebut “tidak...tidak...ini semua
backlog’. Jadi maknanya angka bulan lalu, dua bulan yang lalu tidak betul. Ini problem
kita. Kita ada satu sistem yang canggih, belanja yang tinggi tetapi kita bercakap soal
granular ini, Tuan Yang di-Pertua, sudah lama. Yang Berhormat Kulim-Bandar Baharu,
Jawatankuasa Darurat yang dicadangkan oleh Yang di-Pertuan Agong, dipengerusikan
oleh mantan Ketua Hakim Negara. Berpuluh kali minta data dari Kementerian Kesihatan
dan dipersetujui oleh Jawatankuasa Darurat. Sampai akhir tak dapat. Jadi akhirnya, sudah
lepas lima dan enam bulan, baru terbongkar, ada kelemahan-kelemahan dasar. Datang,
ada pengumuman baru yang meyakinkan. But we have lost time. Ini menyebabkan kesan
kematian dan jangkitan yang bertambah. Itu yang untuk Kulim-Bandar Baharu.

Vaksin ini betul. Ada orang yang merujuk kepada pandangan yang agak disebut
anti vaksin. Saya lihat ada yang bagi pandangan agama, ada pandangan sains. Ada juga
saintis dan medical experts yang pertikai. Saya fikir caranya ialah dengan memberikan
penjelasan dan penerangan kerana ada orang yang tidak setuju. Saya tahu di Negeri
Sembilan, dia kata kerana saudara dia dah ambil dua vaksin, dah mati. Buat apa dia ambil
lagi?

Inilah sebab saya katakan granular itu penting. Peratus yang mati setelah di
vaksin jauh sangat kecil. Kita belum tahu kerana kelemahan kita menyiapkan hujah atau
fakta tentang komplikasi pesakit-pesakit itu. Tapi pendekatannya janganlah nampak
kasar. Orang nak tahu, kita bagi penjelasan dan penerangan, saya fikir. Akan tetapi harus
tegas. Saya fikir pendekatan yang diumumkan oleh Perdana Menteri baru-baru ini
umpamanya orang yang dah dua vaksin ada kelonggaran dia. Saya ingat itu lebih baik.
Esok seperti negara Amerika, seperti negara-negara lain, nak naik kapal terbang kena
ada dua vaksin. Esok nak naik bas pun kena ada dua vaksin. Jadi kita tidak hukum orang,
tetapi kita berikan kelonggaran kepada yang sudah ada dua vaksin.

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Port Dickson?

Dato’ Seri Anwar bin Ibrahim [Port Dickson]: Yang Berhormat Kuala Selangor?
Ya.

Datuk Seri Dr. Haji Dzulkefly bin Ahmad [Kuala Selangor]: Dato’ Yang di-
Pertua, terima kasih Yang Berhormat Port Dickson, Ketua Pembangkang. Saya
memerhatikan beberapa hari yang lalu, Menteri Kanan Pertahanan dan juga bersama
dalam sidang akhbar itu, Menteri Kesihatan, Menteri Kewangan dan Menteri Komunikasi
yang menyebutkan tentang hal apa yang diistilahkan sebagai mewujudkan kelonggaran
