DR.14.09.2021 63

Tuan Yang di-Pertua, the world is not just for men. It is for both men and women,
dengan izin. Kadang-kadang ada orang yang selalu berkata. Dia kata, “Azizah, this is a
man’s world”. Dengan erti kata lain tiada tempat untuk kaum wanita. Saya tidak bersetuju,
Tuan Yang di-Pertua. Saya cakap lagi, the world is not just for men. It is for both men and
women. Anak saya seorang gadis muda pun bagi tahu saya. Ibu, katanya bagi mereka
dengar satu lagu itu yang mengatakan the world is for both men and women.

Sehubungan dengan itu, saya menyarankan agar penglibatan lebih ramai
golongan wanita dalam peringkat politik atau membuat keputusan diberikan perhatian
serius oleh semua pihak termasuk oleh Parlimen ini. la bukan semata-mata untuk
kesaksamaan gender tetapi lebih daripada itu untuk memperjuangkan suara dan
keperluan golongan wanita secara menyeluruh. Banyak perkara yang patutnya
dibangkitkan untuk wanita tetapi tidak akan dibangkitkan kerana mungkin ada yang takut
kerana tidak akan mendapat sokongan. Almaklumlah dalam Dewan ini beberapa orang
sahaja wanita...

Puan Fuziah binti Salleh [Kuantan]: Yang Berhormat, mohon mencelah.

Dato’ Hajah Azizah binti Mohd Dun [Beaufort]: Siapakah ya? Yang Berhormat
Kuantan. Wanita, sila.

Puan Fuziah binti Salleh [Kuantan]: Terima kasih Tuan Yang di-Pertua dan
Yang Berhormat Beaufort. Saya tertarik dengan apa yang diperkatakan oleh Yang
Berhormat Beaufort berkenaan dengan wanita tadi dan perlu lebih ramai lagi suara-suara
wanita yang ditampilkan dalam bidang politik terutamanya.

Saya ingin bertanya, adakah Yang Berhormat Beaufort bersetuju sekiranya kita
membawa satu undang-undang yang diwajibkan untuk meminda akta pilihan raya yang
membolehkan ada proportional presentation ataupun perwakilan daripada wanita yang
membolehkan hasilnya kita mendapat sejumlah Ahli-ahli Parlimen wanita untuk mewakili
dalam sidang Dewan ini. Terima kasih.

Dato’ Hajah Azizah binti Mohd Dun [Beaufort]: Terima kasih Yang Berhormat
Kuantan. Saya bersetuju 100 percent. Dalam pilihan raya PRU Ke-14 daripada 222 orang
Ahli Parlimen, hanya seramai 41 orang adalah daripada kalangan kaum wanita dan jumlah
ini tidak mencapai 30 peratus. Maka, selaras dengan hasrat untuk mereformasi Parlimen.
Semua bercakap tentang reformasi Parlimen. Di sini bercakap, di sana bercakap tetapi
tidak ada bercakap untuk bagi tempat pada wanita.

Tuan Yang di-Pertua: Yang Berhormat Beaufort, Yang Berhormat Kulai ingin
minta laluan.

Puan Teo Nie Ching [Kulai]: Kulai, Yang Berhormat Beaufort.

Dato’ Hajah Azizah binti Mohd Dun [Beaufort]: Yang Berhormat Kulai. Sila
Yang Berhormat Kulai.

Puan Teo Nie Ching [Kulai]: Terima kasih Yang Berhormat Beaufort. Terima
kasih Tuan Yang di-Pertua. Saya hendak meminta pandangan Yang Berhormat Beaufort
tentang keputusan kerajaan atau AG Chambers untuk membuat satu rayuan terhadap
keputusan Mahkamah Tinggi di mana keputusan Mahkamah Tinggi menyatakan bahawa
anak yang dilahirkan oleh warga wanita Malaysia di luar negara berhak untuk dapat
citizenship atau kerakyatan secara automatik. Saya hendak minta pandangan Yang
Berhormat Beaufort sama ada setuju dengan keputusan kerajaan dan juga AG Chambers
untuk membuat rayuan ke Mahkamah Rayuan.

01520

Sekiranya Yang Berhormat Beaufort sama pandangan dengan kami, yang duduk
di sini bahawa tidak patutlah kita buat rayuan, setuju tak Yang Berhormat Beaufort bahawa
Ahli-ahli Parlimen wanita dalam Dewan Rakyat ini, kita buat satu rayuan secara bersama-
sama kepada Menteri Dalam Negeri dan juga kepada AG Chambers supaya mereka
hentikan rayuan ini supaya kita bolehlah- kalau perlu, kita bekerjasama membuat pindaan
terhadap Perlembagaan Persekutuan untuk memberi hak sama rata kepada semua warga
Malaysia. Saya harap dalam isu ini, kita boleh ketepikan pendirian politik tetapi
