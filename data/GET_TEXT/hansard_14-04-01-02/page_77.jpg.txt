DR.14.09.2021 69

berkenaan dengan kepentingan anak muda di dalam pentadbiran Kerajaan Keluarga
Malaysia ini, kerana saya melihat bagaimana ucapan sulung Yang Amat Berhormat
Perdana Menteri daripada Bera, menyebut bagaimana di antaranya ialah kerajaan pada
hari ini akan lebih meraikan suara anak muda, tetapi melihat kepada kemunculan ataupun
pembentukan Kabinet yang telah dibentuk oleh Yang Amat Berhormat Perdana Menteri,
ia tidak menampakkan sangat penglibatan anak muda di dalam Kabinet walaupun kita
tahu bahawa sudah tentu Perdana Menteri mempunyai haknya tersendiri dan mempunyai
pertimbangannya.

So bagi saya, Perdana Menteri, di samping mendefinisikan, ataupun Kerajaan di
samping mendefinisikan Keluarga Malaysia seperti yang telah disebut oleh Pontian
sebentar tadi, saya kira perlu juga Kerajaan membentangkan satu pelan terperinci
bagaimanakah penglibatan anak muda dan golongan belia seperti yang disebut oleh
Perdana Menteri di dalam ucapan sulungnya. Apakah yang dimaksudkan dengan
penglibatan ataupun meraikan suara anak-anak muda itu? Saya yakin bahawa hasrat suci
Yang Amat Berhormat Perdana Menteri ini, insya-Allah akan disambut oleh anak-anak
muda yang lihat bahawa yang paling penting ialah jaminan kepada mereka.

Anak muda tidak melihat kepada bagaimanakah jawatan-jawatan diagihkan,
bagaimanakah si ‘A’ atau si ‘B’ mendapat posisi dan sebagainya, yang paling penting
kepada golongan belia dan anak muda ialah bagaimanakah Kerajaan pada hari ini boleh
menjamin masa depan mereka? Soal pekerjaan, soal pembelian rumah pertama mereka
dan sebagainya. Itu agenda yang paling penting. Jadi, master plan ataupun suatu pelan
yang sempurna perlu untuk dibentangkan oleh kerajaan apakah yang dimaksudkan
meraikan suara anak-anak muda. Apa pandangan Beaufort? Terima kasih.

Dato’ Hajah Azizah binti Mohd Dun [Beaufort]: Terima kasih Yang Berhormat
Pasir Mas, seorang anak muda juga dalam Dewan yang mulia ini. Saya yakin Yang Amat
Berhormat Perdana Menteri dan Kabinetnya sedang meneliti perkara-perkara yang
disebutkan di dalam ucapan sulung Yang Amat Berhormat Perdana Menteri dan mereka
tentunya sedang merancang, mengatur pelan-pelan, bagaimana untuk memastikan anak
muda terlibat di dalam segala usaha untuk kita mensejahterakan dan memulihkan semula
negara kita, insya-Allah dan untuk di masa yang akan datang juga.

Begitu juga untuk wanita dan juga apa yang disebutkan tadi dalam Keluarga
Malaysia itu, saya juga percaya Menteri yang bertanggungjawab, Menteri Perpaduan
Negara di sini, dan sedang, saya rasa, sibuk untuk melihat apakah sebenarnya definisi
Keluarga Malaysia ini, tapi bagi saya apa yang telah ditunjukkan di dalam Dewan mulia ini
dengan termeterainya Memorandum Persefahaman pada hari semalam itu menunjukkan
suatu kesedaran pada kita semua di sini. Kitalah sebagai pemulanya. Kitalah yang
memberikan contohnya dalam satu Keluarga Malaysia yang erat hubungan kita, walaupun
kita berlainan pandangan politik kita, tetapi kita boleh dapat bersama-sama dalam usaha
kita untuk menyelesaikan masalah negara kita dan memulihkan keadaan negara kita.

Tuan Cha Kee Chin [Rasah]: Yang Berhormat—

Dato’ Hajah Azizah binti Mohd Dun [Beaufort]: Ini mungkin satu petunjuk
supaya di luar sana mereka dapat melihat, kalau kita memberikan contoh yang terbaik di
dalam Dewan yang mulia ini, maka rakyat kita juga akan ikut sama. Kalau kita di sini, tidak
memberikan contoh yang baik, maka mereka melihat, “Hmm apalah guna mereka menjadi
wakil rakyat kami tapi asyik mereka menjerit-jerit sahaja di antara satu sama lain”, di
Dewan yang dikatakan Dewan yang mulia ini.

Tuan Cha Kee Chin [Rasah]: Yang Berhormat—

Dato’ Hajah Azizah binti Mohd Dun [Beaufort]: Itu, saya bersetuju dan— apa
nama ini- masukkan ucapan Yang Berhormat Pontian dan juga Yang Berhormat Pasir
Mas itu di dalam teks ucapan saya.

Tuan Cha Kee Chin [Rasah]: Yang Berhormat Beaufort, mohon kebenaran untuk
mencelah sikit, boleh? Fasal Kementerian Perpaduan Negara.

Dato’ Hajah Azizah binti Mohd Dun [Beaufort]: Ah!

Tuan Cha Kee Chin [Rasah]: Terima kasih, Yang Berhormat. Terima kasih,
Datuk Yang di-Pertua. Saya mendengar celahan tadi dan juga pandangan daripada Yang
