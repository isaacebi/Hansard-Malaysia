38 DR.14.09.2021

peratus. Maka jawapan Yang Berhormat Menteri tak begitu logik. Kalau 50 peratus boleh
guna Akta Pengambilan Tanah, mengapa 61 peratus tak boleh?

Dato’ Seri Dr. Shahidan bin Kassim: 61 peratus ini ialah cadangan yang
diunjurkan oleh kerajaan.

Tuan Khalid bin Abd Samad [Shah Alam]: Ya.

Dato’ Seri Dr. Shahidan bin Kassim: Oleh kerana kerajaan tidak mampu untuk
berbuat demikian...

Tuan Khalid bin Abd Samad [Shah Alam]: Kenapa tidak?

Dato’ Seri Dr. Shahidan bin Kassim: ...Kita kena cari lebih daripada RM7.1
bilion.

Tuan Khalid bin Abd Samad [Shah Alam]: Kita nak beri tawaran yang terbaik
kepada pemilik-pemilik Kampung Baru.

Dato’ Seri Dr. Shahidan bin Kassim: Akan tetapi, untuk cadangan kedua ini...

Tuan Khalid bin Abd Samad [Shah Alam]: Inilah masalahnya. Cakap Melayu,
Islam... [Sistem pembesar suara dimatikan]

Timbalan Yang di-Pertua [Dato’ Mohd Rashid Hasnon]: Yang Berhormat Shah
Alam. Yang Berhormat Shah Alam, semasa Yang Berhormat Menteri menjawab, bagilah
Yang Berhormat Menteri menjawab. Baik, terima kasih Yang Berhormat Shah Alam.

Dato’ Seri Dr. Shahidan bin Kassim: Tuan Yang di-Pertua, melalui tawaran
yang dibuat, penduduk berunding dengan pemaju. Ini kita...

Tuan Khalid bin Abd Samad [Shah Alam]: Ini masalahnya. Nak suruh penduduk
berunding dengan pemaju. Mana boleh!

Dato’ Seri Dr. Shahidan bin Kassim: Akan tetapi dia akan...

Tuan Khalid bin Abd Samad [Shah Alam]: Memang pemaju akan makanlah dia
orang!

Dato’ Seri Dr. Shahidan bin Kassim: Tidak boleh sebab apa, ini...

Tuan Khalid bin Abd Samad [Shah Alam]: Pemaju ini dia akan makan mereka!
Lagi baik kita yang runding dengan pemaju. Kita jaga kepentingan penduduk di Kampong
Bharu. [Tepuk]

Dato’ Seri Dr. Shahidan bin Kassim: Okey, tetapi kita kena ingat bahawa kita
ada Perbadanan Kemajuan Kampong Bharu. Ini mesti diselaraskan dengan
pembangunan kemajuan Kampong Bharu.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri.

Tuan Khalid bin Abd Samad [Shah Alam]: Ini yang habiskan duit rakyat. Ada
Perbadanan Kemajuan Kampong Bharu tetapi tak buat kerja dengan baik. Minta maaf.

Dato’ Seri Dr. Shahidan bin Kassim: Akan tetapi semasa kita membuat
cadangan untuk mendapatkan seluruh tanah dengan harga RM1,000 kaki persegi, di
mana sumber kewangannya?

Tuan Khalid bin Abd Samad [Shah Alam]: Takkan tak pandai? Kan pandai cari
duit. Banyak sumber duit yang boleh dipakai. Hari itu kata... /Pembesar suara dimatikan]

Dato’ Seri Dr. Shahidan bin Kassim: Ya, walau bagaimanapun...

Timbalan Yang di-Pertua [Dato’ Mohd Rashid Hasnon]: Yang Berhormat
Menteri, masa dah tamat. Masa dah tamat, terima kasih.

Tuan Mohamed Hanipa bin Maidin [Sepang]: Hai, hari pertama dah fail ke?
01230

Timbalan Yang di-Pertua [Dato’ Mohd Rashid Hasnon]: Yang Berhormat Shah
Alam telah menyebut lebih daripada dua soalan. Jadi, saya hendak meneruskan
