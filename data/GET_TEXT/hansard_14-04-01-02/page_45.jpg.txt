DR.14.09.2021 37

Hakikatnya, corak pembangunan yang ingin dilaksanakan adalah satu corak yang
tidak dapat dilakukan secara yang terancang. lanya pembangunan secara runcit yang
dilaksanakan mengikut negosiasi dan perundingan di antara pemaju dan pemilik tanah.
Ini akan menjadi satu masalah apabila kita ingin mengadakan kawasan taman rekreasi
yang besar yang boleh mendatangkan manfaat kepada penduduk-penduduk di situ
kerana tidak ada pemaju yang akan beli tanah untuk jadikan sebagai taman.

Saya menganggap bahawa pendekatan yang ingin dilakukan oleh kerajaan
sekarang bukanlah satu pendekatan yang akan memberikan tawaran yang terbaik bukan
sahaja kepada pemilik-pemilik di Kampoung Bharu tetapi juga kepada penduduk di Kuala
Lumpur kerana kawasan Kampong Bharu yang merupakan prime real estate yang prime
value seluas hampir 200 ekar tidak akan dapat dibangunkan mengikut satu perancangan
yang tersusun dan indah. Apa pandangan Yang Berhormat Menteri Wilayah?

Timbalan Yang di-Pertua [Dato’ Mohd Rashid Hasnon]: Yang Berhormat Shah
Alam, soalannya. Soalannya? Minta soalannya.

Tuan Khalid bin Abd Samad [Shah Alam]: Saya tanya dia punya pandangan
terhadap apa yang saya cakap. Itu soalannya.

Timbalan Yang di-Pertua [Dato’ Mohd Rashid Hasnon]: Baik, terima kasih.
Sila, Yang Berhormat Menteri.

Dato’ Seri Dr. Shahidan bin Kassim: Ini soalan ke pandangan?

Tuan Khalid bin Abd Samad [Shah Alam]: Saya minta pandangan Yang
Berhormat Menteri terhadap apa yang saya nyatakan. Itu soalan saya.

Timbalan Yang di-Pertua [Dato’ Mohd Rashid Hasnon]: Baik, sila jawab Yang
Berhormat Menteri. Terima kasih Yang Berhormat Shah Alam.

Tuan Khalid bin Abd Samad [Shah Alam]: Mungkin bahasa Yang Berhormat
Arau lain sikit kot.

Dato’ Seri Dr. Shahidan bin Kassim: Ya, okey. Terima kasih. Arahan Tuan Yang
di-Pertua, saya ikuti. Yang Berhormat, yang pertama sekali Pelan Induk Kampung Baru
sehingga 2040 telah pun diperkenalkan dalam bulan Julai 2020. Yang Berhormat, ada
cadangan daripada Yang Berhormat dahulu. Saya cuma tidak dapat bertanya soalan
sebab masa itu dibagi hanya MP dari Wilayah. Jadi, cadangan yang telah dibuat pada
masa yang lepas itu adalah cadangan yang bagus. Akan tetapi kita terpaksa mencari
peruntukan lebih daripada tujuh bilion untuk membeli semua tanah yang bernilai RM1,000
tetapi pendekatan baharu yang kita buat ini dan untuk membolehkan cadangan tersebut
diterima, kita memerlukan 100 peratus pemilik tanah untuk bersetuju.

Apa yang telah berlaku pada masa yang lepas, hanya 61 peratus persetujuan.
Akan tetapi cadangan ini kalau sekiranya persetujuan didapatkan 50 peratus, maka
kerajaan boleh menggunakan Akta Pengambilan Tanah di bawah seksyen 3(1)(b) dan
3(10(c). Jadi, pembangunan berfasa ini lebih menguntungkan...

Tuan Khalid bin Abd Samad [Shah Alam]: Yang Berhormat Menteri.

Dato’ Seri Dr. Shahidan bin Kassim: ...Kerana kita terlampau lama bercakap
tentang Kampung Baru tetapi kita tidak dapat memberi fokus kepada pembangunan yang
sebenarnya. Yang boleh menaikkan nilai tanah ialah bila kita buat infrastruktur.
Infrastruktur ini termasuk jalan yang akan dibina di kawasan Kampong Bharu yang sudah
pasti ia akan menaikkan nilai tambah dan pembangunan yang akan berlaku di
persekitaran itu akan menggalakkan supaya pembangunan itu berterusan seterusnya.

Walaupun kita berfasa, kita menganggap ini fasa satu, dua dan tiga tetapi terdapat
daripada kalangan mungkin fasa empat ingin nak majukan dahulu, tidak ada masalah.
Pembangunan bercampur ini lebih diterima oleh penduduk berbanding dengan cadangan
untuk memiliki semua. Memiliki semua, sekarang ini hanya 61 peratus sahaja yang
bersetuju.

Tuan Khalid bin Abd Samad [Shah Alam]: Tak habis prosesnya 60 peratus.
Tadi, Yang Berhormat Menteri kata 50 peratus dah boleh guna Akta Pengambilan Tanah
sedangkan Yang Berhormat Menteri mengatakan kami terlebih dahulu telah mendapat 61
