30 DR.14.09.2021

cabaran kita ialah kerajaan perlu berbincang lagi antara negara-negara sumber berkaitan
G2G bagaimana untuk dapatkan syarat-syarat kemasukan gaji dan sebagainya.

Apa-apa pun, saya harap dalam keadaan COVID-19, banyak pengangguran
berlaku. Kita sudah menyeru kepada anak-anak muda kita dan juga kepada mereka yang
sanggup bekerja di bidang-bidang ini, harus ambil peluang ini. Sebab kalau kita katakan
gaji hanya RM1,200 tetapi ketika ini kalau di ladang sawit sudah sampai ke peringkat
RM3,000 hingga RM4,000 tetapi masih lagi tidak dapat sambutan yang
memberangsangkan ke bidang tersebut. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih. Saya
ingin teruskan pertanyaan jawab lisan. Menjemput Yang Berhormat Batang Lupar.

Dato’ Sri Hajah Rohani binti Abdul Karim [Batang Lupar]: Terima kasih, Tuan
Yang di-Pertua. Soalan nombor lima.

Timbalan Yang di-Pertua [Dato’ Mohd Rashid Hasnon]: Saya jemput Yang
Berhormat Menteri di Jabatan Perdana Menteri. Sila. Tiga minit.

5. Dato’ Sri Hajah Rohani binti Abdul Karim [Batang Lupar] minta Perdana
Menteri menyatakan sejauh manakah pendekatan dan pemahaman Matlamat
Pembangunan Lestari diketengahkan di kalangan pemimpin peringkat akar umbi,
pembuat dasar dan keputusan dalam mencapai tahap ketersediaan indikator SDG negara
bagi setiap rangka kerja yang telah dilakukan terutama menjelang baki 10 tahun
pelaksanaan Agenda 2030.

Menteri di Jabatan Perdana Menteri (Ekonomi) [Dato’ Sri Mustapa bin
Mohamed]: Assalamualaikum warahmatullahi wabarakatuh. Terima kasih, Tuan Yang di-
Pertua. Pada September tahun 2015, Pertubuhan Bangsa-Bangsa Bersatu (PBB) secara
sebulat suara telah bersetuju untuk menerima pakai dokumen Transformasi Dunia Kita:
Agenda 2030 untuk Matlamat Pembangunan Mampan ataupun SDG. Sebanyak 17
Matlamat Pembangunan Mampan yang telah diperkenalkan.

Untuk memenuhi komitmen Malaysia di bawah agenda ini, kerajaan menerusi Unit
Perancang Ekonomi, Jabatan Perdana Menteri telah membangunkan hala tuju
pelaksanaan SDG di peringkat nasional. Dasar-dasar pembangunan negara telah
dijajarkan dengan Matlamat SDG bermula pada tahun 2017 di bawah kajian separuh
penggal Rancangan Malaysia Ke-11 dan sudah pasti ia merupakan asas yang penting
dalam kita melaksanakan Rancangan Malaysia Ke-12.

Tuan Yang di-Pertua, pelbagai inisiatif telah dilaksanakan untuk memberikan
kesedaran mengenai SDG kepada pemimpin akar umbi serta pembuat dasar dan
keputusan kerajaan menerima pakai, menerapkan dan melaksanakan SDG. Kerajaan
telah mendapatkan kerjasama erat daripada beberapa pihak, terutama syarikat berkaitan
kerajaan (GLC), syarikat swasta, pertubuhan masyarakat sivil (CSO) dan ahli akademik.

Badan antarabangsa juga telah membantu kita termasuklah UNDP, UNICEF dan
badan-badan lain. Banyak libat urus telah diadakan bagi meningkatkan pemahaman
dalam mencapai Matlamat Pembangunan Mampan. Antaranya, persidangan SDG
peringkat summit pada November 2019, Seminar Indikator SDG pada Disember 2020 dan
beberapa siri webinar yang telah diadakan dan akan diadakan sepanjang tahun ini.

Tuan Yang di-Pertua, mengenai program merakyatkan SDG atau SDG
localization yang melibatkan pihak berkuasa tempatan, sektor swasta, badan bukan
kerajaan dan CSO, ahli akademik, ia akan diperluaskan. Sukacita dimaklumkan bahawa
pada Oktober 2019, saya sedia maklum sebuah Kumpulan Rentas Parti Parlimen
Malaysia mengenai SDG telah ditubuhkan. Pada mulanya, ia dipengerusikan oleh Yang
Berhormat Petaling Jaya, sekarang Yang Berhormat Batang Lupar.

201200

Kita ucapkan terima kasih kepada mereka kerana telah menjalankan tugas
dengan baik. Hari ini di atas meja ada satu laporan yang dibentangkan oleh kumpulan ini.
Terima kasih dan tahniah diucapkan kepada Yang berhormat Batang Lupar dan semua
ahlinya. Untuk menunjukkan sokongan kerajaan kepada inisiatif ini, tahun lalu
