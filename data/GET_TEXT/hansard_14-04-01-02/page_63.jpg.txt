DR.14.09.2021 55

JALAN-JALAN MASUK KE PARLIMEN

2.42 ptg.

Timbalan Menteri Dalam Negeri II [Tuan Jonathan bin Yasin]: Tuan Yang di-
Pertua, saya mohon mencadangkan:

“Bahawa Majlis ini memerintahkan Ketua Polis Negara menjaga
supaya selama penggal Dewan Rakyat yang ada sekarang, jalan-jalan
melalui lorong-lorong menuju ke Dewan ini hendaklah sentiasa terbuka
dan boleh dilalui dan jangan ada apa-apa halangan menghalang ahli-ahli
hendak pergi dan balik dari Dewan ini, jangan berlaku apa-apa kacau
bilau di jalan-jalan menuju ke Dewan ini, dan supaya jangan ada huru-
hara di bangunan Dewan ini dan berhampiran dengan bangunan ini dan
Setiausaha Dewan Rakyat hendaklah menyampaikan perintah ini kepada
Ketua Polis Negara yang tersebut itu.”

Terima kasih Tuan Yang di-Pertua.
Tuan Yang di-Pertua: Ada yang menyokong?

Timbalan Menteri Kesihatan Il [Datuk Aaron Ago Dagang]: Saya mohon
menyokong.

Tuan Yang di-Pertua: Ahli-ahli Yang Berhormat, sekarang saya kemukakan
masalah kepada Majlis untuk diputuskan. Masalahnya ialah usul seperti yang
dikemukakan tadi hendaklah disetujukan.

[Usul dikemuka bagi diputuskan; dan disetujukan]

Dato’ Mahfuz bin Haji Omar [Pokok Sena]: Hari itu, 2 hari bulan pun bukan
kami yang buat huru-hara.

Tuan Gobind Singh Deo [Puchong]: Tuan Yang di-Pertua, boleh bahas tidak
usul ini? Mohon bahas Tuan Yang di-Pertua.

Dato’ Mahfuz bin Haji Omar [Pokok Sena]: Boleh bahas tidak Tuan Yang di-
Pertua? Boleh bahas tidak?

Tuan Gobind Singh Deo [Puchong]: Mohon bahas Tuan Yang di-Pertua. Kami
hendak bahas usul ini Tuan Yang di-Pertua. Perlu dibahaskan?

Dato’ Mahfuz bin Haji Omar [Pokok Sena]: Ya.

Tuan Gobind Singh Deo [Puchong]: Tuan Yang di-Pertua, ini kita hendak
bahas. Apa ini Speaker, bagi peluang bahaslah supaya tidak berbangkit lagi isu ini.

Dato’ Ngeh Koo Ham [Beruas]: Tuan Yang di-Pertua, semua usul ada hak untuk
dibahas sebelum dibuat keputusan.

Tuan Yang di-Pertua: Saya mempersilakan Yang Berhormat Beaufort. Masa
perbahasan ialah 90 minit.

Dato’ Ngeh Koo Ham [Beruas]: Speaker tidak ikut peraturan. Semua usul mesti
ada hak untuk dibahas sebelum dibuat keputusan.
