50 DR.14.09.2021

atau menggantikan Tuan Yang di-Pertua adalah usul-usul yang penting. Kalau keputusan
telah dibuat,...

Tuan Ma’mun bin Sulaiman [Kalabakan]: Cakap mahu reform. Ini bukan reform.
Reform Parlimen ini.

Tuan Sanisvara Nethaji Rayer a/l Rajaji [Jelutong]: ...Kenapakah perkara-
perkara itu tidak dimaklumkan?

Timbalan Yang di-Pertua [Dato’ Mohd Rashid Hasnon]: Baik, terima kasih
Yang Berhormat Jelutong. Saya menjawab tadi, saya menjawab kepada mereka yang
mengusulkan. Jawapan telah diberikan. So, it’s not a precedent untuk menjawab kepada
Dewan. Jadi sekarang saya minta...

Tuan Chang Lih Kang [Tanjong Malim]: Tuan Yang di-Pertua...

Tuan Sanisvara Nethaji Rayer a/l Rajaji [Jelutong]: Tuan Yang di-Pertua, you
are abusing your power!

[Pembesar suara dimatikan]

Timbalan Yang di-Pertua [Dato’ Mohd Rashid Hasnon]: Saya hendak teruskan
Mesyuarat.

[Dewan riuh]

Tuan Chang Lih Kang [Tanjong Malim]: Tuan Yang di-Pertua ada
tanggungjawab kepada Dewan yang mulia ini. Tidak boleh just push it aside like that.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri. Sila teruskan.

Tuan Shaharizukirnain bin Abd Kadir [Setiu]: Sudah jawab tadi.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
jangan salah guna kuasa! People are watching you. Memalukan.

[Pembesar suara dimatikan]

Timbalan Yang di-Pertua [Dato’ Mohd Rashid Hasnon]: Saya minta Yang
Berhormat Jelutong tarik balik ayat “memalukan’.

Tuan Che Alias bin Hamid [Kemaman]: Yang Berhormat Jelutong tarik balik!
Tuan Chang Lih Kang [Tanjong Malim]: Tarik balik apa? You kena keluar.
[Pembesar suara dimatikan]

Tuan Che Alias bin Hamid [Kemaman]: Tarik balik Yang Berhormat Jelutong!
Tuan Su Keong Siong [Kampar]: [Tidak jelas] kena keluar. You have no legality.
Tuan Che Alias bin Hamid [Kemaman]: Tarik balik Yang Berhormat Jelutong!

Tuan Sanisvara Nethaji Rayer a/l Rajaji [Jelutong]: Tuan Yang di-Pertua, saya
tidak tarik balik. tu adalah kelakuan yang memalukan!

Timbalan Yang di-Pertua [Dato’ Mohd Rashid Hasnon]: Warning! Yang
Berhormat Jelutong tarik balik ayat “memalukan’.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua...
Tuan Mohamed Hanipa bin Maidin [Sepang]: Heleh, sembang...
[Pembesar suara dimatikan]

Timbalan Yang di-Pertua [Dato’ Mohd Rashid Hasnon]: Senyap, senyap. Yang
Berhormat Jelutong.

[Dewan riuh]
[Pembesar suara dimatikan]

Timbalan Yang di-Pertua [Dato’ Mohd Rashid Hasnon]: Now you. Ini sekarang
chair saya. Saya hendak minta supaya tarik balik ayat “memalukan’.
