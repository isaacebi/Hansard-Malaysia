DR.14.09.2021 7

Dato’ Seri Hamzah bin Zainudin: Saya tidak habis lagi nanti saya jelaskan
dahululah.

Tuan Wong Kah Woh [Ipoh Timur]: Okey, Tuan Yang di-Pertua yang panggil,
Yang Berhormat Menteri.

Dato’ Seri Hamzah bin Zainudin: Sekejap, sekejap.
Tuan Wong Kah Woh [Ipoh Timur]: Ya, boleh.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
benarkan Yang Berhormat Menteri untuk memberi penjelasan dahulu.

Tuan Yang di-Pertua: Yang Berhormat Menteri dahulu, maaf, maaf. Yang
Berhormat Menteri belum habis, sorry.

Dato’ Seri Hamzah bin Zainudin: Oleh sebab kalau kita benarkan ketika itu
kerana saya lupa angkanya, saya difahamkan ketika itu sudah mencecah menghampiri
100 mereka yang positif dalam Dewan ini. Maka sebab itu kita tidak benarkan bukan
hanya pembangkang, begitu juga Ahli-ahli Parlimen Kerajaan juga tidak dibenarkan
masuk. Cuma Abhli-ahli Parlimen daripada kerajaan tidaklah buat demonstrasi kerana
tidak boleh masuk, yang buat demonstrasi ini yang sebelah pembangkang, hendak masuk
juga.

Dato’ Mahfuz bin Haji Omar [Pokok Sena]: Bukan demonstrasi kami hendak
berjalan kaki masuk. Apa!

Dato’ Seri Hamzah bin Zainudin: Dengarlah dahulu, kemudian ada gathering
yang mereka lakukan. Jadi sebab itu kita bagi kompaun dan kemudian ada permintaan
daripada rakan-rakan sebelah sana untuk menurunkan jumlah kompaun telah pun
dipersetujui dalam perbincangan saya dengan Menteri Kesihatan, insya-Allah tidak lagi
RM3,000 tetapi diturunkan sama seperti yang dibayar sebelum ini oleh rakyat jelata. Jadi
insya-Allah selesai bab ini. Terima kasih.

Dato’ Mahfuz bin Haji Omar [Pokok Sena]: Hendak masuk hari itu tidak adalah
hendak kompaun tidak adalah hendak langgar, apa.

Tuan Sim Tze Tzin [Bayan Baru]: Tuan Yang di-Pertua, sedikit. [Pembesar
suara dimatikan]

Tuan Yang di-Pertua: Yang Berhormat Ipoh Timur, Yang Berhormat Ipoh Timur
last, last. Maaf, maaf.

Tuan Sim Tze Tzin [Bayan Baru]: [Bercakap tanpa menggunakan pembesar
suara]

Tuan Wong Kah Woh [Ipoh Timur]: Terima kasih. Terima kasih, Tuan Yang di-
Pertua.

Tuan Sim Tze Tzin [Bayan Baru]: Tuan Yang di-Pertua, tadi saya bangun
dahulu, Tuan Yang di-Pertua.

Tuan Wong Kah Woh [Ipoh Timur]: Bagi saya satu minit sahaja.

Tuan Sim Tze Tzin [Bayan Baru]: Satu minit sahaja, satu minit sahaja, Tuan
Yang di-Pertua.

Tuan Wong Kah Woh [Ipoh Timur]: Tuan Yang di-Pertua.

Tuan Yang di-Pertua: Saya nampak Yang Berhormat Ipoh Timur dahulu.
[Ketawa] So, bagi Yang Berhormat Ipoh Timur dahulu.

Tuan Wong Kah Woh [Ipoh Timur]: Terima kasih, Tuan Yang di-Pertua. Tuan
Yang di-Pertua, pada pagi ini saya berdiri selaku Pengerusi PAC Parlimen. Pada 2 Ogos
2021, saya dan juga ahli-ahli saya hadir ke Parlimen dengan surat panggilan daripada
pihak SUDR yang mana pada pagi itu kita ada dua saksi penting yang satu, Menteri
Kesihatan pada ketika itu dan yang kedua, Ketua Pengarah Kesihatan untuk mengadakan
prosiding Mesyuarat PAC yang telah disahkan akan dijalankan.
