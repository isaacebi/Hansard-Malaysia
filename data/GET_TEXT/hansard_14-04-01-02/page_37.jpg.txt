DR.14.09.2021 29

Masalah ini sudah berlanjutan dua bulan setengah. Apakah tindakan ataupun alasan?
Menteri mesti tahu. Kenapa— Tadi dikatakan setiap tahun, RM13 bilion kita rugi. Apa yang
belum kita kira ialah ladang-ladang yang terbiar. Lagi berpuluh-puluh bilion. Ini...

[Pembesar suara dimatikan]

Timbalan Yang di-Pertua [Dato’ Mohd Rashid Hasnon]: Yang Berhormat
Beruas. Yang Berhormat Beruas. Bagi Yang Berhormat Timbalan Menteri menjawab.

Dato’ Sri Dr. Wee Jeck Seng: Saya...

Dato’ Ngeh Koo Ham [Beruas]: Jadi, harap Menteri dalam Kabinet mesti tahu
ini sedang berlaku. Minta satu jawapan.

Dato’ Sri Dr. Wee Jeck Seng: Saya ambil maklum perkara ini. Jadi, saya sudah
katakan tadi program rekalibrasi di bawah Kementerian Dalam Negeri dan Kementerian
Sumber Manusia. Jadi saya ambil maklum dan bagaimana— mungkin nanti saya minta
pegawai bagi satu jawapan bertulis dengan lebih jelas supaya dapat jawapan yang tepat.
Saya tidak boleh jawab sembarangan di sini berhubung kait perkara ini— bukan di bawah
kementerian saya, ya. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih,
Timbalan Menteri.

Tuan Ahmad Tarmizi bin Sulaiman [Sik]: Satu lagi soalan tambahan.
Dato’ Haji Che Abdullah bin Mat Nawi [Tumpat]: Tumpat, insya-Allah.

Timbalan Yang di-Pertua [Dato’ Mohd Rashid Hasnon]: Soalan tambahan,
saya jemput Yang Berhormat...

Tuan Ahmad Tarmizi bin Sulaiman [Sik]: Sik.
Dato’ Haji Che Abdullah bin Mat Nawi [Tumpat]: Tumpat.
Timbalan Yang di-Pertua [Dato’ Mohd Rashid Hasnon]: Yang Berhormat Sik.

Tuan Ahmad Tarmizi bin Sulaiman [Sik]: Sik, ya. Ya, terima kasih Yang
Berhormat Tuan Yang di-Pertua dan Yang Berhormat Timbalan Menteri. Soalan saya
berkaitan dengan kekurangan tenaga kerja di sektor perladangan ini. Adakah pihak
kementerian dapat melihat satu ruang sumber manusia yang sedia ada di negara kita iaitu
kumpulan pelarian yang kebanyakannya mereka tidak bekerja dan kita tidak dapat
mengenal pasti kedudukan mereka dari segi pekerjaan dan tempat tinggal mereka.
Adakah pihak kementerian dapat berbincang dengan khususnya KDN, kita mengambil
usaha untuk tenaga kerja daripada kumpulan pelarian ini untuk didaftarkan sebagai
pekerja-pekerja di ladang yang kekurangan— apa ini— pekerja-pekerja asing yang kita
sekat ketika tempoh ini. Terima kasih, Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Sik. Sila Yang Berhormat Timbalan Menteri.

Dato’ Sri Dr. Wee Jeck Seng: Terima kasih, Yang Berhormat. Saya tadi
mengatakan bahawa kerana kekurangan tenaga kerja, mengakibatkan kerugian yang
banyak di bidang perladangan. Saya ambil maklum apa yang dimaklumkan oleh Yang
Berhormat. Saya nak beritahu ialah kita tahu contoh, bidang sawit, kita memang kurang
banyak pekerja terutama daripada penuaian sawit. Saya dapat maklumat bahawa 48,000.
Akan tetapi pada ketika sebelum ini, sebenarnya kementerian telah mengambil satu
pendekatan di mana telah membawa ke Kabinet untuk mendapatkan kelulusan
mengambil pekerja asing sebanyak 32,000. Kita tahu bahawa— kalau katakan dalam
negara mungkin Kementerian Sumber Manusia harus mencadangkan SOP sebab setakat
ini sebab wabak COVID-19. Jadi, mereka mungkin boleh cadangkan SOP kepada MKN.

Pagi tadi, kementerian baru adakan post-Cab dan membincangkan perkara ini,
bagaimana untuk segerakan pengambilan pekerja untuk bidang sektor-sektor agrikomoditi
ini. Harus tahu ialah cabaran kita ialah sebab COVID-19. Kalau kita hendak ambil pekerja
asing pun, satu cabaran ialah kerajaan mesti mendapat keizinan daripada negara sumber
supaya mereka boleh benarkan pekerja mereka masuk ke Malaysia. Jadi setakat ini,
