42 DR.14.09.2021

Dato’ Seri Haji Salahuddin bin Ayub [Pulai]: Ini baru dibangkitkan. Ini baru
dibangkitkan. Tadi Q&A. Saya faham kedudukan Tuan Yang di-Pertua, tidak boleh jawab.

Tuan Yang di-Pertua: Pukul 2.30 petang Timbalan Yang di-Pertua akan duduk.
Saya ada Kamar Khas, boleh ditanya pada waktu itu.

Tuan Gobind Singh Deo [Puchong]: Tuan Yang di-Pertua, peraturan mesyuarat
yang sama. Tuan Yang di-Pertua, soalan yang diajukan oleh Yang Berhormat Ipoh Barat
cukup senang untuk kita faham. Pertamanya, adakah usul tersebut dikemukakan?

Tuan Yang di-Pertua: Dibuat.

Tuan Gobind Singh Deo [Puchong]: Jawapan itu adalah “ya.” Telah pun
dikemukakan dan Tuan Yang di-Pertua sebagai Speaker di dalam... [Bercakap tanpa
menggunakan pembesar suara] Apabila keputusan dibuat oleh Timbalan Yang di-Pertua,
sudah semestinya Tuan Yang di-Pertua tahu akan keputusan itu.

Tuan Yang di-Pertua: Saya tidak tahu.

Tuan Gobind Singh Deo [Puchong]: Tuan Yang di-Pertua ada satu
tanggungjawab untuk ambil tahu.

Tuan Yang di-Pertua: Saya tidak tahu dan saya tidak mahu ambil tahu.

Tuan Gobind Singh Deo [Puchong]: Tuan Yang di-Pertua perlu ambil tahu
kerana ini satu usul yang cukup penting dan saya hendak tahu...

Tuan Yang di-Pertua: Saya serahkan kepada Yang Berhormat Timbalan Yang
di-Pertua...

Tuan Gobind Singh Deo [Puchong]: Ya, tetapi..
Tuan Yang di-Pertua: Saya sudah tulis surat kepada semua pengusul.

Tuan Gobind Singh Deo [Puchong]: Ya, akan tetapi bukankah Tuan Yang di-
Pertua juga hendak tahu sama ada atau tidak Tuan Yang di-Pertua, ada sokongan
daripada semua Ahli Parlimen untuk menjadi Tuan Yang di-Pertua?... [Tepuk]

Tuan Yang di-Pertua: Ya lah, tetapi...

Tuan Gobind Singh Deo [Puchong]: Itu sangat penting. Adakah Tuan Yang di-
Pertua tidak berani untuk kita mengusulkan usul itu supaya kita dapat satu keputusan
daripada Dewan ini?

Tuan Yang di-Pertua: Usul itu telah pun dibuat dan saya serahkan kepada Yang
Berhormat Tuan Yang di-Pertua.

Tuan Gobind Singh Deo [Puchong]: Sama ada Tuan Yang di-Pertua layak
menjadi Tuan Yang di-Pertua untuk Dewan Rakyat.

Tuan Yang di-Pertua: Ya.

Tuan Gobind Singh Deo [Puchong]: So, that is the question. Kenapa usul-usul
yang penting begini diketepikan. Kita tidak boleh datang ke Dewan ini dengan
mengetepikan begitu sahaja.

Tuan Yang di-Pertua: Ya, kena tanya Timbalan Yang di-Pertua. Yang Berhormat,
saya sudah kata, saya tidak melibatkan diri langsung dalam keputusan tersebut.

Tuan Gobind Singh Deo [Puchong]: Ya, tetapi keputusan itu mesti tahu bukan
melibatkan diri. Akan tetapi apa keputusan itu? Takkan Tuan Yang di-Pertua tidak tahu.

Tuan Yang di-Pertua: Saya diberitahu telah ditolak.
Tuan Gobind Singh Deo [Puchong]: Alasannya?
Tuan Yang di-Pertua: Kena tanya dialah sebab saya tidak tahu... [Dewan riuh]

Tuan Gobind Singh Deo [Puchong]: Tuan Yang di-Pertua perlu tahu.
Bagaimana Tuan Yang di-Pertua tidak tahu.
