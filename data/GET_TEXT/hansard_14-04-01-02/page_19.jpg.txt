DR.14.09.2021 11

Dato’ Seri Hamzah bin Zainudin: Biarlah saya jawab dahulu.

Tuan Khalid bin Abd Samad [Shah Alam]: Jangan marah.

Dato’ Seri Hamzah bin Zainudin: Jadi Tuan Yang di-Pertua...

Dato’ Haji Salim Sharif [Jempol]: MQT, MQT, Tuan Yang di-Pertua, jalan.
Dato’ Seri Hamzah bin Zainudin: Tuan Yang di-Pertua...

Datuk Seri Haji Salahuddin bin Ayub [Pulai]: Jangan marah Yang Berhormat
Menteri, jangan marah.

Dato’ Seri Hamzah bin Zainudin: Jadi, oleh kerana itu saya hendak menjelaskan
oleh kerana Parlimen telah pun tidak lagi bersidang ketika itu kerana Parlimen telah pun
ditangguhkan persidangannya. Maka kuasa apa yang telah diusulkan ketika itu tamat
apabila Parlimen tidak lagi bersidang.

Tuan Sim Tze Tzin [Bayan Baru]: Belum lagi. Masih ada satu hari lagi, hari itu
Yang Berhormat Menteri.

Dato’ Seri Hamzah bin Zainudin: Apa yang hendak dipersoalkan tentang usul
yang telah pun dibawa oleh Kementerian Dalam Negeri?

Datuk Seri Haji Salahuddin bin Ayub [Pulai]: Tuan Yang di-Pertua kata boleh.
Dato’ Seri Hamzah bin Zainudin: You must listen first.
Datuk Seri Haji Salahuddin bin Ayub [Pulai]: Tuan Yang di-Pertua kata boleh.

Dato’ Seri Hamzah bin Zainudin: Kemudian ada kekhilafan tentang Mesyuarat
PAC. Mesyuarat PAC dengan persidangan Parlimen ketika itu ada kekhilafannya. Maka
sebab itu apabila arahan untuk tidak dibenarkan masuk, polis mengambil kuasa dan telah
pun mengarahkan mengikut enforcement yang patut dilakukan mengikut Akta 342.

Jadi, apa yang menjadi masalah kita di sini? Masalahnya adalah sama ada kita
hendak mendengar daripada segi keputusan Akta 342 ataupun hendak mendengar untuk
mengelakkan daripada berlakunya perkara-perkara yang lebih menjadi masalah kepada
rakyat iaitu untuk tidak ada gathering di mana-mana. Maka sebab itu polis melakukan
sesuatu demi untuk kepentingan...

Dato’ Mahfuz bin Haji Omar [Pokok Sena]: Siapa yang mai hendak buat
gathering? Kami mai hendak masuk Dewan.

Dato’ Seri Hamzah bin Zainudin: Dengarlah mangkuk.

Dato’ Mahfuz bin Haji Omar [Pokok Sena]: Hendak masuk, Tuan Yang di-
Pertua sendiri benar untuk Ahli Parlimen masuk ambil barang.

Dato’ Seri Hamzah bin Zainudin: Sit down first lah.

Puan Fuziah binti Salleh [Kuantan]: Pohon penjelasan Yang Berhormat
Menteri. Pohon penjelasan.

Dato’ Seri Hamzah bin Zainudin: Ini yang masalahnya. Oleh sebab kita hendak
memastikan semua berjalan dengan baik supaya segala sanitization yang hendak kita
lakukan itu juga berlaku dengan baik, maka sebab itu telah pun diarahkan untuk tidak
membenarkan sesiapa masuk.

Puan Fuziah binti Salleh [Kuantan]: Pohon penjelasan Yang Berhormat
Menteri.

Dato’ Seri Hamzah bin Zainudin: Keputusan itu bercanggah dengan kekhilafan
yang berlaku apabila Tuan Yang di-Pertua minta Mesyuarat PAC terus dilakukan. Itu yang
menjadi kekhilafan ketika itu. Jadi tidak timbul sama ada hendak menutup jalan, tidak
membenarkan sesiapa kerana yang penting kepada kita ketika itu adalah untuk
memastikan bahawa wabak COVID-19 tidak lagi menjadi sesuatu yang besar di Parlimen.

Tuan Sim Tze Tzin [Bayan Baru]: Yang Berhormat Menteri, pohon penjelasan.

Puan Fuziah binti Salleh [Kuantan]: Pohon penjelasan Yang Berhormat
Menteri.
