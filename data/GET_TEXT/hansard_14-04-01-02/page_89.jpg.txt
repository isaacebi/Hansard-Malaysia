DR.14.09.2021 81

Tuan Mohamad bin Sabu [Kota Raja]: Ketua pembangkang. Yang Berhormat
Port Dickson, di luar sana mengatakan kita Pakatan Harapan sekarang setuju semua
dengan kerajaan di bawah pimpinan Yang Amat Berhormat Bera ini sebagai Perdana
Menteri termasuk pelantikan Menteri yang begitu ramai...

Tuan Ahmad Fadhli bin Shaari [Pasir Mas]: Yang Amat Berhormat Bera.

Tuan Mohamad bin Sabu [Kota Raja]: Yang Berhormat Amat Bera ya yang
bertaraf Menteri, yang begitu ramai dan juga beberapa insentif yang lain yang
menyebabkan kita bersetuju semua. Betulkah itu ketua pembangkang yang menyebabkan
kita setuju dengan semua apa yang dibuat oleh kerajaan sekarang dengan yang
dikemukakan kepada rakyat kononnya Pakatan Harapan seolah-olah sudah tidak jadi
pembangkang dan bersetuju semua Menteri ramai pun tidak apa, world record dalam
Menteri ramai, taraf Menteri ramai pun tidak apa, kerana kita ini hendak kepada
kesejahteraan maka kita setuju semua dengan kehendak mereka. Betulkah itu ketua
pembangkang?

Dato’ Seri Anwar bin Ibrahim [Port Dickson]: Terima kasih Yang Berhormat
Kota Raja. Ini sebenarnya kerana mereka tidak baca lagi memorandum itu. Memorandum
persefahaman baru diedarkan secara terbuka hari ini walaupun kita telah maklum
perbincangan kami mulakan di kalangan pimpinan kepada jawatankuasa khas diwakili
lima orang Menteri dan lima orang ketua parti dari Pakatan Harapan dan berterusan
berbincang. Akan tetapi yang kita jelaskan hal yang kita tidak bersetuju, ada yang kita
bersetuju, penyalahgunaan kuasa, penyelewengan dan rasuah akan kita bangkitkan dan
banyak hal yang kita bantah.

Jadi, saya rasa penjelasan Yang Berhormat Kota Raja itu penting kerana dalam
dokumen ini pun kita tegaskan tajuk, peranan pembangkang dalam kerajaan.

Tuan Syed Saddiq bin Syed Abdul Rahman [Muar]: Yang Berhormat, izin
laluan. Yang Berhormat, izin laluan Muar. Terima kasih Yang Berhormat. Saya ingin tegur
sedikit. Ini adalah ucapan ulung ketua pembangkang dan selepas perjanjian semalam
sepatutnya bilateral ataupun bipartisan relationship itu lebih baik. Akan tetapi pada hari ini
apabila ketua pembangkang sedang berikan ucapan di depannya hanya seorang Menteri
dan Timbalan Menteri. Yang lain semua hilang.

Saya ingat dahulu apabila ketua pembangkang Yang Berhormat Bera berucap
dan apabila ada empat kelima orang Menteri pun kita diherdik kata mana kita, tidak
menghormati institusi ketua pembangkang tetapi pada hari ini apabila ketua
pembangkang berucap, institusi yang telah pun diiktiraf dalam perjanjian ataupun
persefahaman semalam, mereka semua tiada.

Saya rasa rakyat sedang menilai dan melihat kerana dalam ucapan inilah jalan
terbaik untuk kita cari titik persefahaman untuk menunjukkan bukan sahaja_ kita
menghormati institusi pembangkang tetapi institusi Parlimen. [Tepuk] Saya berharap
sahabat-sahabat kerajaan ambil maklum perkara ini. This is respect towards the institution
of opposition. Terima kasih.

Menteri Perdagangan Dalam Negeri dan Hal Ehwal Pengguna [Dato Sri
Alexander Nanta Linggi]: Saya hormat Ketua Pembangkang, don’t worry.

Dato’ Seri Anwar bin Ibrahim [Port Dickson]: Terima kasih Yang Berhormat
ada hadir dan boleh sampaikan. Saya bersetuju dengan Yang Berhormat Muar.
Sepatutnya ada wakil-wakil supaya dengar kerana ini isu yang penting. Akan tetapi saya
rasa ini proses pendidikan dan pencerahan. Jadi walaupun banyak Menteri tetapi perlu
ada pendedahan dan pencerahan dan Tuan Yang di-Pertua boleh bantu dalam bidang ini.

Baik, dalam mukadimah memorandum tersebut, satu perkara yang harus diingat
Ahli Parlimen baik daripada pembangkang atau daripada kerajaan, isu-isu pokok atau
asas yang dimaksudkan di sini sebahagian kecil telah disebut oleh kerajaan tetapi
sebahagian besarnya adalah input kita. Ini kena jelas. Saya ucap terima kasih kerana
akhirnya diterima.

Pertama, disebut di sini kerjasama pendekatan baharu dan ini saya akui boleh
berlaku kerana sikap positif Perdana Menteri, Yang Amat Berhormat Bera. Kalau tidak,
tentu ada kesukaran. Kedua, ada nasihat daripada Duli-Duli Yang Maha Mulia Raja-Raja
