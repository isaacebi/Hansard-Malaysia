94 DR.14.09.2021

ataupun gelembung pelancongan untuk ke Langkawi. Yang di-Pertua dan Yang
Berhormat Port Dickson, yang saya kira tidak perlu dilakukan tergopoh-gapah seperti ini.

Sementara kita sangat memahami keperluan untuk menangani persoalan
kemurungan dan sebagainya, untuk kita mengizinkan rakyat kita untuk bebas, namun
disebutkan juga oleh Menteri Pertahanan itu, mereka di dalam saat-saat akhir untuk
merumuskan SOP yang sejumlah 180 itu akan dikurangkan kepada 10 SOP yang saya
kira perlunya, pastinya akan dapat dirangkum dengan baik. Cuma cara yang tergesa-gesa
membuka seperti ini dengan antara lainnya tidak pula menuntut mereka yang ke Langkawi
itu paling tidaknya menjalani ujian swab test sebelum ke Langkawi. Pastinya perlu mereka
itu telah mendapat double dose. Juga termasuk persoalan kanak-kanak yang susceptible,
kumpulan yang terdedah, diizinkan juga mereka. Kita tahu pergi ke mana, mereka adalah
susceptible, kumpulan yang berisiko.

Jadi kesemua ini Yang Berhormat Port Dickson, apakah lebih baik perkara ini
dirumuskan? Kalau benar-benar kita mahu transisi kepada fasa endemik, jangan
dilakukan seperti ini, kerana kita belajar daripada Delta variant di Sarawak dan
sebagainya. Lalu, perkara ini saya minta Yang Berhormat Port Dickson mengutarakan
kerana sangat wajar perkara ini dicermati dan kita rumuskan dengan wise, dengan bijak
berdasarkan sains dan sebagainya dan jangan dilakukan seperti mana yang dilakukan
hari ini. Terima kasih.

01750

Dato’ Seri Anwar bin Ibrahim [Port Dickson]: Terima kasih Yang Berhormat
Kuala Selangor. Seperti mana yang ditekankan oleh Perdana Menteri pagi tadi, kita harus
berikan sedikit ruang supaya ekonomi itu boleh meningkat. Saya setuju. Cuma yang
ditekankan oleh Yang Berhormat Kuala Selangor, biarlah peraturan diperketat.
Umpamanya ada dua vaksin. Kalau perlu ada swab dan kepada anak-anak yang mudah
terdedah itu harus ada penelitian khusus. Saya lihat umpamanya bukan sahaja di
Langkawi tetapi di pantai Port Dickson dan pantai Melaka sudah mula dikerumuni. Jadi
kita— Betul, kita harus menggalakkan industri pelancongan dan saya setuju. Cuma
haruslah diikat dengan peraturan yang sangat ketat. Kalau tidak, ia tidak dapat kita kawal
kerana bila bawa keluarga dan anak-anak semua yang 90 peratus lebih belum divaksin.

Izinkan saya selesaikan sedikit lagi. Pertama saya hendak sebut tentang
pengangguran dan kita hendak dengar secara khusus langkah yang diambil kerana
pengangguran itu meningkat tinggi dan pada kadar walaupun terlebih perlahan tetapi
masih meningkat. Jadi sekarang ini 7.8 daripada 7.68 sebelumnya. Kemudian kita juga
lihat pengangguran dalam kalangan anak muda dan siswazah itu jauh lebih tinggi. Jadi
pendekatan kita pengangguran itu tidak harus menyeluruh. Ada pendekatan yang umum
tetapi juga pendekatan yang lebih tersasar kepada kelompok muda. Ini kerana bagi belia
itu ada peningkatan yang mendadak. Bilangan penganggur belia bertambah sehingga
sekarang ini 340,000. Jadi agak terlalu tinggi ya kalau dilihat secara keseluruhannya.

Saya hendak sentuh tadi tentang harga barang. Menteri tadi sudah keluar. Harga
ayam dari 4 September — RM7.00, 11 September — RM10.00. Peningkatan lebih daripada
29.5 peratus dalam tempoh setahun walaupun keadaan inflasi katanya masih tiga peratus.
Saya tidak tahu dia kira ikut mana tetapi boleh jadi penduduk keseluruhannya bagi orang
yang tidak pernah makan ayam ...

Tuan Karupaiya a/l Mutusami [Padang Serai]: Ini semua ‘katak’ naik harga
punya fasal, Yang Berhormat Port Dickson.

Dato’ Seri Anwar bin Ibrahim [Port Dickson]: [Ketawa] Okey. Tadi ada
keterangan ini yang agak besar termahal di pasar basah. Ini kita harus beri penelitian lah

ya.

Akan tetapi agak menarik kerana di Sarawak harga itu lebih terkawal. Ada yang
memberikan penjelasan kepada saya— ini mungkin Yang Berhormat Kulim-Bandar
Baharu lebih mahir bab ini. Ada yang menyatakan bahawa kerana pasarannya lebih
terbuka dan di sini mungkin masih lagi dikongkong oleh monopoli import. Saya
memerlukan penjelasan daripada Menteri, mengapa peningkatan semua cili merah
Kulai— mana cili merah Kulai? Ya. Santan pekat, kelapa parut, semua naik. Akan tetapi
kalau dibandingkan di Sarawak, naik itu paling minimum. Di Sabah naik. Jadi saya kurang
