80 DR.14.09.2021

Walau bagaimanapun Tuan Yang di-Pertua, saya ucap terima kasih dan hargai
kesediaan Perdana Menteri yang agak julung-julung kali berlaku dalam negara kita di
mana ada kesediaan untuk mengundang Ketua-ketua Pembangkang mengadakan
perbincangan yang lebih terbuka dengan beliau.

Saya bersama Yang Berhormat Kota Raja dan Yang Berhormat Bagan hadir dan
beliau menyatakan kesediaan untuk bekerjasama dalam beberapa isu pokok terutama
dalam menangani COVID-19 dan ekonomi. Ini bermakna, langkah yang ada tanpa
penglibatan semua pihak secara inklusif tidak meyakinkan, baik pelaburan dalam negeri
ataupun pelaburan luar. Kalau kerangka atau premis itu diterima, maka ada kewajaran
untuk kita bersama memanfaatkan suasana ini untuk membawa perubahan. Ini saya
hendak betulkan kerana ada orang anggap bahawa kerjasama dalam _bentuk
Memorandum Persefahaman ini seolah-olah mengiakan apa yang dilaporkan.

Saya ucapkan terima kasih kerana Perdana Menteri pada pertemuan itu dan
dalam Dokumen Memorandum ini tidak sedikit pun bermaksud kita sebagai pembangkang
berganjak daripada pendirian kita untuk melaksanakan tugas semak dan imbang,
membantah, membangkang, menyokong, mengusulkan seperti mana yang kita lakukan
sebagai pembangkang yang sihat selama ini... [Tepuk]

Memorandum Persefahaman ini sekarang telah mencetuskan banyak polemik di
luar, sebahagiannya kerana mereka belum lagi memperoleh dokumen.

Jadi saya ingin memulakan dengan menyebut tentang bentuk kerjasama yang
dititahkan oleh Tuanku Agong dan sudah ditandatangani semalam, di antara Perdana
Menteri dan Ketua-ketua Parti dalam Pakatan Harapan.

Namanya Memorandum Persefahaman- MoU  iaitu§ memorandum of
understanding, bukan lagi bentuk asal yang dihebahkan. Ada keliru yang mengatakan
confidence and supply, saya hendak jelaskan perkara ini, penting Tuan Yang di-Pertua.

Dalam sistem Westminster Parliamentary Democracy, confidence and supply itu
ialah usaha mengabsahkan dan memberi jaminan- confidence kepada kerajaan yang ada
dan menyokong Belanjawan. Ini tidak berlaku dalam Persefahaman ini. Saya jelaskan
kerana dalam usul yang dibawa oleh Mantan Perdana Menteri dulu, tujuh perkara,
walaupun diperluaskan sedikit daripada CSA yang asal, itu mengandaikan kita tetap
menyokong.

Dalam dokumen ini, kita tidak ada pengakuan untuk menyokong kalau ada usul
percaya. Oleh sebab kita usulkan dari awal secara terbuka dalam pertemuan Yang di-
Pertuan Agong dan Timbalan Yang di-Pertuan Agong dengan Ketua-ketua- lapan buah
parti. Sebahagian kami hadir termasuk wakil daripada komponen Barisan Nasional,
Perikatan Nasional, GPS yang buat Zoom sebelum itu, WARISAN, PEJUANG ialah
penegasan, adanya Undi Percaya dan Timbalan Yang di-Pertuan Agong, Tuanku Raja
Nazrin menyebut harus menjadi tajuk pertama sebelum Parlimen diadakan.

Kita semuanya bersetuju dan tidak ada yang membantah dan ini disahkan dalam
Titah Tuanku Agong. Ya, Peguam Negara berbeza pendapat, mengikut arahan Perdana
Menteri seperti biasa dan ada mantan Ketua Hakim Negara mengatakan tidak perlu
kerana boleh usul di Parlimen untuk undi tidak percaya. Saya rasa Ketua Hakim Negara
yang mantan itu dia mungkin faham undang-undang tetapi tidak ada fakta.

01640

Faktanya kalau saya usulkan hari ini kepada Tuan Yang di-Pertua, usul tersebut
tidak akan dikemukakan kerana urusan kerajaan didahulukan. Kalau itu pun mantan ketua
hakim tidak faham, macam mana hendak jadi hakim adil dalam negara ini? Ini
masalahnya, mengelirukan rakyat. Jadi sebab itu bagi kita, kita bermula dengan asas ini.
Harus ada undi percaya. Baik, tetapi kita tidak mahu isu itu yang terkait dengan isu
legitimacy keabsahan membatalkan usaha kerjasama dalam bidang-bidang utama
termasuk COVID-19 dan ekonomi.

Oleh sebab itulah, saya sebut kepada Perdana Menteri walaupun kita tidak setuju
dengan keputusan Perdana Menteri untuk tidak meneruskan dengan undi percaya, kita
tetap akan berikan kerjasama, berbincang soal memorandum persefahaman.
