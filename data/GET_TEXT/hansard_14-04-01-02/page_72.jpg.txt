64 DR.14.09.2021

bekerjasama untuk hak sama rata untuk semua rakyat Malaysia. Terima kasih Yang
Berhormat Beaufort.

Dato’ Hajah Azizah binti Mohd Dun [Beaufort]: Terima kasih, Yang Berhormat
Kulai. Sesuai dengan transformasi yang baru juga ditandatangani dan dwi-partisan ini,
maka kita boleh duduk berbincanglah ya dalam hal ini. Menunjukkan kematangan kita
dalam politik bahawa we can come up with something that is beneficial to the women out
there. Let us sit down together. We make our decisions.

Selaras dengan hasrat untuk mereformasi Parlimen, saya mencadangkan pada
PRU akan datang, sekurang-kurangnya 30 peratus Kerusi Dewan Rakyat diisi oleh kaum
wanita. Saya juga mencadangkan agar 30 peratus Ahli Dewan Negara terdiri daripada
kaum wanita. Saya tak dengar pun wanita di sini tepuk tangan?... [Ahli-ahli Parlimen
mengetuk meja] See what | mean? Only 41. Dalam kesempatan...

Tuan Syed Saddiq bin Syed Abdul Rahman [Muar]: Saya lelaki pun setuju.
Dato’ Hajah Azizah binti Mohd Dun [Beaufort]: Siapakah yang setuju tadi?

Tuan Syed Saddiq bin Syed Abdul Rahman [Muar]: Yang Berhormat Muar.
Lelaki pun setuju.

Dato’ Hajah Azizah binti Mohd Dun [Beaufort]: Terima kasih Yang Berhormat
Muar. Dalam kesempatan ini juga saya mencadangkan wakil wanita dilantik
menganggotai Jawatankuasa Pelan Pemulihan Negara bagi memastikan isu dan
keperluan wanita diambil kira dalam menentukan pelan selanjutnya. Saya ingin
mencadangkan juga supaya semua jawatankuasa yang diwujudkan mestilah melibatkan
kaum wanita, sekurang-kurangnya 30 peratus.

Tuan Yang di-Pertua, akses capaian jalur lebar. Kini internet merupakan satu
keperluan utama dalam sistem perhubungan. Dalam musim pandemik ini, penggunaan
gajet dan internet merupakan perkara penting yang perlu ada pada setiap individu. Oleh
itu liputan internet dan perkhidmatan jalur lebar ini perlu segera ditambah baik dan diberi
perhatian yang serius oleh pihak kerajaan. Kementerian berkenaan yang
bertanggungjawab hendaklah mengambil tindakan segera untuk menaiktarafkan tahap
capaian internet yang pantas, stabil dan mampu diakses oleh semua di seluruh negara,
khususnya di kawasan luar bandar, terutamanya di Sabah dan Sarawak.

Literasi ICT dan kemahiran teknikal teras pembelajaran sepanjang hayat.
Pendidikan juga tidak boleh terhenti setakat pendidikan formal sehingga ke menara
gading. Definisi pendidikan perlu diperluaskan untuk menyejahterakan rakyat pasca
pandemik ini. Usaha mempelajari pelbagai kemahiran amat diperlukan. Sehubungan
dengan itu, saya ingin tahu sejauh manakah kejayaan usaha kerajaan melatih usahawan
untuk celik teknologi dan sejauh mana media sosial dijadikan platform perniagaan.

Pada masa kini, pekerjaan berorientasikan pendigitalan banyak menyajikan skop
penjanaan pendapatan yang lebih meluas dan menjanjikan adanya cahaya di hujung
terowong. Apakah inisiatif-inisiatif yang pihak kerajaan telah dan akan usahakan untuk
membantu khususnya orang muda untuk merebut peluang dalam dunia digital ini? Adakah
program-program yang telah dilaksanakan, dan bilangan usahawan terutamanya orang
muda yang menyertai program yang dilaksanakan dan nyatakan jumlah jualan yang
terkumpul?

Kita tidak mahu dalam usaha pendigitalan dalam negara kita ini, hanya syarikat-
syarikat besar sahaja yang diberikan perhatian tetapi anak-anak muda kita, start-up
companies tidak diberikan perhatian dengan alasan mereka tidak berpengalaman. Tuan
Yang di-Pertua, sekiranya kita selalu juga mengatakan tentang pengalaman ini, maka
sampai bila pun orang-orang kita tidak akan mendapat pengalaman terutamanya orang
muda.

Saya juga melihat apabila berlakunya pandemik ini, mereka yang mempunyai
kemahiran teknikal, masih boleh meneruskan kehidupan. Program jangka pendek dalam
pelbagai bidang teknikal perlu diteruskan dan ditambah baik agar rakyat dapat
menggunakan kemahiran tersebut demi kelangsungan hidup. Antaranya kemahiran dalam
baik pulih kenderaan, masakan, baik pulih alatan elektronik, dandanan, tatarias, jahitan
