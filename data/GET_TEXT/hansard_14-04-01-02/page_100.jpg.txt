92 DR.14.09.2021

daftar dan sepatutnya kementerian harus meneliti khususnya kepada golongan ini, lebih
kurang 4.6 juta orang dewasa yang sepatutnya diberikan vaksin secepat mungkin. Apa
pandangan Yang Berhormat Ketua Pembangkang?

Dato’ Seri Anwar bin Ibrahim [Port Dickson]: Terima kasih Yang Berhormat
Gopeng. Saya sebut tadi tentang ujian ya dan memang betul ujian kita tidak sampai tahap
minima yang disebut dalam kajian WHO, 10 hingga 30 ujian setiap kes positif COVID-19,
maknanya di antara 200,000 hingga 600,000 tetapi ketika ini tidak melebihi 180,000 yang
berlaku bulan lalu, masih kurang. Kadar positif kes melebihi 13 peratus. Kalau ikut unjuran
yang agak munasabah tidak boleh melebihi lima peratus, jadi kita harus tingkatkan.

Sekarang ini ternyata tidak cukup dan kena beli, ada sebahagiannya kena
ditetapkan harga. Saya ingat bagilah untuk orang yang susah yang tak ada kerja Tuan
Yang di-Pertua, RM17, RM18, dia tidak akan beli. Oleh sebab itu saya ucap terima kasih
kerana Selangor Saliva Self-Test Kit percuma disediakan 60,000, Pulau Pinang 40,000.
Jadi, saya harap di negeri-negeri lain boleh bantu tetapi ini tanggungjawab Kementerian
Kesihatan Malaysia dengan peruntukan yang besar patut lakukan.

Saya hendak berpindah kepada stok vaksin, saya ingat saya akan tinggalkan. Ini
satu hal yang mesti dijawab oleh kementerian. Bagaimana dengan tentang vaksin untuk
anak-anak 18 ke bawah, 16 ke bawah, 12 ke bawah? Dia jadi kontroversi di beberapa
negara lain. Kita harus ada kajian yang jelas, beri keyakinan .

Ada yang membangkitkan orang yang dua vaksin pun ada penyakit terutama
Sinovac. Akan tetapi oleh kerana tidak ada yang disebut data dan sains. Granular data
tidak ada Tuan Yang di-Pertua. Kalau ada, berapa orang dari yang ambil Sinovac yang
dapat? Kalau dapat apakah sebabnya? Pneumonia, diabetic, sebab heart failure? Jadi ini
meyakinkan walaupun jumlahnya kecil ya.

01740

Kita ada angka menunjukkan bahawa yang fully vaccinated people, kalau di
England, hanya 1.2 percent of COVID-19 death. Kalau di Malaysia, tak salah saya empat
peratus. Saya ada angka tadi. Tapi maknanya jumlahnya kecil. Lebih selamat ada vaksin
daripada tidak. Tapi di kalangan vaksin, kalau sakit sehingga membawa kematian, kita
nak tahu kematian itu disebabkan COVID-19 ataupun kompleks...ataupun terkait dengan
masalah diabetic, pneumonia, heart failure dan sebagainya. Itu kita kena teliti.

Jadi enam dan tujuh bulan dulu dalam ‘exit’ strategy, Tuan Yang di-Pertua, saya
sebut tentang pertamanya biar transparent, ada ketelusan tentang bekalan vaksin.
Kemudian, peruntukan, kos, tender —supaya orang tahu betul-betul belanja. Oleh sebab
kita belanja beratus bilion. Yang di-Pertuan Agong dalam titah sebut RM350 bilion. Tapi
kita nak tahulah secara terperinci supaya jangan ada ketirisan. Kita tahu masalah kita ini.
Yang bocor, yang tiris, yang komisen. Ini semua kita kena elak, orang mati. Takkanlah
masa ini juga kita nak fikir tentang soal perniagaan kita?

Dr. Lee Boon Chye [Gopeng]: Berkenaan dengan data, Gopeng. Terima kasih
Tuan Yang di-Pertua. Memang kita tahu KKM telah pamerkan COVIDNOW untuk cuba
menunjukkan data transparency. Akan tetapi setakat ini, data yang dipamerkan tidak
cukup jelas dan tidak ada granular data seperti mana yang disebut oleh Ketua
Pembangkang. Seperti mana yang disebut contohnya, kematian. Apakah jenis kematian
dan kenapa? Sampai ada kes-kes di mana yang telah mati pada bulan April, semalam
baru masuk dalam statistik kematian COVID-19. Jadi perkara-perkara sedemikian tidak
sepatutnya berlaku.

Yang kedua, berkenaan dengan keberkesanan vaksin. Sepatutnya data tersebut
mesti ada dalam MySejahtera. Mereka yang terima vaksin dan mereka yang telah mati
selepas lengkap vaksin. Sepatutnya data-data tersebut, it should be automated. It should
be dalam komputer. /t should be dalam database. Kenapa tidak dipamerkan dan tidak
dikongsi? Ini supaya kita lebih faham, sama ada vaksin yang berlainan ada kesannya
berlainan. Apa yang dipamerkan setakat ini agak mengelirukan dan tidak mencukupi untuk
kita membantu.

Saya harap KKM dapat menambah baik dari segi data transparency, granular data
supaya bukan setakat di pihak kerajaan, di pihak universiti, di pihak swasta, sama-sama
