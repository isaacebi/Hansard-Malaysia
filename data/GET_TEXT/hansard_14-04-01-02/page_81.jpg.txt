DR.14.09.2021 73

dijangkakan kehidupan rakyat akan menjadi lebih baik menjelang Oktober 2021 menerusi
kejayaan program vaksinasi.

[Timbalan Yang di-Pertua (Dato' Mohd Rashid Hasnon) mempengerusikan
Mesyuarat]

Dengan kesempatan ini juga, saya ingin merakamkan ucapan tahniah di atas
pelantikan Yang Berhormat Pagoh sebagai Pengerusi Majlis Pemulihan Negara (MPN).
Pelantikan beliau ini merupakan suatu tindakan yang tepat sebagai pengiktirafan dan
menghargai jasa beliau bergelut dengan krisis kesihatan dan ekonomi akibat pandemik
COVID-19.

Negara kini berada atas landasan yang kukuh untuk menempa kejayaan dalam
menangani pandemik COVID-19 berikutan pelaksanaan pelbagai program seperti
Program Imunisasi COVID-19 Kebangsaan, Program Imunisasi Industri COVID-19
Kerjasama Awam-Swasta serta pakej bantuan kewangan dan rangsangan ekonomi
kepada rakyat dan industri.

Tuan Yang di-Pertua, pertama sekali, saya ingin membangkitkan isu transformasi
Parlimen. Sudah tiba masanya negara kita Malaysia melaksanakan penambahbaikan dan
transformasi yang perlu dalam sistem kerajaan dan Parlimen sesuai dengan keadaan
sosial dan politik semasa yang cukup dinamik agar lebih bersedia dalam menghadapi
cabaran-cabaran terkini. Seperti yang dimeterai di dalam Memorandum Persefahaman
Transformasi dan Kestabilan Politik yang dimaktubkan kelmarin, antara perkara yang
dipersetujui merangkumi transformasi pentadbiran, pembaharuan Parlimen, kebebasan
institusi kehakiman dan Perjanjian Malaysia 1963.

Oleh yang demikian, dalam tempoh pencapaian 100 hari, transformasi sistem
kerajaan dan Parlimen serta meneliti Perjanjian Malaysia 1963 (MA63) harus menjadi
keutamaan Menteri di Jabatan Perdana Menteri (Parlimen dan Undang-undang) iaitu
Yang Berhormat Santubong. Perlembagaan Malaysia perlu dibetulkan kerana tidak adil
bagi orang Sabah dan Sarawak kalau apa yang dijanjikan pada MA63 tidak direalisasikan
sama sekali sekarang. Perjuangan melaksanakan transformasi ini memberikan kita ilham
dan rangsangan.

Justeru itu, pelantikan Menteri di Jabatan Perdana Menteri (Parlimen dan
Undang-undang), Yang Berhormat Santubong memang tepat pada masanya.
Pengalaman beliau yang meluas dalam bidang perguaman dan juga selaku mantan
Timbalan Yang di-Pertua, tinggilah harapan kita agar beliau akan mencatatkan legasi
sebagai Menteri yang berjaya melaksanakan usaha transformasi Parlimen Malaysia yang
memang dialu-alukan rakyat Malaysia.

Tuan Yang di-Pertua, tarikh 16 September 1963 menyaksikan pembentukan
Malaysia dimeterai secara rasmi dalam perjanjian yang dipanggil Malaysia Agreement
1963. Keempat-empat wilayah iaitu Malaya, Sabah, Sarawak dan Singapura adalah equal
partners atau rakan yang seangkatan.

Walaupun Sarawak terdiri daripada pelbagai kaum, berbeza dari segi agama dan
bangsa, namun rakyat di negeri ini dapat hidup dalam keadaan harmoni di antara satu
dengan lain. Perpaduan di negeri ini begitu unik, khasnya dari segi kepelbagaian kaum
yang sedia ada.

Salah satu tuntutan penting menjadi asas rakyat Sabah dan Sarawak bersetuju
membentuk Malaysia adalah tuntutan menjamin hak istimewa Orang Asal Sabah dan
Sarawak. Tuntutan penting itu termaktub dalam Perkara 153(1) Perlembagaan
Persekutuan yang menyebut “Adalah menjadi tanggungjawab Yang di-Pertuan Agong
untuk melindungi kedudukan istimewa Orang Asal Sabah dan Sarawak’.

Makanya, satu daripada perkara asas dalam Malaysia Agreement 1963 ialah
kesaksamaan pembangunan di antara Malaya, Sarawak dan Sabah. Perhatian rapi perlu
diberi terhadap pengagihan pendapatan dan kekayaan kerana kemajuan ke arah
mengurangkan kemiskinan akan terbantut melainkan penambahbaikan dalam
