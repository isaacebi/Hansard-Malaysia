10 DR.14.09.2021

Datuk Haji Awang bin Hashim: Yang Berhormat Pokok Sena seorang yang
berpengalaman dalam Dewan, boleh bercakap unparliamentary macam itu memberi satu
pendidikan kepada rakyat bahawa...

Dato’ Abdullah Sani bin Abdul Hamid [Kapar]: Dapatkan kebenaran daripada
Tuan Yang di-Pertua, duduklah Yang Berhormat Pendang. Duduklah!

Datuk Haji Awang bin Hashim: You pun duduk!

Tuan Yang di-Pertua: Faham, faham. Yang Berhormat Pokok Sena, selepas ini
mangkuk itu jangan katalah ya. Tidak elok, tidak elok. Yang Berhormat Menteri...

Dato’ Ngeh Koo Ham [Beruas]: Tuan Yang di-Pertua...[Pembesar suara
dimatikan]

Tuan Yang di-Pertua: Yang Berhormat Menteri, /ast ya, /ast.

Dato’ Ngeh Koo Ham [Beruas]: Hendak dapat penjelasan daripada Yang
Berhormat Menteri tentang jawapannya tadi mengatakan...

Beberapa Ahli: [Bercakap tanpa menggunakan pembesar suara]
Datuk Haji Awang bin Hashim: Dia tarik, tak dengar ini.

Tuan Yang di-Pertua: Yang Berhormat, Yang Berhormat cukuplah. Sudah ramai
sudah kata itu. Same issue kan. Cukup, cukup, Yang Berhormat Menteri.

Dato’ Ngeh Koo Ham [Beruas]: Tadi jawapan dia berbahaya.
Dato’ Seri Hamzah bin Zainudin: Saya, saya...

Dato’ Ngeh Koo Ham [Beruas]: Yang Berhormat Menteri, tadi Yang Berhormat
Menteri mengatakan pihak polis demi menjaga kesihatan Ahli Parlimen telah tidak
membenarkan kita masuk. Saya hendak kata ini satu jawapan yang merbahaya kerana
kita mesti memastikan pihak polis tidak ada kuasa berkenaan dengan apa-apa hal dalam
Parlimen.

Tuan Yang di-Pertua: Faham, faham, Yang Berhormat Beruas. Same issue,
same issue.

Dato’ Seri Hamzah bin Zainudin: Saya hendak jelaskan Akta 342 itu adalah
sesuatu yang amat mustahak untuk menjaga kesihatan semua rakyat dalam negara.
Ketika itu adalah masalah wabak COVID-19. Saya tidak mengarahkan sesiapa tetapi di
bawah akta itu apabila sesuatu perkara telah pun diumumkan oleh Kementerian
Kesihatan, maka penguatkuasaan yang dijalankan polis adalah mengikut undang-undang
yang termaktub dalam Perlembagaan.

Jadi, tidak timbul soalan sama ada siapa yang mengarahkan atau siapa yang
mengeluarkan satu kenyataan untuk tidak membenarkan sesiapa masuk.

Tuan M. Kulasegaran [Ipoh Barat]: Akan tetapi polis yang halang. Polis yang
halang kita.

Tuan Nik Nazmi bin Nik Ahmad [Setiawangsa]: Akan tetapi tidak ada tindakan
untuk mereka yang pergi di rumah Yang Berhormat Pagoh, rumah Yang Berhormat Tan
Sri Dato’ Haji Mahiaddin bin Haji Md Yassin.

Tuan M. Kulasegaran [Ipoh Barat]: Polis yang halang kita.

Dato’ Seri Hamzah bin Zainudin: Dengarlah dahulu. You just sit down first.
[Pembesar suara dimatikan]

Tuan M. Kulasegaran [Ipoh Barat]: Police as judge, jury and prosecutor...

Dato’ Seri Hamzah bin Zainudin: [Bercakap tanpa menggunakan pembesar
suara]

Tuan Yang di-Pertua: Microphone, microphone.
Dato’ Ngeh Koo Ham [Beruas]: Nanti, nanti benarkan saya tanya.

Tuan Yang di-Pertua: Mikrofon, mikrofon.
