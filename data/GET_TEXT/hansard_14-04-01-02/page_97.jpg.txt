DR.14.09.2021 89

01720

Sepertimana yang kita tahu, pada tahun 2019 kalau saya tidak silap 9 April 2019
kita telah membuat satu pencerahan di mana dengan kalau kita dapat pada waktu itu
memindahkan Perlembagaan Persekutuan iaitu Perkara 1(2) yang memerlukan dua
pertiga daripada Ahli-ahli Parlimen, maka Sabah, Sarawak dan juga Semenanjung akan
dapat menjadi wilayah.

Di mana apabila kita menjadi wilayah, kita akan dapat semua apa yang telah
termaktub di dalam perkara MA63. Persoalan saya, apabila sekarang, di mana kerajaan
dan juga pembangkang telah membuat MoU dan MA63 juga telah dimasukkan dalam
Perkara 7. Dalam tujuh perkara itu, saya ingin bertanya, apakah boleh apabila kerajaan
dan juga pembangkang telah bersama untuk sama-sama untuk mengajukan dan sama-
sama memberikan persefahaman, apakah kita akan dapat dua pertiga undian untuk —
supaya kita dapat membuat pengundian supaya kita dapat melaksanakan pindaan
Perkara 1(2) untuk menjadikan Sabah dan Sarawak sebagai wilayah. Terima kasih.

Dato’ Seri Anwar bin Ibrahim [Port Dickson]: Terima kasih Yang Berhormat
Papar. Kita dalam perundingan itu memang memohon pengakuan ini kerana menuntut
kepada pindaan Perlembagaan untuk memasukkan semenanjung, Sabah dan Sarawak
itu. sebagai wilayah dan memang ada pengakuan dan saya tidak fikir ia harus
menimbulkan lagi masalah. Jadi, kalau berhasil, maka ini satu kemajuan yang besar dan
sepertimana yang disebut oleh Yang Berhormat Pulai tadi, satu pembaharuan kerana
kesediaan kita bekerjasama untuk kebaikan rakyat termasuk Sabah dan Sarawak.

Tuan Yang di-Pertua, saya ingin...

Datuk Wira Dr. Mohd. Hatta bin Md. Ramli [Lumut]: Tuan Yang di-Pertua, Yang
Berhormat Port Dickson minta penjelasan sedikit. Kita rasa sejarah yang dilakarkan
semalam itu akan membawa natijah yang baik di peringkat politik nasional ini.
Persoalannya, juga berlaku kegusaran adalah di peringkat akar umbi termasuk di Dewan
Undangan Negeri di seluruh negara kita.

Saya ingin bertanya kepada Yang Berhormat Port Dickson sama ada sebagai
Pengerusi Pakatan Harapan, adakah Yang Berhormat Port Dickson bersedia untuk
mengemudi dan menganjurkan perkara yang sama. Paling tidak pun di negeri-negeri di
bawah pentadbiran Pakatan Harapan supaya kita akan dapat melihat kebijaksanaan
politik ini dilaksanakan di peringkat akar umbi dan disusuli oleh negeri-negeri lain, mungkin
di bawah pentadbiran sebelah sana. Terima kasih.

Dato’ Seri Anwar bin Ibrahim [Port Dickson]: Terima kasih. Ini masih di
peringkat awal dan nampaknya perbincangan dengan lima wakil Menteri yang mewakili
kerajaan dan kita ada kesediaan melaksanakan kalau ini dapat kita terapkan, saya
percaya negeri-negeri boleh juga ikut semangat yang sama supaya hal-hal pembaharuan
dan reform atau digunakan istilah transformasi itu dapat dilaksanakan. Ada beberapa
langkah telah pun diambil sebelum ini seperti di negeri Johor tetapi satu permulaan yang
baik.

Tuan Yang di-Pertua, saya mahu teruskan isu COVID-19 ini. Penting kita
tekankan bahawa menangani masalah ini tidak mudah, benar. Akan tetapi ia memerlukan
juga sikap yang agak tawaduk, jangan terlalu angkuh di kalangan pimpinan untuk
merasakan pandangan mereka semua sudah pintar dan cekap sehingga tidak ada
kesediaan untuk lebih inkslusif mendengar pandangan lain.

Ada sedikit perubahan sekarang, tetapi kita telah membazir waktu selama satu
tahun, tidak ada kesediaan mendengar, hanya beberapa kerat orang memutuskan dan
itulah yang mesti dipatuhi dan itulah yang terbaik. Padahal kita tahu dengan negara
sekarang, di luar negara termasuk di kalangan pakar-pakar sedang mencari, meneroka
idea baharu untuk menangani masalah ini.

Saya melihat umpamanya satu kajian oleh Society for Epidemiologic Research,
professor epidemiology ini penting. Ratusan majalah dikeluarkan saya sebut di Parlimen
dahulu kajian pun, puluh ribu kajian dibuat cara menangani COVID tidak ada satu pun
mesti melalui darurat. Di Malaysia sendiri ada 700 hingga 800 kajian oleh pakar-pakar,
satu pun tidak mencadangkan cara penyelesaian darurat. Akan tetapi sudah berlalu,
