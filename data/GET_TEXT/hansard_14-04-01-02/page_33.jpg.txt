DR.14.09.2021 25

meneruskan hidup dan kita percaya akhirnya jurang kemiskinan ataupun peratusan
kemiskinan itu dapat kita kurangkan. Terima kasih.

Tuan Ahmad Fadhli bin Shaari [Pasir Mas]: Pasir Mas, Pasir Mas...

Timbalan Yang di-Pertua [Dato’ Mohd Rashid Hasnon]: Terima kasih. Soalan
tambahan yang kedua, saya jemput Yang Berhormat Pontian.

Datuk Seri Haji Ahmad bin Haji Maslan [Pontian]: Terima kasih Tuan Yang di-
Pertua. Soalan daripada Yang Berhormat Port Dickson tadi mengenai pendapatan isi
rumah. Soalan saya ialah mengenai hutang isi rumah. Hutang isi rumah di Malaysia ini
amat tinggi iaitu 93.3 peratus daripada KDNK dan ketika COVID-19 ini, ia meningkat
dengan pantas sebanyak 5.5 peratus.

Cadangan saya Yang Amat Berhormat Bera, Perdana Menteri, adakah kerajaan
bercadang memberikan moratorium tanpa faedah terakru kepada rakyat supaya hutang-
hutang rumah, hutang kereta, hutang macam-macam yang mereka tanggung itu boleh
dibantu? Terima kasih Yang Amat Berhormat.

Dato’ Sri Ismail Sabri bin Yaakob: Terima kasih Yang Amat Berhormat. Insya-
Allah, cadangan daripada Yang Berhormat tersebut kita akan bincang dengan Menteri
Kewangan. Kita faham situasi yang dihadapi oleh rakyat. /nsya-Allah, kita akan cuba
membantu sebaik-baiknya. Terima kasih.

Tuan Ahmad Fadhli bin Shaari [Pasir Mas]: Boleh? Soalan satu?

Timbalan Yang di-Pertua [Dato’ Mohd Rashid Hasnon]: Pertanyaan
seterusnya, saya ingin menjemput Yang Berhormat Tuan Shaharizukirnain bin Abd Kadir,
Yang Berhormat Setiu.

3. Tuan Shaharizukirnain bin Abd Kadir [Setiu] minta Menteri Luar Negeri
menyatakan reaksi Wisma Putra susulan tindakan negara-negara besar menghantar
kapal perang ke Laut China Selatan.

Menteri Luar Negeri [Dato’ Saifuddin Abdullah]: Terima kasih Tuan Yang di-
Pertua. Terima kasih Yang Berhormat Setiu. Kementerian Luar Negeri maklum akan
kehadiran kapal-kapal perang negara-negara asing di Laut China Selatan di mana kapal-
kapal tersebut menjalankan operasi dengan izin, ‘freedom of navigation’ yang merupakan
amalan biasa bagi kapal tentera laut di peringkat antarabangsa dan ini dibenarkan di
bawah Konvensyen PBB Berhubung Undang-undang Laut 1982 atau The United Nations
Convention on the Law of the Sea (1982) or UNCLOS, dengan izin.

Pendirian Malaysia berhubung Laut China Selatan adalah jelas. Secara
ringkasnya pendirian ini merangkumi dua perkara utama. Pertama, semua pihak perlu
memastikan keamanan, keselamatan dan kestabilan serta kebebasan pelayaran dan
penerbangan atau dengan izin, ‘freedom of navigation and overflight’.

Kedua, semua pihak perlu mengelakkan tindakan yang boleh menimbulkan
ketegangan dan bersifat provokatif atau dengan izin mengamalkan se/f-restraint dan
mengelakkan tindakan berkaitan dengan ketenteraan atau dengan izin militarisation.

Pendirian negara ini juga disuarakan dengan konsisten di platform-platform
serantau dan antarabangsa. Kerajaan telah mengambil pendekatan diplomatik dengan
negara-negara yang berkaitan di mana Malaysia menegaskan bahawa Laut China Selatan
mesti kekal menjadi laluan perdagangan dan perairan yang aman.

Semasa Mesyuarat Menteri-menteri Luar ASEAN ke-54 dan mesyuarat-
mesyuarat berkaitan, iaitu termasuk mesyuarat-mesyuarat bersama rakan-rakan dialog
ASEAN, yang di sana juga ada kuasa-kuasa besar yang berkaitan, yang telah diadakan
pada 2 hingga 7 Ogos 2021, Malaysia telah menegaskan sekali lagi pendirian negara
berhubung Laut China Selatan yang mana isu ini perlu diselesaikan secara damai
menerusi pendekatan diplomatik selaras dengan prinsip undang-undang antarabangsa.

Bagi memastikan keamanan dan kedaulatan di perairan negara kekal terpelihara,
Kementerian Luar Negeri bersama-sama dengan Majlis Keselamatan Negara, Agensi
