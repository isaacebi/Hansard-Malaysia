DR.14.09.2021 l

LAMPIRAN
PARLIMEN
MALAYSIA

TITAH KEBAWAH DULI YANG MAHA MULIA
SERI PADUKA BAGINDA
YANG DIPERTUAN AGONG XVI
AL-SULTAN ABDULLAH RI’AYATUDDIN
AL-MUSTAFA BILLAH SHAH
IBNI ALMARHUM SULTAN HAJ! AHMAD SHAH
AL-MUSTA’IN BILLAH

PENGGAL KEEMPAT
PARLIMEN KEEMPAT BELAS
13 SEPTEMBER 2021

Bismillaahir Rahmaanir Rahiim, Alhamdulillahi Rabbil ‘Alamin Wassolaatu
Wassalaamu ‘Ala Asyrafil Anbiyaai Wal Mursaliin, Wa’ala Aalihi Wa Sohbihi
Ajma’iin. Rabbish rahli sadri, Wayassirli amri, Wahlul ‘uqdatan min lisaani, Yafqahu
qauli.

Assalamualaikum warahmatullaahi wabarakaatuh dan salam sejahtera.

Yang di-Pertua Dewan Negara, Yang di-Pertua Dewan Rakyat, Ahli-Ahli
Dewan Negara dan Ahli-Ahli Dewan Rakyat yang Beta hormati sekalian.

Segala pujian ke hadrat Allah Subhanahu Wata’ala Yang Maha Berkuasa atas
tiap-tiap sesuatu. Dialah Yang Berkuasa memuliakan sesiapa yang Dia
kehendaki dan menghina sesiapa yang dikehendaki.

Selawat serta salam ke atas junjungan besar Nabi Muhammad Sallallahu Alaihi
Wassalam, ahli keluarga serta para sahabat Baginda.

1. Alhamdulillah, bersyukur Beta ke hadrat Allah Subhanahu Wata’ala
kerana dengan kekuasaan-Nya jua telah mengizinkan berlangsungnya Istiadat
Pembukaan Penggal Keempat Parlimen Ke-14 pada hari yang penuh
bermakna ini.

2. Istiadat pada pagi yang mulia ini berlangsung dalam suasana negara
masih lagi berhadapan dengan pandemik COVID-19. Namun, |stiadat
Pembukaan Persidangan Penggal Keempat ini jelas membuktikan bahawa
