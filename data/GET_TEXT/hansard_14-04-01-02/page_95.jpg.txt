DR.14.09.2021 87

Tidak apalah, saya boleh lagi berdepan tetapi biarlah adil sekurang-kurangnya 3:2
atau 4:3 dia punya nisbah yang dibincangkan. Jumlah Ahli Parlimen kerajaan dan
pembangkang dalam Jawatankuasa Pilihan Khas Parlimen harus lebih seimbang supaya
terbayang di dalamnya kadar parti masing-masing di dalam Majlis seperti dalam perkara
82(1) Peraturan Mesyuarat. Jadi, ini telah saya sentuh tadi.

Kemudian, pindaan standing order.
Tuan Nik Nazmi bin Nik Ahmad [Setiawangsa]: Tuan Yang di-Pertua.

Dato’ Seri Anwar bin Ibrahim [Port Dickson]: Sekejap. Pindaan standing order
ini, Tuan Yang di-Pertua, ialah kerana untuk elak daripada Tuan Yang di-Pertua dan
Timbalan Yang di-Pertua menggunakan peraturan yang ada sewenang-wenang supaya
mengekang kebebasan Parlimen. Jadi, peraturan ini harus dipinda. Jadi, setakat ini
dipersetujui. Jadi, Tuan Yang di-Pertua dan Timbalan dan wakil-wakil akan meneliti.

Tuan Nik Nazmi bin Nik Ahmad [Setiawangsa]: Terima kasih Yang Berhormat
Port Dickson. Setiawangsa ingin bertanya kepada Yang Berhormat Port Dickson, adakah
Yang Berhormat Port Dickson setuju bahawa aspek reformasi Parlimen ataupun
Parliamentary reform ini sangat penting? Ini kerana kalau kita lihat dalam keadaan
Perdana Menteri sebelum ini yang tidak stabil, beliau telah menggunakan alasan darurat
yang telah membuatkan kita sebagai Ahli-ahli Parlimen tidak dapat menjalankan tugas
kita sekian lama. Dan ini dengan beberapa ketetapan yang ada, bagi saya, adalah satu
langkah yang positif untuk kita memastikan, walaupun dengan bilangan majoriti yang kecil
di peringkat kerajaan, Parlimen dapat terus berfungsi.

Minta pandangan Yang Berhormat Port Dickson juga tentang memastikan
perjalanan select committee ini dengan lebih baik. Sebab, misalnya select committee yang
saya anggotai sebelum ini hanya bermesyuarat untuk lantik Pengerusi sekali. Itu hanya
sekali sahaja kita bermesyuarat. Jadi, adakah Ketua Pembangkang setuju bahawa kita
perlu mengambil peluang ini untuk memperbaiki perjalanan select committee dan
Parlimen kita?

Dato’ Seri Anwar bin Ibrahim [Port Dickson]: Saya dimaklumkan jawatankuasa
yang mewakili kerajaan, lima Menteri dan lima pemimpin pembangkang akan teliti supaya
memastikan ada mesyuarat yang ditentukan secara berkala. Pengerusi, jawatankuasa
select committee itu sama, 50-50 dan jumlahnya itu lebih adil dan mesyuarat itu pun
dipertanggungjawabkan. Sebab itulah ada cadangan supaya ada Timbalan Yang di-
Pertua sekurang-kurangnya dipertanggungjawabkan untuk memantau hal ini supaya lebih
berkesan.

Kemudian, peruntukan dan kedudukan Ahli-ahli Yang Berhormat, Ahli Dewan
Rakyat seperti mana kelazimannya di sistem demokrasi baik di Australia, India ataupun
UK itu, kedudukan Ahli Dewan Rakyat pada Ketua Pembangkang itu mestilah diberikan
hak dan kemudahan yang sewajarnya supaya dapat melaksanakan tanggungjawab
dengan lebih efektif. Sekarang ini ada diskriminasi terhadap pembangkang.

Kebebasan Institusi Kehakiman. Ini kita masukkan dan tegaskan supaya— ada
ura-ura untuk diperalatkan badan kehakiman untuk menguntungkan mana-mana pihak.
Oleh yang demikian, kita tegaskan supaya Perdana Menteri dan kerajaan memastikan
terlaksana sepanjang masa kebebasan badan kehakiman.

Transformasi institusi dan tata kelola kerajaan yang baik bagi memastikan
keadaan yang lebih kondusif untuk rakyat dan negara. Ini salah satu peruntukan yang
dimasukkan untuk menekankan bahawa institutional reform itu sangat kritikal dalam
negara kita dalam keadaan terhakisnya kepercayaan rakyat kerana kebebasan badan
kehakiman, kebebasan badan penguatkuasaan dan institusi-institusi penting termasuk
parlimen.

Sabah, Sarawak tentang perjanjian MA63. Itu kita tekankan kerana kita tidak fikir
wajar setelah merdeka lebih setengah abad, kita masih belum tunai perjanjian yang
dimeterai oleh bapa-bapa kemerdekaan dahulu. Jadi, dokumen-dokumen yang berkaitan
yang dahulu dirahsiakan, bagi kita, harus didedahkan kepada awam dan dibahaskan dan
dilaksanakan dalam kadar yang segera. Ini termasuklah keadilan dari segi mengekalkan
fahaman tentang kedudukan wilayah yang belum lagi dipinda— Wilayah Semenanjung
