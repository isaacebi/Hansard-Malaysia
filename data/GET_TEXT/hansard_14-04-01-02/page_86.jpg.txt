78 DR.14.09.2021

Saya kira mungkin Yang Berhormat Betong boleh meminta kepada Kementerian
Kewangan agar membanyakkan ejen BSN ini supaya lebih ramai rakyat di negeri Sarawak
yang keluasannya lebih kurang sama dengan Semenanjung itu mempunyai ejen
berdaftar, bank berdaftar dan memberikan khidmat perbankan walaupun terhad tetapi
masih ada lagi khidmat perbankan.

Saya juga ingin bertanya kepada Yang Berhormat Betong bahawa Pan Borneo
Highway yang melalui seluruh negeri Sarawak itu merupakan satu pencetus kepada
pembangunan kerana ia merupakan satu apa yang dipanggil sebagai ribbon development
sepanjang jalan lebuh raya itu. Setakat manakah Pan Borneo Highway yang melalui
negeri Sarawak dilaksanakan? Adakah diteruskan dengan baik?

Bagaimana tentang R&R di sepanjang highway itu kerana kewujudan R&R di
sepanjang Highway Pan Borneo itu boleh membantu mewujudkan ribuan agaknya atau
jika tidak pun ratusan usahawan-usahawan kecil yang boleh menjual barangan di
kawasan R&R itu dan menambahkan pendapatan kepada rakyat di sepanjang highway
yang begitu panjang perjalanannya sepanjang negeri Sarawak. Dua perkara Yang
Berhormat Betong. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Pontian, sila Yang Berhormat Betong.

Datuk Robert Lawson Chuat [Betong]: Terima kasih Yang Berhormat Pontian.
Mengenai masalah bank tadi, saya bersetuju dengan cadangan daripada Yang Berhormat
Pontian bahawa pihak MOF patut mempertimbangkan, menyelesaikan masalah bank itu.

Mengenai Pan Borneo juga, sekarang Pan Borneo pun berjalan dengan lancar.
Memang ada slow kerana pandemik COVID-19. R&R tadi dicadangkan oleh Yang
Berhormat Pontian, saya sangat bersetuju dengan itu. Jadi saya minta ucapan daripada
Yang Berhormat Pontian dimasukkan dalam teks saya. Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Betong.

Puan Hannah Yeoh [Segambut]: Tuan Yang di-Pertua, sebelum Tuan Yang di-
Pertua memanggil pembahas seterusnya, saya ingin membangkitkan isu soalan-soalan
Parlimen. Saya minta Tuan Yang di-Pertua buat ruling, setiap soalan yang tidak sempat
dijawab setiap hari sepatutnya jawapan diletakkan di atas meja Ahli Parlimen pada hari
yang sama. Soalan yang tidak sempat dijawab untuk hari ini kerana jawapan itu penting
untuk kita bangkitkan dalam perbahasan kami. Kalau tidak kita tunggu sampai dua bulan
pun jawapan tidak datang. Terima kasih.

Timbalan Yang di-Pertua [Dato' Mohd Rashid Hasnon]: Ya, saya akan ambil
maklum.

Tuan Lim Lip Eng [Kepong]: Soalan 26 hari ini, saya.

Timbalan Yang di-Pertua [Dato' Mohd Rashid Hasnon]: Okey, terima kasih.
Ahli-ahli Yang Berhormat, masalahnya ialah bahawa usul dari Yang Berhormat Beaufort
sekarang ini terbuka untuk dibahas.

Oleh itu, saya ingin meminta Yang Berhormat Ketua Pembangkang untuk berucap
selama 90 minit. Silakan Yang Berhormat Port Dickson.

1630
4.30 ptg.

Dato’ Seri Anwar bin Ibrahim [Port Dickson]: Terima kasih Tuan Yang di-
Pertua. Sebelum saya teruskan dengan perbahasan, tadi dalam pertemuan dalam
Jawatankuasa Pemilih, saya ada sebut kepada Tuan Yang di-Pertua dan saya hendak
sampaikan kepada Tuan Yang di-Pertua untuk menimbang semula keputusan
menggantung dua hari Yang Berhormat Jelutong supaya dia boleh masuk dalam Dewan
esok memandangkan istilah “memalukan’” itu dipertikai, sama ada kasar atau tidak.

Saya tidak mahu pertikai keputusan Tuan Yang di-Pertua, tetapi oleh sebab yang
sebut “memalukan” itu 4 hingga 50 orang. Jadi kalau hendak gantung, kena gantung 50
