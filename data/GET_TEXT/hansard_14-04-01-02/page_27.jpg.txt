DR.14.09.2021 19

dalam keadaan pandemik COVID-19 ini suasana kemuraman ekonomi yang telah
melanda dunia dan negara kita tetapi sudah tentulah kita mesti melakukan satu usaha
tambahan bagi memastikan para-para graduan dan juga belia-belia kita ini tidak
menganggur. Terima kasih Tuan Yang di-Pertua.

Tuan Yang di-Pertua: Yang Berhormat Menteri.

Menteri Sumber Manusia [Datuk Seri M. Saravanan]: Tuan Yang di-Pertua,
saya ingin merakamkan penghargaan saya ke atas keprihatinan Yang Berhormat
Machang. Negara kita menghadapi satu keadaan yang luar biasa bukan sahaja negara
kita, ini adalah satu keadaan seluruh dunia.

Kita menghadapi masalah ini bukan sahaja sebab penularan COVID-19 dan
seterusnya sebab kelembapan ekonomi yang sedia ada. Bagi mengatasi masalah ini,
kerajaan telah mengambil pelbagai inisiatif di mana strategi menjana dan mengekalkan
pekerjaan selaras dengan matlamat pertama Belanjawan 2021 iaitu kesejahteraan rakyat.
Majlis Pekerjaan Negara bertujuan memantau strategi penciptaan peluang pekerjaan
dengan memastikan pemulihan dan rangsangan sektor-sektor ekonomi di Malaysia
berjaya dilaksanakan secara menyeluruh.

Menerusi Majlis Pekerjaan Negara, pelbagai inisiatif telah dirancang oleh pihak
kerajaan dalam mengekalkan dan mewujudkan peluang-peluang pekerjaan baharu untuk
rakyat Malaysia khususnya graduan-graduan. Inisiatif yang telah dipantau dan di bawah
lima pasukan petugas-petugas khas yang mempunyai peranan dan tanggungjawab
masing-masing iaitu:

(i) Human Resource Entrepreneurship;
ii) National Education;
iii) TVET;

iv) STF Real Economy; dan
v) SCF ‘DeepTech’ dengan izin.

Kementerian Sumber Manusia dan Kementerian Pembangunan Usahawan
Koperasi MDEC telah dilantik sebagai Pengerusi bersama bagi STF HRD dan SCF HRD
memainkan peranan yang amat penting untuk menyokong peranan NEC ataupun Majlis
Pekerjaan Negara melalui beberapa objektif utama iaitu:

(i) meningkatkan pencapaian penciptaan pekerjaan,

(ii) memaksimumkan tahap pengekalan pekerjaan, job retention
dengan izin,

(iii) membuat padanan_ pekerjaan secara komprehensif bagi

mengatasi isu underemployment;

(iv) mengkaji dan merangka mekanisme perlindungan keselamatan
sosial bagi pekerja sendiri self-employed dengan izin Tuan Yang
di-Pertua.

Sehingga 9 Julai 2021, STF telah mencapai KPI sebanyak 73 peratus iaitu
daripada sebanyak 296,742 daripada 367,500 jumlah penempatan pekerjaan dan
penciptaan pendapatan. Terima kasih.

Tuan Yang di-Pertua: Terima kasih Yang Berhormat Menteri.
Dr. Maszlee bin Malik [Simpang Renggam]: Tuan Yang di-Pertua.

Tuan Yang di-Pertua: Yang Berhormat, sudah lama tadi tambahan kedua. Yang
Berhormat Kapar.

01110

Dato’ Abdullah Sani bin Abdul Hamid [Kapar]: Tuan Yang di-Pertua, soalan
saya. Apakah langkah kementerian untuk memastikan pekerja yang dibuang layak
mendapat SIP dipermudahkan serta mendapat peluang menjadi pekerja berkemahiran
setelah tempoh waktu kelayakan tamat? Terima kasih Tuan Yang di-Pertua.
