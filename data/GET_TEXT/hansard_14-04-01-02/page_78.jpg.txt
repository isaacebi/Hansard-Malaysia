70 DR.14.09.2021

Berhormat Beaufort berkenaan dengan konsep Keluarga Malaysia, ya, yang di bawah—
Suatu konsep baru yang diketengahkan oleh Yang Amat Berhormat Perdana Menteri baru
kita. Saya mohon cadangkan begini. Memandangkan ia satu konsep yang baru, tetapi
kalau dilaksanakan dengan, bukan setakat konsep, dengan pelbagai garis panduan dan
sebagainya, dengan cara yang proper, pastinya konsep Keluarga Malaysia ini akan
menguntungkan rakyat Malaysia itu sendiri.

la akan membantu bukan setakat perpaduan rakyat kita, tetapi pembangunan
berterusan negara kita dan di mana kita keluar daripada pandemik COVID-19 ketika ini.
Jadi saya mohon cadangkan, daripada semua Kementerian, saya tengok dua puluh lebih
Kementerian, saya rasa Kementerian yang paling sesuai untuk diketengahkan, dijadikan
Kementerian teras untuk konsep Keluarga Malaysia ini adalah Kementerian Perpaduan
Negara.

Saya yakin, kalau kita tengok, tak ramai Menteri, tapi Menteri KPN ada sini dan
beliau ada sini, saya mohon cadangkan supaya kita bagi lebih kuasa, bidang kuasa,
tanggungjawab kepada beliau dan saya yakin beliau dapat memikul tanggungjawab
tersebut. Sama-sama, akhirnya yang untung adalah rakyat Malaysia supaya konsep
Keluarga Malaysia itu dapat diketengahkan kepada seluruh rakyat Malaysia. Setuju tak,
Yang Berhormat Beaufort? Terima kasih, Datuk Yang di-Pertua.

Dato’ Hajah Azizah binti Mohd Dun [Beaufort]: Saya mohon dimasukkan
celahan daripada Yang Berhormat daripada Rasah dalam ucapan saya. Saya bersetuju,
Yang Berhormat Menteri Perpaduan. Ini satu penghormatan.

01550

Pengiktirafan bukan penghormatan. Pengiktirafan kepada seorang Yang
Berhormat Menteri Wanita untuk melihat kepada konsep keluarga Malaysia ini. Insya-
Allah ia akan membawa satu kejayaan kepada negara kita, dapat merapatkan hubungan
harmonis di antara kaum yang dahulunya semasa kita mula merdeka. Inilah sebenarnya
menjadi tunjang kepada kita mencapai kejayaan dan kemerdekaan. Ini mesti diteruskan.
Ini kerana sebenarnya di dalam perjalanan kita selepas merdeka itu kita terlupa perkara-
perkara ini. Kita kemudian menjadi bukan lagi satu keluarga tetapi kita berpecah-pecah.

Akan tetapi sekarang ini kalau kita dapat kembalikan semangat keluarga Malaysia
ini dalam erti kata yang sebenarnya maka negara Malaysia akan menjadi sebuah negara
yang lebih masyhur, berjaya dan akan dipandang sebagai sebuah negara yang boleh
dihormati di mana-mana juga oleh negara lain, insya-Allah.

Puan Rusnah binti Aluai [Tangga Batu]: Yang Berhormat Beaufort, izin laluan.
Tuan Yang di-Pertua.

Dato’ Hajah Azizah binti Mohd Dun [Beaufort]: Okey, okey.

Puan Rusnah binti Aluai [Tangga Batu]: Okey. Jadi saya dari tadi sudah sejam
lebih kita mendengar perbahasaan yang dinyatakan oleh Yang Berhormat Beaufort.
Sedihlah saya dengar dan sayu mendengar keadaan penduduk di Sabah dan Sarawak
seperti yang Yang Berhormat Beaufort nyatakan dan bukan sahaja Yang Berhormat
Beaufort tetapi selalu sahaja kita dengar dari Ahli-ahli Parlimen dari Sabah dan Sarawak
menyatakan keadaan di Sabah dan Sarawak yang macam tidak berubah daripada dulu.

Jadi, Yang Berhormat juga mencadangkan bahawa lebih ramai wakil-wakil dalam
Kabinet yang dilantik dari Sabah dan Sarawak. Kita hendak tahu berapa ramai dalam
Kabinet itu yang terdiri dari Sabah dan Sarawak sekarang. Saya rasa semakin ramai. Akan
tetapi kenapa keadaan-keadaan ini tidak dapat diubah walhal Malaysia ini dia punya
jumlah Kabinet adalah yang paling hebat dan besar di dunia— antara yang terbesar di
dunia dengan penduduk seramai 32 juta. Akan tetapi kita punya kabinet 69 orang namun
benda-benda macam ini masalah juga lagi dari Sabah dan Sarawak ini. Jadi apa pendapat
Yang Berhormat?

Dato’ Hajah Azizah binti Mohd Dun [Beaufort]: Terima kasih Yang Berhormat
Tangga Batu di atas keprihatinan terhadap rakyat Sabah dan Sarawak. Seperti yang saya
sebut tadi, kami dua negeri ini luasnya 60 peratus berbandingkan 40 peratus sahaja di
Semenanjung Malaysia. Oleh sebab itu, keperluan kami tentunya lebih besar.
