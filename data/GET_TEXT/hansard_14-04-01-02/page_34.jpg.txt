26 DR.14.09.2021

Penguatkuasaan Maritim Malaysia dan Tentera Laut Diraja Malaysia sentiasa komited dan
memberikan perhatian yang khusus terhadap keselamatan di kawasan perairan negara.

Tindakan yang diambil termasuklah rondaan, pengawasan dan penguatkuasaan
yang dilaksanakan secara berterusan selama 24 jam untuk memastikan kedaulatan, hak
kedaulatan dan kepentingan negara sentiasa terpelihara. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih. Silakan
Yang Berhormat Setiu, soalan tambahan pertama.

Tuan Shaharizukirnain bin Abd Kadir [Setiu]: Tuan Yang di-Pertua, soalan
tambahan. Berdasarkan Piagam ASEAN, negara-negara ASEAN diseru agar
mengembangkan hubungan persahabatan dan kerjasama dengan dialogue partners
termasuk negara-negara besar seperti Kesatuan Eropah, Jepun, Republik Korea dan lain-
lain.

Oleh itu, sejauh manakah peranan Wisma Putra dalam memperkukuhkan dan
mengembangkan lagi dialog-dialog ini bagi memastikan hubungan erat dengan negara-
negara besar dapat membantu menyelesaikan isu ini. Sekian.

Timbalan Yang di-Pertua [Dato’ Mohd Rashid Hasnon]: Silakan Yang
Berhormat Menteri. Satu minit.

Dato’ Saifuddin Abdullah: Terima kasih Yang Berhormat Setiu. Dalam
rundingan yang diadakan pada setiap tahun, antara negara-negara ASEAN dengan
rakan-rakan dialog, perkara ini sentiasa, selalu ditimbulkan.

01140

Akan tetapi yang paling utama, dalam ramai rakan dialog itu di kalangan mereka
yang mempunyai minat yang utama terhadap Laut China Selatan ialah negara China yang
pada satu ketika telah mengumumkan dengan izin, nine-dash line. la seolah-olah
sebahagian daripada perairan ataupun China mengaku seolah-olah Laut China Selatan
adalah laut milik negara China. Ini merupakan perkara yang sentiasa dibahaskan dalam
dialog dengan China dan sesama negara ASEAN.

Kalau suatu ketika dahulu kita mempunyai Deklarasi Tatalaku Pihak-pihak
Berkepentingan di Laut China Selatan (DOC), sekarang kita melangkah kepada
mewujudkan suatu tatacara baharu yang dipanggil Rundingan Kod Tatalaku di Laut China
Selatan (COC). Kita sudah pun mempunyai single draft negotiating text, dengan izin untuk
digunakan sebagai asas rundingan dan rundingan tentang COC ini sedang dilaksanakan
oleh negara-negara ASEAN dan China melalui mekanisme ASEAN-China Joint Working
Group on the Implementation of the DOC, dengan izin. Walaupun rundingan ini telah
tergendala selama lebih kurang 18 bulan berikutan pandemik COVID-19, namun
rundingan berkenaan telah dapat diteruskan pada tahun ini.

Mutakhir sekali, selaras dengan persetujuan Mesyuarat Khas Menteri-menteri
Luar Negeri ASEAN-China di Chongqing, China pada 7 Jun 2021, dan mantan Menteri
Luar pun ada di depan saya ini, rundingan COC telah diteruskan melalui persidangan
video oleh mesyuarat ke-31 dan ke-32 JWJDOC pada Julai 2021. Kita berpandangan
bahawa ini adalah pendekatan yang bijaksana, pendekatan diplomatik yang kita ambil
bersama-sama dengan negara-negara ASEAN. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Menteri.
Beberapa Ahli: Soalan tambahan.

Timbalan Yang di-Pertua [Dato’ Mohd Rashid Hasnon]: Soalan tambahan
yang kedua saya jemput Yang Berhormat Pulai.

Datuk Seri Haji Salahuddin bin Ayub [Pulai]: Tuan Yang di-Pertua, semasa
Tun Razak membina hubungan pertama diplomatik dengan Mao Tse-tung sewaktu itu,
Chou En-lai sebagai Menteri Luar, dan sekarang saya rasa Yang Berhormat Menteri Luar,
keadaan semakin baik. Semasa PH dahulu, kita pernah ke China dua kali, sewaktu itu
Yang Berhormat adalah Menteri Luar.

Saya hendak bertanya, adakah konsep ZOPFAN (Zon aman, bebas dan
berkecuali) yang dipelopori oleh ASEAN, ini, masih lagi menjadi suatu perimeter dalam
