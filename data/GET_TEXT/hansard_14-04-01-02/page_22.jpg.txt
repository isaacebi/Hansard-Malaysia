14 DR.14.09.2021

You are shifting goalposts dan Sultan Johor sendiri pun menyatakan dalam FMT,
30 Ogos. Boleh saya baca dalam English, “The MM2H condition will dent the country’s
revenues, frighten off investors and affect the country’s image overseas. Sultan Johor
sendiri bangkitkan perkara ini. So saya harap Yang Berhormat Menteri Dalam Negeri
dapat mengkaji semula tentang prosedur yang baru yang akan menyebabkan exodus of
all the MM2H participants. Terima kasih.

Tuan Yang di-Pertua: Terima kasih, Yang Berhormat Menteri.

Dato’ Seri Hamzah bin Zainudin: Saya ucap terima kasih lah kepada Yang
Berhormat Balik Pulau. Yang saya kata adalah daripada pengurusan yang diberikan pada
MoTAC yang transfer semula kepada KDN. Itu telah dilakukan pada tahun 2019. Maka
sebab itu saya kata itu adalah sesuatu yang telah diberikan kembali pada KDN semasa
Kerajaan PH. Yang saya menjawab, apa yang dipersoalkan awal tadi tentang prosedur
yang ada. Memang masih lagi ada prosedur yang sama. Cuma yang telah menjadi
masalah ketika ini adalah sama ada ia boleh dipertingkatkan dan diberikan
penambahbaikan. Ini yang sedang kita lihat dan kita lakukan untuk mereka yang baru
hendak masuk dengan prosedur dan kriteria yang lebih ketat, yang baharu.

Manakala yang lama saya sudah kata tadi, kita bagi case-by-case basis untuk
melihat dari segi masalah keselamatan. Ada mereka yang namanya peserta Program
MM2H tapi hanya menggunakan ini sebagai transit sahaja dengan melakukan banyak
perkara yang tidak diingini, masalah keselamatan. Maka sebab itu, fokus diberikan
kepada keselamatan semula. Manakala untuk Program MM2H untuk membantu ekonomi
negara, biarlah mereka yang berkualiti.

Apa salahnya kita memasukkan orang yang berkualiti? Yang kita hendak hanya
150 ribu sudah layak untuk duduk selama 10-15 tahun dalam negara kita ini, fasal apa?
Sepatutnya kita mesti fikirkan bahawa yang hendak duduk dalam negara kita adalah
mereka yang berkualiti, dengan sekurang-kurangnya ada RM1 juta. Itu yang lebih baik
daripada kita hanya berikan masalah yang lama.

Cuma kajian ini terpaksa dilakukan kerana program ini telah bermula pada tahun
2002, sudah hampir 20 tahun. Maka sebab itu, apa kriteria yang dahulu iaitu hanya
sebanyak RM150 ribu ketika itu, mungkin sesuai. Tetapi sekarang pada saya, ianya tidak
lagi sesuai. Oleh sebab itu) kerajaan telah memikirkan untuk memberikan
penambahbaikan dan untuk menentukan mereka yang ada di sini adalah yang berkualiti.
Kita telah mengumumkan kriteria baharu untuk Program MM2H yang baru. Terima kasih
Tuan Yang di-Pertua.

Tuan Yang di-Pertua: Terima kasih. Sekarang saya jemput Yang Berhormat
Sungai Siput.

Tuan Khalid bin Abd Samad [Shah Alam]: Tuan Yang di-Pertua, boleh saya
komen jawapan Yang Berhormat Menteri.

[Dewan riuh]

Sikit saja, sikit saja. Seminit.

Tuan Yang di-Pertua: 30 saat.....
#1050

Tuan Khalid bin Abd Samad [Shah Alam]: Jawapan Tuan Yang di-Pertua
memberikan gambaran orang yang meletakkan RM1 juta, kalau ada masalah
keselamatan pun tidak apa kerana memenuhi syarat RM1 juta.

Seorang Ahli: Pengedar dadah.

Tuan Khalid bin Abd Samad [Shah Alam]: Pengedar dadah, penjenayah, dia
letak RM1 juta, okey no problem sebab dia berkualiti. Kalau masalah keselamatan dalam
negara adalah masalahnya, maka jangan kita kaitkan dengan jumlah berapa banyak yang
dia deposit. Kalau dia letak RM150,000 pun timbul masalah, kita ambil tindakan atas
keselamatan negara. Kalau datang dengan RM1 juta sekalipun, ada masalah maka kita
ambil tindakan yang lain. Maka jawapan Yang Berhormat Menteri kurang memuaskan.
la seolah-olah hendak mencari...
