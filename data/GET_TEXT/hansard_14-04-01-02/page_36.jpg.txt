28 DR.14.09.2021

Selain daripada itu, kementerian juga akan mengadakan kempen untuk mengajak
lebih ramai rakyat tempatan termasuk golongan Orang Asli bekerja di sektor ini. KPPK
akan terus bergerak ke arah memberikan keutamaan kepada rakyat tempatan bekerja di
sektor perladangan dan industri komoditi selain memperkasakan modal insan melalui
latihan dan kursus di bawah Institut Perladangan dan Komoditi Malaysia (IMPAC).

Kementerian juga turut menggalakkan penggunaan teknologi mekanisasi dan
automasi bagi mengurangkan kebergantungan kepada pekerja asing serta mengalu-
alukan penglibatan agensi pekerjaan tempatan untuk tampil dan membantu kerajaan
dalam menggalakkan lebih ramai rakyat tempatan bekerja di sektor ini. Sekian, terima
kasih.

Timbalan Yang di-Pertua [Dato’ Mohd Rashid Hasnon]: Soalan tambahan
pertama, sila.

Dato’ Ngeh Koo Ham [Beruas]: Terima kasih Tuan Yang di-Pertua. Saya minta
kerajaan menjelaskan, kenapa dalam pelan pemutihan rekalibrasi PATI ini, diwujudkan
syarat-syarat yang bukan-bukan dan keadaan yang menyusahkan sehingga mereka yang
ingin memohon pemutihan mesti mendapat ejen yang ada kabel dengan orang dalaman
KDN?

Jadi saya juga hendak minta penjelasan kenapa untuk tempoh Pelan Rekalibrasi
PATI daripada 16 November 2020 hingga 30 Jun 2021, pemutihan hanya dibenarkan
untuk pekerja yang sedang bekerja dengan majikan? Masalahnya, bagaimanakah majikan
boleh menunjukkan pekerja itu sedang bekerja dengannya, kalau dia seorang PATI?

Nombor dua, syarat kedua ialah hanya boleh mendapat PATI daripada depot
tahanan Imigresen. Masalahnya majikan mesti membayar kos untuk menghantar balik
seorang lagi warga asing ke negara asal. Jadi, masalahnya ialah mana ada majikan yang
sudi membayar beribu-ribu ringgit untuk menghantar balik warga asing apabila pekerja
yang hendak digaji nya belum dia tahu siapakah dia.

01150

Untuk pelan recalibration atau Rekalibrasi Pendatang Tanpa Izin (PATI) untuk
tempoh 1 Julai 2021 hingga 31 Disember 2021, disusahkan lagi. Prosesnya mesti dapat—
Pertama, mesti berurusan dengan Jabatan Imigresen Malaysia tentang kelayakan PATI.
Kemudian baru boleh memohon untuk kuota daripada Kementerian Sumber Manusia.
Lepas itu, balik kepada Jabatan Imigresen akan disalurkan terus kepada sistem myIMMS
Jabatan Imigresen Malaysia untuk diproses. Akan tetapi sampai hari ini, saya dapat aduan
website untuk memohon kuota, Foreign Workers Centralized Management System
(www.fwcems.com.my) masih belum beroperasi. Sejak sistem baru ini dilaksana belum
beroperasi lagi. Saya dapat aduan pihak KSM dan KDN mengatakan belum ada green
light lagi. Sejak 1 Julai hingga hari ini, sudah dua bulan setengah. Kenapa permohonan
ini tidak boleh dibuat lagi? Minta penjelasan.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Timbalan Menteri.

Dato’ Sri Dr. Wee Jeck Seng: Terima kasih Yang Berhormat. Yang Berhormat
tadi menanyakan soalan berkaitan dengan segerakan pengambilan pekerja— kekurangan
tenaga kerja. Akan tetapi berkaitan dengan program rekalibrasi biasa dilaksanakan di
bawah Kementerian Dalam Negeri dan KSM. Jadi, persoalan yang ditanya oleh Yang
Berhormat tadi mungkin kena rujuk kepada KDN ataupun Kementerian Sumber Manusia.
Akan tetapi bagi Kementerian, kami sentiasa mengambil berat terutama daripada sektor
agrikomoditi ini. Memang kita tahu kekurangan pekerja yang mengakibatkan kerugian
terutama daripada pengusaha ladang ini seperti ladang sawit, dikatakan hilang sehingga
RM 13 bilion setahun.

Apa-apa pun, kementerian memang mengambil pelbagai inisiatif termasuklah
menganjurkan Karnival Kerjaya Agrikomoditi 2021. Secara maya, ya. Kita tahu bagaimana
nak bantu, bagaimana dapatkan pekerja untuk bantu kepada industri-industri ini. Jadi kita
harap dengan usaha-usaha selain daripada apa yang dilakukan mungkin...

Dato’ Ngeh Koo Ham [Beruas]: Jadi soalan saya ialah Yang Berhormat Menteri
ada dalam Kabinet. Mungkin Dato’ Sri adalah timbalan, tetapi Menteri ada dalam Kabinet.
