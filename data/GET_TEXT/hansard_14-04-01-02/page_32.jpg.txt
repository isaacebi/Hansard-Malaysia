24 DR.14.09.2021

8.8 juta individu dan isi rumah, 106.8 juta bakul makanan oleh JKM dengan 1,121,385
penerima isi rumah malah RM300,000 disediakan untuk setiap Ahli Parlimen untuk
melaksanakan bakul makanan yang memanfaatkan 375,000 penerima yang seterusnya
mengekalkan dan mewujudkan pekerjaan termasuk program subsidi upah yang telah
membantu kira-kira 300,000 makanan dan mengekalkan lebih daripada 2.7 juta pekerja.
Walau bagaimanapun, bantuan ini hanya lah bersifat jangka pendek.

01130

Bagi jangka sederhana dan panjang, kerajaan akan meneruskan dasar dan
strategi untuk meningkatkan pendapatan dan kuasa beli terutamanya isi rumah miskin
dalam kalangan B40, dengan menyediakan program peningkatan pendapatan serta
peningkatan keupayaan, menambah baik akses daripada keperluan asas termasuk
pendidikan, kesihatan dan perumahan, menggalakkan keusahawanan dan akses kepada
pembiayaan-pembiayaan kewangan dan meningkatkan perlindungan sosial. Terima kasih
Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Sila, soalan tambahan
yang pertama.

Dato’ Seri Anwar bin Ibrahim [Port Dickson]: Terima kasih Yang Berhormat
atas penjelasan yang agak teliti. Yang Amat Berhormat menjelaskan bahawa dengan
Bantuan Prihatin Nasional Fasa 1, 2 dan lain-lain berjumlah RM24.9 bilion. Akan tetapi
kenyataan sekarang, berdasarkan laporan Jabatan Statistik adalah penurunan. Maknanya
jumlah kemiskinan yang bertambah dan menyusut 10.3 peratus.

Maka persoalan saya adalah apakah langkah yang diambil ini dianggap
munasabah dan mencukupi? Jawapannya, tidak! Kerana penyusutan terus berlaku. Lebih
parahlah negeri-negeri seperti Kelantan kerana penyusutan paling tinggi. Cuma Yang
Amat Berhormat juga harus akui bahawa tidak semua kalangan rakyat menghadapi
masalah kerana di kalangan T20, menurut laporan Jabatan Statistik ada peningkatan.

Maknanya dalam keadaan kemiskinan yang ketara, jumlah yang lebih parah,
jumlah penganggur dan juga yang miskin dan M40 yang turun menjadi B40 tetapi
golongan yang maha kaya telah mencatat pendapatan yang terus meningkat. Maka oleh
yang demikian, saya ingin satu penjelasan daripada Yang Amat Berhormat bahawa
pertama, langkah-langkah ini tidak mencukupi, ada kami usulkan langkah suntikan RM45
bilion untuk maksud ini dengan pemantauan jelas.

Yang Amat Berhormat juga menyebut tentang moratorium. Kalau tidak kita
jelaskan, wang yang diberi itu akan digunakan untuk bayar hutang bank. Oleh sebab itulah
kita harus beri moratorium tambahan yang bermakna supaya pembayaran hutang
ditangguhkan agar pendapatan keluarga itu dapat ditingkatkan.

Timbalan Yang di-Pertua [Dato’ Mohd Rashid Hasnon]: Terima kasih, sila
Yang Berhormat.

Dato’ Sri Ismail Sabri bin Yaakob: Terima kasih Yang Berhormat. Seperti yang
saya sebutkan tadi, kita ada short-term dan long-term plan. Short-term tadi kita kira untuk
sementara.

Sebagai contoh, apabila kita memberikan bantuan kepada peniaga mikro, one-off
cash, ia bertahan untuk beberapa waktu sahaja. That is why plan kita adalah supaya untuk
jangka masa pendek, sederhana dan jangka panjang, untuk kita memberikan latihan
keusahawanan, untuk latihan reskilling dan upskilling supaya mereka diberi ruang selepas
itu untuk menambahkan pendapatan ataupun mencari punca pendapatan yang baru.

Begitu juga dengan kalau nak memulakan perniagaan. Mereka mesti mempunyai
sedikit modal to start up business, mesti berikan kepada mereka. Jadi sebab itulah kita
menyediakan, BSN menyediakan modal to start up dia punya business. MARA pun
menyediakan dan yang lebih penting adalah untuk /ong-term iaitu membuka semula
ekonomi.

Jadi, inilah yang kita jangka apabila kita buka ekonomi maka peluang mereka
untuk mendapat pekerjaan, untuk memulakan perniagaan boleh membantu mereka untuk
