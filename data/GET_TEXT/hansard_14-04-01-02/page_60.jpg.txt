52 DR.14.09.2021

Beberapa Ahli: [Bercakap tanpa menggunakan pembesar suara] Memalukan,
memalukan. Memalukan, memalukan.

Tuan Sim Tze Tzin [Bayan Baru]: Apa masalah dengan perkataan
“memalukan’? Tidak ada masalah dengan memalukan.

[Pembesar suara dimatikan]

Beberapa Ahli: [Bercakap tanpa menggunakan pembesar suara] Memalukan,
memalukan. Memalukan, memalukan.

Timbalan Yang di-Pertua [Dato’ Mohd Rashid Hasnon]: Okey sekejap. Sudah
pukul 1.00. Ahli-ahli Yang Berhormat, masa menunjukkan jam pukul 1.00. Saya berhenti
rehat. Terima kasih Ahli Yang Berhormat.

[Mesyuarat ditempohkan pada pukul 1.01 tengah hari]

1430
[Mesyuarat disambung semula pada pukul 2.30 petang]
[Tuan Yang di-Pertua mempengerusikan Mesyuarat]
USUL DI BAWAH PERATURAN MESYUARAT 90(2)
MERENTIKAN KUAT KUASA PERATURAN MESYUARAT 6 —
MENANGGUHKAN PEMILIHAN TIMBALAN YANG DI-PERTUA
2.33 ptg.

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Tuan Yang di-Pertua, bahawa menurut
Peraturan Mesyuarat 90(2), dengan persetujuan Tuan Yang di-Pertua, saya
mengemukakan usul untuk merentikan kuat kuasa Peraturan Mesyuarat 6 iaitu bagi
menangguhkan pemilihan Timbalan Yang di-Pertua Dewan Rakyat seperti perkara
nombor 1 yang telah tertera dalam Aturan Urusan Mesyuarat dan Usul-usul hari ini ke
Mesyuarat Kedua, Penggal Keempat, Parlimen Keempat Belas.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua, saya
sokong.

Tuan Yang di-Pertua: Okey.

Tuan Sim Tze Tzin [Bayan Baru]: Tuan Yang di-Pertua, penjelasan. Saya nak
tanya Tuan Yang di-Pertua, kenapa Yang Berhormat Menteri bawa usul suspension of
Peraturan Mesyuarat 6(1)? Ini kerana kita tahu bahawa ada kekosongan ya, Timbalan
Speaker. Kita tahu bahawa urusan Parlimen ini sehingga ada Titah Diraja, ada RMKe-12.
Seterusnya ada bajet, sidang Dewan ini akan sampai Disember. Ini adalah kerja yang
sangat berat buat untuk Speaker dan Timbalan Speaker. Kita akan mengadakan pelbagai
Parliamentary Select Community. Jadi, banyak urusan di Dewan. Kita nak reform
Parlimen, kita mahu lebih banyak participation tetapi kalau hanya Speaker dan Timbalan
Speaker, kasihanlah banyak kerja. Kenapa kena postpone?

Kalau perlu kita buat sahaja, pilih sesiapa yang diusulkan. Kalau hendak tambah
Speaker kah, buat bulan Disember atau apa-apa, it is okay. Akan tetapi sekarang biarlah
pilihan itu supaya Parlimen itu boleh bergerak, dengan lebih banyak Speaker dan
Timbalan Speaker boleh sama-sama angkat kerja yang lebih banyak. Terima kasih, minta
penjelasan Yang Berhormat Menteri.

Tuan Yang di-Pertua: Yang Berhormat Menteri hendak jawab?
