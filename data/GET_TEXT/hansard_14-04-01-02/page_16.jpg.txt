8 DR.14.09.2021

Apabila saya sampai di sekatan jalan, saya cuba untuk memberitahu pihak polis
yang berada di sekatan jalan dengan surat panggilan. Saya tanya, “Tuan, saya ada
Mesyuarat PAC, saya hendak minta untuk melepasi sekatan ini untuk masuk.” Dan pihak
polis enggan untuk mendengar, Tuan Yang di-Pertua dan saya telah pun diberikan dua
minit untuk beredar dari kawasan tersebut. Sekiranya tidak, saya akan ditangkap itu
semua telah dirakamkan dalam video dan juga telah ditularkan.

Saya hendak tanya kepada Tuan Yang di-Pertua, sama ada Tuan Yang di-Pertua
bersedia untuk melindungi hak-hak kepentingan Ahli-ahli Dewan, [Tepuk] khasnya pada
hari itu ahli-ahli PAC. Saya selaku Pengerusi, Yang Berhormat Kluang semalam telah
pun dipanggil untuk diberikan keterangan, ahli-ahli yang lain termasuk Yang Berhormat
Seputeh menghadapi masalah untuk masuk.

Ahli dari Papar juga menghadapi masalah untuk masuk ke Parlimen untuk
menghadiri sidang PAC dan kita pada pagi ini ada satu urusan mesyuarat yang standard
yang kata mengarahkan supaya Ketua Polis Negara memberikan jalan yang sentiasa
terbuka dan sekiranya isu yang berlaku pada 2 Ogos khasnya terhadap Ahli-ahli PAC ini
tidak memberikan satu jawapan dan penjelasan yang sewajarnya the whole usul in front
of us today will become futile, dengan izin Tuan Yang di-Pertua. [Tepuk]

So, itu sahaja daripada saya bagi pihak ahli-ahli PAC saya yang telah pun berjaya
mengadakan mesyuarat dan prosiding kita pada 2 Ogos setelah saya sendiri diugut untuk
ditangkap sekiranya saya tidak beredar dalam masa dua minit dari sekatan jalan. Saya
minta penjelasan dan juga perlindungan daripada Tuan Yang di-Pertua dalam pada masa
yang akan datang. Terima kasih.

Tuan Sim Tze Tzin [Bayan Baru]: Tuan Yang di-Pertua, satu minit sahaja.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
sebagai orang yang telah membawa perkara ini saya mohon memaklumkan, kita
berterima kasih kepada Yang Berhormat Menteri Dalam Negeri yang telah menjelaskan
perkara ini tetapi biar saya ingin respond.

Saya ambil maklum kalau betul mereka ingin mereka mengambil perhatian
ataupun memberi perhatian kepada keselamatan kami, kesihatan kami, perkara itu boleh
dinasihatkan untuk kami beredar tetapi itu bukanlah cara mereka mengendalikan sekatan
jalan pada hari itu, nombor satu. Nombor dua, seperti yang dikatakan oleh Yang
Berhormat Ipoh Timur semua kami telah diminta beredar kalau tidak akan ditangkap itu
adalah perkataan yang telah dikeluarkan.

Nombor tiga, adakah Yang Berhormat Menteri Dalam Negeri mengetahui bahawa
menyekat seorang Ahli Parlimen daripada jalan datang ke Parlimen untuk melaksanakan
tugas merupakan satu kesalahan di bawah Kanun Keseksaan.

#1030

To obstruct a Member of Parliament on his way to Parliament to perform his duties
is an offence under the Penal Code. So, saya cuma mahu Tuan Yang di-Pertua memberi
janji melindungi semua Ahli Dewan Rakyat, pastikan perkara ini tidak akan berlaku lagi.
Terima kasih Tuan Yang di-Pertua.

Tuan Sim Tze Tzin [Bayan Baru]: Tuan Yang di-Pertua, sedikit sahaja satu minit.
Satu minit sahaja Tuan Yang di-Pertua.

Tuan Khalid bin Abd Samad [Shah Alam]: Akan ambil tindakan.

Tuan Yang di-Pertua: Yang Berhormat Bayan Baru /ast bercakap, kemudian
MQT. Saya terlepas pandang tadi Yang Berhormat Bayan Baru.

Dato’ Ngeh Koo Ham [Beruas]: [Bangun]

Tuan Sim Tze Tzin [Bayan Baru]: Terima kasih Tuan Yang di-Pertua. Selepas
kita dapat penjelasan daripada Tuan Yang di-Pertua, dapat penjelasan daripada Yang
Berhormat Menteri Dalam Negeri, perkara ini menjadi jelas bahawa Tuan Yang di-Pertua
sebenarnya membenarkan semua Ahli Parlimen masuk ke Dewan tanpa sebarang
sekatan. Masalahnya adalah Yang Berhormat Menteri Dalam Negeri yang memberi
arahan kepada polis untuk menyekat Ahli Parlimen.
