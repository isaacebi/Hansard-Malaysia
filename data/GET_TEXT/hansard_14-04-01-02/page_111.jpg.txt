DR.14.09.2021 103

Semua jawapan meraba mengikut bacaan peribadi, bacaan sendiri. Panduan
daripada jawatankuasa Parlimen, tak ada. Sebab itu dengan perjanjian yang dibaca
panjang oleh Ketua Pembangkang tadi, kita mulakan sesi Parlimen baru ini supaya kita
dapat wujudkan sistem Parlimen yang hidup. Bukan lagi seperti yang telah lalu misalnya
kita lihat fungsi Ahli-ahli Parlimen itu tidak begitu...

Tuan Syed Saddiq bin Syed Abdul Rahman [Muar]: Yang Berhormat.
Timbalan Yang di-Pertua [Dato’ Mohd Rashid Hasnon]: Minta rumuskan.
Tuan Syed Saddiq bin Syed Abdul Rahman [Muar]: Sekejap sahaja.

Tuan Mohamad bin Sabu [Kota Raja]: ...Tidak begitu kita lihat dapat
diperlinatkan sebagai fungsi Ahli Parlimen.

Tuan Syed Saddiq bin Syed Abdul Rahman [Muar]: Terima kasih Yang
Berhormat. Soal reforms ini sangat penting dan salah satu perkara yang telah pun
diputuskan bersama adalah untuk memberikan peruntukan yang adil dan saksama
kepada semua kawasan Parlimen tidak kira kerajaan dan pembangkang. Saya ingat
apabila kita dalam kerajaan pun, kita pulangkan hak kepada Kerajaan Negeri Kelantan
dan Terengganu. Kelantan sebanyak RM400 juta dan Terengganu sebanyak RM1.2
bilion. Di Kementerian Belia dan Sukan, kita pulangkan hak penganjuran SUKMA buat
pertama kali dalam sejarah kepada negeri Kelantan dengan peruntukan sukan dalam
RM200 juta.

Sambil kita bincangkan perjanjian di peringkat Persekutuan, rakyat di peringkat
negeri khususnya juga bertanya dan ini kritikal kepada kita juga dalam blok pembangkang.
Adakah dengan perjanjian ini, negeri di bawah pentadbiran Pakatan Harapan di Selangor
dan Pulau Pinang turut akan membawa reformasi baru ini untuk memulangkan hak
peruntukan yang adil dan saksama kepada semua kawasan tidak kira kawasan yang juga
ditadbir oleh Ahli Dewan Undangan Negeri PAS ataupun UMNO. Jika kita inginkan
reforms, reforms tak boleh kita pilin hanya apabila ia memihak kepada kita tetapi harus
dibuat kepada semua. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Muar.

Tuan Mohamad bin Sabu [Kota Raja]: Terima kasih. Saya bersetuju dengan
pandangan rakan kita daripada Muar itu. Memang dahulu lagi teruk, Yang Berhormat
Muar. Nak pergi minta bantuan kebajikan, dia tanya parti apa. Dahulu masa kami dalam
‘Pa Alif Sin’ dululah. Dia tanya parti apa dan sekarang kita harap tak ada dah nak tanya
parti itu. Kita ikut kepada kelayakan. Begitu juga kedudukan negeri misalnya Kelantan,
negeri yang terkebelakang, mesti dibantu lebih. Bila bantu lebih, jangan beli Mercedes
dahulu. Lihatlah soal keadilan sosial (social justice). Yang mana perlu diutamakan, yang
mana perlu dikemudiankan.

Begitu juga Terengganu. Terengganu, walaupun mantan Yang Berhormat Menteri
Kewangan dikatakan DAP anti Melayu dan sebagainya, dia di antara dalam Kabinet yang
kuat berlawan supaya kita tunaikan manifesto iaitu beri royalti mengikut apa yang kita
janjikan. Sebab itulah Terengganu dapat satu bilion lebih daripada wang royalti ini. Ini
yang kita lakukan. Apa boleh buat? Kerajaan kita umur pendek. Timbalan Yang di-Pertua
pun lari. Akan tetapi yang penting, kita kena buat pembaharuan ini. Sebab dengan
perjanjian yang berlaku ini, kita harap kita buat satu azam baru untuk membina Malaysia
yang lebih baik dan kita lawan semua dalam bentuk corruption, penyelewengan dan
sebagainya. Ini yang kita harapkan. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kota Raja. Seterusnya saya jemput Yang Berhormat Pasir Mas kemudian yang
terakhir diikuti oleh Yang Berhormat Papar. Sila Yang Berhormat Pasir Mas, sembilan
minit.

6.38 ptg.

Tuan Ahmad Fadhli bin Shaari [Pasir Mas]: Bismillahi Rahmani Rahim.
Assalamualaikum warahmatullahi wabarakatuh. Pertamanya saya menjunjung kasih di
