DR.14.09.2021 23

tiga digit. Bermaksud angka masih membimbangkan. Kalau pertimbangan berdasarkan
magasid syariah kenapa mesti dibuka ketika data menunjuk angka kematian masih tinggi,
yang pertama.

Yang kedua, sains dan data benar menunjukkan vaksinasi tinggi. Antitesis kepada
vaksinasi adalah varian baharu. Sarawak adalah negeri yang paling tinggi vaksinasi di
Malaysia tetapi hari ini juga mencatatkan kes positif harian yang tinggi juga. Bagaimana
sains dan data memberikan justifikasi terhadap pembukaan sektor ekonomi ini. Saya
mohon jawapan Yang Amat Berhormat Bera. Terima kasih.

Timbalan Yang di-Pertua [Dato’ Mohd Rashid Hasnon]: Sila, Yang Berhormat.

Dato’ Sri Ismail Sabri bin Yaakob: Terima kasih Yang Berhormat. Dari segi
Pelan Pemulihan Negara yang dipengerusikan oleh Yang Berhormat Pagoh memang
Yang Berhormat Pagoh telah pun mempengerusikan mesyuarat ini sejak daripada mula
Majlis Pemulihan Negara ini diwujudkan. Jadi, sebab itu kita memberikan kepercayaan
kepada Yang Berhormat Pagoh untuk meneruskan tugasnya.

Jadi, yang keduanya, soalan ini bersandarkan kepada 11 jenis aktiviti ekonomi
yang kita benarkan. Dan seperti kata Yang Berhormat tadi, kita berdasarkan sains dan
data yang menunjukkan iaitu apa yang kita lihat adalah dari segi kluster yang diwujudkan
oleh 11 daripada sektor ekonomi yang telah kita buka.

Sebagai contoh, ramai yang mengatakan gunting rambut ini bahaya sebab close
contact dan sebagainya. Akan tetapi sepanjang tahun 2020, hanya satu kes kluster yang
melibatkan gunting rambut. Begitu juga dengan beauty salon. Ramai yang mengatakan
ini bahaya tetapi tidak ada kes yang melibatkan— Hanya satu kes atau dua kes yang
melibatkan beauty salon. Begitu juga dengan kedai cuci kereta. Ramai kata ini kedai cuci
kereta pekerjanya Bangladesh dan sebagainya. Jadi, tentu jangkitan lebih mudah. Akan
tetapi sepanjang tahun 2020, tidak ada satu pun yang melibatkan kedai cuci kereta.

Jadi, data-data seperti ini lah yang menyebabkan kita fokus kepada sektor-sektor
tertentu untuk kita buka walaupun di tempat lain masih lagi ada kluster-kluster lain. Okey,
terima kasih.

Timbalan Yang di-Pertua [Dato’ Mohd Rashid Hasnon]: Terima kasih.
Seterusnya saya menjemput Yang Berhormat Port Dickson.

2. Dato’ Seri Anwar bin Ibrahim [Port Dickson] minta Perdana Menteri
menyatakan apakah langkah yang diambil kerajaan dan penjelasan berkenaan
pendapatan isi rumah kasar bulanan yang menurun sehingga 10.3 peratus.

Perdana Menteri [Dato’ Sri Ismail Sabri bin Yaakob]: Terima kasih Yang
Berhormat Ketua Pembangkang. Untuk makluman Yang Berhormat, Jabatan Perangkaan
Malaysia telah menerbitkan Laporan Anggaran Pendapatan Isi Rumah dan Insiden
Kemiskinan pada Ogos 2021. Berdasarkan laporan tersebut, pendapatan purata kasar
bulanan isi rumah telah menurun sebanyak 10.3 peratus seperti yang disebutkan tadi.

Daripada RM7,901 pada tahun 2019 kepada RM7,089 pada tahun 2020. Dan
insiden kemiskinan juga telah meningkat kepada 8.4 peratus yang melibatkan 636,800 isi
rumah berbanding dengan 5.6 peratus atau 405,400 isi rumah pada tahun 2019. Punca
pandemik COVID-19 telah menyebabkan ekonomi rakyat Malaysia menguncup sebanyak
5.6 peratus pada tahun 2020.

Di samping itu, kadar pengangguran meningkat dengan ketara kepada 5.3
peratus pada Mei 2020 melibatkan 826,100 individu berbanding 3.3 peratus pada tahun
2019. Lebih kurang 600,000 isi rumah daripada kumpulan isi rumah M40 yang
berpendapatan di antara RM4,850 dan RM10,959 sebulan telah turun ke kumpulan B40.

Bagi mengurangkan tekanan beban individu dan isi rumah yang terkesan,
kerajaan telah menyediakan pelbagai bentuk bantuan di bawah lapan pakej rangsangan
ekonomi. Antaranya seperti berikut. Bantuan Prihatin Nasional, Bantuan Prihatin Rakyat,
Bantuan Khas COVID-19 (BKC) fasa 1 pada keseluruhannya berjumlah RM24.9 bilion dan
telah membantu 10.9 juta individu isi rumah, moratorium bayaran balik pinjaman daripada
lebih tujuh juta peminjam, diskaun bil elektrik sebanyak 3.14 bilion yang memanfaatkan
