DR.1.11.2021 57

Malaysian defense city. Bagi menambah hasil pendapatan negara, kerajaan perlu
meneroka industri baharu supaya dapat menampung dan merancakkan rantaian industri
tempatan. Sektor keselamatan negara pada masa ini hanya menumpu kepada
pembekalan, tidak memfokuskan terhadap program pembangunan senjata berteknologi
tinggi dan bertaraf antarabangsa. Sekiranya kerajaan memberi penumpuan yang penuh
kepada pembangunan senjata dan pertahanan, ia dapat mengurangkan pengeluaran
aliran wang tunai khususnya dalam perbelanjaan pertahanan.

Sehubungan itu, saya ingin mencadangkan kerajaan membangunkan Malaysian
defense city sama ada di Lipis Pahang ataupun di Negeri Sembilan. Dengan adanya
defense city ini, maka banyaklah perkara yang boleh kita bangunkan seperti dron, kereta
perisai, peluru berpandu dan ICT. Saya jangkakan akan menjana pendapatan berjumlah
RM500 juta dan mencapai peluang pekerjaan baharu kepada rakyat Malaysia.

Duti eksais produk cecair gel nikotin. Berhubung cadangan cukai ke atas cecair
vape bernikotin tindakan ini amat tepat bagi mengawal selia penjualan cecair tersebut
khususnya kepada golongan bawah umur. Walau bagaimanapun, kadar cukai yang akan
dikenakan oleh kerajaan sebanyak RM1.20 per liter agak tinggi. Harga pasaran cecair
vape bernikotin dianggarkan sekitar RM16 hingga RM20 bagi 30 mililiter. Kadar cukai
sahaja perlu, untuk ini sebanyak 30 liter adalah RM36.

Jadi, apabila cukai yang tinggi, saya bimbang dan saya khuatir ia menggalakkan
penjualan secara black market. Ini kerana dalam keadaan sekarang pun kita dapati anak-
anak muda terlibat secara langsung dengan vape ini dan jika cukai dikenakan agak
rendah, sudah pastilah kita dapat cukai yang dapat diperolehi dari mengelakkan black
market ini berlaku.

Perusahaan Mikro Kecil dan Sederhana. PMKS merupakan tulang belakang
kepada ekonomi negara. Umum mengetahui sektor tersebut telah terjejas teruk
kebelakangan ini. Menurut Jabatan Perangkaan Malaysia, sumbangan PMKS terhadap
KDNK telah menguncup sebanyak 7.3 peratus pada tahun 2020. Begitu juga jumlah
eksport yang mencatatkan penurunan sebanyak 33.1 peratus. Berdasarkan survey
Kementerian Pembangunan Usahawan dan Koperasi pula dianggarkan sebanyak 49
peratus sektor PMKS daripada 580,000 orang peniaga berisiko untuk menutup
perniagaan menjelang Oktober 2021.

Justeru saya menyambut baik segala langkah yang diambil oleh kerajaan
menerusi belanjawan ini untuk mengembalikan ataupun mengupayakan peniaga kita.
Soalan saya, berapakah unjuran sumbangan PMKS terhadap KDNK dan jumlah eksport
negara bagi tahun hadapan?

Akhir sekali, saya mohon supaya perkara yang telah dibahaskan tadi diambil kira.
Sekian sahaja perbahasan saya. Setiap pandangan telah dibicarakan kepada kerajaan.
Saya percaya perhatian diberi tindakan segera. Sekian, Jempol mohon menyokong Bajet
2022. Terima kasih.

Tuan Yang di-Pertua: Seterusnya Yang Berhormat Muar, silakan.

3.57 ptg.

Tuan Syed Saddiq bin Syed Abdul Rahman [Muar]: Bismillahi Rahmani
Rahim. Tuan Yang di-Pertua, ada empat isu yang saya hendak gariskan dalam ucapan
belanjawan pada hari ini. Pertama berkenaan gaji yang bermaruah. Kedua, berkenaan
undang-undang dua darjat. Ketiga, berkenaan isu good governance dan keempat
berkenaan industri kripto ataupun alternatif atau decentralized finance yang perlu
diperhebat di Malaysia.

Pertama berkenaan gaji yang bermaruah. Kita telah dengar berkali-kali ucapan
yang dibawa oleh Yang Berhormat Menteri bahawa kerajaan akan menaikkan gaji
minimum dan perkara ini akan dipertimbangkan. Akan tetapi, dalam ucapan Yang
Berhormat Menteri Kewangan, perkara ini tidak didedahkan atau diumumkan langsung.

Kita lihat situasi struktur ekonomi di Malaysia pada hari ini. Apabila negara
dibelenggu dengan masalah COVID-19, kekayaan 50 keluarga terkaya di Malaysia telah
