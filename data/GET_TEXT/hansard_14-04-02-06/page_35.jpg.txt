DR.1.11.2021 25

Timbalan Yang di-Pertua [Dato’ Mohd Rashid Hasnon]: Sila Yang Berhormat
Muar.

Tuan Syed Saddiq bin Syed Abdul Rahman [Muar]: Saya hendak minta
penjelasan berkenaan dos penggalak. Kerana apabila saya membaca kenyataan yang
dikeluarkan KKM, bagi penerima Pfizer dan Sinovac, agak jelas berkenaan keperluan dos
penggalak ini. Akan tetapi, bagi penerima AstraZeneca, saya penerima AZ, apa
prosesnya? Adakah kami boleh atau tidak? Khususnya apabila kita ingin memberikan
keyakinan kepada masyarakat umum. So, apa prosesnya? Terima kasih.

Timbalan Yang di-Pertua [Dato’ Mohd Rashid Hasnon]: Baik. Terima kasih
Yang Berhormat Muar. Saya galakkan untuk bertemu dengan Dr. Muru di Klinik Parlimen
untuk mendapat penjelasan yang sebaiknya. Sila, Setiausaha.

Tuan Lim Guan Eng [Bagan]: Saya hendak tanya tentang itu booster shot. Itu
tidak ada kaitan dengan peraturan mesyuarat tetapi berkaitan dengan apa yang mula pada
hari— Selasa, kan?

Timbalan Yang di-Pertua [Dato’ Mohd Rashid Hasnon]: Selasa, 9.30.
Tuan Lim Guan Eng [Bagan]: Dan Rabu. Rabu ada tak?

Timbalan Yang di-Pertua [Dato’ Mohd Rashid Hasnon]: Belum ada lagi.
Nanti, tunggu. Akan dimaklumkan kemudian.

Tuan Lim Guan Eng [Bagan]: Kalau boleh, kita buat dua-dua hari kerana Selasa
mungkin ada yang ada program lain. Kalau boleh, Selasa dan Rabu.

Timbalan Yang di-Pertua [Dato’ Mohd Rashid Hasnon]: Baik.

Tuan Lim Guan Eng [Bagan]: Dan saya juga mohon— kerana kalau kita tahu,
bahawa semua dapat itu Pfizer, Ahli Parlimen. Kalau semua dapat Pfizer, mungkin kerana
efficacynya lebih kalau kita campur dengan AZ, saya tidak tahu apakah vaksin yang akan
digunakan. Saya hendak dapat maklumat daripada Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Baik. Terima kasih
atas makluman itu. Kita akan ambil tindakan sewajarnya atas cadangan Yang Berhormat.
Akan tetapi, esok mula 9.30 pagi. [Disampuk] Rabu, kita akan buat. Baik. Terima kasih.
Sila, Setiausaha.

RANG UNDANG-UNDANG

RANG UNDANG-UNDANG PERBEKALAN 2022
Bacaan Kali Yang Kedua
DAN
USUL

ANGGARAN PEMBANGUNAN 2022

Aturan Urusan Mesyuarat dibacakan bagi menyambung semula perbahasan yang
ditangguhkan atas masalah, “Bahawa Rang Undang-undang Perbekalan 2022 ini
dibacakan kali yang kedua sekarang” dan “Bahawa Usul yang berikut ini dirujuk kepada
Jawatankuasa sebuah-buah Majlis”.

“Bahawa Dewan ini, mengikut subseksyen 4(3) Akta Kumpulan
Wang Pembangunan 1966 [Akta 406], membuat ketetapan iaitu suatu
jumlah wang sebanyak tidak lebih dari tujuh puluh tujuh bilion dan enam
ratus juta ringgit (RM77,600,000,000) dibelanjakan daripada Kumpulan
