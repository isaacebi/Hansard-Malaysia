62 DR.1.11.2021

banyak pusat hemodialisis knususnya di luar bandar? Saya ingin mendapat penjelasan
kerajaan apakah langkah dan tindakan kerajaan terhadap golongan anti vaksin COVID-
19 yang telah turut menjejaskan Program Imunisasi COVID-19 Kebangsaan dalam usaha
kerajaan mengawal dan menangani pandemik COVID-19.

Berhubung dengan KKM ini, saya ingin mengucapkan terima kasih kepada
kerajaan yang akan menyambung kontrak 10,000 pegawai perubatan pergigian dan
farmasi dan menyediakan peruntukan sebanyak RM100 juta bagi menaja program
kepakaran kepada 3,000 pegawai kontrak perubatan dan pergigian.

Seterusnya, saya ingin menyentuh berhubung dengan pendidikan. Pertama, saya
ingin menyentuh berhubung dengan Kementerian Pendidikan yang menerima peruntukan
sebanyak RM52.6 bilion. Peruntukan yang setinggi itu membuktikan komitmen kerajaan
untuk memberikan pendidikan yang terbaik untuk rakyat Keluarga Malaysia dan
menyediakan generasi berilmu dalam pelbagai bidang semenjak pra pendidikan hingga
ke peringkat tertinggi dan profesional.

Saya menyambut baik dan mengucapkan terima kasih kepada kerajaan yang
menyediakan peruntukan RM1 bilion dalam Bajet 2022 ini untuk kerja-kerja
penyelenggaraan dan pembaikan sekolah bagi memastikan suasana pembelajaran yang
kondusif termasuklah RM140 juta kepada JAKIM bagi menyelenggara antaranya sekolah
tahfiz, sekolah agama rakyat dan institut pondok berdaftar. Saya juga berterima kasih
kepada kerajaan yang menyediakan peruntukan sebanyak RM746 juta bagi menaik taraf
sekolah-sekolah daif.

Saya mengalu-alukan langkah kerajaan bagi meneruskan Rancangan Makanan
Tambahan dengan peruntukan sebanyak RM400 juta. Saya juga mengalu-alukan
kerajaan memberikan insentif bantuan mengajar sebanyak RM100 kepada 4,000 orang
guru yang menyediakan bahan pengajaran pelaksanaan PdPR.

Berhubungan dengan pendidikan yang kedua, saya ingin menyentuh berhubung
dengan Kementerian Pengajian Tinggi yang mendapat peruntukan sebanyak RM14.4
bilion. Saya menyambut baik dengan kerajaan untuk memperkasakan pendidikan dan
latihan teknikal dan vokasional (TVET) untuk menyediakan modal insan ataupun tenaga
kerja yang bersesuaian dengan keperluan dan kehendak industri dengan peruntukan
sebanyak RM6.6 bilion.

Tuan Yang di-Pertua, saya ingin mendapatkan ulasan daripada kerajaan, KPM
dan KPT serta lain-lain agensi yang terlibat dalam membangunkan program TVET ini.
setakat manakah kejayaan program TVET setakat ini dan apakah langkah kerajaan bagi
memastikan program TVET dan Latihan Dual Nasional mampu melahirkan modal insan
dan tenaga kerja yang memenuhi keperluan industri. Saya ingin mencadangkan agar
model TVET khas disediakan bermula daripada pendidikan sekolah rendah dan
menengah rendah sebagaimana yang diamalkan di Jerman yang telah berjaya dalam
TVET ini.

01620

Berhubungan dengan kempen ini, saya ingin menyentuh berhubung dengan
kebolehpasaran graduan. Saya mengucapkan tahniah kepada kerajaan khususnya KPT
yang telah melaksanakan berbagai-bagai inisiatif yang meningkatkan kebolehpasaran
graduan seperti program reskilling dan upskilling, penempatan pekerjaan, program
intervensi, nilai tambah kepada graduan dan struktur intensif brand dan Pelan Strategik
Kebolehpasaran Graduan 2021-2025.

Kerajaan juga memperuntukkan elaun sebanyak RM900 bagi mengikuti latihan
industri. Saya ingin mendapatkan penjelasan, apakah inisiatif jangka pendek dan jangka
panjang kerajaan dalam meningkatkan kebolehpasaran graduan? Apakah langkah
kerajaan bagi menyediakan latihan keusahawanan graduan bagi melahirkan lebih ramai
keusahawanan di kalangan graduan?

Untuk meringankan kos hidup, saya mengalu-alukan kerajaan menyediakan
peruntukan sebanyak RM31 bilion dalam bentuk subsidi bantuan dan insentif knhusus
untuk menangani peningkatan kos sara hidup. Semenjak PKP, kos harga barang terus
