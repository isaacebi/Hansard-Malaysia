DR.1.11.2021 27

Akan tetapi, saya tegaskan di sini bahawa beberapa peruntukan yang telah
diumumkan oleh Menteri, saya tidak ulang walaupun kita tahu ini seolah-olah belanjawan
sebelum pilihan raya tentunya di Melaka dan mungkin di peringkat Pusat, tetapi secara
objektif memang memenuhi sebahagian daripada tuntutan rakyat bawahan yang kecil-
kecilan. Ini kita akui, baik.

01150

Saya hendak bangkitkan yang pertama ialah tentang unjuran KDNK. Kalau kita
lihat unjuran KDNK enam peratus, Tuan Yang di-Pertua dan Yang Amat Berhormat
Menteri, ini unjuran terpaling tinggi di dunia. Untuk dunia secara purata 4.9 peratus,
negara maju 4.5 peratus, negara membangun 5.1 peratus, Amerika lima peratus, zon Euro
4.3 peratus dan sebagainya. Korea Selatan 3.3 peratus, China 5.6 peratus, Singapura 3.2
peratus, Indonesia 5.9 peratus, Thailand 4.5 peratus dan Malaysia enam peratus.

Jadi, unjuran ini bagi kami agak kurang realistik melihat kepada angka
pertumbuhan, unjuran pertumbuhan pendapatan negara. Kalau berhasil a/hamdulillah
tetapi unjuran itu seperti yang sedia dimaklumkan Yang Berhormat Menteri Kewangan,
harus realistik.

Saya juga ingin menyebut di sini perkara yang kedua ialah tentang jangkaan
jumlah hasil kerajaan. Pertama, unjuran pendapatan. Jangkaan yang disebut ialah RM234
bilion. Tinggi daripada 2021 dan 2022. Ini memang bagi saya munasabah tetapi kalau
dilihat kepada dampak COVID-19 kepada negara, ada hal-hal yang saya akan pertikai.

Oleh kerana 2022 daripada segi kenyataan sebenar hasil itu lebih tinggi daripada
2019. Walaupun jumlah di sini disebut RM234 bilion, 2019 - RM264 bilion tetapi 2019 itu
termasuk suntikan dividen khas PETRONAS RM30 bilion dan juga Program Khas
Pengakuan Sukarela (Special Voluntary Disclosure Programme), inisiatif mantan Menteri
Kewangan, Yang Berhormat Bagan RM6 bilion.

Jadi, kalau ditolak RM36 bilion itu, maknanya unjuran tahun depan itu lebih tinggi
daripada hasil 2019. Kemunasabahannya itu boleh dipertikai kerana kita baru melonjak,
mengangkat ekonomi tetapi tidak mungkin sampai ke tahap 2019 dalam tempoh yang
singkat.

Saya tidak berhasrat membahas secara terperinci untuk memberi ruang kepada
rakan-rakan lain berbahas. Akan tetapi ada juga disebut tentang RM8.283 bilion jumlah
pulangan dari dalam negeri dan lain-lain. Ini saya minta penjelasan daripada Yang
Berhormat Menteri Kewangan. Apakah jumlah pulangan-pulangan itu daripada penjualan
aset yang bagi kita harus dipersoalkan? Apakah penjualan tanah kerajaan ataupun aset-
aset saham dan sebagainya kerana jumlah itu dianggap tinggi.

Ini kerana untuk memenuhi yang disebutkan tadi tentang keperluan kerajaan
meningkatkan hasil tetapi saya minta penjelasan daripada Yang Berhormat Menteri
Kewangan. Begitu juga tentang hasil yang diambil daripada KWAN dan Kumpulan Wang
Amanah Pencen (KWAP) awalnya dan kemudian persaraan pindaan. Akan tetapi saya
cuma hendak ingatkan bahawa kita tidak boleh lari daripada matlamat asal KWAP dan
KWAN untuk menjaga kepentingan generasi akan datang.

Jadi, kalaupun ia merasakan amat terdesak dan perlu untuk sekarang, saya harap
jangan kita jejaskan kepentingan hasil masa depan. Oleh kerana pencen itu akan
bertambah dan akan menjadi beban kepada kerajaan pada masa akan datang. Maka,
sayugia diingat harus ada persiapan sekarang untuk menampung keperluan generasi 10
ke 20 tahun kemudian.

Sebelum saya sentuh lagi soal-soal yang mendasar, saya hendak sebutkan juga
hal-hal yang tidak disentuh, yang disebut dalam belanjawan ini, yang sangat
memprihatinkan dan dikhuatiri akan memberikan implikasi dan impak yang sangat negatif
kepada negara.

Pertama, tentang perjudian. Banyak perkara yang dibangkitkan sebelum ini oleh
Ahli-ahli Yang Berhormat, berulang kali tentang cabutan khas yang dibuat masa Kerajaan
Barisan Nasional 22 kali dan diturunkan masa Yang Berhormat Bagan kepada lapan dan
