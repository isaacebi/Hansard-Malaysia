82 DR.1.11.2021

Okeylah, beliau dibebaskan tanpa dilepaskan. Itu keputusan mahkamah. Akan
tetapi tiba-tiba bahan kes, duit tunai hilang. Siapa nak siasat? Siapa yang mahu
mengambil tanggungjawab terhadap isu yang seperti ini? Oleh sebab itu saya rasa AG
yang ada pada hari ini, seharusnya memberikan ataupun kita membuat satu panduan
dengan kita meminda Perlembagaan supaya dalam isu yang melibatkan rasuah yang
penting ini, SPRM boleh menjalankan pendakwaan bersendirian.

Hal! yang ini yang kita rasakan perlu kita perjuangkan. Maknanya, SPRM boleh
untuk mendakwa kes-kes rasuah, terutama yang berprofil tinggi ini untuk tidak lagi
diganggu oleh Jabatan AG. Akan tetapi kita boleh membincangkan perkara itu daripada
segi teknikalnya dan sebahagiannya boleh kita selesaikan. Saya rasa ia adalah baik untuk
masa depan negara kita dengan AG tidak diberikan kuasa yang begitu luas dan begitu
besar. Baik, itu yang pertama.

Kedua, saya rasa telah sampai masanya Tuan Yang di-Pertua, sistem pilihan raya
kita ini juga perlu dikaji semula. Kalau tidak pun dalam masa terdekat tetapi atas insiden
yang berlaku, di atas MoU yang kita tandatangani antara kita dengan kerajaan sebagai
contoh, maka lahirlah pandangan tentang Anti-Hopping Law. Itu contoh. Maknanya, di
akhir hayat PM yang kelapan, beliau pun mengakui, beliau pun memberikan suatu
pandangan supaya Anti-Hopping Law ini akhirnya akan menjadi suatu undang-undang
dalam negara kita. Kenapa?

Oleh sebab berlakunya adegan penjualan maruah, harga diri. Tuan Yang di-
Pertua, saya nak sebut, wakil rakyat yang sepatutnya, kita adalah lawmaker, kita ialah
pembuat dasar, kita ialah Yang Berhormat yang diberikan mandat oleh rakyat, yang
diberikan kita segala keistimewaan di sini, yang dipandang tinggi. We are lawmakers, kita
mesti mempertahankan kedudukan itu. Bukannya kita ini adalah merupakan political
prostitute. Kita bukan pelacur politik, kita bukan nak menjual kerusi-kerusi yang kita
menangi yang ada pada hari ini.

Maka, sistemnya bagaimana? Terkadang saya difahamkan oleh Yang Berhormat
Menteri Undang-undang, apabila kita bersetuju untuk kita membahaskan ataupun
membincangkan tentang Anti-Hopping Law ini, ada pelbagai persoalan yang dikembalikan
oleh Jabatan Peguam Negara. Saya tidak menafikan itu. Ada harus persoalan-persoalan
yang kita kena jawab secara tuntas, secara perundangan, moralnya bagaimana? Kesnya
macam mana, insidennya macam mana? Ada precedent atau tidak tentang isu ini? Maka,
kita tidak terikat kepada itu sahaja. Mungkin juga perlembagaan negara perlu dipinda satu
hari nanti untuk kita sedikit mengubahkan cara kita berpilihan raya.

Dalam dunia, ada banyak model. Model Amerika Syarikat dengan Kongresnya,
kita hari ini masih pada sistem Westminster. Kita ada model European Union yang boleh
kita perhatikan. Nampaknya selepas 60 tahun negara kita merdeka dengan menggunakan
sistem atau pendekatan first past the post ataupun winner takes all yang menjadikan satu
kawasan itu satu kerusi Parlimen. Saya yang menang- jangan sayalah. Kerusi Damansara
tak silap saya, menang sampai 100 ribu majoriti dengan kawasan yang menang puluhan
undi, sama jumlahnya, sama nilainya. Sistem ini juga apabila sebuah kerajaan tidak dapat
majoriti dua pertiga, maka berlakulah penjualan ataupun horse-trading.

Jadi, macam mana kita nak selesaikan masalah ini secara tuntas? Undang-
undang, saya faham. Anti-Hopping Law oleh dibawa. Akan tetapi kalau kita melihat pada
model Germany, kita melihat kepada model Indonesia. Sebagai contoh, negara jiran kita
di mana mereka semacam mengamalkan sistem profesional representation secara
proportionate. |tu juga mungkin boleh kita fikirkan daripada apa yang kita amalkan pada
hari ini yang mungkin kita ini memang ala Westminster.

Akan tetapi untuk mengelakkan berlakunya, bukan sahaja Anti-Hopping Law
tetapi pembiayaan dana pilihan raya yang menggunakan begitu banyak duit secara
kempennya dan seumpamanya. Bagi saya Tuan Yang di-Pertua, memerlukan kepada
suatu keberanian juga untuk kita melihat dan revisit kembali Perlembagaan dalam negara
kita ini.

Kemudian yang ketiganya Tuan Yang di-Pertua, adalah kita akan pergi untuk
melihat kepada perkara yang saya sebutkan tadi tentang MA63. Ini secara tuntasnya saya
