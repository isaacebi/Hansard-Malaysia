52 DR.1.11.2021

Dato’ Sri Mohd Najib bin Tun Abd Razak[Pekan]: Terima kasih. Pertamanya
Tuan Yang di-Pertua Yang Berhormat Machang telah menyentuh tentang betapa perlunya
kita rapatkan jurang pembangunan di antara Pantai Timur dan Pantai Barat dan itulah
tujuan pokoknya projek ECRL ini dilaksanakan. Ini kerana salah satu daripada kriteria
ataupun faktor yang boleh memberi suntikan kepada ekonomi-ekonomi Pantai Timur ini
ialah untuk ditambah baikkan lagi perhubungan ataupun connectivity.

Bila kita ada connectivity yang lebih baik maka kita akan lebih dekat dengan
pasaran. Bila kita lebih dekat daripada pasaran maka sebagai negeri yang menjadi negeri
pengeluar kita boleh lebih mudah akses kepada market dan satu lagi kita boleh tab dengan
izin pasaran produk-produk dari selatan negara Thailand. Mereka tidak perlu hantar ke
utara, ke Bangkok tetapi boleh hantar melalui ECRL ini melalui Kelantan, ke Kuantan dan
akhirnya kepada pelabuhan Klang.

01530

Cuba bayangkan, bila ada perhubungan seperti ini sudah tentu keseluruhan
Pantai Timur akan lebih terangsang ekonominya. Saya juga setuju dengan pandangan
Yang Berhormat Macang bahawa peluang pekerjaan perlu diwujudkan. Kita perlu lihat
bahawa peluang pekerjaan ini mestilah dihubungkaitkan dengan projek-projek yang
sustainable, dengan izin. Jadi, bila ada projek seperti ini, akan tambahlah peluang dan
permintaan. Bila ada permintaan, pekerjaan-pekerjaan itu akan dapat kita pastikan
kelangsungannya. Sepanjang laluan ini Tuan Yang di-Pertua, kita boleh di stesen-stesen
ini, projek-projek hartanah sepanjang jalan itu, boleh kita beri peluang perniagaan yang
tidak mungkin wujud kalau tidak ada projek connectivity seperti ECRL ini.

[Tuan Yang di-Pertua mempengerusikan Mesyuarat]

Terima kasih kepada Yang Berhormat Pasir Mas yang bangkit tentang soal Pulau
Batu Putih. Perkara ini saya sudah ulas dalam muatan Facebook saya. Oleh sebab saya
amat terkilan Tuan Yang di-Pertua, mengapa Yang Amat Berhormat Perdana Menteri
ketujuh membatalkan rayuan kita ke ICJ. Kononnya kita kena terima keputusan ICJ secara
muktamad. Akan tetapi ada klausa dalam statut ICJ ini, di mana kalau ada fakta baharu
atau new evidence, kita boleh buat rayuan. Kita telah perolehi evidence baharu, kurang-
kurangnya tiga evidence baharu yang jelas yang menyebabkan Kabinet yang saya
pengerusikan pada masa itu membuat keputusan, rayuan keputusan Pulau Batu Putih itu
perlu dilakukan.

Apa yang menjadi pelik, seribu kali pelik, dua minggu sebelum rayuan ICJ itu,
Kabinet masa Yang Amat Berhormat Perdana Menteri ketujuh pengerusi kan, tarik balik
rayuan ke ICJ. Kita sudah kalah, apa salahnya kita teruskan. Boleh jadi kita menang, siapa
tahu. Kalau menang, kedaulatan negara kita terbela, Tuan Yang di-Pertua. [Tepuk] Dalam
isu kedaulatan ini tidak ada kompromi, tidak ada kompromi. Oleh sebab itulah kita mesti
soal siasat kenapa, mengapa rayuan kita ditarik balik pada saat-saat akhir? Singapura
pun terkejut kita buat keputusan tersebut. Kita pun tidak faham dan jawapannya kita mesti
tahu. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Pekan. Yang Berhormat
Raub, 13 minit, silakan.

3.33 ptg.

Tengku Zulpuri Shah bin Raja Puji [Raub]: Terima kasih Tuan Yang di-Pertua.
Bismillahi Rahmani Rahim, Assalamualaikum warahmatullaahi wabarakaatuh. Salam
sejahtera kepada semua Ahli Dewan yang dimuliakan. Terima kasih pada Tuan Yang di-
Pertua kerana memberi saya peluang serta ruang untuk bersama-sama pada petang ini
mengambil bahagian dalam perbahasan Rang Undang-undang Perbekalan 2022.

Saya mulakan dengan Fokus Pertama: Rakyat yang Sejahtera, Strategi 1 —
Memulihkan Kehidupan dan Mata Pencarian. Berkenaan dengan Inisiatif 2 — Akses
Kemudahan Kesihatan Awam, perkara 45 iaitu isu kesihatan mental. Oleh sebab utama
