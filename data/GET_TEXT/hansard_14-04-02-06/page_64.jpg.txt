54 DR.1.11.2021

data tahun 2019, terdapat 3,652 stesen minyak yang berdaftar. Apakah inisiatif untuk
mereka bagi mengejar perubahan ini?

Untuk menggalakkan rakyat supaya bersama-sama menuju neutral karbon, saya
mencadangkan kerajaan supaya memberi inisiatif untuk menggalakkan rakyat memasang
sistem solar bagi menghasilkan tenaga elektrik. la boleh digunakan untuk mengecas EV
pada kos yang lebih rendah berbanding dengan tarif TNB yang dibentangkan. Dengan
ini, ia juga boleh membantu menjana tenaga boleh diperbaharui.

Kerajaan juga sepatutnya memberi skim bebas cukai kepada semua industri
pembuatan barangan eco-friendly untuk kegunaan tempatan dan juga kilang-kilang yang
mengamalkan konsep zero pollution, zero waste, minimum carbon footprint dalam
pengendalian operasi harian.

Pohon juga kerajaan serius dalam perubahan iklim atau, dengan izin, climate
change. Sekarang rakyat mula mempersoalkan mengapa Menteri Alam Sekitar dan Air
tidak hadir Persidangan Perubahan Iklim Pertubuhan Bangsa-bangsa Bersatu 2021 yang
sedang berlangsung di Scotland.

Tuan Yang di-Pertua, dalam fokus ketiga ini, saya juga ingin menyentuh
berkenaan Inisiatif 2 — Alam Sekitar dan Biodiversiti, perkara 217, bahagian pertama,
pemuliharaan alam berkenaan Tasik Chini Reserve. Saya bersetuju dengan peruntukan
ini untuk memulihkan Tasik Chini Reserve. Akan tetapi, pihak Kerajaan Pusat juga harus
memikirkan inisiatif-inisiatif lain untuk negeri-negeri yang kebergantungan hasil daripada
pembalakan dan perlombongan di kawasan hutan simpan supaya pelepasan karbon
dapat dikawal serta secara tidak langsung akan menjamin habitat asal haiwan liar dan
mengurangkan konflik haiwan liar dengan manusia.

Fokus 3 — Ekonomi yang Makmur dan Mampan, Strategi 3 — Konsolidasi Fiskal
dan Kemapanan Hasil, perkara 242, Akta Tanggungjawab Fiskal. Kerajaan tidak boleh
hanya bergantung pada cukai negara. Kerajaan sepatutnya merancang serta serius
membendung ekonomi gelap yang telah merugikan negara ratusan bilion ringgit dalam
masa setahun. Sudah tiba masanya ketirisan, salah guna kuasa, rasuah mestilah
dibendung sepenuhnya.

Dan akhir sekali, kita jangan lupa kepada golongan M40. Ada golongan M40 ini
secara langsung atau tidak, mereka juga menuju ke status B40 kerana wabak pandemik
COVID-19 ini sudah berlalu hampir dua tahun. Pohon kerajaan mempertimbangkan
kepada mereka wang KWSP boleh dikeluarkan sekurang-kurangnya RM10,000 one-off
untuk menguruskan kehidupan mereka. Terima kasih.

Tuan Yang di-Pertua: Terima kasih Yang Berhormat Raub. Saya jemput Yang
Berhormat Jempol. Masa 13 minit, Yang Berhormat.

3.43 ptg.

Dato’ Haji Salim Sharif [Jempol]: Bismillahi Rahmani Rahim. Assalamualaikum
warahmatullahi wabarakatuh, salam sejahtera dan salam keluarga Malaysia. Terima
kasih Tuan Yang di-Pertua kerana mengizinkan saya untuk mengambil bahagian pada
petang ini bagi membahaskan Rang Undang-undang Perbekalan 2022 bertemakan
Keluarga Malaysia, Makmur Sejahtera.

Pertamanya, saya menyambut baik amalan keterbukaan kerajaan menerima
pertimbangan hampir 50,000 cadangan rakyat menerusi Portal Bajet 2022.

Keduanya, saya ingin berterima kasih atas kesungguhan kerajaan untuk
memastikan tiada pihak yang tercicir daripada mendapat bantuan menerusi belanjawan
negara.

Keluarga Malaysia Makmur Sejahtera,
Tema rasmi belanjawan negara,
Segala pandangan diambil kira
Agar rakyat kekal gembira.
