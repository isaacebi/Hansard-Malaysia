DR.1.11.2021 75

Amat positif melihat belanjawan ini cuba menggabungkan pendekatan
belanjawan responsif gender dengan memberi tumpuan melindungi wanita dan kanak-
kanak. Peruntukan spesifik kepada Bahagian D11 Polis Diraja Malaysia dan inisiatif lain
untuk mengatasi keganasan terhadap wanita amat dialu-alukan. Namun usaha ini perlu
dipertingkatkan seperti yang dinyatakan dalam Dokumen Strategi Pakatan Harapan
seperti melaksanakan pelan strategik nasional untuk mengakhiri perkahwinan kanak-
kanak selama lima tahun dan menambah peruntukan untuk menubuhkan tribunal
gangguan seksual seluruh negara.

Ini penting dan selain itu kita harap ada political will. Ini kerana kita tidak mahu
bahawa sungguhpun kerajaan berikan peruntukan tetapi sikap dan tanggapan ke atas
wanita masih kurang elok, khususnya apabila aduan dibuat tentang beberapa gangguan
seksual tetapi tidak diberikan perhatian yang serius oleh pihak kerajaan termasuk Menteri-
menteri sendiri.

Di sini saya berharap bahawa Yang Berhormat Menteri Pembangunan Wanita,
Keluarga dan Masyarakat boleh menegur sikap rakan-rakan mereka yang agak kurang
sensitif yang telah menarik banyak kritikan oleh golongan wanita..

01720

Saya harap bahawa Yang Berhormat Menteri yang ada di sini bolehlah berjumpa
dengan Ahli-ahli Parlimen wanita. Kalau dalam perbincangan, Menteri-menteri lelaki boleh
jumpa dengan pemimpin-pemimpin lelaki Pakatan Harapan. Mengapa Yang Berhormat
Menteri wanita tidak boleh jumpa dengan Ahli Parlimen wanita daripada Pakatan
Harapan? Saya rasa ini kurang diterima. Saya harap Yang Berhormat Menteri yang ada
di sini boleh berikan jaminan sekarang, boleh? Jumpa dengan mereka. Boleh tidak?
[Merujuk kepada Yang Berhormat Titiwangsa] Angguk kepala sahaja? Boleh? Boleh ya.
Okey, angguk kepala sahaja.

Terima kasih kepada Yang Berhormat Menteri, saya rasa kita punya Ahli Parlimen
akan aturkan dengan Yang Berhormat Menteri. Tengok macam Yang Berhormat Datuk
Halimah, Yang Berhormat Menteri Perpaduan Negara, beliau sedia berjumpa.
Sungguhpun kita ada pandangan lain. Dalam kes MITRA, ada banyak isu dengan kes
MITRA. Sila, hendak tanya ya?

Menteri Pembangunan Wanita, Keluarga dan Masyarakat [Datuk Seri Rina
binti Mohd Harun]: Saya juga hendak maklumkan Tuan Yang di-Pertua bahawa kita ada
Majlis Kanak-kanak Kebangsaan yang diadakan tiga kali setahun. Di mana dalam
mesyuarat baru-baru ini untuk Majlis Kanak-kanak Kebangsaan saya telah pun
menjemput Yang Berhormat Segambut untuk duduk bersama dalam mesyuarat tersebut
tetapi dimaklumkan dia tidak dapat hadir ketika itu. Namun begitu, kita sentiasa terbuka
untuk bersama-sama untuk berbincang demi kepentingan rakyat secara keseluruhan.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih, Menteri.

Tuan Lim Guan Eng [Bagan]: Akan tetapi, saya harap buatlah secara serius di
mana kita berikan interaksi. Jangan hanya secara kumpulan besar. Di mana kita hanya
jadi penonton sahaja. Saya cadangkan ialah di mana kita boleh buat engagement atau
libat urus kerana perkara ini penting. Kita pun ada pandangan yang bernas untuk
membolehkan perlindungan yang lebih baik bukan sahaja untuk wanita tetapi juga untuk
kanak-kanak.

Saya harap Yang Berhormat boleh menjemput semua Ahli Parlimen wanita dan
kita boleh sama-sama memperkasakan dan memperkuatkan hak-hak wanita dalam
negara Malaysia. Buatlah ini sebagai satu inisiatif dan usaha bersama kerana itu bukan
satu isu politik. Itu satu isu untuk melindungi hak wanita. Itu yang amat penting sekali.
Terima kasih, saya harap satu mesyuarat boleh diaturkan dengan segera.

Saya sebut tadi tentang MITRA. MITRA ini sesuatu perkara yang menimbulkan
banyak perhatian dan juga kritikan knususnya daripada kaum India. Sungguhpun saya
percaya bahawa Yang Berhormat Menteri telah berusaha secara ikhlas tetapi ia telah
menarik kontroversi. Sebagai Menteri yang bertanggungjawab beliau harus bertindak
