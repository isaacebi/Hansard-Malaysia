DR.1.11.2021 73

“Oh! Itulah usaha mereka.” Di bawah Pakatan Harapan, kita telah berikan RM45.15 juta
tetapi tidak nampak langsung di sini.

Di samping itu, kita juga harap bahawa pihak kerajaan bolehlah memberikan
perhatian yang sama secara munasabah kepada rakyat yang bukan Melayu ataupun
bukan bumiputera. Ada banyak pandangan dalam internet bahawa kalau kita lihat
peruntukan di bawah bajet sebanyak RM332.1 bilion. Sekiranya RM11.4 bilion boleh
diberikan untuk golongan bumiputera dan juga keperluan Islam, mengapakah hanya tidak
sampai RM300 juta untuk golongan bukan Melayu? Kita tidak menghalang atau kita tidak
menentang pemberian yang diberikan untuk golongan bumiputera dan juga keperluan
Islam tetapi naikkan bukan sekadar hanya RM300 juta iaitu berapa tidak sampai pun 0.1
peratus.

Saya rasa harus diberikan tambahan yang lebih daripada jumlah 0.1 peratus ini,
lebih-lebih lagi bila penduduk bukan Islam adalah 30 peratus dalam negara Malaysia. Itu
yang kita minta sahaja. Lebih adil, lebih munasabah supaya kita dapat mencerminkan
konsep Keluarga Malaysia iaitu untuk semua. Jangan abaikan mereka yang juga rakyat
Malaysia.

Saya lihat di sini ada banyak inisiatif atau insentif di bawah Semarak Niaga
sebanyak RM40 bilion. Bantuan kebajikan kepada mereka yang memerlukannya berpuluh
bilion ringgit. Ini adalah hasil daripada cadangan suntikan dana RM45 bilion untuk COVID-
19 sama ada untuk menyelamatkan nyawa ataupun mata pencarian rakyat. Item-item ini
amat penting bagi membolehkan rakyat Malaysia pulih dan membina semula kehidupan
kita dan pada kita beralih ke fasa endemik COVID-19. Pendekatan-pendekatan tersebut
termasuk tetapi tidak terhad kepada bantuan tunai, bagi perniagaan dan isi rumah,
program sokongan pekerjaan dan komitmen untuk memastikan kita terus menambah baik
sistem kesihatan awam.

Kami daripada pembangkang mengulangi komitmen untuk bekerjasama dengan
baik tetapi kita akan tegur seperti yang kita lihat tidak munasabah dan tidak patut dan tidak
adil seperti yang berlaku dalam Belanjawan 2020. Ada cadangan tambahan cukai, cukai
makmur iaitu ialah sesuatu windfall tax untuk perniagaan yang mendapat keuntungan
lebih daripada RM100 juta.

01710

Biasanya kalau ada windfall tax dalam negara lain, ini akan disusuli dengan
pengurangan cukai korporat. So, di sini saya tidak lihat, ada pengurangan dalam cukai
korporat kerana memang kita tahu bahawa cukai korporat dalam Malaysia adalah di
antara yang tertinggi di dunia. Kalau kita hendak menjadi lebih berdaya saing, perkara ini
harus diberikan pertimbangan supaya kita tidak menjadi sebuah negara yang tidak dapat
menarik pelaburan luar negeri kerana perkara cukai ini, di mana kita lihat trend sekarang
adalah untuk mengurangkan cukai korporat.

So, apabila kita buat windfall tax, biasanya sebagai satu tawar menawar adalah
untuk mengurangkan cukai korporat. Akan tetapi di sini saya tidak lihat ia berlaku. Adakah
pihak kerajaan bercadang untuk berbuat demikian? Ada apa-apa usaha kalau bukan
untuk tahun depan, untuk tahun berikutnya? Termasuk juga untuk PKS. Adakah untuk
PKS, kita akan kurangkan lagi cukai seperti mana yang dibuat oleh Kerajaan Pakatan
Harapan?

Untuk RPGT, ia telah pun dimansuhkan untuk tahun selepas tahun keenam. Di
sini saya hendak mendapat jaminan daripada pihak kerajaan kerana kita tidak mahu
pembatalan ini diikuti pada masa depan dengan capital gains tax. Ini kerana ini bukan
masanya. Capital gains tax adalah sesuatu yang boleh mengurangkan daya saing. Saya
rasa ia tidak harus dipertimbangkan dan harap ini boleh diberikan jaminan oleh pihak Yang
Berhormat Menteri supaya ia tidak akan disusuli dengan capital gains tax. Apabila RPGT
selepas tahun keenam diperkenalkan, ini adalah untuk menolak dan juga mengelakkan
daripada mengenakan capital gains tax, dengan izin.

Seperti yang kita semua sedia maklum, tahun ini lebih parah daripada yang kita
jangkakan oleh sebab kegagalan dalam menguruskan pandemik menyebabkan jumlah
kes COVID-19 mencanak naik. Ditambah pula dengan tindakan tidak cekap kita dalam
