2 DR.1.11.2021

Sehingga kini, tiada aduan terhadap agensi pekerjaan swasta yang berlesen di
bawah Akta 246 yang melakukan eksploitasi terhadap pekerja tempatan yang bekerja di
luar negara. Mana-mana orang yang melanggar peruntukan ini apabila disabitkan telah
melakukan sesuatu kesalahan dan boleh dikenakan denda tidak melebihi RM200,000
atau dipenjarakan tidak melebihi tiga tahun atau kedua-duanya sekali yang bersangkutan
akta dan denda yang berkait rapat dengan soalan yang dibangkitkan oleh Yang Berhormat
Tasek Gelugor. Sekian, terima kasih.

Tuan Yang di-Pertua: Terima kasih. Soalan tambahan pertama, silakan Yang
Berhormat.

Datuk Haji Shabudin Yahaya [Tasek Gelugor]: Terima kasih kepada Yang
Berhormat Timbalan Menteri yang telah memberikan penjelasan sebentar tadi. Tuan Yang
di-Pertua, isu ini pernah mendapat liputan meluas oleh media di Australia dan juga di
Malaysia apabila seorang wartawan daripada akhbar Utusan Malaysia telah menyamar
sebagai buruh haram di sebuah ladang buah-buahan di Australia.

Soalan saya, apakah tindakan bagi menghalang aktiviti ini berterusan, terutama
selepas sempadan negara dibuka nanti serta menghalang sistem perhambaan moden
yang memburukkan nama Malaysia kerana sebenarnya ramai pekerja yang pergi ke sana
tanpa kawalan dan sebagainya, mereka tidak mendapatkan layanan yang sebaiknya,
sama ada daripada segi gaji ataupun daripada segi tempat tinggal dan sebagainya. Jadi,
apakah inisiatif yang lebih berkesan daripada pihak kerajaan terutama sekali untuk
mengenal pasti ejen-ejen yang tidak berlesen. Terima kasih.

Tuan Yang di-Pertua: Terima kasih. Silakan, Yang Berhormat Timbalan Menteri.

Datuk Haji Awang bin Hashim: Terima kasih Tuan Yang di-Pertua. Terima kasih
kepada sahabat daripada Tasek Gelugor yang membangkitkan soalan ini yang sangat
baik bagi kita. Soalan yang sangat baik kerana ini adalah apabila kita selepas pandemik
COVID-19 ini, sempadan-sempadan kita akan dibuka satu demi satu mengikut fasa yang
kita akan tentukan. Jadi bila begitu dia akan berlakulah seperti mana persoalan yang
dibangkitkan oleh Yang Berhormat Tasek Gelugor tadi.

Jadi, demi memastikan aktiviti penyeludupan migran tidak menjejaskan
kerukunan dan keharmonian masyarakat Malaysia, kerajaan mengambil pelbagai langkah
di antaranya menguatkuasakan Akta Antipemerdagangan Orang dan Antipenyeludupan
Migran 2007 berpandukan Pelan Tindakan Kebangsaan Antipemerdagangan Orang
2016-2020 yang melibatkan agensi-agensi kerajaan seperti:

(i) Polis Diraja Malaysia;

(ii) Jabatan Imigresen Malaysia;

(iii) Jabatan Kastam Diraja Malaysia;

(iv) Agensi Penguatkuasaan Maritim Malaysia; dan
(

v) Jabatan Tenaga Kerja, Kementerian Sumber Manusia akan
menjalankan operasi secara bersepadu dan juga risikan.

01010

Jadi untuk kali ini, KSM diberi peranan mengetuai MAPO iaitu membuat kajian
dan juga penyelidikan tentang imigran yang akan keluar dan masuk secara illegal ke
dalam negara. Jadi, mengadakan juga kerjasama dengan beberapa organisasi
antarabangsa bagi tujuan perlindungan dan kebajikan mangsa seperti mana International
Justice Mission, International Organization for Migration, Australia-Asia Program to
Combat Trafficking in Persons dan juga Médecins Sans Frontiéres (Doctors Without
Borders) yang mencakupi usaha sama dalam perkara penghantaran pulang, perlindungan
kempen kesedaran, penerangan hak-hak mangsa dan pengurusan kes.

Jadi dalam keadaan ini, penubuhan Pasukan Petugas Khas Antipemerdagangan
Orang dan Antipenyeludupan Migran iaitu dipanggil ATIPSOM Task Force yang terdiri
daripada wakil agensi penguatkuasaan dan perundangan. Jadi, kita mengenal pasti
tempat-tempat yang sering menjadi points of entry penyeludup-penyeludup yang
