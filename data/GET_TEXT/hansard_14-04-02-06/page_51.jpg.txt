DR.1.11.2021 41

dilaksanakan dan tidak ada kluster Chini pada waktu itu. Jadi, sebenarnya ia objektif. Jadi
harap untuk PRN Melaka ini boleh dibuat SOP yang terbaik, boleh berkempen dengan
kita utamakan keselamatan rakyat dan sudah ada contoh daripada SPR sendiri. Terima
kasih, Yang Berhormat Port Dickson.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Pulai.

Dato’ Seri Anwar bin Ibrahim [Port Dickson]: Terima kasih, Yang Berhormat
Pulai. Saya percaya Perdana Menteri akan mengambil tindakan. Dia janji dengan saya
sudah banyak hari tetapi SOP belum keluar lagi. [Ketawa]

Tuan Yang di-Pertua, tadi saya sentuh tentang tender Kementerian Pertahanan
yang tidak dijawab oleh Menteri Pertahanan. Akan tetapi ada juga hal-hal yang
dibangkitkan tidak dijawab termasuk Transit Acquirer Sdn. Bhd. Kementerian
Pengangkutan. Saya minta supaya Speaker memastikan dan saya tidak mahu menjadi
isu usul khas, apa semua, jawab sahajalah dalam perbahasan. Saya tidak akan ulang
apa yang saya sebut.

Saya hendak sentuh juga tentang perubahan iklim. Petronas dalam soal hijau ini
agak ke depan. Perdana Menteri dalam ucapan RMKe-12 pertama kali meletakkan bebas
karbon ini dan program hijau dan persekitaran yang lebih jelas dalam negara kita. Ini kita
alu-alukan. Kita tahu Persidangan Perubahan Iklim PBB Ke-26 (COP-26) bermula 31
Oktober dan berakhir dalam tempoh dua minggu. Saya percaya pendekatan kita,
walaupun kita tidak hadir di peringkat Menteri atau tertinggi, harus ada satu ketegasan
tentang proses perolehan hijau kerajaan dan juga ekonomi hijau dengan tambah
pekerjaan untuk rakyat. Maknanya insentif baharu itu lebih jelas.

Ada yang disentuh secara ringkas oleh Menteri Kewangan. Saya alu-alukan tetapi
saya harap perkara-perkara sedetil mungkin macam elektrik, LED umpamanya, itu dapat
mengurangkan sedikit dan juga insentif dalam bidang pertanian yang memenuhi
keperluan perubahan iklim. Jadi nampak kita tidaklah janggal dan ia selari dengan jaminan
Perdana Menteri tatkala melancarkan atau mengumumkan Rancangan Malaysia Ke-12
baru-baru ini.

Jadi saya harap soal neutrality carbon, walaupun bagi negara membangun itu
harus mengambil masa lebih panjang tetapi mesti ada a definitive plan yang tidak hanya
kata kita akan selesaikan pada sekian-kian tahun. Jadi, the neutrality carbon ini ditekankan
dan dijelaskan peringkat tahun pelaksanaannya supaya insentif bagi syarikat-syarikat
baharu itu diberikan kepada syarikat yang memenuhi keperluan green technology ini.
Saya tengok beberapa negara lebih ke depan dalam hal ini.

Saya ada sedikit pengalaman, Tuan Yang di-Pertua, dengan melihat
perkembangan beberapa syarikat yang sangat rigid tentang hijau tetapi mencatat
keuntungan yang baik. Jadi, bukan semua yang perlukan insentif tetapi perlukan
kelulusan dan ketegasan kerajaan memberi sokongan supaya pulangan mereka itu
berhasil.

Akhir kalam, saya hendak sebut tentang tadi pelanggaran hukum dan juga
penyelewengan dan boros. Saya percaya Ahli-ahli Parlimen akan bangkitkan Laporan
Ketua Audit Negara. Tetapi kita kena faham, Ketua Audit Negara itu hanya menjurus
kepada beberapa jabatan. Tidak mampu kesemuanya. Oleh sebab itu saya agak hairan
dengan soal cakap tata kelola, pengurusan, ketelusan. Itu Menteri Kewangan tidak
memberi tambahan peruntukan yang besar atau lebih kepada Jabatan Audit Negara.

Jadi, saya mengusulkan biar ada sedikit tambahan peruntukan supaya mereka
lebih berkesan untuk membantu Menteri Kewangan, membantu kerajaan dan membantu
negara menyelamatkan wang yang begitu banyak.

Tuan Mohamad bin Sabu [Kota Raja]: Saya hendak tanya sikit ini. Bila
diumumkan oleh Menteri Kewangan, ramai yang bertepuk dan kita pun gembira.
Penyelewengnya kita tahu setahun lagi atau dua tahun lagi dalam laporan audit. Kami di
penghujung pemerintahan PH hari itu, kita sudah mula letakkan pegawai SPRM di setiap
pejabat Menteri supaya kawalan lebih awal dibuat. Bukan setelah dua tahun kita tahu
