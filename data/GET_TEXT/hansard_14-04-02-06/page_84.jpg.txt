74 DR.1.11.2021

penetapan Perintah Kawalan Pergerakan. Oleh itu, tentu usaha untuk kita memberikan
suntikan RM45 bilion di mana RM4 bilion adalah untuk menaikkan kemudahan dalam
hospital kita. Saya harap bahawa kita berikan sekurang-kurangnya RM1 bilion untuk
menaikkan wad ataupun rawatan emergency ataupun kecemasan dalam hospital kita,
termasuk juga ICU dan sebagainya, membantu frontliners yang merupakan pihak utama
dalam menangani pesakit-pesakit COVID-19.

Tuan Yang di-Pertua, saya juga ingin membangkitkan tentang CPO. CPO
dicadang untuk dinaikkan levi kelapa sawit di Sabah dan Sarawak daripada 1.5 peratus
kepada tiga peratus apabila harga telah naik melambung lebih RM3,500. Sungguhpun
kerajaan mempertahankan langkah ini sebagai satu usaha untuk menyeragamkan kadar-
kadar di antara seluruh negara, saya rasa ia tidak mengambil kira keadaan yang berbeza
di antara Malaysia Timur dan Malaysia Barat.

So, saya harap Yang Berhormat Menteri Hal Ehwal Sabah dan Sarawak ada di
situ— ini harus diberikan perhatian. / think you are aware of this issue, isn’t it? So, | think
you should handle that because ada rakyat dari Sabah dan Sarawak ada bangkitkan pada
pihak saya. So, di sini saya pun tidak mahu cerita lebih panjang. Saya rasa Yang
Berhormat Menteri boleh sampaikan kepada Yang Berhormat Menteri Kewangan bahawa
perkara ini harus dipertimbangkan lagi supaya tidak ada rasa diskriminasi di kalangan
pengusaha-pengusaha kelapa sawit di Sabah dan Sarawak. So, mungkin Yang Berhormat
Menteri boleh berikan maklum balas kepada pihak saya.

Lagipun, kalau kita linat daripada segi bantuan kebajikan, saya pun tidak mahu
pergi panjang lebar tetapi saya harap bahawa bantuan ini dapat dipercepatkan khususnya
usaha untuk kita mencetus atau menjanakan peluang-peluang pekerjaan. Kita telah buat
beberapa cadangan dan ia telah pun di pakej sebagai satu usaha jana kerja sebanyak
RM2 bilion. Kita harap bahawa insentif gaji dan insentif pengambilan dapat diberikan
dengan cepat. Itu sekurang-kurangnya RM500 untuk pekerja-pekerja untuk tempoh dua
tahun, RM500 sebulan.

Untuk majikan, insentif pengambilan kerja untuk majikan yang mengambil pekerja
tempatan sebanyak RM300 sebulan untuk tempoh dua tahun juga supaya dapat
menggalakkan pengambilan pekerja tempatan dan kita kurangkan kebergantungan
kepada pekerja-pekerja asing. Ini tentu akan menjana peluang pekerjaan sekurang-
kurangnya 150,000 hingga 200,000 pekerjaan.

Kita kena faham bahawa sungguhpun pihak kerajaan tidak bercadang untuk
naikkan kadar minimum RM1,200 dan sebaliknya Yang Berhormat Timbalan Menteri
Sumber Manusia menyatakan ingin melonggarkan kadar yang kita hasratkan sebanyak
RM1,500 sebulan kepada RM1,200, saya harap perkara ini boleh dipertimbangkan.

Ini kerana dengan keperluan hidup, itu bukanlah satu kadar yang selaras dengan
gaji kehidupan atau living wage sepertimana yang disenaraikan oleh Bank Negara
Malaysia. Saya tidak ada masa untuk menyatakan secara panjang lebar apakah
pentingnya itu gaji kehidupan. Ini kerana ia bukan sekadar untuk makan dan pakai baju
sahaja tetapi untuk hidup dengan penuh bermaruah dan perkara ini saya harap dapat
diberikan perhatian.

Pakej kewangan bernilai RM40 bilion untuk perniagaan di bawah SemarakNiaga
yang terdiri daripada pinjaman langsung, jaminan kredit dan suntikan ekuiti seperti yang
dicadangkan dalam permintaan dana COVID-19 berjumlah RM45 bilion yang dicadangkan
oleh PH, tentu adalah satu usaha yang dicadangkan oleh pihak kami. Kita harap bahawa
ini akan diberikan dengan cepat secara langsung dan jangan hanya kita terhad dalam
bentuk jaminan kredit dan kemudahan mudah sahaja. Ini kerana ini tidak akan membantu
perniagaan-perniagaan khususnya PKS yang menghadapi kesukaran.

Bagi bantuan buat isi rumah, beberapa inisiatif diumumkan turut mengandungi
cadangan dikemukakan dokumen strategi PH, khususnya memperluaskan jaringan
keselamatan sosial kepada pekerja bekerja sendiri dan bukan formal. Peruntukan RM80
juta kepada suri rumah dan ibu tunggal melalui KWSP dan PERKESO selari dengan
cadangan pihak kami. Peningkatan bantuan tunai seperti yang diusahakan PH melalui
Bantuan Keluarga Malaysia akan beri manfaat kepada mereka yang perlukannya.
