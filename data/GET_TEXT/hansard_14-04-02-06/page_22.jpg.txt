12 DR.1.11.2021

berkenaan di bawah kementerian, tidak ada banduan ini yang setakat ini menolak untuk
diberi vaksin. Cuma sahaja untuk pelaksanaan suntikan vaksin ini kepada mereka yang
terlibat. Untuk makluman, sebenarnya mereka yang telah diberi vaksin setakat ini dalam
jumlah yang agak ramai iaitu 107,990 orang setakat 27 Oktober 2021. Terima kasih.

Tuan Yang di-Pertua: Terima kasih. Ada soalan tambahan kedua? Tidak ada?
Yang Berhormat Puchong ada apa-apa hendak tambah? Tidak ada.

Tuan Gobind Singh Deo [Puchong]: Tadi soalan saya Tuan Yang di-Pertua,
berkenaan dengan langkah-langkah yang diambil untuk memastikan bahawa mereka
yang belum divaksin ataupun hanya mendapat satu dos dikawal pergerakan mereka
kerana mereka ini keluar masuk dari penjara.

Dalam keadaan tersebut, ada risiko kepada pihak-pihak yang mereka lalui
mahkamah, pihak polis, pihak penjara dan sebagainya. So, itu soalan saya. Kita faham
bahawa bukan semua yang telah pun menerima vaksin dan dalam keadaan tersebut
memang ada risiko, jadi kita ini knuatir bagaimana kerajaan hendak mengawal keadaan
itu. tu soalan saya. Terima kasih.

Tuan Yang di-Pertua: Yang Berhormat Timbalan Menteri, boleh tambah tidak?

Tuan Jonathan bin Yasin: Yang Berhormat, sebenarnya mereka yang di
penjara, mereka mengikut SOP, memakai PPE ketika mereka membawa banduan-
banduan ini, sama ada urusan yang pertama ataupun sehingga kepada urusan kepada
mahkamah.

Sebenarnya setiap mereka juga yang baru masuk, semua di seluruh di penjara
Malaysia terdapat satu transit point, di mana mereka tidak boleh bersama dengan
banduan-banduan lain, mereka diasingkan terlebih dahulu. Usaha kerajaan termasuklah
menggunakan PLKN ini untuk ditempatkan sebagai pusat transit sebelum mereka dihantar
ke penjara sebenar. Terima kasih.

7. Dato’ Seri Haji Idris bin Jusoh [Besut] minta Menteri Pembangunan Usahawan
dan Koperasi menyatakan apakah langkah yang diambil bagi membantu pemulihan
bidang keusahawanan, khasnya dalam usaha memanfaatkan platform digital sedia ada
seperti media sosial, laman sesawang dan e-pasaran.

Menteri Pembangunan Usahawan dan Koperasi [Tan Sri Noh bin Haji Omar]:
Terima kasih Yang Berhormat. Boleh buka mask kah?

Tuan Yang di-Pertua: Sila, sila.

Tan Sri Noh bin Haji Omar: Dewan Negara boleh buka, kita pun boleh buka lah.
Terima kasih Tuan Yang di-Pertua. Terlebih dahulu saya ingin merakamkan ucapan terima
kasih kepada Yang Amat Berhormat Perdana Menteri dan juga Yang Berhormat Menteri
Kewangan atas keprihatinan kerajaan dalam usaha membantu usahawan semasa
pembentangan Bajet 2022 pada minggu lepas.

Tuan Yang di-Pertua, merujuk kepada soalan yang ditanya oleh Yang Berhormat
Besut, Kementerian Pembangunan Usahawan dan Koperasi (MEDAC) sentiasa komited
dalam memperkukuhkan daya tahan perusahaan mikro kecil dan sederhana (PMKS)
melalui adaptasi teknologi dan digitalisasi termasuk manfaatkan platform digital seperti
media sosial, laman sesawang dan juga e-pasaran.

Untuk makluman Yang Berhormat, secara keseluruhannya sehingga Ogos 2021
sebanyak 617,738 PMKS telah menggunakan platform e-dagang di bawah Pelan Hala
Tuju Strategik e-Dagang Nasional. Pencapaian ini diperoleh melalui pelbagai program
merentasi kementerian dan juga agensi serta kerjasama dengan pihak swasta.

MEDAC telah mengambil inisiatif dengan menggabungkan platform e-dagang
yang sedia ada di bawah satu nama iaitu MEDAC iaitu MEDAC MALL bagi menyokong
inisiatif di bawah Pelan Hala Tuju Strategik e-Dagang Nasional dengan menggabungkan
beberapa platform yang sedia ada di bawah MEDAC seperti WarungKu di bawah SME
