DR.1.11.2021 53

terjadi ini disebabkan oleh kemurungan ataupun depresi akibat terkurung lama semasa
pandemik COVID-19, masalah kewangan, hilang punca pendapatan, perselisihan rumah
tangga, kesempitan hidup dan juga penyalahgunaan dadah. Kurang lebih 1,708 kes
kajian kejadian di sepanjang pandemik COVID-19 ini atau purata melebihi 93 kehilangan
nyawa setiap bulan. Di sini saya ingin menekankan penyalahgunaan dadah. Selain
daripada peruntukan yang akan dibagi RM70 juta ini untuk perkhidmatan sokongan
kaunseling dan psikososial, menambah program advokasi serta memperkasakan peranan
NGO penggerak program kesihatan mental.

Tuan Yang di-Pertua, sudah tiba masanya untuk kerajaan meminda Akta Dadah
Berbahaya 1952 dan 1983 kerana undang-undang ini terlalu lama. Masalah ini tidak akan
selesai walaupun peruntukan diberi. Justeru itu, undang-undang perlu diperkasakan. Saya
ingin membincangkan Fokus Pertama iaitu berkenaan dengan Inisiatif 3 — Pendidikan
Berkualiti Untuk Semua, berserta dengan Fokus Ketiga: Ekonomi Makmur dan Mampan,
disekalikan. Strategi 2— Merapatkan Jurang Ekonomi, Inisiatif 3 — Projek Ketersambungan
Digital. Perkara 48, 49, 50, 51, 52, 53 dan juga perkara 236, 235 dan 237. Kalau kita
tengok lihat semua ini, sepatutnya pihak kerajaan memperkasakan serta penumpuan
khusus untuk pendidikan digital atau pendidikan jarak jauh. Dengan secara menyeluruh,
dengan mengambil kira pengoperasian sekolah yang terjejas akibat pandemik COVID-19.
Dengan penyediaan dan memperbanyakkan infrastruktur jalur lebar internet serta
pemilikan peranti-peranti yang interaktif untuk murid dan guru.

Tuan Yang di-Pertua, saya ingin memberi komen berkenaan Fokus Pertama di
bawah Strategi 2 — Membangun Sebuah Keluarga Malaysia, Inisiatif 2 perkara 92
bersekali dengan Inisiatif 4 — Infrastruktur Luar Bandar, perkara 138. Peruntukan RM2.5
bilion untuk mengurangkan jurang pembangunan antara wilayah. Bahagian kedua,
RM382 juta bekalan air luar bandar dan bekalan air alternatif, sasaran 4,800 buah rumah.
Apa yang hendak saya sebut di sini ialah masyarakat minoriti komuniti Orang Asli kurang
lebih 200 orang. Sebenarnya masih banyak lagi sebahagian besar masyarakat Orang Asli
di semenanjung tidak mendapat bekalan air bersih. Dalam semakan saya, ada dua
perkara utama yang berlaku:

(i) paip saluran air bukit sudah terlalu lama dan pecah; dan

(ii) motor pam air bawah tanah serta sistem solar tidak
diselenggarakan.

Pada 27 Julai 2009, syarikat Rossington Consolidated Sdn. Bhd. telah
dianugerahkan projek bernilai RM113.8 juta yang melibatkan 82 perkampungan Orang
Asli negeri Pahang. Kebanyakannya telah rosak dan ada yang terbengkalai. Pohon pihak
kerajaan semak balik untuk peruntukan bekalan air luar bandar ini demi kesejahteraan
rakyat.

Untuk bahagian ketiga dan keempat, berkenaan bekalan elektrik luar bandar yang
sasarannya 2,100 buah rumah serta 7,000 unit lampu jalan kampung. Saya
mencadangkan kerajaan supaya boleh mulakan sistem pemasangan solar bumbung
untuk rumah-rumah ini dan juga sistem solar lampu jalan. Pihak kerajaan boleh
menggalakkan sebanyak mungkin ruang bumbung untuk pemasaran solar sebelum
melaksanakan projek solar di kawasan tanah yang berskala besar. Lebih banyak galakan
perlu diberikan kepada kawasan tanah yang terbiar atau tanah yang tidak memberi
sebarang ekonomi untuk sistem solar berskala besar.

Tuan Yang di-Pertua, seterusnya saya ingin pergi ke Fokus Ketiga: Ekonomi Yang
Makmur dan Mampan, Strategi 1 — Agenda Kelestarian, Inisiatif 1 -— Amalan Rendah
Karbon, perkara 213, Yang Amat Berhormat Perdana Menteri menzahirkan untuk
menjadikan Malaysia sebagai sebuah negara neutral karbon seawal-awalnya pada tahun
2050. Justeru itu, saya ingin bertanya pada pihak kerajaan tentang perkara 216 iaitu
kenderaan elektrik (EV).

01540

Walaupun banyak inisiatif pengecualian, pelbagai cukai diberikan, mungkin
kerajaan lupa dengan infrastruktur sistem pengecas EV ataupun kereta elektrik. Mengikut
