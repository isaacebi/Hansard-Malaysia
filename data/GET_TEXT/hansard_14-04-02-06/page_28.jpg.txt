18 DR.1.11.2021

keseluruhan pesisir Pantai Timur Sabah melibatkan penggunaan aset laut daripada
pelbagai agensi dan keselamatan serta pertahanan yang dikoordinasi oleh ESSCOM.

Dari 1 Mei 2020 sehingga 29 Oktober 2021, seramai 813 orang warga PATI
Filipina telah ditangkap menerusi Ops Benteng di negeri Sabah. Berhubung dengan isu
ketelusan pasukan keselamatan yang beroperasi di ESSZONE, tiga elemen utama di
ESSCOM iaitu ATM, PDRM dan APMM mempunyai unit integrit) masing-masing yang
membuat pemantauan secara berkala kepada pegawai dan anggota yang bertugas
berkelapangan. Unit integriti di setiap perkhidmatan tersebut juga menjalankan kerjasama
strategik dengan SPRM untuk melaksanakan kempen-kempen kesedaran dan tindakan
pencegahan melibatkan pegawai dan anggota.

Selain itu, dasar pusingan kerja dan pertukaran pegawai dan anggota yang telah
berkhidmat sekurang-kurangnya tiga hingga lima tahun juga turut dilaksanakan oleh
pasukan keselamatan. Terima kasih Tuan Yang di-Pertua.

Tuan Yang di-Pertua: Terima kasih. Yang Berhormat.

Dato’ Sri Bung Moktar bin Radin [Kinabatangan]: Tuan Yang di-Pertua, isu
keselamatan di Pantai Timur Sabah ini amat penting di mana keraguan daripada pelbagai
pihak termasuk pelabur-pelabur yang ingin melabur di Pantai Timur Sandakan ini amat
tinggi. Ada di antara mereka telah pun membuat operasi mereka sebab ada kebimbangan.

Kedua, ada sebilangan rakyat Malaysia yang telah membuat migrasi sebab
mereka tidak ada keyakinan untuk tinggal di Pantai Timur Sandakan ini.

Jadi, saya ingin memohon kerajaan untuk memberikan kepastian iaitu langkah-
langkah yang komprehensif untuk memastikan bahawa jajaran Pantai Timur Sandakan
dan keseluruhannya ini dijaga secara lebih hebat dan meyakinkan rakyat di Sabah yang
tinggal di kawasan itu bahawa akan tidak ada apa-apa pencerobohan yang berlaku.
Terima kasih.

01120
Tuan Yang di-Pertua: Terima kasih. Silakan Yang Berhormat Timbalan Menteri.

Tuan Jonathan bin Yasin: Terima kasih kepada Yang Berhormat Kinabatangan.
Sebenarnya memang KDN mempunyai perancangan di bawah ESSCOM untuk membuat
beberapa lagi penambahbaikan terutamanya dalam perancangan iaitu seperti pembinaan
Pos Manalunan, Kinabatangan dan juga pembinaan Pos Menggaris, Kalabakan; membina
semula Pos Kuala Meruap, Lahad Datu; pembinaan pangkalan bot peronda Batalion 15
PGA di Sungai Siguntur, Sandakan; pembinaan Pangkalan Operasi Hadapan di Pulau Si
Amil, Semporna dan juga terdapat cadangan untuk menambahkan lagi PGA baharu iaitu
untuk PGA Kudat dan juga di Keningau sebagai tambahan untuk menjaga supaya
keselamatan negeri Sabah, khususnya mencegah PATI daripada memasuki Sabah, serta
meningkatkan keyakinan para pelabur untuk tetap kekal di dalam kawasan Pantai Timur
supaya mereka boleh berniaga dengan selamat. Terima kasih Tuan Yang di-Pertua.

Tuan Yang di-Pertua: Terima kasih. Ada soalan kedua?
Datuk Seri Panglima Wilfred Madius Tangau [Tuaran]: Ya, saya Tuaran
Tuan Yang di-Pertua: Yang Berhormat Tuaran.

Datuk Seri Panglima Wilfred Madius Tangau [Tuaran]: Terima kasih Tuan
Yang di-Pertua. Terima kasih Yang Berhormat Timbalan Menteri. Banyak diperkatakan
tentang pelbagai langkah yang diambil untuk memastikan keselamatan di pantai timur itu
terjaga. Saya ingin bertanya kepada Yang Berhormat Timbalan Menteri, nyatakan aset-
aset yang ada dari segi pelengkapan bot, dari segi kakitangan dan sebagainya. Adakah
masih lagi pihak kementerian menghadapi masalah-masalah seperti bekalan diesel dan
sebagainya sehingga aset-aset ini tidak berjalan?

Saya juga ingin tahu, apakah di Pantai Timur ini masih lagi dilaksanakan curfew?
Ini sebab selama ini tidak lagi diumumkan. Adakah ia disambung curfew, curfew di Pantai
Timur? Oleh sebab tidak lagi disebut terutama sekali apabila ada darurat tempoh hari,
