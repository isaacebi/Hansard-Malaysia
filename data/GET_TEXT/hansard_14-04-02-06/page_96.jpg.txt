86 DR.1.11.2021

orang berbaris dan berurusan kita boleh tengok. Bagi setiap 10 orang etnik mana yang
datang. Jadi kalau kawasan saya, Kulim-Bandar Baharu itu jelas.

Jadi sambil berurusan dengan mereka hampir setiap orang minta, “Datuk kalau
nanti Datuk berucap di Parlimen tolong bawa isu MITRA...”. Saya dengar pandangan
mereka. Lebih-lebih lagi bila saya buat sedikit pencarian saya dapati bahawa SPRM pun
sudah memulakan tindakan.

Saya baca 15 Oktober, SPRM buat kenyataan telah membuka kertas siasatan
terhadap aduan berhubung penyelewengan dana di bawah agensi Unit Transformasi
Masyarakat India Malaysia (MITRA). Sepuluh hari selepas itu 16 orang pengarah syarikat
ditahan berhubung dengan penyelewengan dana MITRA. Kemudian pasukan penyiasatan
membuat anggaran jutaan ringgit daripada RM100 juta yang diperuntukkan itu untuk
pembangunan sosioekonomi dan program peningkatan kemahiran telah diselewengkan
untuk kegunaan peribadi.

Mereka juga berjaya establish anggaran 60 peratus geran MITRA tidak sampai
kepada kumpulan sasaran. Apa yang paling sedih sekali tidak sampai kepada golongan
B40 komuniti India. Saya berpendapat ini satu kejadian yang sangat menyayat hati. Tidak
terfikir oleh saya mereka yang diberi amanah untuk mengurus dana sebesar RM100 juta
untuk tujuan membantu orang miskin daripada kaum India ini, sampai tergamak terlibat
dengan perbuatan seperti ini.

Sementara agensi penyiasatan meneruskan siasatan, saya percaya Menteri yang
berkenaan harus tampil untuk memberikan jawapan tentang ketelusan, tentang amalan
tata kelola di mana silap dan kelemahan dari sudut pelaksanaannya. Niatnya baik,
komitmen telah diberikan RM100 juta, pelaksanaannya itu ada kecacatan. Saya
berpendapat tidak perlu ada denial syndrome, sindrom penafian. Oleh sebab kalau ada
denial syndrome siasatan tidak akan dapat berjalan. Oleh sebab itu, saya syorkan supaya
topik ini apabila penggulungan oleh kementerian berkenaan disinggung dan dijawab
secara telus...

Puan Kasthuriraani a/p Patto [Batu Kawan]: Yang Berhormat...

Datuk Seri Saifuddin Nasution bin Ismail [Kulim-Bandar Baharu]: Ya.

Puan Kasthuriraani a/p Patto [Batu Kawan]: ...Sedikit.

Datuk Seri Saifuddin Nasution bin Ismail [Kulim-Bandar Baharu]: Ya, silakan.
01820

Puan Kasthuriraani a/p Patto [Batu Kawan]: Yang Berhormat, sedikit.

Datuk Seri Saifuddin Nasution bin Ismail [Kulim-Bandar Baharu]: Ya, silakan.

Puan Kasthuriraani a/p Patto [Batu Kawan]: Terima kasih Yang Berhormat,
terima kasih Tuan Yang di-Pertua. Apakah pandangan Yang Berhormat terhadap
cadangan sekiranya laporan perbelanjaan permohonan MITRA dibentangkan di Parlimen
selain daripada laporan tersebut diletakkan atas meja semua Ahli Parlimen?

Hari ini saya pasti Yang Berhormat sendiri tidak tahu NGO mana di kawasan Yang
Berhormat yang telah menerima geran ataupun peruntukan daripada MITRA. Saya sendiri
tidak tahu. Jadi untuk ketelusan dan untuk menjunjung integriti bukan sahaja MITRA tetapi
Kementerian Perpaduan Negara, maka cadangan saya adalah laporan perbelanjaan
MITRA diletakkan atas meja saya. Sekiranya SMS yang viral itu tidak keluar, maka kita
tidak akan tahu bahawa wujud unsur-unsur penyelewengan atau tidak mengikut
penyiasatan SPRM tetapi hari ini sudah jelas. Apakah pandangan Yang Berhormat?
Terima kasih.

Datuk Seri Saifuddin Nasution bin Ismail [Kulim-Bandar Baharu]: Terima
kasih sahabat saya dari Yang Berhormat Batu Kawan. Tuan Yang di-Pertua, ini pangkat
adik sayalah. Ayah dia dengan ayah saya orang kuat Union. Ayahnya P. Patto dan
ayahanda saya suatu ketika dahulu orang kuat Union. Jadi, hari ini kami bertemu di
Parlimen ini dan beliau mewakili Batu Kawan.
