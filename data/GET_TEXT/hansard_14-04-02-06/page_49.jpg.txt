DR.1.11.2021 39

Hutang dan liabiliti memang disentuh oleh Yang Berhormat Menteri. Saya hendak
sentuh sikit lagi tentang CPTPP. CPTPP ini ada kementerian yang ghairah sangat. Akan
tetapi sementara kita negara perdagangan yang harus menyokong FTA dan semua ini,
kita harus jaga kepentingan kita. Ada dasar-dasar kita yang patut kita teliti kepentingan
pekerjaan, kepentingan dasar affirmative action yang semua akan terbantut kalau kita ikut
peraturan yang ditetapkan, proses government procurement, perolehan kerajaan. Itu
mesti ikut international standard. Saya tahu dulu itu masalah kita dengan Bank Dunia iaitu
menetapkan mesti ikut kaedah dia.

Jadi, kalau begitu syarikat-syarikat tempatan tidak ada harapan kerana dia
competition. Begitu juga tentang kedudukan syarikat-syarikat state-owned enterprises
(SOE) yang akan terjejas, intellectual property juga akan terjejas.

Jadi, oleh yang demikian, saya harap dengan belanjawan ini dan dengan
penegasan Yang Berhormat Menteri, hal-hal ini dapat diteliti semula walaupun ini urusan
CPTPP ini adalah urusan kementerian lain tetapi ini harus diputuskan oleh kabinet.
Kabinet harus teliti bukan hanya kerana desakan mana-mana kerajaan besar, pengaruh
besar. Kita mesti jaga kepentingan negara kita daripada segi perolehan, daripada segi
intellectual property, daripada segi kepentingan bidang pertanian dan daripada segi
affirmative action. Ada bidang yang kita patut bantu rakyat kita sama ada bumiputera
ataupun bukan bumiputera yang memerlukan perlindungan daripada kita.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Celahan. Ketua Pembangkang, pencelahan. Hang Tuah Jaya.

Timbalan Yang di-Pertua [Dato’ Mohd Rashid Hasnon]: Yang Berhormat Hang
Tuah Jaya.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Terima kasih Ketua Pembangkang. Tadi berkaitan dengan aset quo tadi yang
tentang HSR. Saya lihat lewat kebelakangan ini Ahli Parlimen Pekan membawa isu ini
dengan banyak kali menyatakan bahawa rugi sebenarnya HSR ini ditangguhkan.
Walaupun kita tahu tadi seperti mana yang disebutkan oleh Ketua Pembangkang ia
membabitkan soal kedaulatan. Jadi, oleh sebab Yang Amat Berhormat Perdana Menteri
ada di sini, kita pun hendak tanya adakah ini dibangkitkan oleh Ahli Parlimen Pekan ini
bertujuan untuk mempengaruhi keputusan Kabinet sekarang ini memandangkan parti
yang memimpin kerajaan sekarang ini adalah parti UMNO?

Malah, baru-baru ini dalam kempen Melaka pun dibangkitkan juga isu ini. Jadi,
oleh sebab perkara ini saya percaya walaupun tidak boleh kempen di Melaka ini kan tetapi
dibangkitkan juga dan saya percaya kita perlu ada penegasan. Saya minta Yang Amat
Berhormat Perdana Menteri dan Menteri Kewangan mengambil berat tentang perkara ini.

Berkait tentang kempen Melaka ini saya pun hendak tanya Ketua Pembangkang
sebab kita baru kena denda dua hari lepas kompaun RM10,000 kempen tetapi tidak ada
orang hadir. Jadi, saya percaya orang hanya duduk dalam rumah dengar itu pun kena
kompaun.

Jadi, Yang Amat Berhormat Perdana Menteri ada sini saya minta tolonglah kita
macam mana hendak buat pilihan raya kalau tidak boleh kempen. Malam ini Ketua
Pembangkang rasmi kita punya bilik gerakan pun melalui maya. Punya hendak hormat
hendak jaga SOP. Akan tetapi, buat apa ada pilihan raya kalau tidak boleh kempen. Ini
pilihan raya apa nama ini? Terima kasih Ketua Pembangkang.

Datuk Seri Saifuddin Nasution bin Ismail [Kulim-Bandar Baharu]: Celahan,
celahan sikit saja. Perkara yang sama. Tuan Yang di-Pertua, Yang Berhormat Port
Dickson, terima kasih. Saya sebenarnya beberapa hari lepas sudah bangkitkan perkara
ini. Saya sudah preempt. Oleh sebab itu, saya mohon Yang Berhormat Port Dickson
pertimbangkan untuk dimasukkan sebahagian ucapan kemudian dalam reaksi segera
Yang Amat Berhormat Perdana Menteri tidak semestinya sekarang boleh jadi
pengumuman di luar.

Saya bangkitkan dua keadaan. Pertama, Melaka sudah masuk negeri fasa 4.
Majlis Keselamatan Negara keluarkan SOP apa yang dibolehkan. Aktiviti masjid, aktiviti
