DR.1.11.2021 67

Dalam keadaan begitu pun, masih ada pakcik-pakcik politik yang mengikut atas
pelbagai alasan. Apa pun alasan pakcik-pakcik, sekarang ini hanya jadi bahan cemuhan
dan juga ejekan. Janganlah perturunkan ajaran yang tidak betul kepada kami.

Sekarang anak-anak muda sudah ramai yang berpengetahuan dalam pelbagai
bidang dan boleh mengendalikan apa juga kekayaan dan aset negara. Sudah sampai
masanya generasi saya, diberi ruang dan peluang untuk mendepani dan menjadi peneraju
Malaysia. [Tepuk]

01640

Bak kata Obama, “change will not come if we wait for some other person or some
other time. We are the ones we’ve been waiting for. We are the change that we seek.”
Saya seru anak-anak muda di luar sana, sahut cabaran ini untuk sama-sama menerajui
Malaysia. Ayuh kawan-kawan, kita boleh! Sekian, terima kasih.

Timbalan Yang di-Pertua: Terima kasih Yang Berhormat Kota Belud.
Seterusnya, saya ingin menjemput Yang Berhormat Pasir Mas, 13 minit. Kemudian diikuti
dengan Yang Berhormat Bagan, Yang Berhormat Tebrau, kemudian Yang Berhormat
Pulai, Yang Berhormat Kulim-Bandar Baharu dan Yang Berhormat Kuala Selangor.
Silakan Yang Berhormat Pasir Mas.

4.40 ptg.

Tuan Ahmad Fadhli bin Shaari [Pasir Mas]: Bismillaahir Rahmaanir Rahiim.
Assalamualaikum warahmatullaahi wabarakaatuh. Terima kasih Tuan Yang di-Pertua
kerana memberikan peluang kepada saya untuk turut membahaskan Rang Undang-
undang Perbekalan Bajet 2022. Pada saya, bajet ini merupakan satu bajet yang baik tetapi
strategi untuk mengekang ketirisan juga perlu untuk kita laksanakan. Di peringkat
antarabangsa, seperti dinyatakan dalam Corruption Perceptions Index 2020, Malaysia
terletak pada tangga ke-57 dalam usaha memerangi rasuah dalam negara ini, dengan
skor 51 per 100 diberikan. Kalaupun negara kita bukanlah yang terbaik dari sudut
perkembangan teknologi, sekurang-kurangnya kita perlu pastikan negara kita dapat
hapuskan rasuah dengan fotal. Di sini pasti dapat membantu kepercayaan pelabur asing
terhadap negara ini yang akhirnya membawa kepada lebih banyak produktiviti yang
berkembang pada masa hadapan.

Saya percaya kerajaan boleh mempertimbangkan untuk masukkan satu item
khusus di bawah Bajet 2022 ini untuk menghapuskan ketirisan. Sebagai contoh,
memberikan insentif kepada mana-mana penjawat awam yang boleh memberikan dan
membuat pendedahan terhadap isu-isu rasuah dan penyelewengan yang berlaku di dalam
pejabat dan pentadbiran mereka.

Kedua Tuan Yang di-Pertua, ialah isu banjir, isu bencana alam, masalah banjir
khususnya, saya ucapkan takziah kepada kawan-kawan kita di Kedah, di beberapa
Parlimen di negeri Kedah. la sudah menjadi satu acara tahunan. Kurang lebih sebulan
daripada sekarang, rakyat saya di Pasir Mas pula akan bermain banjir. Itu biasanya yang
berlaku, yang meletinkan rakyat, melumpuhkan aktiviti ekonomi, mengganggu emosi
rakyat, bahkan turut meragut nyawa.

Teguran yang ingin saya sampaikan ialah saya yakin kerajaan selamanya prihatin
dan memandang serius perkara ini. Namun, menurut penelitian saya frasa banjir hanya
disebut sebanyak empat kali dan inisiatif yang disebutkan bagi tahun 2022 itu hanyalah
peruntukan sebanyak RM100 juta sahaja melalui pemberian kit makan. Adakah itu inisiatif
yang mencukupi? Saya kira tidak. Kita boleh melihat sepanjang tahun 2021, Malaysia
sudah pun melaporkan banyak bencana alam dan perubahan iklim yang lebih ekstrem
ekoran kepanasan global. Bahkan, dalam masa terdekat ini fenomena air pasang besar
dijangka melanda Kedah, Perak, Selangor dan Johor selama empat hari. Fenomena ini
berisiko untuk menyebabkan banjir kilat, limpahan air laut, banjir pantai secara serentak
dan pastinya bukan sahaja rakyat di pesisir pantai yang terjejas, rakyat di bandar juga
akan meraih kesannya.
