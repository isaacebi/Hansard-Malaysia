DR.1.11.2021 23

Di samping itu Tuan Yang di-Pertua, sebenarnya baru-baru ini kita mengadakan
war room di bawah kementerian dan diusahakan oleh Yang Berhormat Menteri saya
sendiri. Di mana kita melihat projek-projek perumahan yang terbengkalai dan kita perlu
mencari jalan bagaimana untuk kita menyelesaikan bukan sahaja pemilik atau pembeli
rumah tidak dapat memiliki rumah dengan segera, malah program ini, masalah ini juga
memberikan kesan kepada pelaksana ataupun syarikat-syarikat melaksanakan projek
berkenaan.

Vacancy tax ataupun yang masih dalam kajian oleh kerajaan seperti mana yang
disebutkan oleh Yang Berhormat tadi. Ini adalah merupakan cadangan yang cukup baik
dan sekarang penyelesaian melalui actual say, sehingga 31 Disember 2021.
Pembangunan BDA untuk kurangkan mismatch dalam supply and demand perumahan.

Makna, kita ada usaha yang sedang dilakukan oleh kerajaan bagi kita menangani
isu-isu perumahan yang terbengkalai, rumah kosong dan sebagainya. Dengan harapan,
supaya masyarakat negara kita dalam kategori mana pun boleh dapat menduduki rumah
mampu milik yang disediakan oleh kerajaan. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri.

Tuan Karupaiya a/l Mutusami [Padang Serai]: Soalan tambahan, Padang
Serai.

Timbalan Yang di-Pertua [Dato' Mohd Rashid Hasnon]: Minta maaf, saya—
kita telah melebihi masa 1 jam 30 minit telah diperuntukkan. Ahli Yang Berhormat,
sekarang tamatlah sesi untuk waktu pertanyaan-pertanyaan bagi jawab lisan pada hari ini.
Terima kasih Ahli-ahli Yang Berhormat.

[Sesi Pertanyaan-pertanyaan bagi Jawab Lisan tamat]
01140

Timbalan Yang di-Pertua [Dato' Mohd Rashid Hasnon]: Saya_ ingin
membacakan pemakluman daripada Yang di-Pertua Dewan Rakyat.

Ahli-ahli Yang Berhormat, untuk makluman, Kementerian Kesihatan Malaysia
(KKM) telah memulakan pemberian dos penggalak (booster dose) di seluruh negara mulai
pada bulan lepas, 13 Oktober 2021 kepada individu yang telah mendapat dos lengkap
vaksin. Tujuan pemberian dos penggalak ini adalah untuk memastikan imuniti yang
diperolehi selepas menerima dos lengkap dapat dikekalkan untuk tempoh yang optimum
khususnya terhadap jangkitan varian Delta.

Sehubungan dengan itu, bagi melindungi Ahli-ahli Yang Berhormat yang
mempunyai tanggungjawab untuk kerap bersama rakyat dan berisiko mendapat jangkitan
COVID-19, maka KKM akan memberikan dos penggalak kepada Ahli-ahli Yang Berhormat
bermula pada esok, Selasa, 2 November 2021 dan tarikh seterusnya akan ditetapkan
kelak. Pemberian dos penggalak pada esok bermula pada jam 9.30 pagi di Dewan
Bankuet, Parlimen Malaysia.

Untuk makluman lanjut mengenai pemberian dos penggalak ini, Ahli-ahli Yang
Berhormat boleh menghubungi Datuk Dr. Murugesu Raju di Klinik Parlimen Malaysia.

Tuan Syed Saddiq bin Syed Abdul Rahman [Muar]: Mohon penjelasan.
Penjelasan sedikit.

Timbalan Yang di-Pertua [Dato’ Mohd Rashid Hasnon]: Bagi saya habiskan
dulu pemakluman ini.

Ahli-ahli Yang Berhormat, sempena Hari Deepavali yang akan disambut pada hari
Khamis, 4 November 2021, dicadangkan mesyuarat pada hari Rabu, 3 November 2021
bersidang berterusan dari pukul 10.00 pagi hingga 2.00 petang sahaja bagi membolehkan
Ahli-ahli Yang Berhormat pulang awal ke kawasan masing-masing menyambut perayaan
ini. [Tepuk]
