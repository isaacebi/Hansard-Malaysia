DR.1.11.2021 31

Dato’ Seri Anwar bin Ibrahim [Port Dickson]: Akan tetapi dalam hal ini, kerana
kepentingan pendidikan, maka harus dijamin mutu, dan kos yang munasabah.

Tuan Sim Chee Keong [Bukit Mertajam]: Penjelasan Yang Berhormat Port
Dickson.

Dato’ Seri Anwar bin Ibrahim [Port Dickson]: Baik.
Tuan Sim Chee Keong [Bukit Mertajam]: Bukit Mertajam.

Timbalan Yang di-Pertua [Dato’ Mohd Rashid Hasnon]: Yang Berhormat Bukit
Mertajam.

Tuan Sim Chee Keong [Bukit Mertajam]: Terima kasih Yang Berhormat Port
Dickson. Saya juga ingin menyatakan di sini, selain kos dan mutunya, peranti yang
diberikan juga perlu memenuhi keperluan, terutamanya kalau nak beri kepada pelajar
universiti. Saya meneliti ucapan Yang Berhormat Menteri Kewangan, beliau berkata nak
beri komputer tablet. Saya rasa kalau di peringkat universiti, mungkin lebih sesuai jika
diberikan laptop.

Oleh sebab di kawasan saya pun, walaupun ketika saya tidak mempunyai
peruntukan kerajaan, kita beri laptop kepada pelajar-pelajar contohnya daripada
Tingkatan 6 Atas, sehingga universiti. Saya rasa tablet mungkin kurang sesuai. Jadi saya
minta pandangan Yang Berhormat Port Dickson.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Port Dickson.

Dato’ Seri Anwar bin Ibrahim [Port Dickson]: Terima kasih. Sebenarnya ada
rayuan daripada mahasiswa dan persatuan mahasiswa. Sementara terima kasih kepada
pengumuman Yang Berhormat Menteri Kewangan, peranti mungkin sesuai untuk sekolah
tetapi untuk mahasiswa, kerana skop itu lebih luas, banyak yang menuntut komputer riba.
Jadi, saya minta ini dipertimbangkan. Ada juga komputer riba yang kita rasa dapat
menurunkan kos daripada kos yang ada sekarang. Baik.

Tentang unjuran juga lagi, Yang Berhormat Menteri Kewangan menyebut tentang
inisiatif Jamin Kerja, menjana dan mengekalkan pekerjaan tahun 2022. Akan tetapi
sementara saya salute kerana ini sangat perlu dan mendesak, sekali lagi unjuran itu tidak
tepat kalau kita banding dengan apa yang diumumkan pada tahun 2021, Skim Jaminan
Penjanaan Pekerjaan (JanaKerja), 500,000 peluang pekerjaan dengan peruntukan RM3.7
bilion.

01210

Kita hendak tahu berapa jumlah pekerjaan yang dapat ditambah daripada
pengumuman tahun lalu termasuk dengan pembentukan Majlis Pekerjaan Negara yang
dipengerusikan oleh Perdana Menteri. Akan tetapi kadar pengangguran bagi Ogos 2020,
sebanyak 4.7 peratus dan Ogos 2021 sebanyak 4.6 peratus. Setelah RM3.7 bilion
dibelanjakan, kita hanya dapat menurunkan kadar pengangguran sebanyak 0.1 peratus.

Untuk kali ini, unjurannya 600,000 peluang pekerjaan. Jadi, kita hendak jawab
dulu berapa hasil atau kejayaan tahun lalu dan peruntukan berjumlah RM4.8 bilion, inisiatif
insentif penggajian JaminKerja PERKESO RM2 bilion. Jadi, saya minta bukan sahaja
pengumuman, kerana pengumuman belanjawan ini menarik. Saya setuju dan saya pun
ada sedikit pengalaman itu. Akan tetapi keberkesanannya itu adalah kalau ditinjau
pengumuman tahun sebelumnya, apakah bunyinya lunak kemudian pelaksanaannya,
apakah bertepatan dengan apa yang disebut?

Ini berkaitan juga dengan kadar upah. Graduan sekarang mengeluh kerana
peluang pekerjaan terbatas tetapi dalam yang memperoleh pekerjaan pun, kita dapat lihat
jumlah yang mendapat perolehan pekerjaan, gaji itu tidak meningkat. Kalau dikaji ke
timbang inflasi, gaji itu masih sangat rendah dan tidak ada kenaikan setelah 10 tahun, 20
tahun yang lalu yang bermakna.

Ini kalau kita lihat kajian dibuat oleh Korea yang telah saya umumkan dulu di sini,
tentang produktiviti dan kadar upah untuk golongan pekerja sekalipun. Kita tengok gaji—
