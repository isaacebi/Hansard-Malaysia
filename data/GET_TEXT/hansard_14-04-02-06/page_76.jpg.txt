66 DR.1.11.2021

Sabah tidak lama lagi akan menjadi pengeluar minyak terbesar dan mempunyai
simpanan gas yang terbesar. Mengapakah Sabah tidak mempunyai bahagian pelaburan
yang saksama dalam kedua-dua bidang ini? Saya tidak pernah membaca atau
mendengar kementerian ataupun mana-mana_ agensi Persekutuan _ berkaitan
mempromosikan pelaburan untuk Sabah.

Mengapa negeri di Semenanjung Malaysia tanpa minyak, tanpa gas, mempunyai
banyak industri petrokimia seperti Melaka dan Johor? Kota Belud lagi dengan [Tidak jelas].
Kota Belud lagi mempunyai minyak. Terengganu dan Sarawak lebih digemari dengan
banyak pelaburan petrokimia tetapi bukan di Sabah. Mengapa tidak mempromosikan
Sabah Oil and Gas Terminal (SOGT), mengapakah tidak mempersiapkan Sabah dalam
menghadapi ledakan limpahan ekonomi daripada negara jiran dan juga eksplorasi di Laut
China Selatan?

Alasan yang selalu diberikan, mengapa peruntukan Persekutuan untuk
infrastruktur di Sabah adalah kecil, kerana jumlah penduduk kami yang sedikit. Ini tidak
sepatutnya berlaku. la sepatutnya berdasarkan sumbangan hasil Sabah terhadap
ekonomi negara. Sabah sepatutnya mempunyai sekurang-kurangnya satu lebuh raya
bersamaan dengan Lebuhraya Utara-Selatan untuk menghubungkan semua daerah
utama. Begitu juga Kerajaan Persekutuan hanya memberikan sedikit atau mungkin tiada
perhatian untuk menggalakkan pelaburan dalam pembangunan pelancongan Sabah
walaupun Sabah telah membina industri pelancongan yang sangat mengagumkan.

Tuan Yang di-Pertua, sebab itu saya tekankan beberapa kali dalam perbahasan
saya, kita perlu invest perbelanjaan kita di tempat yang betul, di tempat yang strategik. Ini
tidak, kita majukan pula Kem Paradise di mana kami di Kota Belud tidak punya ancaman
pun. Tahukah Tuan Yang di-Pertua, sekiranya kawasan Kem Paradise ini dikurangkan
saiznya, sebahagian kawasan latihan adalah merupakan pusat tadahan air yang menjadi
sumber kepada kebanyakan penduduk Mukim Rosok Bangkahak dan mukim-mukim lain
yang berdekatan.

Tuan Yang di-Pertua, Sabah mempunyai bajet tahunan yang tersendiri malah kita
terus-menerus mengikuti dan mematuhi Rancangan Malaysia yang pertama sehinggalah
ke RMKe-12 baru ini selama lebih 50 tahun. Namun, dengan mengikuti modul yang
dirangka ini, di manakah kedudukan sosioekonomi Sabah sekarang? Sabah sepatutnya
memiliki satu modul ekonomi sendiri yang lebih sistematik, yang lebih teratur yang
mencerminkan potensi dan peluang dan sosioekonomi Sabah itu sendiri.

Justeru, Kerajaan Persekutuan perlu mengubah pendekatan lama dengan
memberikan Sabah autonomi bagi mengurus sendiri dana ekonomi dan pembangunan
agar jalan raya kami, bekalan air dan elektrik kami, sekolah kami dan infrastruktur asas
kami dapat dibangunkan setara dengan wilayah lain di Malaysia. [Tepuk]

Timbalan Yang di-Pertua [Dato’ Mohd Rashid Hasnon]: 30 saat lagi.

Puan Isnaraissah Munirah binti Majilis @ Fakharudy [Kota Belud]: Bagi orang
Sabah peluang untuk merancang dan melaksanakan pembangunan di wilayah kami
sebab kami lebih tahu apa keutamaan dan apa yang kami mahu. [Tepuk]

Tuan Yang di-Pertua, Sabah sekian lama dijadikan political...
Timbalan Yang di-Pertua [Dato’ Mohd Rashid Hasnon]: Minta rumuskan.

Puan Isnaraissah Munirah binti Majilis @ Fakharudy [Kota Belud]: Saya
tutup, Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Baik, terima kasih.

Puan Isnaraissah Munirah binti Majilis @ Fakharudy [Kota Belud]: Dijadikan
political toy oleh pemain-pemain dan pemegang kuasa yang lebih berminat berpolitik
daripada melaksanakan tanggungjawab memimpin dan membangunkan seperti mana
yang diimpikan oleh Bapa Kemerdekaan Sabah, Tun Mustapha. Excessive politicking ini
melambatkan kemajuan yang sepatutnya Sabah boleh capai dengan kekayaan yang ada.
In fact, there are willing Sabahan party to this sinister agenda hanya untuk menikmati
keselesaan sementara.
