58 DR.1.11.2021

pun meningkat sebanyak 14 peratus secara total. Pada masa yang sama, lebih 600,000
orang rakyat Malaysia kelas pertengahan jatuh kepada golongan B40. Lebih 900,000
orang rakyat Malaysia hilang pekerjaan dan pada masa yang sama sebanyak 1.2 juta
orang rakyat Malaysia yang dibelenggu dengan masalah underemployment di mana
mereka ada degree ataupun master tetapi mereka melakukan kerja seperti blue-collar
worker. Maksudnya, situasi struktur ekonomi negara makin teruk di mana yang kaya
makin kaya dan yang miskin papa kedana.

Persoalannya, apakah dasar yang boleh diperkenalkan oleh kerajaan untuk
memberikan signal yang jelas bahawa golongan pertengahan, golongan B40 akan dibela
secara bermaruah. Saya ingat, apabila saya berada dalam Kabinet Pakatan Harapan,
walaupun ada tentangan yang tersendiri, saya telah pun berhujah untuk memastikan
bahawa gaji minimum dinaikkan bukan secara sedikit, tetapi pada kadar yang agak besar.

Dalam tempoh masa setahun setengah sahaja, kita berjaya menaikkan daripada
RM900 kepada RM1,200 sebulan. This is not anywhere enough. Sepatutnya dinaikkan
minimum kepada RM1,500 dan selepas itu secara berperingkat. Persoalannya, kini
Kerajaan Perikatan Nasional dan sekarang Kerajaan Keluarga Malaysia telah pun
berkuasa melebihi dua tahun.

01600

Akan tetapi, kita masih belum lihat unjuran kenaikan gaji minimum untuk
mempertahankan dan membela golongan berpendapatan rendah dan memberi signal
yang agak jelas bahawa walaupun pada musim COVID-19, orang hilang kerja,
pendapatan ditolak. Pada masa yang sama, pelbagai jenis masalah yang berlaku, kaya
semakin kaya tetapi tidak ada pembelaan yang sewajarnya untuk membantu golongan
yang miskin secara struktural, bukan one-off payment tetapi kenaikan gaji setiap bulan.

Dengan ini, saya ingin mencadangkan kepada kerajaan untuk menaikkan gaji
minimum sekurang-kurangnya kepada RM1,500 dan ikut juga kepada sektor-sektor lain.
Bagi white-collar workers, minimum it should be about RM2,500 mengikut unjuran yang
dikeluarkan oleh Bank Negara pada tahun 2019. Gaji yang bermaruah adalah permulaan
untuk kita membela rakyat golongan M40 dan B40, khususnya apabila jurang kekayaan
ini bukan berfaktorkan soal agama ataupun bangsa, tetapi realitinya dengan izin, this is a
class-based issue. As each year passes by, yang kaya semakin kaya, tidak kira agama
dan bangsanya tetapi dalam Dewan ini, lazimnya kita persalahkan satu bangsa ataupun
satu agama. Itu yang pertama.

Kedua, undang-undang dua darjat. Baru-baru ini kita dikejutkan dengan isu a lady
caught, Karen di KLCC di mana apabila beliau bertegas tidak ingin memakai mask, beliau
hanya dikenakan tindakan RM3,000 denda. Kenapa saya bangkitkan isu ini? Ini kerana
apabila ada seseorang anak muda yang hanya menurunkan mask dalam tempoh masa
yang singkat, dia terus dikenakan saman RM10,000. Peniaga Melayu di luar bandar,
dikenakan saman RM50,000. Saya tahu akan ada pihak kerajaan berkata, “But Saddiq,
that is the law”. Kita bukan ada lagi dalam situasi darurat, but there is a big difference.
Perbezaannya apa di sini?

Kalau kita lihat pada tahun lepas, warganegara Bangladesh yang berkulit hitam,
Nepal yang berkulit hitam, apabila mereka ingkar SOP, bukan sahaja dikenakan denda,
yang untuk orang maha kaya tetapi terus diusir keluar dari Malaysia. Akan tetapi apabila
kena kepada seseorang warganegara asing yang mungkin datang daripada golongan
maha kaya, terus dibela dan hanya dikenakan RM3,000 tetapi kalau warganegara lain
atau rakyat Malaysia sendiri, tindakannya jauh lebih teruk.

Jika kerajaan ingin ambil tindakan, they can and they should tetapi realiti di
Malaysia, jika kamu rakyat Malaysia golongan pertengahan, golongan bawah, pembelaan
tidak akan ada sewajarnya. Jika kamu warganegara asing, diskriminasinya ikut kulit kamu,
negara mana kamu datang dan perkara ini jelas salah dan harus ditentang berhabis-
habisan. What signals are we sending to the international community? Bahawa di
Malaysia, the rule of law applies separately to different people. Ini berkait rapat dengan
belanjawan kerana ini adalah isu good governance, isu diskriminasi, isu yang perlu
mendapat pembelaan semua rakyat Malaysia, tidak kira agama dan bangsa.
