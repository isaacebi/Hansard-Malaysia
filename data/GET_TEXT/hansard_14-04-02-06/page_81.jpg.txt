DR.1.11.2021 71

RM332.1 bilion iaitu yang paling besar dalam sejarah Malaysia, di mana untuk
perbelanjaan pembangunan adalah sebanyak RM75.6 bilion, perbelanjaan pengurusan
adalah RM233.5 bilion, Dana COVID-19 sebanyak RM23 bilion dan juga kontingensi
sebanyak RM2 bilion.

Di sini, saya harap bahawa keprihatinan harus diberikan kepada sektor-sektor
yang perlukannya dan juga perlu memenuhi prinsip keadilan dan juga kesaksamaan di
kalangan rakyat, tak kira bangsa, agama, ataupun latar belakang serta kawasan mereka.

Contohnya saya hendak bagi Sabah, Sarawak. Di bawah pentadbiran Pakatan
Harapan, Sabah mendapat RM5.2 bilion, Sarawak mendapat RM4.4 bilion. Di bawah
Belanjawan 2022, Sabah mendapat RM5.2 bilion sama seperti belanjawan terakhir
Pakatan Harapan sebanyak RM5.2 bilion pada tahun 2020. Sarawak naik sikit iaitu RM4.6
bilion. Tapi kita harus faham bahawa belanjawan pada tahun 2020 hanya sekadar RM297
bilion, tak ambil kira kontingensi. Bukan seperti sekarang, RM332.1 bilion iaitu apabila kita
lihat belanjawan yang lebih besar, daripada segi peratusan, bukan tambah, sebaliknya
telah berkurangan.

Saya hendak berikan angka secara terperinci. Perbelanjaan pembangunan,
kalau kita banding untuk tahun 2020 adalah sebanyak RM56 bilion. Akan tetapi untuk
tahun 2022 telah dinaikkan kepada RM75.6 bilion. Dengan kata lain— dan saya ingin
membuat satu qualification iaitu bahawa bila saya sebut tentang perbelanjaan ini, saya
hanya sebut secara am kerana kita perlu khususkan mengikut negeri, bukanlah secara
am kerana kalau kita buat secara negeri, tentu jumlahnya lebih kecil. Ini termasuk
perbelanjaan pembangunan untuk polis, hospital yang dikongsi bersama yang kita tidak
dapat asingkan.

Akan tetapi kalau kita linhat— saya percaya Yang Berhormat Menteri dari Sabah
dan Sarawak mungkin berminat. Kalau kita lihat peratusan mengikut perbelanjaan
pembangunan untuk tahun 2022 berdasarkan keseluruhannya, untuk Sabah untuk tahun
2022, sebanyak RM5.2 bilion, hanyalah 6.9 peratus. Berbanding dengan 9.3 peratus di
bawah belanjawan Pakatan Harapan. Dalam Belanjawan 2022, Sarawak sebanyak RM4.6
bilion hanyalah 6.1 peratus berbanding dengan 7.9 peratus dalam Belanjawan 2020.

Ini menunjukkan bahawa memang telah berkurangan kalau dibandingkan— itu
Yang Berhormat Menteri pun setuju. Memang itu fakta. There is no deny, it’s a fact. Yang
Berhormat Menteri sini dari Sarawak, tahu memang berkurangan. Menunjukkan bahawa
Pakatan Harapan memberikan layanan yang lebih baik kepada Sabah dan Sarawak
berbanding dengan sekarang. Saya harap Yang Berhormat Menteri boleh sokong kerana
ini kita boleh buat secara bipartisan. Sila.

Menteri Perdagangan Dalam Negeri dan Hal Ehwal Pengguna [Dato Sri
Alexander Nanta Linggi]: Terima kasih. Yang Berhormat, ini luar biasa sikit sebab saya
dari Sarawak. Akan tetapi, Yang Berhormat sedar tak, banyak juga pada masa Kerajaan
PH, projek-projek infrastruktur telah dibatalkan ataupun dilewatkan pelaksanaannya?
Terima kasih.

Timbalan Yang di-Pertua [Dato’ Mohd Rashid Hasnon]: Sila, Yang Berhormat
Bagan.

01700

Tuan Lim Guan Eng [Bagan]: lItu jarang saya dapat penjelasan daripada Yang
Berhormat Menteri, tidak apa tetapi kawan kita bagi. Ya, saya tidak apa. Ini saya alu-
alukan kerana memberikan peluang saya menjelaskan. Tidak pernah sama sekali bahawa
kita membatalkan projek-projek di Sarawak, tidak. Kecuali yang ada masalah
penyelewengan kewangan, itu sahaja. Akan tetapi yang lain kita terus. Pan Borneo kita
teruskan, tidak ada sebarang halangan.

Kita membuat satu dasar yang penting iaitu sebarang penjimatan daripada projek-
projek ini, kita akan pulangkan kepada negeri tersebut. Contohnya Tawau ada sembilan
projek, bila ada penyelewengan dan kita dapat menjimatkan RM100 juta. Sejumlah
RM100 juta akan dipulangkan kepada Sabah untuk projek infrastruktur lain atau Trans-
