DR.1.11.2021 15

Tuan Yang di-Pertua, status endemik COVID-19 sesuatu negara hanya akan
ditentukan oleh Pertubuhan Kesihatan Sedunia (WHO). Walau bagaimanapun, tahap
penularan jangkitan COVID-19 pada fasa endemik peringkat negara boleh ditentukan oleh
kerajaan berdasarkan pencapaian nilai ambang yang ditetapkan dan disesuaikan dengan
kapasiti respons sesuatu negara termasuk Malaysia agar tidak menjadi masalah kepada
kesihatan awam.

Semasa fasa endemik ini, walaupun liputan vaksinasi telah melebihi 70 peratus,
jumlah kes harian masih boleh meningkat. Namun, pengurangan bilangan kes yang
memerlukan kemasukan ke hospital dan kematian disebabkan COVID-19 ini dapat diatasi.
Tindakan kerajaan dan KKM dalam fasa endemik ini adalah seperti berikut:

(i) teruskan untuk mengekang penularan COVID-19 virus ini
hingga ke tahap endemik at a very low level;

(ii) meningkatkan kesiapsiagaan untuk menghadapi ancaman
daripada kemunculan varian baharu dan peningkatan kes; dan

(iii) meningkatkan penglibatan pelbagai pihak dan lebih telus dalam
perkongsian maklumat dengan masyarakat agar sasaran serta
informasi daripada kerajaan dapat diterima dan dilaksanakan.

Kementerian Kesihatan Malaysia juga telah menggariskan lima strategi utama
untuk transisi kepada fasa endemik. Ini merangkumi pertama, respons kesihatan awam
dan vaksinasi. Respons kesihatan awam termasuk mengesan awal kes melalui ujian
kesihatan, seterusnya memberi rawatan kepada kes serta isolasi kes tersebut. Kontak
rapat perlu dikenal pasti dengan cepat dan kuarantin supaya dapat memutuskan
penularan jangkitan. Ini juga dimasukkan di bawah strategi Find-Test-Trace-lsolate and
Support System. Vaksinasi juga adalah penting dalam memastikan kes-kes teruk dapat
dicegah dan seterusnya mengurangkan kes yang memerlukan kemasukan ke hospital
serta kematian disebabkan jangkitan COVID-19.

Kedua, ujian dan surveillance. Ujian dan surveillance dilaksanakan secara
berterusan dalam mengenal pasti varian baharu dalam komuniti dan seterusnya tindakan
sewajarnya dapat dilaksanakan. Surveillance ini termasuklah surveillance Influenza Like-
Iliness (ILI), surveillance Severe Acute Respiratory Infection (SARI) dan surveillance
Genomic Virus COVID SARS-CoV-2, surveillance persekitaran juga dijalankan di
kawasan-kawasan prevalence kes COVID-19.

Ketiga, pengurusan kes COVID-19. Satu daripadanya adalah penjagaan
kesihatan primer diperkukuhkan, penyampaian perkhidmatan secara maya ataupun atas
talian atau hibrid diperkembangkan dan diperluaskan pada lain-lain perkhidmatan seperti
penyakit tidak berjangkit (NCD) dan kesihatan ibu dan anak. Manakala sistem temu janji
atas talian diperluaskan dan COVID-19 Assessment Centre (CAC) Virtual bagi penilaian
status kesihatan kes COVID-19 diteruskan dan diperluaskan ke negeri-negeri lain.

Perkhidmatan pengamal perubatan swasta dipertingkatkan dalam pengurusan
COVID-19. Juga pengurusan kes di hospital dimantapkan. Ini ialah untuk
memperkukuhkan operasi gabungan antara pusat panggilan kecemasan perubatan dan
unit pengurusan katil dengan mengenal pasti awal status kes semasa ia diambil di tempat
pengambilan pesakit.

Pesakit yang diambil oleh ambulans terutamanya kes ILI dan SARI perlu disaring
menggunakan ujian kit pantas RTK-Antigen air liur. Triage penyakit berjangkit yang efektif
dilaksanakan di Jabatan Kecemasan dan Trauma. Saringan ujian COVID-19
prakemasukan ke hospital juga diteruskan.

Keempat, pemeriksaan komuniti. Pemerkasaan individu komuniti dan majikan
dalam menangani COVID-19 adalah sangat penting. Individu dan komuniti menjadi ejen
perubahan termasuk penglibatan organisasi bukan kerajaan (NGO) dan organisasi
berasaskan komuniti (CBO).

Masyarakat digalakkan untuk menjalani saringan kesihatan mental secara kendiri
melalui aplikasi MySejahtera untuk mengesan awal penyakit kemurungan (depression)
dan anxiety. Bantuan psikososial akan diberikan semasa pasca COVID-19 oleh
