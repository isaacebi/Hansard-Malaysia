DR.1.11.2021 55

Terima kasih dan tahniah juga saya ucapkan kepada Menteri Kewangan,
Timbalan Menteri | yang hadir di dalam Dewan yang mulia ini bagi bersama-sama
melibatkan segala bentuk belanjawan yang telah pun dibentangkan baru-baru ini.

IPG dan ketidakstabilan harga getah. Semasa perbahasan Usul RMKe-12, saya
telah mencadangkan agar paras harga pengaktifan IPG ditingkatkan kepada RM3.50
sekilo berbanding dengan RM2.50 sekilo. Dengan mengambil kira pengeluaran getah
negara sebanyak 500,000 metrik tan setahun, peningkatan kadar IPG sebanyak RM1
hanya melibatkan implikasi kewangan kerajaan berjumlah RM500 juta sahaja. Cadangan
ini perlu dilaksanakan bermula tahun hadapan untuk membantu peningkatan pendapatan
seramai 552,543 orang pekebun kecil yang mudah terjejas akibat ketidakstabilan harga
komoditi tersebut.

Soalan saya. Apakah kekangan kerajaan untuk meningkatkan paras harga
pengaktifan IPG kepada RM3.50 sekilo dalam belanjawan kali ini?

Sekiranya disebabkan oleh beban kewangan, saya ingin mencadangkan agar
kerajaan memperkenalkan levi atau cukai khas terhadap import getah asli. Hasil yang
bakal diperoleh nanti boleh dikembalikan semula kepada pekebun kecil menerusi IPG. la
juga boleh digunakan untuk program pembangunan ekonomi, program tanaman semula
dan sebagainya. Pengenaan levi atau cukai ini juga mampu menarik kembali minat
syarikat terlibat untuk membeli getah tempatan.

Seterusnya, memandangkan industri getah negara terus berdepan dengan
cabaran ketidakstabilan harga pasaran, saya mencadangkan agar _ kerajaan
menggunakan platform antarabangsa untuk meneroka penyelesaian kes ini. Sebagai
negara yang menganggotai /nternational Tripartite Rubber Council bersama Thailand dan
Indonesia selaku pengeluar getah asli, kerajaan perlu mencadangkan kepada Majlis
tersebut supaya wujudnya kuota penghasilan bagi setiap negara agar harga getah negara
dapat distabilkan.

lsu perumahan generasi kedua di Parlimen Jempol yang mana saya sering kali
membangkitkan isu ini yang sehingga hari ini tidak ada tanda-tanda untuk penyelesaian
perkara ini. Saya berharap projek perumahan generasi baharu FELDA ini dapat
diselesaikan dalam kadar segera kerana anak-anak muda generasi kedua dalam FELDA
mahukan perumahan mereka dan tidak lagi menampung ataupun menumpang di rumah
ibu ayah. Perkara ini telah pun berlalu sejak lapan tahun yang lalu dan sehingga kini tidak
ada lagi tanda-tanda untuk baik pulih ataupun projek terbengkalai selama lapan tahun ini
di mana sebelum ini Kertas Putih FELDA telah dibentangkan hampir tiga tahun yang lalu.

Soalan saya. Apakah perancangan terkini kerajaan terhadap projek perumahan
generasi baharu FELDA yang tidak mencapai tahap kemajuan 70 peratus? Bilakah projek
ini akan dilaksanakan baik pulih ataupun dibaiki semula? Ini kerana projek ini 70 peratus
sudah siap dan bakinya 30 peratus lagi tidak ada apa-apa tindakan oleh pihak FELDA.

Begitu juga cadangan untuk mewujudkan lot-lot kosong supaya ia diberikan
kepada anak generasi kedua. Tindakan ini amat baik untuk mereka. Tinggal lagi, soal
infrastruktur seperti jalan raya, bekalan elektrik, parit dan sebagainya perlu diambil kira.
Kita tidak mahu reka bentuk yang telah disiapkan nanti akan menyusahkan generasi
kedua untuk meneruskan kehidupan di rumah mereka nanti.

Tuan Chang Lih Kang [Tanjong Malim]: Yang Berhormat Jempol, minta laluan
boleh? Perumahan FELDA.

Dato’ Haji Salim Sharif [Jempol]: Kebajikan guru. Saban tahun kita mendengar
peruntukan— you boleh bahas nantilah. Saya banyak ini. Sorry.

Tuan Chang Lih Kang [Tanjong Malim]: Tidak apalah. Perumahan FELDA.

Dato’ Haji Salim Sharif [Jempol]: Saban tahun kita mendengar peruntukan
untuk pendidikan meningkat. Bagi tahun 2022, sejumlah RM52.6 bilion bersamaan 16
peratus daripada jumlah peruntukan telah diperoleh oleh KPM. Walau bagaimanapun,
masih banyak perkara yang boleh dilibatkan. Kebajikan warga pendidik di luar bandar
perlu diberi perhatian oleh kerajaan.
