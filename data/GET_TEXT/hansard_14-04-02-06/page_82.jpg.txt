72 DR.1.11.2021

Sabah Gas Pipeline. Itu yang sampai RM9.4 bilion. Ini saya ambil sebagai contoh dekat
Sabah.

Kalau projek ini kita batalkan, kita dapat wang balik RM9.4 bilion, ini akan
disalurkan balik kepada negeri Sabah untuk membina jalan, membuat projek air dan
sebagainya termasuk lapangan terbang dan juga pelabuhan. Saya rasa Yang Berhormat
semasa itu pun bersama dengan pihak kami. Pun tahu kita ada dasar sedemikian. Yang
Berhormat Menteri hendak lagi? Tidak apa, sila.

Dato Sri Alexander Nanta Linggi: Terima kasih. Baik hati, terima kasih. Ini
berdebat. Yang Berhormat, saya menerima baiklah penjelasan. Satu, saya hendak tanya
sebab saya sering kali mendengar pemimpin-pemimpin di Sarawak mengatakan bahawa
kita telah membayar RM1 bilion yang dikatakan hutang Sarawak kepada Federal, kepada
Persekutuan semasa PH. Kita bayar tetapi janji untuk pembayaran itu diguna balik ke
Sarawak untuk menaik taraf dalam membuat repair ke sekolah-sekolah tetapi itu tidak jadi,
tidak dilaksanakan. Betul tidak Yang Berhormat? Sila perjelaskan, terima kasih.

Tuan Lim Guan Eng [Bagan]: Memang tidak betul. Kita telah luluskan.
Sebenarnya, hutang dari Sarawak, apabila dibayar balik kepada Kerajaan Persekutuan,
Kerajaan Persekutuan tidak ada tanggungjawab, tidak ada keperluan untuk bagi balik
kepada negeri Sarawak. Wang ini seharusnya boleh diberikan kepada negeri-negeri lain.
Akan tetapi untuk Sarawak, kita berikan satu syarat istimewa. Ini kerana kalau anda bayar
kepada bank, takkan bank ada prasyarat atau ada keperluan untuk bagi balik kepada
anda. Tidak. Dia boleh pinjamkan kepada orang lain. Ini sama juga dengan kerajaan.

Akan tetapi masa itu Kerajaan Persekutuan buat satu syarat istimewa untuk
Sarawak, kita akan pulangkan wang ini untuk pembangunan sekolah-sekolah daif di
Sarawak. Ini telah pun dilakukan. Kalau tidak berlaku selepas itu, saya rasa itu masalah
kerajaan baharu. Ini kerana di bawah Kerajaan PH tidak jadi masalah.

Saya hendak teruskan. So, di sini kita harap kalau kita lihat daripada segi jumlah
peruntukan yang diberikan, nampaknya sudah naik. Akan tetapi daripada segi peratusan,
jauh daripada hakikatnya. Jangan kita “indah khabar daripada rupa’. |tu saya rasa sesuatu
yang harus diberikan perhatian.

So, seperti yang saya sebut tadi memang kalau kita lihat daripada segi
perbelanjaan pembangunan, sememangnya pihak Kerajaan PH telah berikan secara
peratusan lebih daripada apa yang diberikan sekarang. Ini sama juga dengan sekolah-
sekolah. Kalau kita lihat dalam aspek sekolah-sekolah, di bawah Pakatan Harapan ini
saya hendak berikan seimbas lalu di mana untuk sekolah bagi menaik taraf dan juga
penyelenggaraan, sekolah kebangsaan RM300 juta, sekolah Cina RM50 juta, sekolah
Tamil RM50 juta, asrama RM50 juta.

Kole} MARA RM50 juta, sekolah agama rakyat bantuan kerajaan RM50 juta,
sekolah mubaligh RM50 juta, sekolah tahfiz— ini yang disebut oleh Yang Berhormat Pasir
Mas sebelum ini RM50 juta. Sekolah agama rakyat swasta RM25 juta, sekolah pondok
RM25 juta, sekolah menengah jenis kebangsaan RM20 juta, sekolah persendirian Cina
RM15 juta dan juga tentulah di antaranya juga ada bantuan pembinaan sekolah Cina
RM20 juta dan juga utiliti RM12 juta. Ini ialah dalam Belanjawan 2020.

Apa yang kita lihat di sini jumlah untuk sekolah Cina, sekolah Tamil ini tidak
diberikan sedangkan yang lain-lain diberikan. Saya harap perkara ini boleh diberikan
perhatian. Saya agak hairan Yang Berhormat Menteri Pengangkutan begitu bangga
bahawa sekolah Cina, sekolah rendah Cina mendapat tambahan kepada RM80 lebih juta.
Sebenarnya kalau kita lihat secara keseluruhannya, peruntukan telah dikurangkan
sebanyak RM102 juta. Bukan tambahan daripada tujuh lebih kepada 80 lebih juta, tidak.

Sebenarnya daripada segi keseluruhannya telah dikurangkan sebanyak RM102
juta iaitu untuk sekolah mubaligh RM50 juta, untuk sekolah menengah jenis kebangsaan
RM20 juta, sekolah baharu RM20 juta dan kos utiliti RM12 juta. So, di sini kita harap
jagalah semua sekolah. Kalau boleh jaga seperti yang dibuat oleh Pakatan Harapan dia
jaga sekolah agama, mengapa tidak jaga sekolah vernakular sepertimana yang
dilaksanakan? Sama juga tidak ada apa-apa tentang TAR UC kononnya mereka cakap,
