DR.1.11.2021 5

#1020

Memang kita maklum pada tahun yang lepas dan tahun ini, vaksinasi tidak dapat
diberikan disebabkan pandemik COVID-19. Buat masa ini Kementerian Kesihatan
sedang melaksanakan perolehan bagi tender pembekalan SPV injection. Perolehan ini
masih dalam peringkat penyeliaan. Terima kasih.

Tuan Yang di-Pertua: Terima kasih, soalan tambahan pertama.

Puan Nurul Izzah binti Anwar [Permatang Pauh]: Terima kasih Tuan Yang di-
Pertua, terima kasih juga Yang Berhormat Timbalan Menteri yang menjawab. Kita tahu
bahawa Pertubuhan Kesihatan Sedunia menyasarkan pengakhiran kepada kanser serviks
kalau kita mengambil langkah-langkah yang tertentu sebagaimana yang disebut oleh
Yang Berhormat Timbalan Menteri tadi iaitu ujian saringan, saya ucapkan terima kasih
dan kedua adalah pemvaksinan.

Ada juga tambahan di negara-negara maju di mana mereka membuat
pemvaksinan juga untuk remaja lelaki yang merupakan possible carriers, pembawa. Jadi,
adalah kementerian bersedia bukan sahaja untuk memvaksin remaja perempuan tetapi
juga lelaki di antara umur 13 hingga 14 tahun untuk memastikan kita benar-benar melihat
pengakhiran kanser serviks. Terima kasih Yang Berhormat Timbalan Menteri dan Tuan
Yang di-Pertua.

Datuk Aaron Ago Dagang: Terima kasih Yang Berhormat. Memang saya pun
menyuarakan soalan ini kepada pegawai-pegawai dan setakat ini, dasar kita adalah untuk
perempuan sahaja, 13 tahun ke atas. Jadi, untuk remaja lelaki, belum ada. Kita belum
membuat dasar untuk memberi vaksinasi kepada mereka dan kalau diizinkan mungkin
dalam tahun hadapan kita akan melaksanakan dasar seperti itu, terima kasih.

Tuan Yang di-Pertua: Terima kasih, ada soalan tambahan kedua? Kalau tidak
ada, Yang Berhormat Permatang Pauh ada? Tidak ada.

Puan Nurul Izzah binti Anwar [Permatang Pauh]: Hanya kalau diberikan
peluang, maksudnya saya rasa Yang Berhormat Timbalan Menteri boleh sahaja
memastikan remaja lelaki juga mengambil vaksin ini kerana Malaysia memang
terkehadapan selalunya. Kita boleh menyaksikan menjelang 2030, perkara ini dapat kita
selesaikan dan ini akan mengurangkan bebanan kepada sistem kesihatan negara.

Selalunya untuk kanser serviks, apabila diagnose, it is a late presentation, sudah
stage ketiga atau keempat. Saya harap sangat-sangat, Yang Berhormat Timbalan Menteri
boleh teruskan bahawa kita terus putus dengan dasar bukan sahaja perempuan tetapi
juga lelaki. Terima kasih.

Datuk Aaron Ago Dagang: Ya, Tuan Yang di-Pertua kita ambil maklum dan kita
pun sedar bahawa ia amat penting untuk kita semua di negara ini, terima kasih.

4. Dr. Ong Kian Ming [Bangi] minta Menteri Perumahan dan Kerajaan Tempatan
menyatakan bila Akta Penyewaan Kediaman (Residential Tenancy Act) akan
dikemukakan di Parlimen dan apakah proses ‘stakeholders consultation’ yang telah dan
sedang dijalankan.

Menteri Perumahan dan Kerajaan Tempatan [Dato’ Sri Reezal Merican bin
Naina Merican]: Bismillahi Rahmani Rahim, Assalamualaikum  warahmatullahi
wabarakatuh dan salam sejahtera. Terima kasih kepada Yang Berhormat Bangi dan saya
berharap Yang Berhormat Bangi berada dalam keadaan sihat sekarang. Tuan Yang di-
Pertua, saya mohon izin untuk menjawab soalan Yang Berhormat Bangi secara bersekali
dengan soalan Yang Berhormat Johor Bahru bertarikh 8 November kerana ia melibatkan
isu dan persoalan yang sama.

Untuk makluman Ahli Yang Berhormat, bagi melindungi kepentingan serta hak
penyewa dan pemilik kediaman, kementerian sedang menjalankan kajian dan
penggubalan Akta Sewaan Kediaman ataupun Residential Tenancy Act yang telah
bermula sejak Jun 2019. Ketika ini penyediaan Perjanjian Penyewaan Kediaman
menggunakan tatacara Akta Kontrak 1950 dan perjanjian itu bersifat umum dan tidak
