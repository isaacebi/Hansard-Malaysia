14 DR.1.11.2021

Tan Sri Noh bin Haji Omar: Terima kasih Yang Berhormat Kulim-Bandar Baharu.
Memang itulah yang saya nyatakan bahawa kita dan saya sendiri secara peribadi, kita
telah mengingatkan bahawa sekarang ini keadaan luar biasa. Jadi kerana itu yang
pertama, kita kena kurangkan kaedah-kaedah birokrasi supaya kita dapat memberikan
kemudahan kepada usahawan-usahawan di mana kerajaan telah pun memperuntukkan
berbilion ringgit untuk menolong usahawan. Apa maknanya kalau peruntukan ini ada
tetapi tidak sampai kepada usahawan kerana kerenah-kerenah birokrasi.

Oleh sebab untuk memastikan itu, kementerian saya telah menubuhkan satu
jawatankuasa pemantau hendak memastikan bahawa kalau ada rayuan, kalau ada
rungutan, kalau ada kompelin daripada usahawan-usahawan yang menyebabkan usaha-
usaha mereka ini tergendala kerana kerenah-kerenah birokrasi ini dan juga sistem yang
digunakan sama sebelum berlakunya COVID-19 macam Yang Berhormat kata, iaitu kita
akan ambil tindakan dalam memastikan bahawa usaha kerajaan ini akan benar-benar
sampai kepada mereka yang memerlukan. Terima kasih.

Datuk Haji Hasanuddin bin Mohd Yunus [Hulu Langat]: Soalan tambahan.
Ringkas sahaja.

Tuan Yang di-Pertua: Akan tetapi sebenarnya Yang Berhormat Padang Serai
bangun dari tadi sebenarnya. Yang Berhormat Padang Serai bangun dahulu tadi.

Dato’ Mahfuz bin Haji Omar [Pokok Sena]: Yang Berhormat Padang Serai,
okey.

Tuan Yang di-Pertua: Yang Berhormat Padang Serai tadi bangunkan? Silakan.

Datuk Haji Hasanuddin bin Mohd Yunus [Hulu Langat]: Kalau tidak ada, Hulu
Langat.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Soalan saya, saya ingin penjelasan daripada kementerian, apakah_polisi
kementerian dalam meningkatkan penggunaan platform digital bagi perniagaan di
pedalaman? Terima kasih Yang Berhormat Menteri, terima kasih Tuan Yang di-Pertua.

Tan Sri Noh bin Haji Omar: Terima kasih Yang Berhormat Padang Serai. Ini
soalan yang cukup baik kerana di peringkat kementerian melalui INSKEN sebagai contoh,
berbagai-bagai kursus digital telah pun dibuatkan.

Namun demikian, kita tidak nafikan bahawa di luar bandar, mungkin kemudahan-
kemudahan kepada internet ini masih menghadapi masalah. Sudah tentulah mereka
mungkin tidak dapat mengikuti kemudahan-kemudahan digital.

Oleh sebab itu kita mengingatkan kepada rakyat di luar sana, maknanya jika
kemudahan-kemudahan digital dipergunakan dalam sistem persekolahan kita PdPR ini.
Maka kalau di mana di sesebuah kampung boleh menggunakan kemudahan PdPR ini
boleh belajar melalui secara di talian, maka penduduk di kampung tersebut mestilah
mengambil kesempatan juga untuk mengambil peluang kemudahan digital yang sedia ada
itu untuk melibatkan diri dalam bidang perniagaan digital.

Jadi yang pentingnya, inilah peluang dan juga terima kasih pihak Kementerian
Komunikasi, juga sedang berusaha untuk meningkatkan digital kKemudahan internet di
luar-luar bandar dan bukan sahaja memberikan faedah kepada pelajaran dalam talian
tetapi rebutlah peluang untuk melibatkan diri dalam perniagaan dalam talian. Terima
kasih.

Tuan Yang di-Pertua: Yang Berhormat Gopeng.

8. Dr. Lee Boon Chye [Gopeng] minta Menteri Kesihatan menyatakan langkah-
langkah yang diambil oleh kementerian dalam persediaan menghadapi fasa endemik
COVID-19.

Timbalan Menteri Kesihatan II [Datuk Aaron Ago Dagang]: Terima kasih Tuan
Yang di-Pertua. Soalan first untuk mengetahui persediaan menghadapi fasa endemik.
