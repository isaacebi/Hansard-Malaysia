28 DR.1.11.2021

sekarang balik kepada 22. Akan tetapi itu hal yang boleh disentuh oleh Yang Berhormat
Menteri Kewangan kemudian kerana ini sudah dibangkitkan.

Apa yang saya hendak bangkitkan ini agak mengejutkan bila saya dapat
maklumat daripada laporan-laporan polis dan kenyataan-kenyataan di media iaitu tentang
penambahan atau percambahan pusat perjudian oleh Kerajaan Melayu Islam sekarang
ini. la bertambah dengan jumlah yang mengejutkan iaitu melalui sekitar 62 buah kelab.

Makna, ini ada perselindungan. Maknanya, tidak disebut tentang lesen perjudian
baharu tetapi lesen slot machine bertambah yang melibatkan kebenaran anggota Melayu
Muslim. Bila dia jadi ahli kelab, dia dibenarkan berjudi. Jumlah orang Melayu Islam dalam
kes perjudian ini mencecah puluhan ribu dan 45 peratus daripada jumlah 62 buah sekitar
kelab ini yang saya minta Yang Berhormat Menteri menjelaskan, 62, 65, 60 dan
sebagainya.

Ini betul-betul melanggar dan ini dilakukan dengan keadaan terbuka oleh kerajaan
Melayu Islam sekarang ini. Nampak macam ada usaha melindungi fakta ini. Jadi, kita
hendak tahu berapa jumlahnya? Berapakah slot machine, berapa orang anggota, orang
Melayu yang menjadi anggota yang terlibat kerana sekarang ini dalam rekod MySejahtera.

Jangan nafikan kerana memang ada rekod MySejahtera tentang orang Melayu
yang terlibat dalam kes ini dan ramai. Ini termasuk, umpamanya kelab di Victoria, Bukit
Kiara yang memang terpapar dalam video. Jadi, saya mintalah pihak Yang Berhormat
Menteri Kewangan dan pihak polis, Jabatan Siasatan Jenayah untuk menyemak kerana
ada laporan polis. Saya faham bila melibatkan kepentingan besar, syarikat besar dan
tauke-tauke maha kaya, tindakan itu agak lambat.

Jadi, sebab itu saya hendak namakan. Saya hendak tanya, apakah benar nama
Dato' Douglas Cheng Heng Lee daripada GPL Group boleh bergerak dengan sewenang-
wenangnya dengan jumlah syarikat perjudian begitu besar dan license begitu banyak dan
boleh mengundang orang-orang Melayu mungkin kelas atasan sedikitlah, ya untuk
bersama dalam kegiatan perjudian ini?

Saya juga hendak tahu supaya tindakan itu diambil oleh Lembaga Hasil Dalam
Negeri, menyemak kedudukan ini dan supaya kedudukan GPL Group ini dapat dipantau
dan tindakan diambil. Saya juga hendak minta penjelasan daripada Yang Berhormat
Menteri Kewangan kerana sebahagian besar daripada kelulusan ini dibuat oleh Kerajaan
Barisan Nasional sejurus sebelum Pilihan Raya 2018. Tuan Yang di-Pertua sedia maklum,
masa itu belah sini.

Seorang Ahli: [Ketawa]

Dato’ Seri Anwar bin Ibrahim [Port Dickson]: Sebelum pilihan raya diluluskan
tetapi pelaksananya itu saya hendak kepastian daripada Yang Berhormat Menteri
Kewangan, bila? Oleh kerana nampaknya yang ia semarak dan bertambah keanggotaan
dan penyertaan, termasuk oleh orang Melayu ini dalam tempoh satu tahun ke satu tahun
setengah yang lalu. Jadi, bagi saya janganlah kita khianati amanah. Oleh sebab itu
kadang-kadang bila kita perbincangan soal-soal lain ini, titik bengit ini, nampak menarik di
media sosial dan sebagainya. Ini soal yang melibatkan ratusan juta ringgit— kepentingan
ramai pihak.

Tuan Mohamad bin Sabu [Kota Raja]: Boleh bertanya? Yang Berhormat Port
Dickson, janganlah tekan sangat kerajaan ini. Mereka bukan ada manifesto. Mereka
bukan ada apa yang mereka janjikan. Oleh itu, apa yang boleh dapat duit, mereka buat
sajalah. Jadi, jangan la pula Yang Berhormat Port Dickson duk tekan kerajaan yang tidak
ada manifesto ini.

Dato’ Seri Anwar bin Ibrahim [Port Dickson]: [Ketawa] Saya berterima kasih
Yang Berhormat Kota Raja kerana menekankan perkara ini.

#1200

Ini bukan setakat manifesto yang ditulis. Ini manifesto kita sebagai rakyat
Malaysia, apatah lagi orang Islam yang sekarang atas nama Kerajaan Melayu-lslam, lebih
galak dengan aktiviti perjudian.
