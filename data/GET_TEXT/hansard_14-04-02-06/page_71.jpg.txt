DR.1.11.2021 61

Muhammad SAW ini untuk memulakan perbahasan Bajet 2022 itu dengan mengambil
berkat memetik Firman Allah SWT dari Al-Quran Al-Karim yang bermaksud, “Dan tiadalah
kami mengutuskan kamu wahai Muhammad melainkan untuk menjadi rahmat bagi
semesta alam”. Ayat-ayat ini memberikan peringatan kepada saya dan semua Ahli Yang
Berhormat di Dewan yang mulia ini bahawa Nabi Muhammad SAW menjadi contoh yang
terbaik dan menjadi ikutan.

Tuan Yang di-Pertua, terlebih dahulu saya ingin mengucapkan setinggi tahniah
kepada kerajaan Keluarga Malaysia di bawah kepimpinan Yang Amat Berhormat Dato’ Sri
Ismail Sabri, Perdana Menteri Kesembilan dan khususnya kepada Menteri Kewangan
Malaysia yang telah membentangkan Bajet 2022 pada hari Jumaat yang berkat pada 29
Oktober 2021 yang lalu.

Sesungguhnya Bajet 2022 ini membuktikan kepakaran dan kebijaksanaan Yang
Berhormat Menteri Kewangan mengadun sumber kewangan yang terhad dan
membelanjakan dengan penuh berhemah. Mengimbangi kelangsungan ekonomi yang
terhimpit oleh pandemik COVID-19 dan kewajipan membela dan melindungi rakyat
dengan menyediakan jaringan sosial yang komprehensif dan kondusif kepada rakyat
khususnya golongan B40 dan M40.

Bajet ini juga membuktikan keprihatinan kerajaan kepada golongan muda
khususnya mereka yang berumur 18 tahun ke atas yang bakal memenuhi tanggungjawab
memilih kerajaan dalam PRU yang ke-15 nanti. Bajet 2022 adalah merupakan kerangka
blueprint untuk golongan muda Keluarga Malaysia dalam menghadapi_hari-hari
mendatang kelak sebagai warganegara yang bertanggungjawab atau responsible citizen
dengan izin.

Saya juga ingin mengucapkan tahniah kepada kerajaan yang telah merangka
Bajet 2022 ini bermodelkan negara Islam berkebajikan atau Islamic welfare state yang
berpandukan Al-Quran dan As-Sunnah berdasarkan falsafah Islam Maqasid Syariah yang
sejagat. Maqasid Syariah adalah merupakan matlamat-matlamat yang ingin dicapai oleh
syariat demi kepentingan umat manusia.

Tuan Yang di-Pertua, Bajet 2022 diperuntukkan sebanyak RM332.1 bilion
berbanding sebanyak RM322.5 bilion dalam Bajet 2021 dengan peruntukan perbelanjaan
mengurus sebanyak RM233.5 bilion. Bajet 2022 yang bertemakan “Keluarga Malaysia,
Makmur, Sejahtera” dengan mendukung tiga paksi utama iaitu memperkukuhkan
pemulihan, membina daya tahan dan memacu pembaharuan Bajet 2022 bermatlamat
dengan tiga fokus induk iaitu:

(i) rakyat yang sejahtera;
(ii) perniagaan yang berdaya tahan; dan
(iii) ekonomi yang makmur dan mampan.

Tiga fokus utama ini amat penting dalam keadaan rakyat dan negara sedang
dalam fasa pemulihan dan penstabilan ekonomi menghadapi cabaran peralihan dari
pandemik COVIV-19 kepada fasa endemik COVID-19.

Tuan Yang di-Pertua , saya akan menyentuh tentang kesihatan. Saya ingin
menyentuh berhubung dengan aspek kesihatan khususnya berhubung Kementerian
Kesihatan yang mendapat peruntukan sebanyak RM32.4 bilion. Saya mengalu-alukan
langkah kerajaan menyediakan peruntukan khas bagi menangani COVID-19 iaitu meliputi
RM2 bilion bagi membiayai program vaksinasi dan RM2 bilion untuk meningkatkan
kapasiti fasiliti kesihatan awam. Sehubungan dengan ini, saya ingin mendapat ulasan
setakat manakah kerajaan telah menjalinkan kerjasama dengan hospital swasta dan
hospital seliaan KKM dalam mengoptimumkan perkhidmatan kesihatan di negara ini
termasuk mengawal pandemik COVID-19.

Saya ingin mendapat ulasan bilangan Klinik 1Malaysia yang masih beroperasi
ketika ini dan adakah kerajaan bercadang menukarkan menjadi Klinik Keluarga Malaysia
supaya lebih inklusif lagi dan meningkatkan mutu perkhidmatan kesihatan awam. Saya
juga ingin mendapat penjelasan kerajaan knususnya KKM berhubung dengan kekurangan
pusat hemodialisis sekarang ini. Apakah langkah kerajaan untuk menyediakan lebih
