88 DR.1.11.2021

Jadi hutan terpelihara, sumber bekalan air terjamin, tidak perlu lagi hendak
bangkitkan tuntutan yang tidak wujud dari sudut dokumennya. Kehilangan hasil itu
ditampung melalui inisiatif pampasan kerana di sana nanti hendak dibangunkan pula
projek pembangunan Lapangan Terbang Antarabangsa Kulim dan Kedah Aerotropolis. Ini
satu lagi projek mega dan kedudukannya itu dekat pula dengan punca air. Itu akan
menyebabkan banyak lagi kebimbangan.

Oleh sebab itu Tuan Yang di-Pertua, saya mengharapkan di pihak kementerian
nanti ketika menjawab, Kementerian Pengangkutan berkenaan dengan lapangan terbang,
Kementerian Alam Sekitar dan Air berkenaan dengan pembalakan Ulu Muda, harus ada
suatu panduan yang lebih jelas.

Tuan Yang di-Pertua, isu industri air ini soal tarif air yang rendah kos bagi
menjalankan— membersihkan air itu tinggi. Model ini sangat tidak sustainable. Non-
revenue water juga meningkat pada ketika kita di bawah Water Services Industry Act ini
ada negeri sudah migrate, ada negeri belum lagi. Ini soal rawatan dan juga pengagihan
air (treatment dan water distribution). Jadi saya ingin bertanya kepada pihak kerajaan,
apakah dilihat prestasi negeri yang sudah migrate kemudahan air ini dengan negeri yang
belum lagi berbuat demikian? Apakah sudah disukat, dilihat beza prestasi mereka?

Tuan Yang di-Pertua, lima minit terakhir saya menyentuh tentang Tabung Haji. Di
bawah seksyen 16(2) Akta Tabung Haji, Tabung Haji dibenarkan menggunakan duit
pendeposit untuk menguruskan jemaah haji pergi haji dan untuk membuat pelaburan, itu
dibenarkan. Pendeposit Tabung Haji ini Tuan Yang di-Pertua, selama ini menikmati hibah
atau dividen yang tinggi. Bukan sahaja tinggi, aktiviti perniagaannya comply, patuh
syariah.

Oleh sebab itu kalau kita tengok daripada segi rekod pendeposit Tabung Haji ini,
1.3 peratus pendeposit Tabung Haji memegang hampir 50 peratus daripada jumlah
deposit di Tabung Haji, 50 peratus daripada jumlah deposit dipegang oleh 1.3 peratus
sahaja pendeposit. Pendeposit yang tertinggi sekali memegang hampir RM190 juta sebab
mereka mengharapkan pulangan yang tinggi dan bersih pada ketika itu.

Baik, apabila pelaburan dibuat, pelaburan, ia terdedah kepada berjaya dan tidak,
untung dan rugi. Saya tidak mahu prolong atau memanjangkan tajuk itu. Saya ingin
bertanya kepada kerajaan ketika menjawab nanti, apakah hasil pelan penstrukturan dan
pemulihan Tabung Haji? Kita tahu sahabat saya dari Yang Berhormat Parit Buntar telah
mengemukakan pelan penstrukturan dan pemulihan. Hari ini pelan itu sedang berjalan.
Ada aset yang telah dikenal pasti untuk diambil alih. Saya ingin bertanya, berapa yang
telah diambil alin?

01830

Misalnya, syarikat ladang, bangunan dan tanah ataupun sekuriti ekuiti domestik.
Itu antara pelan penstrukturan dan pemulihan. Dalam pelan itu, ladang, bangunan, tanah
dan sekuriti ekuiti itu antara yang dikenal pasti untuk diambil alih. Soalan saya, sudahkah
selesai proses itu? Kalau selesai berapakah nilai pemindahan setiap satu dan berapa
perbezaan nilai transaksi itu kerana saya ingin melihat setiap satu itu untuk membolehkan
kita monitor atau menyusul dengan peranan kita untuk peranan semak dan imbang dan
peranan memantau ini.

Sekali gus saya ingin bertanya prestasi Tabung Haji sekarang. Aset yang
memberi sustainable income, aset yang memberikan pendapatan yang berterusan sama
ada fixed income termasuk money market atau pasaran kewangan. Kemudian,
pendapatan daripada instrumen special purpose vehicle, saya juga ingin tahu prestasi
Tabung Haji yang menyumbang pendapatan dari sudut ekuiti termasuk pelaburan
strategik ataupun foreign equities.

Saya ingin tahu performance Tabung Haji sekarang dari sudut investment
properties dan ketika nantinya kerajaan menjawab terhadap performance Tabung Haji
yang memberikan pendapatan, saya juga ingin kerajaan nyatakan apakah liabiliti-liabiliti
semasa Tabung Haji sekarang untuk kita sukat dari sudut performancenya.
