DR.1.11.2021 65

[Timbalan Yang di-Pertua (Dato' Mohd Rashid Hasnon) mempengerusikan
Mesyuarat]

This is our opportunity to create more jobs and businesses in the surrounding
areas, dengan izin, termasuklah Kota Marudu, Kota Belud, Tuaran iaitu daerah-daerah
yang terletak di antara Kudat dan Kota Kinabalu. Saya bercakap mengenai trade route.

Tuan Yang di-Pertua, patut kita iri hati dengan Joko Widodo (Jokowi), bila mana
beliau membangunkan Indonesia dalam tempoh tujuh tahun tanpa fokus kepada Jawa
lagi. Bukan kepada Jakarta lagi. [Tepuk] Begitu juga halnya dengan Malaysia. It’s not
always about Lembah Klang anymore tetapi keseluruhan Malaysia itu sendiri. Sabah,
Sarawak. Kita sepatutnya bangunkan infrastruktur dahulu di tempat yang strategik, di
tempat yang betul. Kemudian, ekonomi akan datang dengan sendirinya.

Adakah kerajaan sedar bahawa nilai ringgit di Sabah tidak sama dengan di
Semenanjung Malaysia? Ringgit di Semenanjung Malaysia dan Sarawak lebih tinggi
nilainya daripada ringgit di Sabah. Manakan tidak, harga makanan, harga perumahan,
harga kereta dan kebanyakan barangan keperluan lebih mahal tetapi gaji minimum dan
semua gaji adalah kurang berbanding dua wilayah ini di Malaysia.

Lebih ringkas, terdapat sangat sedikit pekerjaan bergaji tinggi di Sabah kerana
tiada Public Listed Company (PLC) dan Government-linked Company (GLC) Kerajaan
Persekutuan utama yang mempunyai ibu pejabat di Sabah. /t is time to bring them to
Sabah. Dengan kewujudan GLC dan PLC utama di Sabah, kita akan dapat limpahan
ekonomi yang besar, bukan sahaja peluang pekerjaan akan lebih banyak, malah secara
tidak langsung akan dapat meningkatkan kesalinghubungan yang selama ini telah lama
dipinggirkan oleh Kerajaan Persekutuan.

Tuan Yang di-Pertua, pertumbuhan ekonomi tidak boleh dijana hanya menerusi
pendekatan jangka pendek seperti pakej rangsangan. la turut memerlukan masalah
jangka panjang, struktur asas ekonomi ditangani dengan berkesan termasuk
pembangunan sumber manusia, pendidikan, pembangunan prasarana, teknologi dan juga
produktiviti.

Tuan Yang di-Pertua, sebanyak RM746 juta akan digunakan untuk menaik taraf
sekolah-sekolah daif di Sabah, sebanyak 112 projek dan Sarawak 165 projek telah
diumumkan oleh Yang Berhormat Senator Menteri Kewangan dalam ucapan Belanjawan
2022 pada Jumaat lepas. Cuma, beberapa soalan saya masih belum terjawab sehingga
ke hari ini. Saya pernah mohon sekolah-sekolah ini dimasukkan ke dalam cadangan
RMKe-12, tetapi tidak dijawab langsung walaupun jawapan bertulis.

SK Tamu Darat, SK Melangkap, SK Mengkulat, SK Pandasan, SK Peladok yang
rata-rata sekolah ini melibatkan pembinaan bangunan gantian bilik darjah, blok
pentadbiran, makmal sains, kantin dan lain-lain kemudahan. Saya ingin maklumkan di
Dewan yang mulia ini, sekolah-sekolah yang saya sebutkan ini Tuan Yang di-Pertua,
masih lagi sekolah kayu selepas 58 tahun pembentukan Malaysia dan saya ingin tahu,
adakah sekolah-sekolah ini dimasukkan dalam Belanjawan 2022. Saya juga ada
bertanyakan soalan mengenai status pembinaan Politeknik Kota Belud yang pernah
diumumkan sewaktu ketika dahulu juga dalam bahas RMKe-12, tetapi langsung tidak
dijawab.

Tuan Yang di-Pertua, RM50 juta juga disediakan melalui Pusat Pembangunan
Kemahiran Negeri seperti di Sarawak, Johor dan Pulau Pinang bagi meningkatkan tahap
kemahiran TVET untuk 5,000 orang pekerja dalam bidang seperti kimpalan minyak dan
gas, automasi perindustrian dan mekatronik. Kalau kita amati, kebanyakan industri ini
berkaitan dengan wilayah Sabah tetapi kenapa Sabah tidak dimasukkan dalam
peruntukan ini? Kerajaan Persekutuan mempunyai tanggungjawab keseluruhan untuk
menggalakkan pelaburan domestik dan asing. Sabah kurang mendapat perhatian
walaupun kami mempunyai kelebihan di dalam industri seperti minyak, gas dan kelapa
sawit.
