46 DR.1.11.2021

dikembalikan mengikut konsep asal, yakni Singapura ke Bandar Malaysia dan tidak dari
Johor Bahru ke KLIA;

Kedua, menaikkan semula kadar caruman bulanan majikan dan pencarum;

Ketiga, mengubah struktur pembayaran dividen kepada struktur berperingkat
dengan izin, multi-tier dividend structure di mana baki simpanan yang lebih rendah akan
menerima dividen yang lebih tinggi supaya pembahagian keuntungan KWSP akan lebih
menarik, lebih memihak kepada pencarum yang mempunyai baki simpanan rendah.
Kaedah bayaran dividen secara multi-tier ini patut diperluaskan ke tabung-tabung
simpanan yang lain seperti ASB, ASM dan Tabung Haji agar matlamat untuk merapatkan
jurang pendapatan seperti yang disasarkan dalam RMKe-12 akan tercapai.

Tuan Yang di-Pertua, setelah ekonomi dibuka semula, kesesakan trafik mula
muncul kembali. Malah, seperti bertambah serius di Kuala Lumpur, Selangor dan Melaka.
Walaupun Bajet 2022 memberi banyak bantuan kepada rakyat secara terus, ia tidak dilihat
mengajukan hala tuju pembangunan negara. Bagi mencapai sasaran pertumbuhan
ekonomi sebanyak 5.5 peratus hingga 6.5 peratus, kita perlu jumlah pelaburan sebanyak
RM237 bilion daripada pihak kerajaan dan swasta. Hanya memberi subsidi gaji untuk
menggalakkan penjanaan peluang pekerjaan baharu bukanlah satu langkah yang
mampan atau sustainable ataupun boleh mencapai sasaran pelaburan tersebut. Ini adalah
kerana apabila subsidi gaji kerajaan terhenti, majikan akan mula membuang semula
pekerja.

Justeru, kita perlu menggalakkan dan merancakkan ekonomi supaya majikan
benar-benar memerlukan pekerja, yakni untuk memenuhi permintaan perniagaan mereka
selaras dengan peningkatan ekonomi negara. Maknanya Tuan Yang di-Pertua, bajet kita
mesti juga melihat daripada aspek demand ataupun permintaan. Selaras dengan ini,
seperti saya telah utarakan dalam perbahasan RMKe-12 bulan lepas, saya sekali lagi
mencadangkan projek-projek infra rakyat yang telah dihentikan atau dikurangkan skop
untuk dilaksanakan secepat mungkin.

Antaranya ialah untuk mengembalikan projek HSR dengan skop asal untuk
menghubungkan Kuala Lumpur dengan Singapura yang akan merealisasikan visi dan misi
bagi menghubungkan dua ekonomi terbesar ASEAN di mana integrasinya akan menjadi
limpahan berganda kepada ekonomi negara kita serta menarik perhatian dunia.

Kesesakan jalan raya yang sedang kita alami termasuk bagi bandar Melaka boleh
dikurangkan dan membolehkan industri pelancongan membangun dengan lebih pesat
serta menjadikan bandar-bandar utama sepanjang laluan HSR lebih maju dan dengan
izin, liveable. Bandar-bandar seperti Muar, Batu Pahat, Melaka, Seremban dan Johor
Bahru akan dapat nafas baharu serta projek Vision Valley berhampiran Seremban,
berdaya maju. Tidak kurang penting juga nilai-nilai hartanah akan melambung pada tahap
lebih tinggi apabila permintaan bertambah dengan mendadak.

Semasa pembinaan projek HSR, dijangka dapat menjana 70 ribu peluang
pekerjaan berpendapatan tinggi secara langsung dan tidak langsung manakala selepas
projek HSR siap beroperasi, ia mampu memberi keuntungan ekonomi sekitar USD1.6
bilion setahun mengikut kaji selidik Institute of Developing Economies Japan dengan
syarat, landasan perlu dihubungkan terus dengan Singapura. Menggantikan projek HSR
dari Singapura ke Kuala Lumpur kepada KLIA ke Johor Bahru akan menjadikan projek ini
tidak viable dan akhirnya merugikan negara apabila terpaksa membayar subsidi berbilion-
bilion.

Dana untuk memulakan projek HSR dari Singapura ini juga merupakan cara
pembiayaan projek dan tidak termasuk ke dalam hutang kerajaan terus atau deficit tight
budget. Kita juga boleh berunding dengan Kerajaan Singapura untuk mengambil
kesempatan kos kewangan yang lebih rendah dengan kadar faedah di bawah satu peratus
dari negara itu dengan menempah pasaran bon bagi membiayai projek ini ataupun
mendapatkan project financing dari negara-negara luar dengan faedah yang sama rendah
serta tempoh moratorium panjang.

Jika dilaksanakan sekarang, suntikan ke dalam ekonomi tempatan bagi projek
yang begitu besar dengan kos kewangan yang rendah akan merupakan satu suntikan
