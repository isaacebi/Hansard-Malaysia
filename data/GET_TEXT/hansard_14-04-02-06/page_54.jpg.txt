44 DR.1.11.2021

Defisit dan hutang negara sebenarnya akan lebih tinggi lagi tetapi dibantu oleh
pengambilan dividen yang tinggi melampau daripada Petronas sejak PRU-14. Pada bulan
Ogos 2021, Ketua Pegawai Eksekutif Petronas pernah memberi amaran bahawa dividen
yang dipaksakan terhadap Petronas telah melebihi keuntungan Petronas setiap tahun
sejak tahun 2018.

Umpamanya, sekiranya Petronas untung RM100 setahun tetapi dalam masa yang
sama perlu membayar dividen tahunan antara RM120 hingga RM150, maka ini akan
mengakibatkan aset dan rizab Petronas akan berkurang dari tahun ke tahun. Bukit kalau
sentiasa ditarah pun akan gondol licin.

Nilai bersih Petronas iaitu aset tolak semua liabiliti hutang pula naik RM318 bilion
atau hampir empat kali ganda dari RM114.4 bilion sebelum saya jadi Perdana Menteri
pada tahun 2009 ke RM432.3 bilion termasuk rizab tunai pada ketika PRU-14. Namun,
ini sudah menjadi sejarah setelah Petronas dijarah secara berterusan dan asetnya
terpaksa dijual untuk membayar dividen melampau sejak tahun 2018.

Sebagai contoh, aset-aset yang dijual termasuk kepentingan saham dalam MISC,
Petronas Dagangan dan Petronas Gas bernilai RM6 bilion yang dijual pada 9 Disember
2019. Kepentingan saham dalam MISC dan KLCC bernilai RM3.04 bilion dijual pada 10
Disember 2020. Dan baru-baru ini, Petronas menjual pula aset gas di Azerbaijan bernilai
RM9.4 bilion yang menjadi kontroversi dalam Dewan yang mulia ini pada minggu lepas
pada harga yang sama. Berhubung dengan penarafan Petronas juga telah diturunkan tiga
tahun berturut-turut oleh pegawai agensi penarafan antarabangsa.

01440

Tuan Yang di-Pertua, ini bermakna kerajaan tidak boleh lagi bergantung
sepenuhnya kepada Petronas untuk membiayai perbelanjaan kerajaan pada masa
hadapan, sekali gus mengurangkan satu sumber penting bagi hasil kerajaan dan di
samping itu menjejaskan pelaburan Petronas dalam mencari kawasan minyak yang baru
untuk menggantikan reserve petroleum yang menurun atau semakin deplete.

Pemansuhan GST juga memberi impak yang besar. Sebagai contoh, dalam
usaha melawan COVID-19, negara Arab Saudi telah menaikkan kadar dari lima peratus
GST nya kepada 15 peratus, Indonesia dari 10 hingga 11 peratus pada tahun hadapan
dan 12 peratus pada tahun seterusnya dan bagi negara Singapura kadar GST akan
dinaikkan dari tujuh peratus ke sembilan peratus pada tahun hadapan.

Saya tidak merasakan negara-negara seperti Arab Saudi, Indonesia dan
Singapura ini tidak membuat kajian secara mendalam atau bersikap kejam dalam
melaksanakan langkah-langkah ini.

Sebenarnya kesan pandemik COVID-19 telah melahirkan ekonomi yang
terbahagi kepada dua kategori daripada segi kelajuan. Ketika ramai yang terjejas teruk,
sebaliknya ada juga sektor-sektor yang boleh memacu keuntungan perniagaan mereka
contohnya seperti sektor pembuatan yang tertentu, eksport, komoditi, teknologi maklumat,
sektor penghantaran dan logistik, sektor kewangan dan lain-lain telah berkembang
dengan ketara. Jadi ada juga pihak yang menjadi lebih kaya sewaktu pandemik.

GST merupakan cukai untuk penggunaan, dengan lain kata jika kita belanja lebih,
lebih banyak cukai yang perlu dibayar tetapi pandemik telah mengurangkan atau
menghentikan pendapatan golongan-golongan yang terkesan, jika pendapatan tiada
bagaimana mereka hendak berbelanja dan jika tidak berbelanja bagaimana hendak bayar
GST? Oleh sebab itulah negara-negara seperti Arab Saudi, Indonesia dan Singapura
faham situasi ini bahawa pendapatan kerajaan yang diperoleh daripada kadar GST lebih
tinggi yang dikenakan kepada golongan yang menerima manfaat daripada pandemik
boleh disalurkan kepada golongan yang menerima impak negatif.

Dalam negara Malaysia pula, lockdown separuh masak yang antara paling
panjang tempohnya dalam dunia yang dilaksanakan oleh ‘Bapa lockdown Malaysia’ dari
kerajaan dahulu telah menghancurkan kewangan dan kehidupan ramai tetapi kadar
jangkitan serta kematian akibat COVID-19 berbanding saiz penduduk adalah tertinggi di
ASEAN dan antara tertinggi di dunia bagi tahun ini. Biarpun ada yang mengaku telah
