64 DR.1.11.2021

kasih atas peluang yang diberikan kepada saya membahaskan Belanjawan 2022.
Belanjawan terbesar dalam sejarah Malaysia berjumlah RM322.1 bilion.

Tuan Yang di-Pertua, inti pati Belanjawan 2022 atas dasar Keluarga Malaysia
bukanlah cerminan kepada yang dibentang hari Jumaat lepas. Dalam konteks Sabah, ia
tidak lebih dari belanjawan keluarga tiri Malaysia. Mana mungkin keluarga memberikan
hanya RM65.2 bilion sahaja atau sekadar 6.8 peratus daripada jumlah peruntukan
pembangunan. Sedangkan, setiap tahun nilai hasil yang dikaut dari bumi Sabah adalah
ratusan bilion. Sumbangan Sabah kepada KDNK nasional pada tahun 2020 adalah 10.2
peratus daripada jumlah besar KDNK nasional berjumlah RM1.34 trilion.

Ini bermaksud, Sabah telah menyumbang sebanyak RM136 bilion kepada
negara. Jika mengikut peruntukan Perlembagaan Persekutuan perkara 112D, Jadual
Kesepuluh, Bahagian IV;

2. (1) Dalam hal Sabah, pemberian yang amaunnya sama
banyak dalam setiap tahun dengan dua perlima daripada amaun yang
hasil bersih yang didapati oleh Persekutuan dari Sabah itu melebihi hasil
bersih yang akan didapati sedemikian oleh Persekutuan dalam tahun
1963 jika —

(a)  Akta Malaysia telah berkuat kuasa dalam tahun itu seperti
dalam tahun 1964; dan

(b)  hasil bersih bagi tahun 1963 dihitung tanpa mengambil kira
apa-apa perubahan mengenai apa-apa cukai fi yang dibuat
pada atau selepas Hari Malaysia.

Hasil bersih ertinya bagi maksud ini hasil yang terakru kepada Persekutuan ditolak amaun
yang diterima oleh negeri berkenaan dengan penyerahan hasil itu.

Tuan Yang di-Pertua, jadi menurut kiraan saya, kalau Sabah seharusnya
menerima dua perlima daripada hasil Sabah ke Persekutuan, maka Sabah sepatutnya
diperuntukkan sejumlah RM54 bilion pada tahun 2021 iaitu tahun berikutnya. Peruntukan
yang tersangat kecil ini tidak sepadan dengan apa yang Sabah sumbangkan dan
menidakkan pembangunan terutamanya dalam bentuk infrastruktur. Keadaan_ ini
memperlihatkan dua bahagian negara Malaysia, yang maju dan yang mundur. Sehingga
terma di seluruh negara termasuk Sabah dan Sarawak kadang-kadang ada ketersasulan.
Kalau terma ini diselami, ia amat menyakitkan hati orang-orang Borneo seolah-olah kami
bukan sebahagian dari keluarga yang didendangkan. Adakah sebab itu Sabah, Sarawak
akan diabaikan? Sabah, Sarawak harus dilayan dengan adil dengan mengembalikan
kepada keadaan asal seperti apa yang termaktub dalam MA63 tanpa dolak-dalik lagi.
Enough is enough.

Tuan Yang di-Pertua, sewaktu Kerajaan Warisan memerintah Sabah, kita
bercadang untuk membangunkan pelabuhan di Kudat dan menyediakan sistem
perhubungan lebih baik termasuk untuk memudahkan perdagangan antara wilayah ini dan
negara di rantau Asia. Kudat terletak pada latitud 6.8873 dan longitud 116.8236 berada di
kawasan yang sangat strategik. Dengan perpindahan ibu kota Indonesia ke Penajam,
keberadaannya harus dimanfaatkan. la dijangka membuka laluan dagang baharu dan
akan memanfaatkan kepada Borneo itu sendiri.

01630

Tuan Yang di-Pertua, dahulu laluan ini tidak begitu dilihat tetapi bila ekonomi
China ‘mendunia’, laluan ini bakal menjadi sibuk. Pelabuhan ini berpotensi untuk
dibangunkan bukan sahaja untuk industri perkapalan, komoditi dan pelancongan. Malah,
kedudukan daerah itu hampir dengan China, Jepun, Korea Selatan, Taiwan, Filipina, Hong
Kong, Australia dan juga New Zealand, membolehkan Sabah memanfaatkan produk-
produk yang berpotensi untuk dipasarkan di luar negara. Kudat ada potensi untuk menjadi
seperti Singapura.

Kenapa kita tidak invest perkara ini lebih awal sebagai persediaan kita menjelang
ibu negara Indonesia akan berpindah ke Pulau Borneo kelak?
