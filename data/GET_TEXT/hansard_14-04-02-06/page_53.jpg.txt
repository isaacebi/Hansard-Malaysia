DR.1.11.2021 43

Dato’ Seri Anwar bin Ibrahim [Port Dickson]: Setengah minit. Pertama, saya
ingat Menteri Kewangan dan Menteri Dalam Negeri harus jelaskan. Jangan ada salah
guna kuasa melantik orang yang tidak wajar di tempatnya dan kemudian membayar satu
upah yang paling tinggi.

Saya harap juga Menteri Kewangan jelaskan ini JKOM, pegawai-pegawai yang
terlibat dengan KPKT ini semua, dia disorok, tidak nampak dalam buku. Saya cari-cari,
tidak ada. Di mana perginya? Jawatan-jawatan tahun sudah ada. Takkan dibuang
semua? Ataupun disorok ke jabatan lain. Ini kena ada penjelasan dan saya minta Ahli-ahli
Parlimen lain bangkitkan. Terima kasih.

Timbalan Yang di-Pertua [Dato' Mohd Rashid Hasnon]: Terima kasih. Ahli-
ahli Yang Berhormat, jam tepat pukul 1. Dewan berhenti rehat dan disambung semula
pada jam 2.30 petang. Terima kasih Ahli Yang Berhormat.

[Mesyuarat ditempohkan pada pukul 1.00 tengah hari]
01430
[Mesyuarat disambung semula pada pukul 2.30 petang]

[Dato’ Sri Azalina Othman Said (Pengerang) mempengerusikan Mesyuarat]

Dato’ Sri Azalina Othman Said [Pengerang]: Bismillahi Rahmani Rahim.
Assalamualaikum warahmatullahi wabarakatuh. Sekarang saya menjemput Yang
Berhormat Pekan, 60 minit. Silakan Yang Berhormat Pekan.

2.33 ptg.

Dato’ Sri Mohd Najib bin Tun Abd Razak [Pekan]: Terima kasih Tuan Yang di-
Pertua. Assalamualaikum warahmatullahi wabarakatuh dan salam _ sejahtera.
Alhamdulillah, syukur ke hadrat llahi kerana atas limpah kurnia-Nya dapat saya
berpeluang sekali lagi berdiri di Dewan yang mulia ini kali ini bagi membahaskan Bajet
2022 yang dibentangkan Jumaat lepas.

Tuan Yang di-Pertua, syabas saya ucapkan kepada Yang Amat Berhormat
Perdana Menteri, Yang Berhormat Menteri Kewangan dan semua penjawat awam yang
terlibat dalam menyediakan Bajet 2022 ini.

Ini adalah bajet terbesar dalam sejarah negara dengan defisit yang masih tinggi.
Bajet ini juga penuh risiko apabila kerajaan terpaksa meminjam lebih banyak dana
sedangkan unjuran pendapatan kerajaan masih rendah. Bagi saya, keadaan ini berlaku
disebabkan beberapa keputusan dan tindakan salah yang diambil oleh kerajaan-kerajaan
yang dibentuk selepas PRU-14 dan terpaksa ditanggung oleh kerajaan hari ini.

Pertama ialah kesilapan besar kerajaan terdahulu apabila membuat keputusan
memansuhkan GST, meningkatkan kebergantungan kepada hasil minyak, menakutkan
pelabur dengan memomokkan kononnya negara sudah bankrap dan penjualan aset-aset
negara yang memberi peluang kepada kerajaan tetapi mengorbankan kepentingan jangka
panjang. Selepas itu pelaksanaan lockdown dan PKP yang antara paling lama tempohnya
dalam dunia akibat keputusan yang membawa pelaksanaan lockdown yang bersifat
separuh masak dalam pengawalan COVID-19.

Di bawah Kerajaan Barisan Nasional dahulu, defisit serta nisbah hutang negara
telah menurun lapan tahun berturut-turut. Pada suku pertama tahun 2018, nisbah hutang
kepada KDNK telah berjaya diturunkan ke paras 48.7 peratus. Akan tetapi, nisbah hutang
ini naik semula setiap tahun bermula tahun 2018 sehingga mencapai tahap 62 peratus
pada akhir tahun lepas. la dijangka akan melebihi 66 peratus tidak lama lagi setelah had
hutang telah dinaikkan dua kali daripada 55 peratus ke 60 peratus pada tahun 2020 dan
seterusnya dinaikkan daripada 60 peratus ke 65 peratus pada awal bulan ini.
