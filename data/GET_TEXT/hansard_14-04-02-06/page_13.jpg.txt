DR.1.11.2021 3

membawa masuk atau membawa keluar kanak-kanak untuk dijual kepada keluarga
angkat untuk tindakan pencegahan dan menyelamatkan mangsa.

Inilah, sekian terima kasih Tuan Yang di-Pertua dan juga Yang Berhormat Tasek
Gelugor berkenaan dengan tindakan-tindakan kerajaan dengan apa yang dibangkitkan
tadi. Sekian, terima kasih.

Tuan Yang di-Pertua : Terima kasih.

Dato’ Abdullah Sani bin Abdul Hamid [Kapar]: Terima kasih Tuan Yang di-
Pertua. Meneliti daripada Bajet 2022, dengan jelas tidak menyatakan secara khusus untuk
mensasarkan pendapatan sebanyak RM10,000 isi rumah mengikut Rancangan Malaysia
Ke-12. Jadi, apakah langkah kerajaan untuk mengalih minat pekerja-pekerja tempatan
dan menawarkan gaji minimum yang lebih relevan pada pekerja dalam negara supaya
pekerja tempatan tidak berhijrah ke negara luar? Terima kasih Tuan Yang di-Pertua.

Tuan Yang di-Pertua: Terima kasih. Silakan.

Datuk Haji Awang bin Hashim: Terima kasih sahabat saya dari Kapar yang
membangkitkan soalan berkenaan dengan gaji dan juga tarikan untuk local workers
bekerja di Malaysia kerana berkenaan dengan keadaan sekarang ini dalam pasca
pandemik COVID-19 ini. Memang kerajaan begitu serius untuk kita melaksanakan supaya
kerja-kerja rakyat tempatan ini dapat diisi untuk bekerja di sektor-sektor yang kita telah
tentukan, di semua sektor yang ada dalam negara ini dengan kita membuat satu program
yang sangat menarik iaitu dipanggil Malaysianization.

Dengan meletakkan rakyat tempatan, kerajaan memberi satu insentif, increased
gaji kepada pekerja-pekerja tempatan untuk mereka bekerja dalam sektor dalam negara
kita iaitu dengan memberi penambahan gaji RM500 ataupun 20 persen daripada gaji basic
sekarang ini. Ini yang sedang dirancang oleh kerajaan dengan juga kita menjalankan
program-program subsidi upah supaya tidak berlaku pembuangan kerja dan juga gaji tidak
dipotong.

Ini sedang dijalankan iaitu yang kita panggil PSU1.0, PSU2.0, PSU3.0 dan yang
terbaru, kerajaan telah melalui agensi Kementerian Sumber Manusia iaitu GLC PERKESO
telah membuat satu portal. Daftar sahaja mencari kerja, kita memberi RM300. Bulan
pertama tak dapat kerja lagi, bulan kedua masih lagi tak dapat kerja, dia diberi lagi RM300
sehinggalah dia mendapat kerja. Sebelum mendapat gaji yang pertama, kerajaan
memberi insentif lagi RM400.

Jadi sekarang ini, dalam perjanjian di antara Kerajaan Malaysia, LO dengan
Kerajaan Malaysia iaitu gaji minimum kita telah ditetapkan di kawasan-kawasan yang
ditetapkan di bandar minimum gaji RM1,200, ditambah RM500 menjadi paling kurang
RM1,700. Di luar bandar, di kawasan-kawasan majlis-majlis perbandaran iaitu gaji
minimum RM1,100 ditambah lagi RM500 dengan elaun-elaun yang lain.

Jadi lebih kurang, rakyat tempatan akan mendapat gaji minimum dengan kerja
yang pertama dengan gaji paling kurang di antara RM1,700 ke RM2,000 termasuk elaun-
elaun. Basic sahaja dah RM1,700 kalau ikut daripada insentif yang telah kita jelaskan iaitu
insentif yang kerajaan bagi mesti ada penambahan berlaku sebanyak RM500 dalam
program PEMULIH iaitu dipanggil Malaysianization. Sekian, terima kasih.

Tuan Wong Chen [Subang]: Tuan Yang di-Pertua, boleh tak satu lagi soalan?
Boleh ya?

Tuan Yang di-Pertua: Ya. Pendek sahaja ya, pendek.

Tuan Wong Chen [Subang]: Terima kasih, memang pendek. Saya nak tanya,
berapa ribu rakyat Malaysia yang kerja secara haram di negara lain? Ini problem 10,000
atau 50,000 orang ini?

Datuk Haji Awang bin Hashim: Saya akan jawab secara bertulis melalui statistik
yang dibangkitkan. Okey? Terima kasih.

Tuan Wong Chen [Subang]: Terima kasih.

Tuan Yang di-Pertua: Terima kasih.
