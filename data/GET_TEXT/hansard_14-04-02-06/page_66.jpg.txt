56 DR.1.11.2021

Merujuk kepada elaun khas mengikuti lokasi dan tahap kesusahan, saya
berpendapat ia perlu dikaji kerana 13 tahun tidak dikaji kadar tersebut. Guru pengalaman
P1, P2 dan juga P3.

Soal perumahan guru. Saya baru sahaja melawat bersama dengan Timbalan
Menteri pada hari Sabtu yang lepas di mana rumah kuarters guru di Felda Palong 7 amat
daif.

01550

Di mana keadaan memang terlalu daif, saluran kKumbahan pecah, bumbung
bocor, sampah sarap tidak diurus. Ini kerana guru-guru ini menduduki rumah tersebut
telah pun membayar potongan gaji ataupun melalui potongan gaji untuk menduduki rumah
tersebut, namun ia tidak dapat memberi suatu keselesaan kepada guru. Saya harap
peruntukan dalam peruntukan ini, pembaikan kuarters guru tidak ditinggalkan khususnya
di kawasan saya di Parlimen Jempol.

Dasar Pendidikan Digital. Bagi merealisasikan hasrat untuk menjadikan Malaysia
sebuah negara berteknologi tinggi, ekosistem pendidikan negara mesti berubah mengikut
peredaran masa. Oleh itu, pendidikan digital di peringkat sekolah perlu dipercepatkan
bagi memastikan akses lebih meluas terhadap pendidikan yang berkualiti.

Soalan saya, apakah status terkini penggubalan Dasar Pendidikan Digital negara
yang bermatlamatkan untuk melahirkan generasi yang fasih digital dan apakah tumpuan
diberikan kerangka dasar pendidikan digital? Pandemik yang melanda_ telah
memperlihatkan kita kelebaran jurang digital pelajar dalam talian antara murid bandar dan
juga murid luar bandar.

Selain masalah pencapaian jalur lebar dan Internet, tidak boleh dielakkan
ketiadaan peranti elektronik juga merupakan cabaran pendidikan digital yang perlu diatasi.
Soalan saya, apakah strategi kerajaan untuk membantu seramai 1.85 juta orang murid
bersamaan sebanyak 35 peratus di seluruh negara yang tidak mempunyai sebarang
peranti elektronik? Apakah insentif Tabung CERDIK yang diperkenalkan sebelum ini tidak
akan diteruskan oleh kerajaan bermula pada tahun hadapan?

Bagi mengatasi isu ketiadaan peranti elektronik oleh murid, saya mencadangkan
agar kerajaan mencontohi sistem pendidikan di Finland, China dan juga di Amerika
Syarikat. Sistem pendidikan di sana membenarkan murid meminjam peranti elektronik
daripada pihak sekolah untuk mengakses pembelajaran dalam talian. Menerusi kaedah
pelaksanaan sebegini, kerajaan cuma mengenal pasti bilangan murid yang memerlukan
peranti elektronik di setiap sekolah yang bakal yang bakal dibekalkan nanti.

Merujuk kepada belanjawan kali ini, seperti sebelum ini, belanjawan
mengembang. Walau bagaimanapun, defisit fizikal diunjurkan berkurangan sebanyak
enam peratus KDNK berbanding sebanyak 6.5 peratus pada tahun 2021. Semasa
kerajaan membentangkan Belanjawan 2021, sasaran kutipan hasil kerajaan telah
ditetapkan sebanyak RM236.9 bilion. Soalan saya, apakah sasaran tersebut akan dapat
dicapai pada penghujung September ini dan berapakah hasil yang diperoleh daripada
SST?

Umumnya tahu, pendapatan negara telah mengalami pengurangan sebanyak
RM27 bilion setelah GST dimansuhkan pada tahun 2018. Soalan saya, apakah
perancangan kerajaan untuk menutup lompang kutipan hasil ini? Apakah kerajaan
bercadang untuk memperkenalkan semula GST pada kadar yang rendah?

Sebelum ini GST telah dijanjikan modal politik dimanipulasikan sebegini rupa
sehingga fakta benar dikaburi dengan fitnah semata-mata untuk meraih manfaat politik.
Setelah mendapat kuasa, perkara ini dilaksanakan bagi mendapat kepercayaan rakyat.
Hakikatnya, negara menjadi semakin parah dan rakyat telah tertipu. Soalan saya, apakah
benar kos sara hidup rakyat, harga murah sepertimana yang disebut dahulu apabila
dihapuskan GST, diwujudkan SST? Maka kerajaan pada hari ini kena lihat perkara ini
bahawa perkara ini tidak pun menjadi sepertimana yang dihasratkan oleh kerajaan
sebelum ini.
