68 DR.1.11.2021

Saya kira perlu ada peruntukan yang jelas dari sudut mitigasi, berbanding
daripada inisiatif aftereffect seperti sekadar memberi kit makanan. Kerugian daripada
banjir ini akan menjejaskan bukan sahaja makan dan minum tetapi peniaga-peniaga kecil
yang bergantung kepada gerai-gerai kecil juga akan terjejas. Rakyat perlu dididik secara
langsung untuk menghadapi fenomena banjir. Akan tetapi apa yang paling penting bagi
menyelamatkan nyawa mereka, kita boleh belajar daripada cara Jepun dan rakyat mereka
dan adaptasi cara terbaik mengikut kesesuaian keadaan di Malaysia.

Justeru, saya ingin bertanya berhubung dengan projek tebatan banjir, terutama di
Pasir Mas yang kita linat agak perlahan dari sudut prosesnya untuk disiapkan. Soalan
saya kepada pihak kementerian dan kerajaan ialah setakat manakah pembinaan bahawa
tebatan banjir ini? Bilakah ia dijangka dapat disiapkan sepenuhnya bagi mengatasi situasi
banjir, terutama di Parlimen saya di Pasir Mas?

Tuan Yang di-Pertua, yang ketiga ialah apakah bantuan untuk belia memulakan
perniagaan? Saya syorkan di bawah Kementerian Pembangunan Usahawan dan
Koperasi, belia-belia berumur 40 tahun ke bawah misalnya, diberikan peruntukan khusus
untuk memulakan perniagaan dan diberikan pakej bimbingan yang berpatutan. Jika sudah
ada, saya mohon data berapakah jumlah belia yang sudah dibantu sepanjang tahun 2019
dan tahun 2020? Mereka ini, belia ini kalau diberikan peluang, saya yakin mereka boleh
untuk mencatat sejarah dan mencatat kejayaan yang membanggakan.

Berikutnya ialah status tuntutan royalti minyak Kerajaan Negeri Kelantan terhadap
PETRONAS. Umumnya, saya mewakili rakyat negeri Kelantan di dalam Dewan ini, saya
ingin bertanya setakat manakah status tuntutan royalti ini? Oleh kerana kita tahu bahawa
di Kelantan ialah bumi yang dikeluarkan daripadanya minyak yang tidak boleh dinafikan.
Tadi saya dengar wakil dari Kota Belud berucap, menyatakan bahawa Sabah dijadikan
sebagai anak tiri. Ya, saya tidak mahu mengulas pun sekarang dengan anak tiri. Akan
tetapi adakah Kelantan juga telah pun dianaktirikan dengan isu royalti yang masih belum
lagi selesai? Saya yakin kerajaan mempunyai perancangannya yang tersendiri tetapi ia
perlu untuk dimaklumkan dari semasa ke semasa.

Saya mengucapkan terima kasih, terutamanya kepada Yang Berhormat Langkawi
ketika menjadi Perdana Menteri, memberikan peruntukan khusus sebanyak RM400 juta
ke Kelantan walaupun tidak atas nama royalti. Akan tetapi ia kemudiannya disebut-sebut
sebagai bayaran terhadap pengeluaran minyak. Kemudiannya, pada tahun 2020 berlaku
perubahan kerajaan. Yang Berhormat Pagoh pula menyebut ataupun disebut oleh
kerajaan pada masa itu bahawa RM400 juta itu adalah untuk bayaran royalti minyak. Jadi,
untuk tahun 2021 ini bagaimanakah status tuntutan royalti tersebut? Adakah sekadar
cukup untuk pemberian wang ihsan semata-mata? Kita menuntut bahawa apa yang
diperlu diberikan hak itu hendaklah diberikan kepada mereka yang berhak. Saya
dimaklumkan ada progress yang tertentu tetapi saya minta supaya kerajaan dapat
memberikan jawapan yang tuntas dan konkrit. Bagaimana tuntutan royalti ini, setakat
mana perkembangannya dan apakah hasilnya setakat ini?

Berikutnya Tuan Yang di-Pertua, saya ingin bertanya apakah punca kenaikan
harga besi dan bahan binaan pada hari ini? Harga besi naik mencanak. Sekarang ini
RM4,000 se tan sehingga kadang-kadang orang tidak baca se tan dah tuan-tuan. Tuan
Yang di-Pertua, orang baca ‘setan’, maaf. Akan tetapi ini yang disebut, RM4,000 satu tan
besi, saya kira satu angka yang cukup tidak munasabah yang menyebabkan naiknya
bahan binaan ini, menaikkan kos rumah, bangunan dan sebagainya. Jadi, kerajaan perlu
hendak jelaskan. Saya dengar jawapan daripada Timbalan Menteri baru-baru ini, kerajaan
akan adakan libat urus, kerajaan bla, bla. Kerajaan sekian, sekian. Itu belum lagi cukup.
Kita mahukan jawapan yang pasti, bilakah kerajaan menganggarkan bahawa isu ini dapat
ditangani dengan sepenuhnya?

Berikutnya, apa hala tuju doktor-doktor kontrak? Pengumuman_ kerajaan,
panjangkan masa empat tahun itu bagus tetapi selepas itu, doktor-doktor ini mahu ke
mana? Kita dengar ucapan daripada Yang Berhormat Pekan sebentar tadi bagaimana
doktor-doktor kontrak ini, hasrat kerajaan untuk mewujudkan perjawatan doktor kontrak
itu bagus pada peringkat awalnya. Akan tetapi apabila ia berterusan, kontrak demi kontrak
disambung, selepas dua tahun dan diumumkan pula selepas empat tahun, ia tidak
