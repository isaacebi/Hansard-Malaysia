10 DR.1.11.2021

dari itu, kalau kita ingin menentukan sama ada ia wajib untuk mendapat bantuan, itu ialah
menerusi pelbagai jawatankuasa dan mereka membuat penilaian yang sepatutnya.

Berkenaan dengan SOP di Melaka, memang saya ingat SOP ini kita sudah ada
dasar dan kita sudah ada strategi dan kita sudah ada mempunyai SOP. Bagi kementerian,
bagi kerajaan, kita tidak boleh sewenang-wenangnya untuk apabila SOP sudah ditetapkan
dan disebabkan permintaan daripada golongan-golongan yang tertentu, kita dapat untuk
bend kepada SOP itu, itu tidak boleh.

Saya memang tahu lebih mendalam soalan-soalan yang sebelum ini. Mengapa
ini tidak boleh, itu tidak boleh? Kita sebagai kerajaan, apabila sudah tetapkan dasar sudah
tepat, kita tidak boleh katakan in public, ini tidak boleh, ini boleh, walaupun kita sudah
tetap dengan SOP yang sedia ada. Itu sahaja yang saya boleh jawab. Terima kasih.

Tuan Yang di-Pertua: Terima kasih.
Datuk Seri Mohd Redzuan bin Md Yusof [Alor Gajah]: Sikit lagi.
Tuan Yang di-Pertua: Seminit ya.

Datuk Seri Mohd Redzuan bin Md Yusof [Alor Gajah]: Tuan Yang di-Pertua,
sikit lagi. Spesifik kepada vaksin yang saya mendapat laporan membandingkan dua. Satu
daripada China, satu dari Malaysia. Kalau kita ingat, kita mengimport secara pukal
Sinovac, ketika itu kita memberi exemption. Soalan saya, adakah kita membuat fill and
finish di Malaysia itu menjalani ujian Klinik atau tidak? Oleh sebabnya, saya mendapat
laporan tidak rasmi dari Serdang menyatakan kadar adverse effect oleh Sinovac amat
tinggi di Serdang. Terima kasih.

Tuan Yang di-Pertua: Terima kasih.

Datuk Aaron Ago Dagang: Terima kasih Yang Berhormat. Tuan Yang di-Pertua,
mungkin laporan-laporan itu perlu kita semak kembali. Akan tetapi berkenaan dengan
Sinovac fill and finish itu, dari awal kita memang pasti bahawanya memang selamat. Oleh
sebab itu kita menggunakan vaksin-vaksin itu untuk suntikan seterusnya pada beberapa
bulan yang lalu. Saya fikir kadar adverse effect yang sekarang ini saya ingat satu daripada
kemungkinan. Oleh sebab kita ada varian baru, Delta dan juga membawa kes yang begitu
banyak di Malaysia- bukan di Malaysia, di seluruh dunia. Ini juga mungkin menyebabkan
kesan yang lebih serius pada penerima vaksin. Terima kasih.

Datuk Seri Dr. Haji Dzulkefly bin Ahmad [Kuala Selangor]: Tuan Yang di-
Pertua, kalau boleh saya pohon untuk Timbalan Menteri...

Dato’ Seri Tiong King Sing [Bintulu]: Boleh tambah satu.
Datuk Seri Dr. Haji Dzulkefly bin Ahmad [Kuala Selangor]: Bukan, bukan.
Tuan Yang di-Pertua: Sekejap, sekejap.

Datuk Seri Dr. Haji Dzulkefly bin Ahmad [Kuala Selangor]: Saya pohon untuk
kementerian memberi jawapan secara... [Pembesar suara dimatikan]

Tuan Yang di-Pertua: Maaf ya. Peraturan cuma membenarkan tiga soalan
tambahan. Maaf-maaf.

Dato’ Seri Tiong King Sing [Bintulu]: Tadi mula-mula mereka sudah tanya satu
soalan, boleh lagi soalan kedua. Mana boleh, mesti kena bagi lain orang.

Tuan Yang di-Pertua: Tiga. Yang Berhormat...

Dato’ Dr. Xavier Jayakumar a/l Arulanandam [Kuala Langat]: Tuan Yang di-
Pertua, Kementerian Kesihatan mesti ada satu laporan ataupun engagement dengan
semua Ahli Parlimen.

Tuan Yang di-Pertua: Maaf. Ini bukan perbahasan ya. Yang Berhormat Puchong.
