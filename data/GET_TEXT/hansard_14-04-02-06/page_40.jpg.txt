30 DR.1.11.2021

Tuan Syed Saddiq bin Syed Abdul Rahman [Muar]: Yang Berhormat Ketua
Pembangkang...

Dato’ Seri Anwar bin Ibrahim [Port Dickson]: Saya sambut apa yang dijanjikan
oleh Menteri Kewangan iaitu tentang penambahan peranti dan kemudahan-kemudahan
kepada mahasiswa dan sebagainya.

Akan tetapi saya cuma hendak mengingatkan, apabila Yang Berhormat Menteri
Pendidikan mengumumkan pembahagian peranti itu sudah setahun yang lalu, kemudian
kata Yang Berhormat Menteri Kewangan akan sampai pada Februari 2021. Jadi,
pertamanya ada gap di antara pengumuman Yang Berhormat Menteri Pendidikan dengan
apa yang kemudian diumumkan.

Tidak apa, tetapi Yang Berhormat Menteri sebut, selewat-lewatnya dalam
belanjawan tahun lalu, Februari 2021. Akan tetapi sampai sekarang ada kemajuan,
selesai agih 130,000 komputer riba ini, masih belum mencapai target yang disebut untuk
Februari 2021. Sekarang sudah November dan sampai akhir September, masih short.
Jadi, saya cuma hendak memperingatkan supaya Menteri Kewangan bantu memantau
pelaksanaan di Kementerian Pendidikan.

Tuan Syed Saddiq bin Syed Abdul Rahman [Muar]: Yang Berhormat...

Dato’ Seri Anwar bin Ibrahim [Port Dickson]: ...Begitu juga tentang unjuran,
tentang pengangguran.

Tuan Syed Saddiq bin Syed Abdul Rahman [Muar]: Yang Berhormat Ketua
Pembangkang...

Timbalan Yang di-Pertua [Dato’ Mohd Rashid Hasnon]: Yang Berhormat Muar.

Dato’ Seri Anwar bin Ibrahim [Port Dickson]: Sekejap ya. Saya tujuan hendak
pendekkan untuk membolehkan Ahli-ahli Parlimen mengambil masa.

Timbalan Yang di-Pertua [Dato’ Mohd Rashid Hasnon]: Silakan Yang
Berhormat Muar.

Tuan Syed Saddiq bin Syed Abdul Rahman [Muar]: Terima kasih. Berkenaan
isu peranti, ia bukan sekadar persoalan pemberian yang agak lewat. Akan tetapi kali ini
apabila Yang Berhormat Menteri Kewangan telah pun mengumumkan_ peruntukan
tambahan RM450 juta, peruntukan yang sangat baik, we need to applaud him for that
tetapi kerisauan saya, saya berharap Yang Berhormat Menteri Kewangan boleh jawab.
Pertama, apakah proses pemilihan adakah ia melalui tender terbuka ataupun tender
terus?

Kerisauan saya adalah apabila tahun lepas kita lihat beberapa buah kerajaan
negeri yang turut menjanjikan peranti percuma kepada mahasiswa tetapi akhirnya apabila
sampai ke tangan mahasiswa, it is a ticking time bomb. Literally. Di mana mereka hanya
mengguna pakai peranti itu tidak sampai seminggu, boleh meletup peranti Yes dari negeri
Perak.

Perkara ini bukan perkara kecil kerana berlaku oleh banyak keluarga susah yang
kini impaknya jauh lebih buruk. Persoalan saya, pastikan peranti ini peranti yang berkualiti,
proses pemilihan melalui tender terbuka, supaya akhirnya RM450 juta ini yang
diperuntukkan dapat disampaikan kepada mahasiswa-mahasiswa daripada keluarga
susah. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Muar. Silakan.

Dato’ Seri Anwar bin Ibrahim [Port Dickson]: Saya setuju dengan penegasan
oleh Yang Berhormat Muar kerana apabila kita memberikan kelulusan dan tentunya
Kementerian Kewangan sedia maklum. Kalau tidak dipantau daripada segi proses
perolehannya, ketirisan dan kebocoran pasti berlaku. Baik daripada segi mutu ataupun
daripada segi kos. Ini memang cabaran ‘palam’ begitu lama, saya juga alami bahawa tidak
boleh kita pastikan wang itu tidak beralih ke tangan lain.

Tuan Sim Chee Keong [Bukit Mertajam]: Penjelasan.
