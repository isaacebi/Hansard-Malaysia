DR.1.11.2021 9

perlu menerangkan secara terbuka kepada rakyat untuk memberi keyakinan vaksinasi itu
selamat.

Di kawasan Alor Gajah contohnya semalam, saya berjumpa dengan sekeluarga.
Seorangnya sebelum itu, tidak memakai tongkat, memohon untuk tongkat sebab lutut dan
jointnya sakit selepas menerima dua dos dan tidak dihiraukan oleh PKD apabila membuat
laporan.

Tuan Yang di-Pertua: Soalannya, Yang Berhormat.

Datuk Seri Mohd Redzuan bin Md Yusof [Alor Gajah]: Soalannya, apakah
tindakan-tindakan yang lebih jelas daripada Kementerian Kesihatan untuk memberikan
keyakinan kepada rakyat yang sebilangannya masih lagi belum menerima vaksin supaya
datang ke depan? Jangan kita menakut-nakutkan mereka dengan menyukarkan
kehidupan mereka. Terima kasih.

Tuan Yang di-Pertua: Terima kasih. Silakan Yang Berhormat Timbalan Menteri.

Datuk Aaron Ago Dagang: Terima kasih Yang Berhormat. Soalan yang amat
tepat. Memang itulah daripada awalnya kita— program PICK ini, kita mempunyai insurans.

01040

Oleh sebab itu, kita berani untuk meletakkan sejumlah peruntukan yang
sepatutnya diberi kalau ada kesan sampingan ataupun kematian seperti yang telah
disebut tadi dalam RM50,000 dan RM500,000 untuk kedua-dua kes. Memang semua kes
seperti yang saya telah jawab tadi. Semua kes yang dilaporkan pada kita akan melalui
proses penilaian dan ada tiga jawatankuasa yang terlibat langsung dengan penilaian ini
ialah:

(i) Jawatankuasa Farmakovigilans Khas Vaksin COVID-19,
(ii) Jawatankuasa Teknikal Perubatan; dan
(iii) Jawatankuasa Induk Bantuan Khas Kewangan Kesan Mudarat

Vaksin COVID-19.

Seperti jawapan yang saya beri tadi, daripada semua kes laporan kematian yang
519 itu telah pun disiasat. Mengikut penilaian dan didapati seperti yang saya sebutkan
tadi, belum ada permohonan yang diluluskan untuk mendapat bantuan tersebut. Ini
memang melalui proses yang amat ketat. Saya ingat jawatankuasa yang ditetapkan untuk
membuat penilaian ini telus dan tepat dalam penilaian mereka. Itu sahaja yang saya boleh
jawab. Terima kasih.

Dr. Lee Boon Chye [Gopeng]: Terima kasih Terima kasih Tuan Yang di-Pertua
dan terima kasih Yang Timbalan Menteri. Berkenaan dengan vaksin. Sebenarnya saya
setuju dengan Yang Berhormat Alor Gajah bahawa berkenaan dengan adverse event,
lepas vaksin mesti lebih telus daripada segi data. Oleh sebab saya juga mengetahui,
sebagai contoh di Sekolah Menengah Gunung Rapat, baru-baru sahaja ada seorang
murid yang terima vaksin yang telah meninggal dunia. Post-mortem awal mengatakan
ialah bronco spasm. \Ini diagnosis itu memang tidak masuk akal.

Cuma saya juga nak mengatakan bahawa saya alu-alukan usaha untuk memberi
dos ketiga kepada semua dewasa di Malaysia. Oleh kerana ini akan membolehkan kita
melonggarkan SOP secara berperingkat, berterusan. Akan tetapi kenapa di PRN Melaka
sebagai contoh, kenapa kita patah balik? Walaupun Melaka dalam PPN empat tetapi SOP
untuk pilihan raya negeri lebih ketat daripada PPN empat?

Apabila kementerian membuat keputusan yang patah balik, ini tidak akan
memberi keyakinan kepada rakyat bahawa we are going in a positive direction. Apakah
jawapan daripada Timbalan Menteri? Sekian, terima kasih.

Datuk Aaron Ago Dagang: Terima kasih Yang Berhormat. Memang seperti yang
saya katakan tadi, kematian yang disebabkan mungkin vaksinasi ini seperti yang saya
katakan, amat diteliti dengan telus. Angka-angka kematian pun terdapat dalam laman web
COVIDNOW. Kita boleh melihat angka-angka di sana, memang telus. Akan tetapi lebih
