DR.1.11.2021 37

satu special treatment, ketimbang atau berbanding dengan Malaysia Airlines. Ya Yang
Berhormat Jerlun.

Dato’ Seri Utama Haji Mukhriz Tun Dr. Mahathir [Jerlun]: Boleh saya
bertanya? Terima kasih Yang Berhormat Port Dickson. Satu ketika dahulu kerajaan
menanggung kos perkhidmatan kesemua utiliti yang diberikan kepada rakyat termasuk
apa Yang Berhormat Port Dickson sebut tadi, perkhidmatan penerbangan. Jadi dulunya
kerajaan yang memiliki Malaysia Airlines System (MAS).

Kemudian ia berubah menjadi Malaysia Airlines yang kita tahu sekarang ini.
Perkhidmatan telekomunikasi, perkhidmatan penjanaan tenaga, semuanya kepunyaan
kerajaan, kemudian diswastakan. Bila kita swastakan, maka tanggungan yang biasanya
terletak di atas bahu kerajaan itu diserahkan kepada pihak swasta walaupun dimiliki
sebahagiannya oleh kerajaan dan melalui agensi-agensi pelaburan.

Akan tetapi, proses penswastaan itulah yang meningkatkan kecekapan syarikat-
syarikat perkhidmatan tersebut. Tenaga Nasional tertubuh, Telekom Malaysia tertubuh.
Kemudian dibebaskan pasaran supaya mereka ini bersaing dengan syarikat-syarikat
swasta yang lain termasuk Telekom Malaysia.

Sekarang ini kita lihat pula bila syarikat-syarikat ini meraih keuntungan yang besar
kerana saingan yang begitu menepati zaman sekarang ini, maka kerajaan pula dapat
mengutip cukai. Kerajaan dapat cukai daripada syarikat-syarikat ini dan saya rasa
peningkatan kecekapan, perluasan pasaran, semuanya menguntungkan rakyat, malah
juga menguntungkan kerajaan melalui kutipan cukai yang saya sebutkan tadi.

Adakah Yang Berhormat Port Dickson merasakan bahawa dengan adanya Digital
Nasional Berhad ini satu tindakan regresif daripada nasional kepada penswastaan seolah-
olah hendak kembali semula kepada nationalization? Terima kasih.

Timbalan Yang di-Pertua [Dato’ Mohd Rashid Hasnon]: Silakan Yang
Berhormat.

Dato’ Seri Anwar bin Ibrahim [Port Dickson]: Terima kasih. Saya ingat Yang
Berhormat Jerlun menyentuh satu hal yang agak asasi di sini. Keputusan kita
menyerahkan kepada syarikat swasta, mengendali satu kegiatan strategik bagi negara
yang pada kita tidak mendesak kerana ramifications ataupun kesan negatif itu akan
panjang selain daripada kewangan. Saya berterima kasih kerana beliau menyebut hal
yang agak lebih luas yang tidak hanya terbatas kepada kewangan. Baik.

Tuan Noor Amin bin Ahmad [Kangar]: Kangar minta sedikit.

Dato’ Seri Anwar bin Ibrahim [Port Dickson]: Saya kalau boleh hendak
selesaikan pada jam 1.00 tengah hari. Jadi, DNB kah?

Tuan Noor Amin bin Ahmad [Kangar]: Tidak, saya hendak tanya tentang
Kumpulan Wang Amanah Negara yang digunakan untuk program vaksin. Saya telah
meneliti dokumen hasil dan juga perbelanjaan, tidak ada dinyatakan. Jadi, kenapa begitu?

Dato’ Seri Anwar bin Ibrahim [Port Dickson]: Itu cara yang saya sebut tadi, off-
budget. Ini bahaya dia. Memang ada rasionalnya mana-mana Menteri Kewangan, dia ada
belanjawan, ada yang off-budget, saya terima. Akan tetapi kalau Menteri Kewangan itu
agak lebih telus, dia akan mengatakan ada unjuran tanggungan kerajaan dengan
beberapa projek ini.

Itu yang menyebabkan saya bangkitkan ini walaupun ia tidak khusus dalam
belanjawan, tapi tanggungan akan datang. Macam saya sebut tadi tentang 1MDB yang
kena bayar RM30. bilion itu kita, kerajaan. Jadi kalau kita katakan ini tidak kena mengena,
tak betul ataupun tidak ada kaitan dengan belanjawan.

Saya hendak sebut juga tentang high-speed rail kerana KL-Singapore yang juga
dibangkitkan sekarang. Sepanjang 335 kilometer dan anggaran kos RM/7O bilion
dibatalkan dan sekarang ada usaha-usaha untuk memperbaharui. Saya tidak ada
masalah perbaharui, tetapi kita kena teliti kosnya dan AssetsCo. Singapura
kepentingannya sedikit sahaja, 17 kilometer. Kita punya kepentingan itu jauh. Mengapa
AssetsCo itu 50-50? Betul, keputusan ini keputusan sebelum Menteri Kewangan.
