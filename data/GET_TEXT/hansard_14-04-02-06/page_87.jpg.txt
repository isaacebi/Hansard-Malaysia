DR.1.11.2021 77

Tuan Yang di-Pertua, saya ingin memetik kata-kata Albert Einstein yang terkenal
iaitu “Insanity is doing the same thing over and over again and expecting different results”
dengan izin. Konsep dan matlamat untuk membangunkan ekonomi bumiputera adalah
baik dan selaras dengan selaras dengan konsep Keluarga Malaysia tetapi
kebergantungan kepada bantuan kerajaan sepatutnya semakin berkurangan dan tidak
bertambah dari tahun ke tahun.

Saya tidak melihat kerajaan BN ataupun PH atau PN mempunyai keberanian
untuk menangani isu ini secara berbeza yang mampu mencapai pencapaian ketara dalam
jangka masa panjang. Saya minta Perdana Menteri kerajaan Keluarga Malaysia untuk
kemukakan rancangan yang berani, berbeza dan bersepadu bagi meningkatkan
pegangan ekuiti bumiputera dalam sektor swasta ke 30 peratus dan atas sebelum 2030.

[Tuan Yang di-Pertua mempengerusikan Mesyuarat]

Tuan Yang di-Pertua, bukan niat saya untuk mensensasikan isu
ketidakseimbangan bumiputera dan bukan bumiputera tetapi kita mesti buat serupa
cakap. lsu wiski Timah dan 50 peratus pegangan syer telah disensasikan dan dipolitikkan
sehingga ramai dari mana-mana pihak tidak berpuas hati. Impak  isu-isu
ketidakseimbangan bukan kepada rakyat secara amnya tetapi lagi teruknya kepada
pembangunan ekonomi negara kita.

Ramai usahawan telah beralih tumpuan, strategic business mereka ke negara
lain. Pelabur-pelabur asing juga mungkin disebabkan untuk mempertimbangkan dengan
teliti antara Malaysia atau negara lain di rantau Asia Tenggara sekiranya mahu buat
pelaburan di rantau Asia Tenggara.

Saya berharap semasa kita membangunkan ekonomi bumiputera dan hal ehwal
Islam, bantuan untuk membangunkan bukan bumiputera dan hal ehwal agama lain tidak
boleh dilihat terabai.

01730

Saya amat tertarik kepada konsep Keluarga Malaysia yang merupakan satu
inisiatif buat segenap masyarakat tanpa mengira bangsa, agama, usia, jantina dan
wilayah. Akan tetapi, saya tidak melihatnya menyeluruh kerana peruntukan yang
dicadangkan kepada bangsa dan agama lain adalah jauh daripada keseimbangan antara
mereka dan bumiputera beragama Islam.

Peruntukan keseluruhan kepada bumiputera beragama Islam hampir mencecah
RM13.0 bilion manakala hanya hampir RM700 juta kepada yang lain. Kita tidak mahu
segelintir bumiputera dan bukan bumiputera yang kaya raya. Kita mahu semua rakyat
tidak kira bangsa dan agama maju dan hidup selesa tanpa kekurangan atau ketiadaan
akses kepada perumahan, pengangkutan, perubatan, pendidikan dan barang-barang
asas.

Tuan Yang di-Pertua, sektor pelancongan merupakan industri yang terjejas teruk
akibat pandemik COVID-19. Saya mengalu-alukan beberapa inisiatif yang dicadangkan
dalam Belanjawan 2022 untuk memulihkan dan memangkin pembaharuan sektor
pelancongan. Kini, kerajaan telah buka sebuah Business Travelers Centre di Lapangan
Terbang Antarabangsa Kuala Lumpur.

Tahun hadapan, sebuah pusat sehenti (one stop centre) yang sama akan
disediakan di Johor untuk pelawat perniagaan jangka pendek dari Singapura. Sekiranya
pusat sehenti yang disebutkan boleh diperluaskan untuk menerima juga pelancong lain,
maka kita boleh menjangkakan kedatangan ramai pelancong pada tahun depan. Adakah
kerajaan sudi untuk mengkaji cadangan saya?

Saya juga mencadangkan bahawa kita mengizinkan visa on arrival dengan izin,
atau pengecualian visa bagi pelancong daripada China oleh sebab negara-negara lain di
rantau Asia Tenggara sudah buat demikian. Dalam pada hal ini, saya ingin bertanya,
bilakah sektor hiburan seperti pub, karaoke /ounge dan lain-lain dibenarkan beroperasi
oleh sebab perniagaan jenis ini telah dilarang beroperasi sejak PKP dilaksanakan bulan
