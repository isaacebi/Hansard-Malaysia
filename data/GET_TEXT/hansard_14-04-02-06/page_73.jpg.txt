DR.1.11.2021 63

meningkat seperti minyak masak, ikan, sayur, ayam, daging. Harga makanan ayam pun
meningkat umpamanya dedak, meningkat daripada RM1.80 satu kilogram kepada
RM3.20 sekilogram. Saya ingin mendapatkan penjelasan kerajaan, apakah langkah
kerajaan bagi mengawal kenaikan harga barang runcit harian? Adakah kerajaan
bercadang untuk menetapkan harga siling bagi barang-barang keperluan harian untuk
mengurangkan kos sara hidup ini?

Bagi Kementerian Pembangunan Luar Bandar, seterusnya saya ingin menyentuh
berhubung dengan pembangunan luar bandar khususnya Kementerian Pembangunan
Luar Bandar yang mendapat peruntukan sebanyak RM10.5 bilion iaitu meliputi RM7.0
bilion untuk perbelanjaan mengurus dan RM3.5 bilion untuk perbelanjaan pembangunan.

Saya menyambut baik langkah kerajaan bagi menambah baik kesejahteraan
penduduk luar bandar dan merapatkan jurang pembangunan antara wilayah dengan
peruntukan sebanyak RM2.5 bilion dalam Bajet 2022. Ini bagi melaksanakan projek
penambahbaikan infrastruktur seperti jalan luar bandar dan jalan hubungan desa, bekalan
air, bekalan elektrik dan jalan kampung.

Tuan Yang di-Pertua, program bantuan kecemasan rumah terbakar. Berhubung
dengan perumahan rakyat, saya ingin menyentuh berhubung dengan program bantuan
kecemasan bagi rumah terbakar. Mangsa kebakaran ini memerlukan bantuan dan
pertolongan yang segera kerana bukan sahaja kebakaran rumah, tetapi juga harta benda
dan sesetengahnya bagaimana saya dapati pertolongan yang diberikan kepada untuk
membina rumah baharu memerlukan proses yang panjang sehingga tiga bulan ataupun
lebih. Ini bukan sahaja merumitkan mangsa dan keluarga. Saya memohon kerajaan
menambah baik dan memudah cara pemberian bantuan kepada mangsa kebakaran dan
membina rumah selewat-lewatnya dalam masa 30 hari. Saya juga memohon agar
kerajaan menyediakan segera dalam tempoh 24 jam tempat tinggal sementara bagi
bantuan makanan.

Memperkasakan sektor pertanian. Seterusnya saya ingin menyentuh berhubung
dengan memperkasakan sektor pertanian. Sehubungan dengan ini, saya menyentuh
berhubung dengan Kementerian Pertanian dan Industri Makanan (MAFI) yang mendapat
peruntukan sebanyak RM4.8 bilion iaitu RM3.3 bilion untuk perbelanjaan mengurus dan
RM1.5 bilion untuk perbelanjaan pembangunan.

Memperkasakan sektor pertanian termasuklah jaminan dan keselamatan bekalan
makanan dan kemampuan menjana pendapatan lebih tinggi. Saya mengucapkan terima
kasih kepada kerajaan terus memberikan subsidi dan insentif kepada pesawah berjumlah
RM1.7 bilion.

Saya menyambut baik langkah kerajaan untuk memajukan tanah rizab Melayu
bagi meluaskan kawasan pertanian sama ada oleh belia ataupun graduan. Dalam
hubungkan ini, saya berharap kerajaan dapat bekerjasama dengan kerajaan negeri bagi
meluaskan kawasan pertanian khususnya tanah pertanian yang tidak dimajukan.
Antaranya halangan adalah kekurangan infrastruktur seperti jalan dan saliran air di
kawasan pertanian. Saya menggesa kerajaan agar bertindak tegas mengambil semula
tanah pertanian yang tidak diusahakan setelah tiga tahun dianugerahkan.

Akhir kalam, saya menutup perbahasan ini dengan memetik sepotong ayat suci
dari A/-Quran supaya berkat yang bermaksud, “Demi sesungguhnya adalah bagi kamu
pada hari Rasulullah itu contoh ikutan yang baik iaitu bagi orang yang sentiasa
mengharapkan keredaan Allah dan balasan yang baik hari akhirat serta dia pula menyebut
dan mengingati Allah banyak-banyak dalam masa yang susah dan senang”. Sekian,
terima kasih. Saya mohon menyokong.

Tuan Yang di-Pertua: Terima kasih Yang Berhormat Sabak Bernam. Yang
Berhormat Kota Belud. Silakan.

4.25 ptg.

Puan Isnaraissah Munirah binti Majilis @ Fakharudy [Kota Belud]: Terima
kasih Tuan Yang di-Pertua. Bismillahir Rahmanir Rahim. Tuan Yang di-Pertua, terima
