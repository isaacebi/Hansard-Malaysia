DR.1.11.2021 83

ingin menyatakan, untuk ke sekian kalinya bahawa telah sampai masanya kita melihat isu
ini secara tuntas.

=1800

Kami telah ambil tanggungjawab untuk kita bawa pindaan ini pada 4 April 2019.
Itu janji yang terkandung dalam manifesto Pakatan Harapan. Namun apabila kita bahas
hampir enam jam, kita hanya mendapat 138 undi sahaja. Kita kekurangan 10 undi sahaja
untuk Perlembagaan dipinda pada waktu itu. Alasan yang masih saya ingat di pihak GPS
terutamanya pada waktu itu ialah kerana mereka kurang dilibat uruskan dalam merangka
pindaan itu. Akan tetapi sekarang, the ball is in your court. Sekarang bola di gelanggang
anda dan saya harap benda ini secara tuntas mesti kita bawa.

Ini kerana semangat atau sentimen anti-semenanjung ini mesti ditangani oleh
kerajaan yang ada pada hari ini dan kerajaan pada masa akan datang. Saya tidak mahu
sebagai rakyat yang ada pada hari ini, kita Ahli-ahli Parlimen yang ada pada hari ini
dipersalahkan oleh generasi kita pada masa yang akan datang. Kerana kalau ini berlaku,
Tuan Yang di-Pertua, saya ingatkan lagi sekali, kalau kita ada ruang untuk bertelingkah,
kuasa-kausa besar sentiasa mencari peluang untuk memusnahkan kita. Ini pernah
berlaku kepada Timor-Leste. Kuasa besar mengambil kesempatan di atas perbalahan
yang berlaku pada waktu itu.

Saya harap isu MA63 ini secara tuntas mesti kita selesaikan kerana kita mahu
keadilan sosial yang kita nikmati pada hari ini diberikan juga secara adil dan saksama
kepada rakan-rakan kita dari Sabah dan Sarawak. Lihatlah mereka berucap setiap tahun,
setiap penggal, setiap sesi. Sesi perbahasan titah diraja, sesi bajet masih lagi infra, masih
daripada segi sekolah, masih lagi air, jalan raya dan seumpamanya. Kita mesti
meletakkan noktah kerana mereka dua negeri ini punya rizab gas petroleum yang besar
yang mesti dikongsi bersama, dan keadilan mesti diberikan bersama kepada mereka.
Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Pulai. Seterusnya Yang
Berhormat Kulim-Bandar Baharu, 30 minit kerana dicampur masa yang diberikan oleh
Yang Berhormat Ketua Pembangkang.

6.02 ptg.

Datuk Seri Saifuddin Nasution bin Ismail [Kulim-Bandar Baharu]: Terima
kasih. Assalamualaikum warahmatullahi wabarakatuh.

Tuan Yang di-Pertua, bajet ini dibentangkan ketika kita sedia maklum negara
sedang mengalami pandemik COVID-19 yang memberi kesan kepada ekonomi, kesihatan
dan kehidupan rakyat. Bajet yang dibentangkan sangat ambitious dengan berani
membuat satu unjuran yang kementerian dan kerajaan sedia maklum potensi kutipan hasil
itu sebenarnya sangat mencabar bahkan mengecil. Pada ketika setiap sen yang menjadi
pendapatan negara, kerajaan sudah pun mempunyai komitmen tetap iaitu bayar gaji,
bayar pencen, komitmen subsidi, dan pembayaran hutang. Empat kategori ini sahaja,
Tuan Yang di-Pertua, sudah pun menjangkau lebih 95 peratus daripada perbelanjaan,
meninggalkan ruang jumlah yang sangat kecil untuk tujuan perbelanjaan yang lain.

Oleh sebab itu, perbahasan ini saya mulakan dengan bertanyakan kepada pihak
Kementerian Kewangan khususnya, sekiranya sasaran kutipan kerajaan itu nantinya tidak
tercapai, apakah kerajaan mempunyai contingency plan bagi menambahkan kutipan
cukai?

Misalnya, corporate income tax. Ada tidak cara untuk meningkatkan prestasi
kutipan daripada syarikat-syarikat korporat besar termasuklah multi-national companies
yang beroperasi di Malaysia? Sering kali menjadi amalan syarikat multi-national
companies ini, Tuan Yang di-Pertua, ialah melakukan transfer pricing untuk mengelakkan
cukai. Ini amalan biasa. Melakukan transfer pricing to avoid taxation.

Kita) percaya bahawa_ kutipan cukai ini boleh ditingkatkan jika_ kita
menambahbaikkan lagi langkah kutipan ini secara agresif melalui, satu, kecekapan, yang
kedua, melalui peruntukan undang-undang bagi mengelakkan pihak yang lari cukai ini.
