16 DR.1.11.2021

sukarelawan terlatih. Pemerkasaan ketua komuniti setempat ditingkatkan dalam
mengenal pasti memberi sokongan dan merujuk mengikut keperluan penduduk setempat;
dan,

Kelima, kawalan sempadan. Prosedur Operasi SOP dan dasar kuarantin dikaji
berdasarkan situasi COVID-19 dalam negara dan di peringkat global. Test and Release
strategy bagi perjalanan antarabangsa melibatkan pengembara antarabangsa yang tiba
di Malaysia dengan pengurangan tempoh kuarantin wajib jika didapati ujian COVID-19
negatif.

Penilaian risiko dilakukan ke atas pengembara dengan sejarah perjalanan
antarabangsa dan masuk ke Malaysia. la dibuat berdasarkan kriteria ditetapkan termasuk
kewujudan varian baharu serta liputan vaksinasi di negara yang dikunjungi ataupun
negara asal pengembara dan dikategorikan seperti merah atau hijau sebagai syarat
pemberian kelonggaran ke atas perintah kuarantin. Sekian, terima kasih.

Tuan Yang di-Pertua: Tambahan.

Dr. Lee Boon Chye [Gopeng]: Terima kasih Yang Berhormat Timbalan Menteri
dengan jawapan yang begitu komprehensif. Saya pasti kementerian telah bersedia untuk
menangani COVID-19 dalam langkah-langkah yang dicadangkan yang merangkumi
CTTIS, CAC, perkasakan rakyat, vaksin dan kawalan sempadan dan sebagainya.

01110

Cuma saya lebih kepada perkara yang on the ground, apa yang sebenarnya
berlaku. Semalam saya terima satu SMS daripada MKN yang kandungannya seperti
berikut. Ini SMS daripada MKN. “RMO sekiranya anda kes positif COVID-19 yang berada
di rumah, pantau diri sendiri setiap hari. Sekiranya gejala bertambah teruk, segera hubungi
999.” Ini SMS yang saya terima.

Cadangan daripada MKN ini memang saya pasti ada input daripada Kementerian
Kesihatan. Akan tetapi ini cadangan yang tidak masuk akal kerana kaedah yang
sedemikian akan membebankan panggilan kecemasan 999 dan membebankan sistem
perkhidmatan ambulan.

Jadi, tadi Yang Berhormat Timbalan Menteri ada sebut berkenaan dengan CAC,
hotline dan juga virtual konsultasi. Setakat mana CAC akan terus memberi perkhidmatan
tersebut khususnya memberi perkhidmatan 24 hours satu hari, tidak berhenti sebab CAC
yang sedia ada cuma sampai pukul 9 sahaja. Kedudukan COVID-19 mungkin boleh
merosot bila-bila masa.

Jadi, setakat mana kesediaan kementerian untuk kendalikan CAC daripada segi
hotline dan daripada segi virtual consultation supaya boleh dihubungi setiap masa?
Sekian.

Datuk Aaron Ago Dagang: Terima kasih. Kes yang begitu terperinci. Akan tetapi
pada dasarnya, memang CAC telah menjalankan tugas untuk menilai kes-kes COVID-19
secara virtual atau maya. Kes yang disebutkan oleh Yang Berhormat itu mungkin terjadi
pada online CAC itu. Kalaulah dikatakan tidak ada feedback daripada- kalau Yang
Berhormat boleh memberi kes ini yang lebih detailed pada saya, saya boleh refer back
kepada kementerian untuk membuat siasatan selanjutnya. Adakah ia benar ataupun tidak,
ataupun apa sebab ia berlaku sebegitu. Terima kasih.

Tuan Shaharizukirnain bin Abd Kadir [Setiu]: Setiu.

Dato’ Haji Salim Sharif [Jempol]: Terima kasih Tuan Yang di-Pertua. Beralih ke
fasa endemik memang tidak boleh dielakkan susulan Pertubuhan Kesihatan Sedunia
(WHO) telah meletakkan wabak COVID-19 adalah sebahagian daripada kehidupan
manusia. Sebelum ini kerajaan nyatakan fasa endemik akan bermula pada hujung
Oktober, dan pada hari ini kita sudah memasuki November. Soalan saya, bilakah
peralihan fasa endemik ini disiarkan secara rasmi oleh kementerian?

Apakah kajian telah dilakukan terlebih dahulu oleh kementerian untuk mengukur
tahap persiapan dan kesediaan rakyat untuk hidup bersama COVID-19? Jika ya, apakah
hasil laporan kajian tersebut? Seterusnya, Malaysia beralih ke fasa endemik. Adakah
