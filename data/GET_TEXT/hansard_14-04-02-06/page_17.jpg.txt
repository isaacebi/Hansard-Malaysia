DR.1.11.2021 7

Housing Act 1968 yang melarang sebarang bentuk advertising, penjualan dengan
meletakkan preference.

Akan tetapi, di Malaysia ini kalau disebut diskriminasi itu, ia adalah soal
preference. Agak janggal juga kalau ada akta-akta yang mengokong preferences hak ke
pemilik dan juga menjadi tuan punya. Namun begitu, kajian akan kita lakukan untuk
meneliti sama ada kesesuaian untuk memasuki dan untuk memasukkan elemen-elemen
yang sebagaimana yang dibangkitkan oleh Yang Berhormat, terima kasih.

Dato’ Haji Che Abdullah bin Mat Nawi [Tumpat]: Terima kasih Tuan Yang di-
Pertua, Kita tidak menolak kepentingan untuk kerajaan menggubal satu akta khas bagi
melindungi kepentingan penyewa dan tuan rumah. Cuma, saya ingin bertanya dalam
situasi negara berhadapan dengan pandemik dan kebanyakan penyewa khususnya
melibatkan bangunan komersial dan perniagaan terjejas sumber pendapatan mereka.
Jadi, apakah langkah kerajaan bagi mengatasi isu bayaran sewa mereka yang tertunggak
kerana ia melibatkan hak tuan sewa dan penyewa yang terhimpit dan sejauh mana sebuah
tribunal khas ditubuhkan bagi mengatasi kemelut yang berlaku itu, terima kasih.

01030

Dato’ Sri Reezal Merican bin Naina Merican: Terima kasih Tuan Yang di-Pertua
dan Yang Berhormat Tumpat. Itulah sebabnya kita hendak adakan RTA ini bagi
mewujudkan satu ekosistem yang lebih adil kepada semua pihak yang terlibat dalam
pasaran sewaan kediaman. Sekarang ini yang ada hanyalah akta-akta yang bersifat
begitu loose, yang ada dapat menjamin pelindungan kepada hak-hak penyewa mahupun
tuan rumah.

Umpamanya, kalau daripada segi pengusiran. Kita hanya ada Akta Bantuan Khas
(Special Relief Act), demikian juga Akta Distress yang tidak bersifat komprehensif. Jadi,
dengan adanya Residential Tenancy Act (RTA) ini, ia akan bersifat all-encompassing,
yang akan melihat semua aspek. Insya-Allah, mudah-mudahan leaving not even a single
stone unturned, dengan izin, bagi memastikan the ecosystem kepada industri ataupun
kepada sektor sewaan kediaman ini dapat dilakukan secara lebih lestari. Terima kasih.

Tuan Yang di-Pertua: Terima kasih Yang Berhormat Menteri. Seterusnya, Yang
Berhormat Datuk Seri Mohd Redzuan bin Md Yusof. Silakan.

5. Datuk Seri Mohd Redzuan bin Md Yusof [Alor Gajah] minta Menteri Kesihatan
menyatakan secara terperinci berkenaan langkah-langkah keselamatan yang pihak
kementerian jalankan bagi memastikan vaksin yang diterima bersesuaian dengan kondisi
badan penerima dan apakah bentuk pampasan yang diterima penerima vaksin sekiranya
terdapat kesan sampingan selepas divaksin?

Timbalan Menteri Kesihatan Il [Datuk Aaron Ago Dagang]: Terima kasih Tuan
Yang di-Pertua. Tuan Yang di-Pertua, sejak Program Imunisasi COVID-19 Kebangsaan
(PICK) dimulakan pada 24 Februari 2021 sehingga 30 Oktober 2021 ini, sejumlah lebih
50 juta dos vaksin COVID-19 daripada jenama Pfizer, AstraZeneca, Sinovac dan CanSino
telah diberikan kepada penerima vaksin.

Bagi memastikan vaksin tersebut berkualiti, selamat dan berkesan sebelum ia
boleh digunakan, setiap kelompok vaksin tersebut perlu menjalani keperluan /ot release.
Pihak pemegang pendaftaran produk perlu mengemukakan dokumen /ot summary
protocol yang mengandungi maklumat proses pengilangan dan ujian kawalan kualiti yang
telah dijalankan ke atas kelompok vaksin tersebut. Bahagian Regulatori Farmasi Negara
(NPRA) akan menjalankan penilaian ke atas dokumen tersebut untuk memastikan setiap
kelompok vaksin dihasilkan berdasarkan spesifikasi vaksin yang telah ditetapbkan semasa
pendaftaran.

Seterusnya, kelompok vaksin tersebut perlu menjalani pemeriksaan rangkaian
sejuk di gudang produk di Malaysia selepas ia diterima daripada pengilang luar negara.
Pemeriksaan ini dijalankan bagi memastikan vaksin sentiasa disimpan pada suhu
simpanan produk sepanjang perjalanan vaksin daripada pengilang sehingga ia tiba di
