DR.1.11.2021 19

tidak lagi diumumkan dan sebagainya serta rakyat ingin tanya, apakah curfew ini masih
berjalan dan sampai bilakah ia berterusan? Terima kasih.

Tuan Yang di-Pertua: Terima kasih. Yang Berhormat Timbalan Menteri.

Tuan Jonathan bin Yasin: Terima kasih kepada Yang Berhormat Tuaran.
Sebenarnya sehingga kini, sebanyak 97 aset pertahanan dan keselamatan yang sedang
beroperasi, manakala 207 aset pula berada di dalam sedia untuk diatur gerak di
ESSZONE. Pecahan aset mengikut pasukan keselamatan beroperasi ESSZONE adalah
seperti berikut. Kapal TLDM ada 10 buah, PPM ada 17 buah, dan APMM ada 10 buah.
Manakala dalam sea-based pula, TLDM terdapat dua aset. TLDM ini botnya ada 17 buah,
ATB ada 91 buah, PPM ada 62 buah, PJ ada 20 buah, APMM ada 59 buah dan total
semuanya termasuk JSK16 ialah 304 buah aset.

Berkaitan dengan curfew, sama ada ia disambung semula atau tidak, nanti kita
akan berikan jawapan bertulis kepada Yang Berhormat Tuaran kerana ia perlu
pengesahan rasmi berkenaan polisi baharu dalam kementerian. Sekian, terima kasih.

Datuk Seri Panglima Wilfred Madius Tangau [Tuaran]: So, tadi macam mana?
Semua boleh jalankah bot ini? Ini sebab dulu ada masalah... [Pembesar suara dimatikan]

Tuan Yang di-Pertua: Yang Berhormat Tuaran, Yang Berhormat Tuaran.

10. Tuan Wong Hon Wai [Bukit Bendera] minta Menteri Perdagangan Dalam Negeri
dan Hal Ehwal Pengguna menyatakan usaha pembaharuan undang-undang yang telah
atau sedang diusahakan oleh pihak kementerian sejak Mac 2020 dan bilakah
pembaharuan tersebut akan dibentangkan di Parlimen.

Timbalan Menteri Perdagangan Dalam Negeri dan Hal Ehwal Pengguna
[Dato’ Rosol bin Wahid]: Assalamualaikum warahmatullaahi wabarakaatuh. Terima
kasih Tuan Yang di-Pertua. Terima kasih Yang Berhormat Bukit Bendera. Jawapannya
ialah untuk makluman Ahli Yang Berhormat, berikut merupakan perincian berkenaan
pembaharuan undang-undang dan jangka masa pembentangan di Dewan Rakyat bagi
undang-undang yang berada di bawah kawal selia KPDNHEP dan agensi-agensi di
bawahnya.

Pertama, undang-undang yang telah diluluskan di Parlimen. Satu, Akta Langkah-
langkah Sementara Bagi Mengurangkan Kesan Penyakit Koronavirus 2019 (COVID-19)
2020 [Akta 829]. Kedua, yang baru diluluskan pada 28 Oktober yang lalu ialah Akta
Perihal Dagangan 2011 [Akta 730]. Akta yang akan dibentangkan di Parlimen ialah Akta
Kawalan Bekalan 1961 [Akta 122] iaitu Rang Undang-undang Kawalan Bekalan (Pindaan)
2021, Rang Undang-undang Kawalan Bekalan. Memorandum Jemaah Menteri
berhubung Rang Undang-undang Kawalan Bekalan telah pun diedarkan untuk ulasan
kementerian dan juga agensi yang berkaitan.

Kedua Tuan Yang di-Pertua, iaitu undang-undang yang masih dalam semakan
Jabatan Peguam iaitu kita ada sebanyak lima rang undang-undang. Pertama, Akta Paten
1983 [Akta 291]. Kedua, Akta Hak Cipta 1987 [Akta 332]. Ketiga, Akta Petunjuk Geografi
2000 [Akta 602]. Keempat, Akta Syarikat 2016 [Akta 777] dan yang kelima, Akta
Perkongsian Liabiliti Terhad [Akta 743]. Manakala yang terakhir ataupun yang akhir ialah
undang-undang yang masih dalam proses penggubalan dan semakan kementerian iaitu
Rang Undang-undang Harta Alih Kepentingan Bercagar 2021. Terima kasih Tuan Yang
di-Pertua.

[Timbalan Yang di-Pertua (Dato' Mohd Rashid Hasnon) mempengerusikan
Mesyuarat]

Timbalan Yang di-Pertua [Dato' Mohd Rashid Hasnon]: Terima kasih. Soalan
tambahan.

Tuan Wong Hon Wai [Bukit Bendera]: Terima kasih kepada Yang Berhormat
Timbalan Menteri. Tadi saya mendengar ada beberapa pindaan terhadap rang undang-
