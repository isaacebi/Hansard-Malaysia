38 DR.1.11.2021

Akan tetapi kalau hendak ada rundingan semula, kepentingan negara itu mesti
dipertahankan. Maknanya kepentingan kita tidak boleh dikorbankan kalaupun ada
kelemahan perundingan dengan pihak Kerajaan Singapura sebelum ini. Ini saya rasa
sangat penting, soal maruah negara, soal kepentingan negara, soal kos. Malah dalam
perbincangan saya dengan beberapa pengurus dana dalam negara dan luar negara—
sebelum COVID-19 saya juga ke New York. Mereka agak aneh mengapa satu-satu
negara yang boleh menyerahkan 50 peratus AssetsCo dalam keadaan kita menanggung
80 peratus atau 90 peratus daripada kos dan tanah dalam kereta api itu.

Baik, satu lagi soalan yang Yang Berhormat Menteri Kewangan kena jelaskan.
Saya minta satu hal. Ada hal-hal kadang kita sentuh yang cara sembunyi tidak terjawab.
Jadi saya minta Jawatankuasa MoU ambil perhatian perkara ini dan bawa juga kepada
perhatian kerajaan khususnya Yang Amat Berhormat Perdana Menteri. Tak boleh soalan
yang dibangkitkan yang tidak dijawab. Umpamanya kontrak Kementerian Pertahanan
yang kita bangkitkan berulang kali, tak dijawab.

Sekarang saya hendak bangkitkan soal Lapangan Terbang Subang. Benar
ataupun tidak ada ura-ura hendak ambil alih? Untuk tujuan apa? Ini kerana kosnya
mencecah mungkin RM1.5 bilion hingga RM2 bilion. CEO MAHB telah meletakkan
jawatannya, apakah kaitannya dengan kepentingan Desmond Lim daripada WCT
Holdings?

Saya harap kerajaan sekarang ini di bawah pimpinan Yang Amat Berhormat
Perdana Menteri boleh menghentikan amalan pencerobohan, pelanggaran hak rakyat
untuk membolehkan beberapa orang berkepentingan memunggah kekayaan untuk
mereka dan kroni-kroni mereka. Ini kalau terjadi, satu perkara yang amat kita kesalkan,
apatah lagi kalau dibuat cara sulit dan secara tersembunyi.

Jadi, saya tidak akan sentuh Pandora Papers kerana saya ingat— cuma satu hal
sahaja.

01240

Cuma, satu hal saja. Baru ini, Summit G20 menyebut dengan jelas tentang kadar
cukai korporat dan masalah terbesar iaitu tax evasion dan tax evasion itu melalui tax
haven, pusat wang luar pesisir. Apa yang betul Yang Berhormat Menteri Kewangan boleh
menyatakan bahawa dia tidak daripada segi undang-undang kita bolehkan tetapi kita kena
tahu punca wang itu. Itu hak kita. Bagaimana kalau RM50 juta dikeluarkan? Apakah Bank
Negara dimaklumkan? Apakah cukai dibayar? Apakah ada unsur rasuah ataupun
jenayah? Ini yang kita hendak kena teliti. Ada yang bertanya tentang keadaan ini, saya
katakan pertama tahun 2012. Jawab Yang Berhormat Menteri dia kata ialah itu kerajaan
dahulu.

Baik, akan tetapi, kita hendak tahu kejayaan pelaksanaan siasatan. Umpamanya
daripada siasatan saya, di antara badan atau syarikat yang besar menjalankan kegiatan
Pandora Papers ini di Singapura namanya Asia City. Pakar perundangan, pakar akauntan
semua di situ. Mereka pencipta akaun untuk sekurang-kurangnya 25 orang ahli politik.
Soalnya, apakah negara kita begitu lembap? Penguatkuasaannya begitu lemah?

Undang-undangnya begitu leceh? Sehingga ratusan bilion ringgit dikeluarkan dan
kebanyakan melalui Asia City pada satu ketika dulu. Memang Kerajaan Singapura pernah
mendenda tidak salah saya sebanyak 11 juta atau 12 juta setelah kajian. Saya kurang
pasti berapa tetapi memang didenda Asia City ini kerana pelanggaran hukum. Kalau dia
uruskan dana ratus bilion, puluhan bilion seolah-olah sebanyak 11 juta itu tidak ada apa-
apa.

Saya sentuh tadi tentang Laporan Ketua Audit Negara yang kaitkan Majlis
Keselamatan Negara sebelum Yang Amat Berhormat Perdana Menteri tetapi saya harap
ini satu contoh yang Yang Amat Berhormat Perdana Menteri harus sedar, ini satu contoh
yang sangat tidak baik bahawa bayaran tuntutan perkhidmatan penyelenggaraan tanpa
pengesahan berjumlah RM499.18 juta di MKN. Ini sangat memalukan kerana ini
puncaknya. Sepatutnya menjadi contoh pelaksanaan.
