DR.1.11.2021 81

01750

Cubalah bantu, adakan political will di antara semua kita. Ini saya bukan kata
perkara remeh tapi ini perkara yang...

Tuan Yang di-Pertua: Jangan lama sangat Yang Berhormat, sebab tak ada
masa. Cukuplah ya.

Dato’ Sri Alexander Nanta Linggi: Tak semestinya kita buat isu sehinggakan ia
boleh menimbulkan keresahan kami di Sarawak dan Sabah dalam perkara ini. Yang
Berhormat tahu saya ingat, apa maksud saya.

Dato’ Seri Haji Salahuddin bin Ayub [Pulai]: Baik. Terima kasih Tuan Yang di-
Pertua, terima kasih Yang Berhormat Menteri. Perkara itu kecil sahaja kalau kita nak
bandingkan dengan masa depan kita, our way forward ini.

Baik, berbalik kepada persoalan itu. Soalan Timah itu ya. Baik, saya seorang
Muslim. / am a Muslim. Dato’ beragama Kristian. So, ramai yang beragama Hindu, Sikh
dan seumpamanya. Baik, bagi saya cukup mudah, Tuan Yang di-Pertua. Perundangan
nombor satu tetapi apa yang lebih murni daripada perundangan itu bagi saya adalah
mutual respect. The word is mutual respect, bukan toleransi. Toleransi ini kita akan ambil
sikit, you tarik sikit, you ambil sikit. No. Mutual respect.

Baik, saya bagi contoh. Saya ada hak untuk menyembelih lembu, contoh. Sebagai
orang Islam, pada Hari Raya Korban. My right, hak saya sebagai orang Islam dan agama
saya mengizinkan. Saya ada seorang jiran namanya Krishnan. Jiran saya yang baik, sejak
berpuluh tahun menjadi jiran saya. Walaupun saya boleh menyembelih lembu, adakah
patut saya menyembelih lembu di halaman rumah saya? Saya buat knemah besar-besar,
saya sembelih lembu depan rumah saya yang mana jiran saya adalah beragama Hindu.
Saya rasa, saya tidak selayaknya melakukan perkara itu kerana saya tidak hormat kepada
jiran saya yang beragama Hindu.

Demikian juga hal Timah ini, Yang Berhormat Menteri dan juga Tuan Yang di-
Pertua. Kita boleh bahas until the cows come home, ini tin lah, ini Timah bukan bijih lah
tetapi kita hidup dalam sebuah negara yang masyarakatnya ada orang Melayu Islam. ltu
sahaja, itu sahaja. Jadi, be sensitive lah. Menamakan, contohnya lembu saya dengan
nama seorang Hindu, itu namanya tidak hormat dan tidak perlu.

Dato’ Sri Alexander Nanta Linggi: Yang Berhormat, saya terlibat dengan libat
urus dengan mereka. Faktanya, mereka menamakan Timah itu pada fin, tin mining.

Tuan Yang di-Pertua: Yang Berhormat.
Dato’ Seri Haji Salahuddin bin Ayub [Pulai]: Ya, betul.
Dato’ Sri Alexander Nanta Linggi: Dia tak kata nak singkatkan nama ke apa.

Dato’ Seri Haji Salahuddin bin Ayub [Pulai]: Betul, itu hujah Yang Berhormat.
Akan tetapi masyarakat Malaysia yang berbilang kaum, beragama Islam, dia sensitif
dengan nama itu. Itu sahaja. Jadi, kita selesaikan daripada segi secara mutual respect
dan hak untuk orang bukan Islam minum liquor, minum bir, itu ialah hak mereka. Dalam
Islam sendiri, tidak boleh dilarang. Tidak boleh dihalang, malah dalam sebuah negara
Islam pun mesti memberikan izin dan lesen kepada orang bukan Islam yang mahu minum
ataupun membuat arak itu sendiri. Itu jelas saya rasa.

Balik kepada isu saya, Tuan Yang di-Pertua. Maka, saya melihat kuasa AG itu
perlu dilihat Kembali. Contohnya, dalam kes SPRM. Kes SPRM, semasa kami dahulu
Tuan Yang di-Pertua, kata kita telah menubuhkan JKKMAR (Jawatankuasa Khas Kabinet
Mengenai Anti-Rasuah). Kita oleh sebab nak take-off Tuan Yang di-Pertua, sebab hanya
22 bulan. Akan tetapi kita telah menubuhkan.

Akan tetapi kita dengar selepas daripada itu Tuan Yang di-Pertua, kes Datuk
Hasanah sebagai contoh, ini bukan peribadi. Kes Datuk Hasanah yang dikatakan, yang
dicharged dalam mahkamah, yang dikatakan dituduh, beliau ialah Ketua Pengarah
Bahagian Perisikan yang sangat sensitif, yang sangat strategik kepada keselamatan
negara.
