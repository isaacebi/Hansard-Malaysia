8 DR.1.11.2021

Malaysia. Sekiranya keperluan /ot release ini dipatuhi, NPRA akan mengeluarkan sijil /ot
release ke atas kelompok vaksin tersebut.

Orang ramai boleh menyemak sijil lot release vaksin yang disuntik kepada mereka
menggunakan nombor kelompok vaksin yang tertera kepada sijil digital vaksinasi dan
semakan boleh dibuat juga daripada laman web NPRA. Pemantauan aspek keselamatan
vaksin diteruskan selepas vaksin tersebut disuntik kepada penerima vaksin. Sama seperti
vaksin dan ubat-ubatan yang lain, vaksin COVID-19 juga boleh menyebabkan kesan
sampingan. Kesan sampingan vaksin dipantau oleh NPRA.

Berhubung dengan bentuk pampasan yang diterima penerima vaksin sekiranya
terdapat kesan sampingan selepas vaksin, kerajaan pada 17 Mac 2021 telah bersetuju
bahawa Bantuan Khas Kewangan Kesan Mudarat Vaksin COVID-19 wajar ditetapkan
tidak melebihi RM50,000 bagi warganegara Malaysia yang mendapat kesan sampingan
yang serius selepas menerima vaksin COVID-19 yang memerlukan rawatan
berpanjangan di hospital serta tidak melebihi RM500,000 bagi warganegara Malaysia
yang keupayaan kekal ataupun kematian di bawah program imunisasi ini.

Kerajaan juga bersetuju bayaran Bantuan Khas Kewangan Kesan Mudarat Vaksin
COVID-19 ini dibuat menggunakan peruntukan sedia ada di bawah Kumpulan Wang
Amanah Bantuan Bencana Negara ataupun di bawah seliaan Agensi Pengurusan
Bencana Negara (NADMA).

Sejak bermulanya PICK sehingga 27 Oktober 2021, 900,000 lebih respons kendiri
yang bersamaan 17.5 peratus respons bagi setiap 1,000 dos yang diterima melalui
aplikasi MySejahtera. Manakala sebanyak 22,000 lebih pelaporan kesan adverse telah
diterima melalui sistem pelaporan sedia ada, ini bersamaan dengan 0.45 peratus laporan
bagi setiap 1,000 dos vaksin.

Daripada jumlah ini, 1,483 laporan dikategorikan sebagai serius atau ini
bersamaan dengan 0.03 peratus bagi setiap 1,000 dos yang diberi. Semua kes yang
dikategorikan sebagai serius, akan disiasat secara menyeluruh dan terperinci oleh fasiliti
kesihatan. Laporan penyiasatan ini kemudiannya akan diserahkan kepada Jawatankuasa
Farmakologikal Khas Vaksin (JFK) di Bahagian Farmasi untuk penyeliaan kes mati
ataupun berhubung kait antara kesan sampingan dan vaksin yang sudah diambil.

Daripada jumlah kes serius setakat ini, terdapat 519 laporan yang merekodkan
kes-kes kematian dalam kalangan penerima vaksin COVID-19. Namun begitu, setelah
penilaian kes mati dijalankan, tiada kes kematian yang dapat dikaitkan secara langsung
dengan vaksin COVID-19 yang telah diberikan setakat ini.

Sehingga 29 Oktober 2021, sebanyak 74 permohonan Bantuan Khas Kewangan
Kesan Mudarat Vaksin COVID-19 telah diterima dan 58 permohonan dalam pertimbangan
jawatankuasa, manakala sembilan permohonan dalam pertimbangan induk bantuan khas
kewangan dan lima permohonan ditolak sebab tidak dikategorikan sebagai adverse event
following immunization (AEFI) dan dua permohonan ditolak kerana tiada hubungan kait
secara langsung dengan penggunaan vaksin. Sehingga 29 Oktober, masih belum ada
permohonan yang diluluskan. Terima kasih.

Tuan Yang di-Pertua: Soalan tambahan pertama.

Datuk Seri Mohd Redzuan bin Md Yusof [Alor Gajah]: Tambahan. Soalan
tambahan saya ini ada dua. Nombor satunya, terima kasih kepada Yang Berhormat
Timbalan Menteri Kesihatan kerana memperincikan jawapan soalan saya tadi. Cumanya,
kalau disebutkan 1,000 yang telah disuntik kelompok itu, 0.03 peratus ada kesan
sampingan dan ada kesan sampingan yang serius. Saya mohon supaya Yang Berhormat
Timbalan Menteri Kesihatan memberi laporan, berapa banyakkah yang telah menerima
pampasan daripada kesan sampingan ini.

Nombor duanya, disebutkan tadi, tiada rekod kematian oleh sebab vaksinasi.
Semalam dicatatkan, 36 orang meninggal dunia dan dilaporkan juga kosong yang tidak
kena mengena dengan vaksinasi. Akan tetapi kita tahu Yang Berhormat Timbalan Ketua
Menteri Sarawak contohnya, meninggal dunia selepas diberikan dua dos vaksinasi. Kita
