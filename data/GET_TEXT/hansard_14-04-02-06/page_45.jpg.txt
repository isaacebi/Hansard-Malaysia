DR.1.11.2021 35

Jadi, dalam konteks ini, bila kita lihat berkenaan dengan projek 5G terutamanya
yang tidak dilaporkan, tidak diucapkan oleh Menteri Kewangan dalam ucapan belanjawan
beliau, apakah kita mesti tanya dan teliti perkara-perkara ini? Dimaklumkan di dalam
Dewan yang mulia ini berkenaan dengan urusan-urusan off-budget tersebut daripada segi
tata kelolanya, daripada segi scrutinizenya, bagaimana kita boleh semak dan imbang
perkara-perkara tersebut. Ini kerana ada kebimbangan yang amat besar di luar sana untuk
khususnya dalam konteks projek 5G ini apabila jumlahnya adalah sangat besar iaitu
sehingga lebih daripada RM11 ke RM15 bilion.

Saya percaya ini juga mesti diteliti di dalam Dewan yang mulia ini supaya ia ada
satu kaedah mekanisme semak dan imbang yang lebih teliti. Saya juga ingin bangkitkan
jika Yang Berhormat Port Dickson setuju supaya kita semak semula berkenaan dengan
approach, pendekatan yang diambil dalam pelaksanaan 5G. Apakah single wholesale
network approach itu adalah satu kaedah yang terbaik sedangkan di negara-negara yang
lain seperti di Korea ataupun di Singapura tidak dilaksanakan pendekatan tersebut. Akan
tetapi di Malaysia ianya dilaksanakan.

Kita bimbang kerana adanya syarikat apa yang dipanggil special purpose vehicle
ini iaitu di Digital Nasional Berhad boleh mengakibatkan negara ke arah yang sama seperti
apa yang berlaku kepada kes 1MDB. Saya minta supaya diteliti daripada segi kos operasi
mereka, apakah gaji dan sebagainya.

Dato’ Seri Anwar bin Ibrahim [Port Dickson]: Terima kasih, terima kasih
umpamanya...

Tuan Ahmad Fahmi bin Mohamed Fadzil [Lembah Pantai]: Yang Berhormat
Port Dickson...

Dato’ Seri Anwar bin Ibrahim [Port Dickson]: Bila MCMC 5G Task Force
tentukan, dia jangka kosnya hanya RM7.5 bilion, sekarang ini kalau dapat daripada
maklumat 11 dan 15, 18 atau 20. Kemudian, ada keputusan tentang — ini harus ada
penjelasan daripada Menteri Kewangan, mengapa ada 11 bilion turnkey contracts? Ini
apa-apa maksudnya ini? Kita tengok pelanggaran peraturan dan kerugian kewangan
selama puluhan tahun ini kerana kelonggaran yang diberikan.

Oleh sebab itu, saya katakan walaupun kita boleh membuai rakyat dengan sedikit-
sedikit limpahan ini yang ada baiknya, tetapi kita tak boleh lari daripada kenyataan bahawa
yang bocor ini dan kontrak-kontrak yang akan memberi keuntungan dan komisen
berlebihan ini terlalu tinggi.

Oleh sebab itu kalau saya bawa kes Pandora Papers kerana ada kaitan. Yang
Amat Berhormat Perdana Menteri bagi jaminan kepada saya bahawa beliau akan panggil
Lembaga Hasil Dalam Negeri, SPRM, Bank Negara Malaysia dan Jabatan Siasatan
Jenayah Polis Diraja Malaysia. Ya, betul boleh panggil tetapi saya hendak peringatkan
Yang Amat Berhormat Perdana Menteri dan Menteri Kewangan hal ini kalau ikut daripada
Global Financial Integrity Reports, sejak tahun 2012 yang hebah tentang hal pengaliran
dana haram

Selalu disebutkan, tak ada salah tax haven, saya tak kata salah tax haven, saya
kata pengaliran dana haram atau illicit outflow of funds, illicit! Illicit itu ya haramlah. Jadi,
maknanya sumbernya itu sumber sama ada rasuah ataupun perjudian, wang perjudian
atau wang perdagangan manusia ataupun rasuah, semua dicampurkan dan disebut
dalam kategori illicit. Saya sambut baik...

Datuk Seri Saifuddin Nasution bin Ismail [Kulim-Bandar Baharu]:
Pencelahan Yang Berhormat.

Dato’ Seri Anwar bin Ibrahim [Port Dickson]: Kenyataan bahawa mereka akan
buat kajian tetapi saya hendak tegaskan di sini bahawa tidak mudah untuk kita menerima
kenyataan. Lima pegawai SPRM datang ke pejabat saya untuk bincang, minta kalau ada
maklumat tambahan. Saya ada kesukaran untuk pergi ke SPRM dan beri kenyataan. Ini
kerana kalau saya beri kenyataan kepada SPRM, saya tak boleh bercakap lagi dah
tentang hal itu.
