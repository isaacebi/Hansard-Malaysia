DR.1.11.2021 13

Corp di mana berdasarkan status semasa setakat 31 Ogos 2021 seramai 3,864 e-
merchant telah pun mendaftar.

Kedua, Pybli di bawah Pernas di mana ketika ini telah mempunyai 442 orang
usahawan yang telah berdaftar dengan jumlah stock keeping unit sebanyak 632 produk.
Ketiga, Angsana Virtual Mall di bawah UDA Holding yang merupakan platform dalam talian
yang merangkumi peniaga-peniaga di pusat membeli belah di bawah UDA.

Seterusnya, kita juga ada Orderlah di bawah SME Bank dalam membantu
pelanggan-pelanggan PKS SME Bank untuk memasarkan produk-produk dan
perkhidmatan mereka. Setakat September 2021, sejumlah 932 syarikat PKS telah
berdaftar sebagai pembeli dan pedagang di atas platform e-dagang ini.

Dalam usaha untuk kita menggabungkan sistem ini, maka jenama MEDAC MALL
ini akan bermula dengan kaedah pemasaran digital menerusi siaran kandungan berbentuk
episod-episod home shopping menerusi platform televisyen, media sosial, portal dan juga
YouTube. Terima kasih.

Tuan Yang di-Pertua: Terima kasih Yang Berhormat Menteri. Yang Berhormat
Besut.

Dato’ Seri Haji Idris bin Jusoh[Besut]: Terima kasih Yang Berhormat Menteri
yang telah melaksanakan beberapa usaha untuk membantu usahawan. Walau
bagaimanapun, terdapat usahawan yang berjaya sebelum ini yang berjaya menembusi
pasaran antarabangsa menjadi muflis akibat daripada pandemik COVID-19 baru-baru ini.

Soalan saya ialah apakah usaha-usaha yang sedang dilaksanakan oleh
kementerian untuk mendorong mereka kembali, untuk memotivasikan mereka agar
mereka terus berjaya pada masa-masa akan datang.

Tuan Yang di-Pertua: Terima kasih. Yang Berhormat Menteri.

Tan Sri Noh bin Haji Omar: Terima kasih Yang Berhormat, memang benar ada
usahawan-usahawan yang dahulu berjaya tetapi sekarang ini memang bermasalah
apabila hendak mengeksport barang-barang mereka. Oleh itu, ada beberapa langkah
yang kita ambil di antaranya di bawah SME Bank kita perkenalkan satu skim Let's Xcess
di mana usahawan-usahawan ini kita berikan latihan dan kemudian kita beri geran
sebanyak RM150,000 kepada mereka untuk menggalakkan mereka terus mengeksport
produk-produk mereka. Sebanyak RM30 juta diperuntukkan untuk program ini.

Dalam masa yang sama, kita juga ada program di bawah dinamakan Best
Exporters Program yang juga untuk memberikan galakan kepada usahawan-usahawan
untuk mereka terus mengeksport keluar negara. Di bawah PNB sebagai contoh, kita juga
mengadakan peruntukan geran sebanyak RM500,000 untuk mana-mana syarikat yang
terlibat dalam mengeksport produk-produk mereka.

Jadi usaha yang kita buat dan dalam masa yang sama kita juga hendak
memudahkan urusan. Peruntukan ini daripada pemilihan kerajaan. Saya hendak tegaskan
sekali lagi, kita tidak akan cek CTOS dan CCRIS untuk memudahkan usahawan. Terima
kasih.

Tuan Yang di-Pertua: Okey. Yang Berhormat Kulim-Bandar Baharu.

Datuk Seri Saifuddin Nasution bin Ismail [Kulim-Bandar Baharu]: Terima
kasih Tuan Yang di-Pertua. Yang Berhormat Menteri, saya ucapkan terima kasih jawapan
Yang Berhormat Menteri tadi memberikan maklumat bahawa dalam pelaksanaan inisiatif
ini, kementerian sudah ada kerangka dasar, sudah ada peta laluan strategik.

Setujukah Yang Berhormat kalau saya katakan bahawa kesemua kerangka dasar
dan peta laluan strategik itu adalah perancangan pre-COVID-19. COVID-19 telah
menampilkan pelbagai masalah seperti dibangkit oleh Yang Berhormat Besut. Jadi,
apakah kementerian bersedia untuk melakukan adjustment kepada kerangka dasar
ataupun peta laluan strategik ini sesuai dengan cabaran semasa sekarang? Terima kasih.

01100
