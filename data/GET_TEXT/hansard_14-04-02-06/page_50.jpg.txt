40 DR.1.11.2021

sosial, dine-in, segala macam dan majlis-majlis rasmi kerajaan dibenarkan. Kalau Yang
Amat Berhormat Perdana Menteri turun pergi esok ke Kota Laksamana sebab hendak
makan asam pedas kah, hendak rasmi kah apa.

Itu kalau ikut MKN boleh tetapi kalau ikut SOP SPR tidak boleh. Baik. Saya sudah
bayangkan akan ada double standard, benar-benar berlaku. Yang Berhormat Hang Tuah
Jaya buat dalam mobile unit ceramah, pancarkan secara maya, RM10,000 denda. Akan
tetapi, ada juga pimpinan di sebelah kerajaan papar dengan bangga dalam Facebook
melawat ke sana, melawat ke sini, crowd. Tidak kena. Ini double standard.

Oleh sebab itu, kita masih ada seminggu. Yang Amat Berhormat Perdana Menteri
kuasa pada beliau. Beliau boleh dan wajar membuat pengumuman segera supaya
elakkan kekeliruan, elakkan rasa tidak puas hati. Sementara kita sayang nyawa, kita
hendak patuh SOP tetapi jangan sampai berlaku double standard. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kulim-Bandar Baharu.

Dato’ Seri Anwar bin Ibrahim [Port Dickson]: Saya juga telah kemukakan juga
pandangan kepada Yang Amat Berhormat Perdana Menteri. Sementara saya setuju SOP
yang ketat, keselamatan rakyat, kesihatan rakyat adalah keutamaan. Oleh sebab itu kita
rasa kesal dengan keputusan kerajaan pimpinan UMNO Melaka yang mempengaruhi TYT
yang tidak fikir panjang dan meneliti panjang kesannya. [Tepuk] Ini masalahnya. Mereka
memulakan punca ini beban rakyat, susah rakyat kemudian hendak suruh pilihan raya.
Pilihan raya tidak boleh kempen, tidak boleh jumpa orang. Ini pilihan apa? Okey.

Akan tetapi, saya dengar Yang Amat Berhormat Perdana Menteri telah beri
jaminan untuk menjelaskan tentang SOP ini. Ini kerana bagaimana you naik lori cakap
seorang-seorang, SOP. Kemudian kena denda RM10,000. Orang yang makan beratus-
ratus orang ada majlis itu tidak payah denda. Ini negara apa? Darjat mana yang mereka
wakili? Saya tidak setuju sama sekali kalau pilihan raya dibuat dan dibiarkan. Saya faham
perkara ini mungkin sensitif bagi Yang Amat Berhormat Perdana Menteri tetapi dia
Perdana Menteri bagi rakyat Malaysia, bukan Perdana Menteri bagi pemimpin UMNO
sahaja. [Tepuk] [Ketawa]

Baik. Yang Berhormat Hang Tuah Jaya sebut tentang juga aset company. Ini saya
tekankan kerana ada lobi yang kuat untuk memulihkan HSR dalam bentuk yang lama.

01250

Saya hendak tekankan kepada Yang Amat Berhormat Perdana Menteri dan
Menteri Kewangan, tidak boleh pulihkan atau kembalikan syarikat itu walaupun ada
kewajarannya dengan mengekalkan syarat yang lama. Saya minta Menteri Kewangan
dalam jawapan bagi jaminan bahawa kerajaan hari ini akan pertahankan hak negara dan
kepentingan negara dan tidak akan meneruskan dengan asset company 50-50 begitu.
[Tepuk]

Baik, Yang Berhormat Kulim-Bandar Baharu sebut tentang Fasa 4. Ya, memang
ada percanggahan. Satu pihak Fasa 4, kemudian— kita kalau hendak tutup lebih-lebih
SOP pun kita pun tidak berani sebab kita bertanggungjawab kepada rakyat, kesihatan
mereka. Oleh sebab itu, saya kata, puncanya punca bebal beberapa pemimpin
mempengaruhi TYT, kemudian langgar semua peraturan, bagi satu tempoh pembubaran
yang paling cepat dalam sejarah Malaysia ini. Belum letak kah dah letak, dalam masa
singkat terus— ini apa benda perintah macam itu?

Oleh sebab itu, lain kali kalau di bawah Perdana Menteri hendak cadang calon
TYT ini, biarlah orang yang agak ada kelayakan dan kewibawaan, integriti untuk menjaga
kepentingan.

Baik, soal...
Dato’ Haji Salahuddin bin Ayub [Pulai]: Yang Berhormat Port Dickson, sedikit
tentang pilihan raya. Saya rasa tentang pilihan raya ini, Yang Amat Berhormat Perdana

Menteri pun ada sini, Speaker kita sewaktu menjadi Pengerusi SPR dahulu ada membuat
SOP dalam PRK Chini. Masa itu pandemik telah berlaku dan SOP itu telah berjaya
