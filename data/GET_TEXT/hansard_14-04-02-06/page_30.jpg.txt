20 DR.1.11.2021

undang ataupun berkenaan dengan intellectual property (harta Intelek). Soalan saya,
sama ada Akta Reka Bentuk Perindustrian 1996 akan dikemas kini untuk memenuhi
konvensyen antarabangsa berkenaan dengan System Hague untuk industry design sama
ada, ada pembaharuan yang lebih yang diusahakan oleh kementerian untuk menaikkan,
mengemas kini harta intelek berkenaan dengan sistem industry design. Soalan saya.

Dato’ Rosol bin Wahid: Terima kasih Yang Berhormat Bukit Bendera.
Sebenarnya kita amat prihatin apa yang dibangkitkan oleh Yang Berhormat Bukit Bendera
tetapi setakat yang dimaklumkan kepada kementerian sehingga hari ini, hal yang diminta
di bawah Perbadanan Harta Intelek tersebut, kita tidak termasuk lagi. Akan tetapi, insya-
Allah kita akan mencuba untuk merancang kerana kita tahu perkembangan teknologi yang
begitu canggih sekarang memerlukan akta berkaitan dengan reka bentuk pengindustrian
dan sebagainya. Terima kasih atas cadangan tersebut Yang Berhormat Bukit Bendera.
Terima kasih. Terima kasih Tuan Yang di-Pertua.

Timbalan Yang di-Pertua: Soalan tambahan yang kedua, saya jemput Yang
Berhormat Rasah.

Tuan Cha Kee Chin [Rasah]: Terima kasih Tuan Yang di-Pertua. Saya meneliti
jawapan yang telah diberikan oleh Yang Berhormat Timbalan Menteri ketika menjawab
soalan asal daripada Yang Berhormat Bukit Bendera berkenaan dengan beberapa akta
sedia ada di peringkat yang berbeza untuk pindaan. Ada yang di peringkat kementerian,
ada yang di peringkat Peguam Negara untuk penelitian daripada segi undang-undang.

Saya anggap ia sebagai satu proses yang baik, satu proses yang diperlukan
dengan keperluan semasa. Cuma saya hendak tanya Yang Berhormat Timbalan Menteri,
pada ketika ini, perniagaan banyak di peringkat online. Saya rasa Yang Berhormat
Timbalan Menteri tahu, saya pernah sebutkan ini pada minggu lepas ketika membahaskan
pindaan terhadap Akta 730.

Perniagaan online pada masa kini, dia akan bertambah. Tidak kira kalau negara
kita masuk endemik, dia akan berterusan, dia satu trend baharu. Jadi saya hendak tanya,
apakah pendirian kementerian untuk memastikan setiap akta yang sedia ada ketika
pindaan, fokus perlu diberikan kepada perniagaan online supaya peniaga tidak menjadi
mangsa.

Akan tetapi, kita melindungi kepentingan dan keperluan pengguna yang
melanggan barangan ataupun produk daripada perniagaan online. Oleh sebab sebelum
ini, akta banyak berfokus kepada kedai biasa, kedai konvensional, kedai runcit dan
sebagainya. Jadi, apakah pendirian kementerian dalam hal ini? Terima kasih Tuan Yang
di-Pertua.

Dato’ Rosol bin Wahid: Terima kasih Tuan Yang di-Pertua. Terima kasih
sabahat saya Yang Berhormat Rasah yang soalan cukup bagus, cukup prihatin dan cukup
terkini dengan situasi dan apa yang berlaku sekarang.

Tuan Yang di-Pertua, kita amat peka dengan apa yang dikatakan oleh Yang
Berhormat Rasah tadi iaitu perkembangan dan perubahan drastik terhadap permintaan
online dari segi membeli ataupun mendapatkan barang-barang. Oleh sebab kita berada
dalam keadaan COVID-19, maka penjualan ataupun transaksi online amat-amat meriah
sekarang.

Apa yang kita perhatikan atau pun apa yang telah kita mengambil tindakan
berkaitan dengan online ini, kita bukan sahaja bergantung kepada aduan yang dibuat oleh
pengguna, malah kita juga mengadakan advokasi dengan pemain-pemain industri dengan
syarikat telco dan juga dengan Grabfood dan Foodpanda untuk mengemas kini ataupun
untuk memastikan bahawa dalam situasi apa sekalipun, pengguna tidak teraniaya,
peniaga juga akan mampu untuk menjual ataupun melariskan barangan mereka.

01130

Jadi, kita akan melihat hal tersebut daripada semasa ke semasa untuk pastikan
semua pihak akan terbela dan semua pihak akan diberi perhatian ataupun diberi suatu
benda jaminan bahawa ia tidak akan teraniaya dalam berlaku transaksi sama ada online
