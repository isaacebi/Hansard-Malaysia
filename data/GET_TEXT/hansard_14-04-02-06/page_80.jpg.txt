70 DR.1.11.2021

Tuan Ahmad Fadhli bin Shaari [Pasir Mas]: Terima kasih Yang Berhormat
Jelutong. Tidak ada ulasan ya. No comment.

Yang berikutnya, isu i-Citra dan i-Sinar. Apa lagi halangan untuk kerajaan naikkan
kepada RM10,000 sepertimana yang telah dituntut oleh rakyat ataupun anak-anak muda
pada hari ini? Kita tahu bahawa ramai pencarum KWSP ini tidak mempunyai simpanan
sampai kepada RM10,000. Kalau RM10,000 ini diambil, akaun mereka akan kosong. Akan
tetapi, kita kata bahawa mereka perlu simpan di hari tua. Soalnya, hari mereka berada
sekarang ini pun, pada hari muda ini pun, mereka telah pun merana dan mereka telah pun
menderita dengan simpanan atau pendapatan yang tidak mencukupi.

Penjawat awam pula perlu dipertingkatkan kebajikan mereka. Apakah kerajaan
berhasrat untuk naikkan skim perkhidmatan bomba yang sangat terbeban? Pengarah di
peringkat negeri, untuk makluman Tuan Yang di-Pertua, grednya hanya Gred 52. Di
Kelantan terpaksa menjaga daripada hutan Jeli sampai kepada sempadan Pasir Mas-
Thailand. Itu hanya dijaga oleh seorang pengarah bomba di peringkat negeri dengan Gred
52. la tidak berpadanan. Adakah kerajaan berhasrat untuk menaikkan perjawatan ini bagi
memberikan pengiktirafan kepada mereka yang berada dalam perkhidmatan bomba?

Apa sumbangan untuk pesawah dalam industri padi dan beras? Tidak ada apa-
apa perubahan. Subsidi lama yang wajib diberikan kepada pesawah diulang-ulang sebut
sudah beberapa kali dalam pembentangan bajet.

Walaupun kos pesawah padi telah naik berkali ganda, jumlah subsidi masih sama.
Ini tidak adil kerana harga beras dan padi, harga padi tidak dinaikkan. Harga beras dikawal
pada RM2.60 sekilo sudah berpuluh tahun. Harga minimum terjamin padi yang sudah
menjadi harga tetap masih RM1.20 sekilo, sedangkan potongan pemutuan semakin tinggi.
Ini bermakna beras murah yang dinikmati rakyat Malaysia sebenarnya ditanggung oleh
pesawah 100 peratus. Ini tidak berlaku kepada sayuran, ikan, makanan lain yang
harganya naik bila kos meningkat.

Kerajaan juga mesti berhenti membuat satu lagi kesilapan, pada saya, RM15
bilion yang mahal dengan memonopoli 5G dalam bentuk Digital Nasional Berhad. Pada
saya...

Timbalan Yang di-Pertua [Dato’ Mohd Rashid Hasnon]: Yang Berhormat,
minta rumuskan, Yang Berhormat.

Tuan Ahmad Fadhli bin Shaari [Pasir Mas]: Baik. Tuan Yang di-Pertua, pada
saya, dalam isu GLC yang diwujudkan oleh kerajaan iaitu Digital Nasional Berhad ini untuk
membina rangkaian 5G nasional ini akan membebankan negara dan pembayar cukai
serta melumpuhkan industri telekomunikasi Malaysia daripada berinovasi. So, DNB ini
dimiliki oleh Kementerian Kewangan sepenuhnya ini yang memegang spektrum 5G dan
mengurus rangkaian 5G ini perlu untuk dinilai semula agar akhirnya kita boleh
mewujudkan satu persaingan yang baik ke arah meningkatkan perkhidmatan internet.

Terima kasih Tuan Yang di-Pertua. Pasir Mas mohon menyokong Bajet 2022.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pasir Mas. Sekarang saya jemput Yang Berhormat Bagan daripada ketua
parti, 20 saya tambah 10, jadi 30 minit, Yang Berhormat Bagan.

4.54 ptg.

Tuan Lim Guan Eng [Bagan]: Terima kasih Tuan Yang di-Pertua. Saya mohon
untuk mengambil bahagian dalam Belanjawan 2022 yang telah pun dibentangkan selepas
mengambil kira beberapa cadangan daripada dokumen Strategi Belanjawan 2022
Pakatan Harapan yang telah pun dibentangkan dalam beberapa sesi rundingan dengan
pihak Menteri Kewangan. Saya ucapkan terima kasih kepada Yang Berhormat Menteri
kerana mengadakan sebanyak tiga sesi dengan pimpinan utama Pakatan Harapan.

Sungguhpun ada beberapa perkara yang telah pun dirangkumi, malah kita ada
linhat beberapa kelemahan atau kekurangan yang saya ingin bangkitkan di sini. Satu ialah
kalau kita lihat belanjawan ini, ia merupakan satu belanjawan expansionary sebanyak
