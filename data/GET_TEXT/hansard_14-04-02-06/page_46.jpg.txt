36 DR.1.11.2021

Undang-undang melarang saya untuk mengemukakan pandangan itu. Oleh
sebab itulah saya ucap terima kasih kerana Yang Amat Berhormat Perdana Menteri setuju
untuk memanggil Lembaga Hasil Dalam Negeri dan badan-badan ini untuk buat siasatan.
Supaya jangan saya pula dihalang untuk membangkitkan perkara yang demikian. [Tepuk]

Timbalan Yang di-Pertua [Dato’ Mohd Rashid Hasnon]: Ada Yang Berhormat
Lembah Pantai ya.

Datuk Seri Saifuddin Nasution bin Ismail [Kulim-Bandar Baharu]:
Pencelahan.

Timbalan Yang di-Pertua [Dato’ Mohd Rashid Hasnon]: Saya bagi Yang
Berhormat Lembah Pantai dulu.

Datuk Seri Saifuddin Nasution bin Ismail [Kulim-Bandar Baharu]: Oh! Sorry.

Tuan Ahmad Fahmi bin Mohamed Fadzil [Lembah Pantai]: Ya, terima kasih,
terima kasih.

Datuk Seri Saifuddin Nasution bin Ismail [Kulim-Bandar Baharu]: Floor
sebenarnya untuk Yang Berhormat Port Dickson benarkan?

Dato’ Seri Anwar bin Ibrahim [Port Dickson]: Ya, Yang Berhormat Lembah
Pantai.

Tuan Ahmad Fahmi bin Mohamed Fadzil [Lembah Pantai]: Terima kasih Yang
Berhormat Port Dickson, terima kasih Tuan Yang di-Pertua. Tadi saya hendak sentuh
pasal isu 5G sebab bila kita sebut tentang kontinjen liabiliti ataupun liabiliti terhadap
hutang kerajaan nanti.

01230

Bila Yang Berhormat Port Dickson membangkitkan dahulu disebut RM11 bilion,
kemudian RM15 bilion dan kalau kita baca dalam satu wawancara dalam akhbar The Star,
CEO DNB dalam perenggan yang sama menyatakan angka RM16.5 bilion mungkin
menjadi RM20 bilion. Itulah total kos yang disebut oleh CEO sendiri. Jadi, total kos itu pun
kita tak tahu. Kita tahu bila DNB, sebuah syarikat pegangan penuh oleh Kementerian
Kewangan membuat pinjaman dengan bank-bank, maka akhirnya nanti yang menjadi
jaminan kerajaan itu adalah hutang itu dan rakyatlah yang terpaksa membayar.

Apa yang ingin saya tanya dengan Yang Berhormat Port Dickson berhubung
dengan isu ini, saya difahamkan dua perkara. Pertama, syarikat-syarikat telekomunikasi
tidak dibenarkan untuk membangunkan spektrum lain untuk capai 5G. Maksudnya sejak
9 Julai yang lalu, hanya spektrum yang dikhususkan, yang dipegang oleh DNB sahaja
boleh dibangunkan untuk 5G. Walhal spektrum yang lain yang sebelum ini boleh
dibangunkan dari 2G ke 3G ke 4G langsung tidak boleh digunakan. Syarikat-syarikat
telekomunikasi dipaksa, diminta membayar ataupun sain kontrak RM1.4 bilion mungkin
setahun untuk 10 tahun. Apa pandangan Yang Berhormat Port Dickson?

Dato’ Seri Anwar bin Ibrahim [Port Dickson]: Terima kasih. Oleh sebab itulah
dengan kehadiran Yang Amat Berhormat Perdana Menteri dan Yang Berhormat Menteri
Kewangan, satu projek penswastaan ataupun yang disebut di bawah DNB ini yang
melibatkan RM15 bilion atau RM18 bilion, saya minta biar betul-betul transparent sebab
untuk mengatakan ini swasta yang mengendali, kita ada pengalaman puluhan tahun
tanggungan oleh kerajaan dan contoh terbaik adalah 1MDB.

Jadi, saya minta supaya benda ini dikaji semula kerana tak ada negara yang ambil
pendekatan sepertimana kita buat selain daripada Korea, itu pun daripada segi skop yang
lebih terbatas, dalam keadaan kita tak ada wang untuk menyelesaikan masalah rakyat. Ini
saya juga hendak bangkit hal-hal lain. AirAsia, daripada majalah Forbes Oktober 20271...

Dato’ Seri Utama Haji Mukhriz Tun Dr. Mahathir [Jerlun]: Boleh saya bertanya
Yang Berhormat Port Dickson?

Dato’ Seri Anwar bin Ibrahim [Port Dickson]: AirAsia mendapat pinjaman jamin
80 peratus oleh kerajaan hampir RM500 juta. Saya tidak faham apa rasionalnya. Malaysia
Airlines dalam keadaan parah tetapi kita boleh berikan pinjaman kepada AirAsia sebagai
