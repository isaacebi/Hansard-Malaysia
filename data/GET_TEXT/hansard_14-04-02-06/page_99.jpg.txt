DR.1.11.2021 89

Sekali gus saya ingin tahu apakah dasar kerajaan sekarang akan tetap
mengekalkan pemberian subsidi haji kepada bakal jemaah haji yang pergi kali pertama?
Saya tahu tanggungan subsidi ini akan meningkat kerana meningkatnya inflasi. Akan
tetapi apakah kesannya itu akan terus ditampung melalui dasar pendekatan subsidi haji
ataupun ia akan dikurangkan yang akan menyebabkan melonjaknya harga ataupun kos
pemberian ataupun jemaah haji.

Tuan Yang di-Pertua...

Dato’ Johari bin Abdul [Sungai Petani]: Yang Berhormat Kulim-Bandar Baharu,
sebelum duduk.

Datuk Seri Saifuddin Nasution bin Ismail [Kulim-Bandar Baharu]: Ya, sila.

Dato’ Johari bin Abdul [Sungai Petani]: Tuan Yang di-Pertua, bolehkah Yang
Berhormat Kulim-Bandar Baharu juga bertanya Menteri semenjak Tabung Haji
ditubuhkan, berapa jumlah syarikat-syarikat yang ditubuhkan oleh Tabung Haji untuk
berniaga? Daripada jumlah syarikat-syarikat yang berniaga itu, berapa yang sebenarnya
untung dan berapa yang rugi? Terima kasih Yang Berhormat Kulim-Bandar Baharu.

Datuk Seri Saifuddin Nasution bin Ismail [Kulim-Bandar Baharu]: Terima
kasih. Tuan Yang di-Pertua, soalan yang sangat pertinent, very pertinent question. Dalam
rekod yang saya pernah ikuti dalam Dewan ini, jawapan di sebelah sana ada 112 syarikat,
lima sahaja yang untung.

Okey, yang lain itu tenat, parah, ala kadar dan sebagainya tetapi biar kita tunggu.
Saya masukkan ucapan pertanyaan Yang Berhormat Sungai Petani dalam ucapan saya
kerana pada kita perkara-perkara ini adalah perkara-perkara yang fundamental dalam kita
memainkan peranan semak dan imbang dalam Dewan ini. Saya akhiri wabillahi taufik
walhidayah. Assalamualaikum warahmatullahi wabarakatuh.

Tuan Yang di-Pertua: Waalaikumussalam. Terima kasih Yang Berhormat Kulim-
Bandar baharu. Saya boleh sambung sampai 6.45 petang, so ada lagi 11 minit kalau ada
sesiapa hendak bahas. Kalau tidak ada siapa, maka saya tangguhkan pada waktu ini.
Tidak ada? So, esok ya.

Terima kasih semua Ahli-ahli Yang Berhormat, Mesyuarat Dewan hari ini
ditangguhkan sehingga jam 10.00 pagi, hari Selasa, 2 November 2021. Assalamualaikum
warahmatullahi wabarakatuh. Salam sejahtera.

[Dewan ditangguhkan pada pukul 6.34 petang]
