DR.1.11.2021 45

belanja sebanyak RM600 bilion dalam setahun setengah tetapi kurang memberi manfaat
yang secukupnya kepada kehidupan rakyat. Itulah sebabnya, kewangan kerajaan
Malaysia berada pada keadaan yang kritikal pada hari ini.

Tuan Yang di-Pertua, biar saya jelaskan bahawa ini adalah sesi perbahasan Bajet
2022 bukanlah merupakan sesi untuk mencari kesalahan sesiapa sebaliknya kita perlu
mengakui dan sedar akan kesilapan-kesilapan besar yang telah berlaku dan impak
kepada negara dan kewangan kerajaan. Keadaan itu menyebabkan kerajaan hari ini
terpaksa meminjam begitu banyak dan menangani defisit yang masih tinggi untuk
menyediakan bajet perbelanjaan terbesar dalam sejarah.

Ternyata jelas Tuan Yang di-Pertua, matlamat murni Bajet 2022 ini adalah
menumpukan kepada golongan terjejas akibat COVID-19. Membantu mereka dan
perniagaan untuk berdikari semula, mewujudkan peluang pekerjaan bagi mengurangkan
kadar pengangguran dan merancakkan pembangunan ekonomi dan negara pada
keseluruhannya.

Sehubungan dengan itu, kerajaan akan menyediakan pemberian kepada rakyat
seperti bantuan tunai sehingga RM2,000 bagi keluarga yang paling terjejas, bantuan
peranti percuma untuk golongan B40, bantuan persekolahan sebanyak RM150 dan
bantuan tambahan sebanyak RM500 kepada ibu tunggal dan_lain-lain lagi.
Sesungguhnya, inilah langkah-langkah terpuji kKerajaan yang harus kita akui dan sokong.

Walau bagaimanapun, kecekapan pelaksanaan adalah amat penting. Jangan
ulangi pendekatan sebelum ini apabila ramai yang sepatutnya berkelayakan mendapat
bantuan namun secara tiba-tiba mereka dinafikan daripada menerima bantuan dengan
pelbagai alasan yang tidak munasabah. Selagi mereka adalah warga Malaysia, kita perlu
memberi mereka dengan izin, benefit of the doubt, ianya lebih murni daripada tersalah
membantu orang yang tidak layak daripada menafikan hak bantuan kepada seorang yang
benar-benar memerlukannya.

Tuan Yang di-Pertua, dua hari lepas dan semalam, saya berkesempatan bercuti
dan berjalan-jalan di Melaka. Seperti biasa, saya berkongsi gambar-gambar aktiviti saya
di akaun media sosial saya. Walau bagaimanapun agak menghairankan apabila boleh
dikatakan hampir sebahagian besar komen-komen daripada followers Facebook saya,
membangkitkan soal i-Citra yang tidak disentuh semasa pembentangan Bajet 2022.
Sebelum ini saya kerap kali mencadangkan dan memperjuangkan pengeluaran i-Sinar, i-
Lestari dan i-Citra, KWSP tetapi saya pula yang menjadi sasaran dan dipersalahkan sebab
had maksimum i-Citra tidak dinaikkan had dari RM5,000 kepada RM10,000.

Begitu juga nasib Pemuda UMNO Malaysia, biarpun kami bukan Menteri
Kewangan. Saya mendapati ramai yang bersuara dan mendesak ini. Sebenarnya mereka
mempunyai tunggakan-tunggakan yang perlu dijelaskan ataupun berniat untuk
mengumpulkan modal bagi memulakan perniagaan kecil mereka. Mereka bukan suka-
suka mahu mengeluarkan wang caruman mereka. Justeru itu saya berharap, saya amat
berharap had maksimum i-Citra dinaikkan ke RM10,000 sebagai skim pengeluaran khas
terakhir kerana ini amat-amat dituntut oleh rakyat. Sesungguhnya ini bukan boleh
disifatkan sebagai langkah populis tetapi berpunca daripada keperluan mendesak rakyat.

Sebagai mengimbangi pengeluaran ini, kerajaan perlu memberi keutamaan untuk
memulihkan semula simpanan rakyat dalam KWSP.

01450

Seperti yang saya pernah bangkitkan dalam perbahasan Bajet 2021 tahun lepas,
perkara ini boleh dilakukan dengan tiga cara iaitu:

Pertama, pasca COVID-19. Kerajaan boleh membantu KWSP untuk meraih
pendapatan yang lebih dengan memberi projek-projek lebih lumayan kepada KWSP.
Contohnya, sebelum ini projek Kwasa Land atas tanah Lembaga Getah Malaysia dan
Projek Battersea di United Kingdom serta pemilikan 49 peratus di dalam syarikat PLUS.
Oleh itu Tuan Yang di-Pertua, ini selaras dengan cadangan saya tadi, Projek Bandar
Malaysia ataupun cadangan nama baharu, ‘Bandar Asian’ perlu diberi kepada KWSP dan
PNB dengan syarat terminus Projek High Speed Rail Kuala Lumpur ke Singapura
