84 DR.1.11.2021

Saya ingin mendapatkan pengesahan daripada pihak kerajaan khususnya
Kementerian Kewangan, apakah benar sebahagian daripada multi-national companies ini
melakukan amalan mengelak cukai ini dengan secara undang-undang? laitu satu caralah
which is a legal form of tax evasion, dengan izin. Saya akan menunggu jawapan
kementerian ketika menggulung nanti. Kerana ada dalam maklumat saya, a single multi-
national company ini dalam radar Lembaga Hasil Dalam Negeri tetapi mengelak cukainya
itu sehingga dalam lingkungan RM9.6 bilion. Ini jumlah yang sangat besar dan ini baru
satu syarikat. Apabila kementerian menggulung nanti, saya akan mengemukakan
beberapa contoh lain. Itu yang pertama.

Yang kedua, masih dalam rencana pelan contingency kerajaan. Sekiranya
sasaran kutipan itu pada hujung tahun nanti tidak tercapai, apakah kerajaan sudah
mengambil maklum bahawa transaction dalam bidang e-commerce sahaja sekarang ini
meningkat dengan begitu tinggi sekali? Meningkat dengan begitu tinggi sekali
terutamanya ketika pandemik COVID-19 di mana aktiviti perniagaan atas talian berlaku
dengan begitu robust sekali.

Saya menyemak data dari Jabatan Statistik bagi suku pertama tahun 2021,
pendapatan daripada transaction e-commerce ini sahaja meningkat sehingga RM84
bilion. Ini satu jumlah yang sangat tinggi. Dan mereka menganggarkan pula bagi tahun
2022 akan meningkat sehingga RM878 bilion. Bayangkan, aktiviti perniagaan melalui
platform e-commerce ini, volume perniagaan itu sangat besar. Saya ingin bertanya kepada
kementerian, di mana sebenarnya kementerian atau kerajaan mengenakan cukai
terhadap segmen perniagaan ini?

Begitu juga international companies yang menawarkan cloud computing dan
software services yang sekarang ini menjadi trend. Di mana sebenarnya Kementerian
Kewangan mengenakan cukai terhadap segmen perniagaan ini?

Kesemuanya ini, Tuan Yang di-Pertua, adalah dalam penghujahan saya, poin
yang pertama, sekiranya sasaran kutipan hasil kerajaan tidak tercapai, apakah kerajaan
mengambil kira pelan contingency terhadap contoh-contoh yang saya berikan tadi.
Pertama, dari multi-national companies yang mengelak cukai, saya ada satu contoh yang
sehingga jumlahnya RM9.63 bilion.

Yang kedua, daripada transaction e-commerce yang jumlahnya sangat tinggi
daripada semakan Jabatan Statistik yang saya bacakan tadi. Yang ketiga, daripada
perkhidmatan seperti cloud computing dan software services yang juga mencatatkan
volume perniagaan yang tinggi. Soalan yang saya tujukan ialah apakah untuk segmen-
segmen ini, kerajaan telah pun memasukkan dalam senarai kutipan cukai yang perlu
dibuat?

Tuan Yang di-Pertua, ketika revenue semakin mengecil, suah tentu amalan tata
kelola yang baik perlu diamalkan. Elakkan boros, jauhkan amalan menyeleweng, amalan
rasuah dan kawal ketirisan. Cukuplah Laporan Ketua Audit Negara saban tahun
memaparkan jumlah yang besar yang termasuk dalam segmen boros, rasuah, seleweng
dan tiris. Kerana revenue yang sangat kecil ini ketika komitmen kewangan kerajaan itu
terus meningkat, ia harus diberikan perhatian yang serius.

01810

Oleh kerana itu, subsidi kepada rakyat satu daripada dasar kerajaan untuk
melegakan tekanan kehidupan rakyat. Sahabat saya, Yang Berhormat Menteri
Perdagangan Dalam Negeri dan Hal Ehwal Pengguna ada di sini. Rakan lama saya
puluhan tahun sejak zaman Pemuda Barisan Nasional lagi. Saya ucap terima kasih kerana
kebetulan hari ini dijadualkan bertugas maka dia ada di Dewan ketika ini.

Saya hendak sebut satu. Pertama, ketika harga sawit meningkat sekarang ini,
maka RBD palm olein bahan utama daripada minyak masak, daripada kelapa sawit untuk
buat minyak masak juga meningkat. Oleh sebab itu, subsidi kerajaan di bawah cooking oil
subsidy scheme ini juga membengkak. Ini sudah mencapai hampir RM1 bilion setahun
khusus untuk menyediakan 60 juta beg minyak masak. Sebanyak 60 juta beg minyak
masak bersamaan dengan 60,000 metrik tan sebulan supaya di pasaran rakyat daripada
pendapatan rendah boleh beli dengan harga RM2.50 satu beg.
