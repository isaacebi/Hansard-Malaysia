6 DR.1.11.2021

komprehensif serta tidak melindungi sepenuhnya kepentingan serta hak penyewa
mahupun pemilik premis. Akta baharu ini digubal berdasarkan model Residential Tenancy
Act 2010 New South Wales, Australia kerana akta ini dilihat mampu melindungi
kepentingan pemilik kediaman dan penyewa.

Pada masa yang sama, undang-undang berkaitan dari negara Jerman, United
Kingdom dan Australia serta Rental Housing Act dari Afrika Selatan juga telah dibuat
perbandingan. Sepanjang proses penggubalan Akta RT ini, sesi pengumpulan maklumat
data dan konsultasi dengan pihak berkepentingan termasuk di peringkat Kerajaan
Persekutuan, kerajaan negeri, badan-badan bukan kerajaan, badan-badan profesional,
pihak swasta pemaju dan pihak-pihak berkepentingan diadakan dari semasa ke semasa
bagi tujuan kajian ke atas isu-isu gubalan Akta RTA ini.

Selain daripada itu, sesi libat urus secara komprehensif dengan penglibatan pihak
berkepentingan Regulatory Impact Assessment ataupun RIA akan dilaksanakan bersama
pihak perbadanan, produktiviti Malaysia atau Malaysia Productivity Cooperation bagi
mengenal pasti dan menilai kesan daripada cadangan penggubalan rang undang-undang
ini.

Konsultasi awam yang menggunakan portal unified public consultation (UPC)
akan dijalankan untuk mendapatkan maklum balas terhadap cadangan akta ini.
Pandangan daripada semua pihak yang berkepentingan dan berkaitan akan diambil kira
bagi tujuan penambahbaikan RUU RTA sebelum dibawa ke Parlimen. Cadangan
penggubalan RUU RTA telah pun dibentangkan ke mesyuarat Jemaah Menteri pada 23
Jun 2021 dan telah mendapat kelulusan prinsip untuk membentang dalam sesi Parlimen.
Seterusnya, pihak kementerian sedang menyemak draf awal RUU RTA dan menyediakan
dokumentasi bagi prosedur untuk melaksanakan RIA ataupun regulatory impact
assessment.

Untuk makluman Tuan Yang di-Pertua, memandangkan hubungan antara tuan
rumah, tuan tanah dengan penyewa terletak di bawah bidang kuasa negeri sebagaimana
yang diperuntukkan dalam Perkara 76(4) Perlembagaan Persekutuan, maka cadangan
RUU RTA ini juga selain daripada dirancang perlu juga dibentangkan dalam Mesyuarat
Majlis Negara bagi Kerajaan Tempatan bagi memastikan RUU ini boleh dan sesuai
dilaksanakan. Setelah dibentangkan di MMKT, draf RUU ini akan dikemukakan ke Jabatan
Peguam Negara dan semakan-semakan terakhir sebelum dibentangkan ke Parlimen dan
ia dijangka dibentangkan di Parlimen pada sesi persidangan suku ketiga tahun 2022.
Terima kasih.

Tuan Yang di-Pertua: Terima kasih. Soalan tambahan pertama.

Dr. Ong Kian Ming [Bangi]: Terima kasih atas jawapan tadi Yang Berhormat
Menteri. Soalan tambahan saya senang sahaja. Salah satu isu yang selalu dibangkitkan
di media sosial ialah isu diskriminasi terhadap penyewa rumah yang dikenakan oleh
pemilik kediaman. Misalnya mereka kata saya hanya suka ataupun hanya membenarkan
orang daripada sesuatu bangsa atau tidak membenarkan orang bukan warga negara
untuk menyewa rumah ataupun menyewa bilik. Jadi, apakah pandangan Yang Berhormat
Menteri tentang RUU yang akan dibentangkan pada tahun hadapan. Adakah ia sesuatu
RUU yang sesuai untuk menangani masalah diskriminasi yang mungkin berlaku di
pasaran sewa ini. Terima kasih.

Dato’ Sri Reezal Merican bin Naina Merican: Terima kasih. Jadi, the real spirit
of this law Yang Berhormat adalah pertama untuk mewujudkan perlindungan secara lebih
berimbang antara hak penyewa dan juga hak pemilik premis. Kedua adalah untuk
menyeragamkan pemakaian perjanjian sewaan yang hari ini berlaku secara tidak seragam
menyebabkan berlakunya ketidakadilan sama ada kedua-dua pihak.

Ketiga, membolehkan melalui akta ini perwujudan institusi penyelesaian
pertikaian melalui tribunal yang hari ini hanya dapat diselesaikan melalui Akta Kontrak
1950 yang perlu dibawa di mahkamah. Banyak isu yang timbul soal pengusiran dan
sebaginya. Soal diskriminasi yang disebut oleh Yang Berhormat tadi memang benar, saya
lihat dan saya dengar. Namun, pada waktu ini kita akan meliliti secara lebih detail untuk
melihat the local circumstances. Akta di Australia ada. Even di US pun dia ada the Fair
