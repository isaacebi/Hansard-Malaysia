42 DR.1.11.2021

RM1 bilion tidak bayar untuk buat kapal, duit itu entah pergi mana. Masa umum semua
pakat tepuk tetapi penyelenggaraannya begitu teruk.

Itu saya harap, Perdana Menteri ada sini, pegawai SPRM diletakkan awal supaya
kita dapat kawal awal. Bukan setelah penyelewengan dua tahun lagi baru kita tahu
bahawa laporan audit berlaku kebocoran begitu banyak. Setuju atau tidak Yang
Berhormat Port Dickson?

Dato’ Seri Anwar bin Ibrahim [Port Dickson]: Terima kasih Yang Berhormat
Kota Raja. Setuju tetapi pegawai SPRM yang dilantik itu biarlah bersih betul... [Ketawa]
[Tepuk] Sebab ada masalah-masalah juga.

Akan tetapi, malangnya, kesilapan beberapa tokoh itu mencalar imej SPRM yang
penting kita pelihara. Jadi, saya harap SPRM pun harus tegas, bersihkan elemen-elemen
sedemikian supaya mereka boleh bertindak berkesan.

Saya juga setuju supaya kalau benar kita serius dalam hal ini— dan hal ini akan
berlaku. Saya sebut setakat yang saya faham dalam 20, 30 tahun tengok Laporan Ketua
Audit Negara ini, ada kadang baik sedikit, kemudian memburuk lagi, kemudian meningkat
sedikit prestasi, Kemudian memburuk lagi parah. Jadi, apa yang disebut oleh Yang
Berhormat Kota Raja itu tepat. Bukan sahaja soal rasuah, ketirisan, boros yang terus
menerus berlaku. Jadi kita kalau ada tindakan yang jelas sama ada meletakkan pegawai
SRPM di pejabat atau memastikan tindakan itu tegas.

Kita sebenarnya, seperti mana yang disebut oleh Yang Berhormat Kulim-Bandar
Baharu, bila ambil tindakan— SOP pun tindakan kita antara dua darjat. Pakai pelitup
muka pun antara dua darjat. Makan durian pun antara dua darjat. [Ketawa] Jadi ini yang
menjadi masalah kepada kita. [Ketawa]

Jadi, saya harap Tuan Yang di-Pertua dan kerajaan akan mengambil serius soal
tata kelola, penyelewengan, rasuah, penyalahgunaan kuasa, kebocoran, ketirisan yang
terus berlaku dalam negara kita. Terima kasih.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Ketua Pembangkang, sedikit. Hang Tuah Jaya. Sudah berhenti sudah?

Dato’ Seri Anwar bin Ibrahim [Port Dickson]: Okey, okey.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Sedikit, satu. Hang Tuah Jaya.

Timbalan Yang di-Pertua [Dato' Mohd Rashid Hasnon]: Ada satu minit sahaja
lagi.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Tuan Yang di-Pertua, boleh?

Dato’ Seri Anwar bin Ibrahim [Port Dickson]: Ya.
Timbalan Yang di-Pertua [Dato' Mohd Rashid Hasnon]: Ringkas.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Terima kasih, Tuan Yang di-Pertua. Ini berkaitan dengan tata kelola. Saya ingin
bangkitkan kepada perhatian Ketua Pembangkang dan juga Menteri Kewangan. Ini kita
dapat laporan. Misalnya, Pegawai Tugas-tugas Khas (PTTK) Menteri-menteri. Kita
pengalaman dulu jadi Menteri, Timbalan Menteri, PTTK ini gred gaji dia 54 kebiasaannya.
Akan tetapi, ini ada laporan yang saya terima ini, PTTK Menteri Dalam Negeri, Menteri
Kewangan bernama Zulkifli Nordin, dia punya bayaran JUSA B.

Jadi, ini pada saya, menggemukkan biaya. Bila JUSA B, ia ini datang sekali
dengan segala kelebihannya. Jadi adakah ini perkara-perkara yang betul-betul diteliti oleh
Kementerian Kewangan? Ataupun kalau hendak naik, naik semualah. Kenapa ada
kelebihan dari segi ini? Ini yang kadang-kadang menjadi masalah kepada kewangan
negara. Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Hang Tuah Jaya. Silakan.
