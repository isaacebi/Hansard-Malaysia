58 DR.27.07.2021

memaksa, tidak boleh memaksa dan try to impose their thinking dan kepentingan-
kepentingan atau pun keutamaan-keutamaan kepada tempat-tempat, wilayah-wilayah
yang besar seperti Sabah dan Sarawak. Mereka lebih tahu.

Oleh sebab itu saya sangat mengalu-alukan, Kerajaan Negeri Sarawak pun
sudah mengorak langkah ke arah ini di mana mereka juga akan mewujudkan
Kementerian Kesihatan seperti apa Kerajaan Negeri Sabah sebelum ini yang telah
mewujudkan satu Kementerian Kesihatan Negeri Sabah tetapi kerajaan yang ada
sekarang ini ditiadakan balik. Saya ingat ini satu langkah yang regresif.

Hal-hal yang kita hadapi hari ini berkenaan dengan masalah doktor kontrak ini.
Sebenarnya di luar-luar bandar di Sabah, di klinik-klinik dan pusat kesihatan tidak
mempunyai doktor, di manakah silapnya? Kenapa di pusat-pusat kesihatan luar bandar
tidak ada doktor atau lebih jelas lagi kita memerlukan pakar di tempat-tempat ini tetapi
tidak dipenuhi. Ini bererti bahawa di dalam satu pelan komprehensif peringkat nasional
hendaklah membuat elemen desentralisasi itu sebab—

Tuan Yang di-Pertua, saya mencadangkan supaya satu task force oleh Dewan
Rakyat mengkaji hal-hal yang berkaitan dengan isu-isu desentralisasi di negara kita
supaya kita dapat menurunkan kuasa bukan sahaja di peringkat kerajaan negeri tetapi
juga di kerajaan-kerajaan tempatan dalam banyak hal iaitu hal kesihatan, hal pendidikan
dan sebagainya supaya kita dapat menangani sebaik-baik mungkin cabaran-cabaran
yang dihadapi oleh negara ini termasuklah hal-hal kesihatan dan pendidikan.

Dalam insiden 488 kes bunuh yang telah direkodkan, ini saya tidak dengar
Yang Berhormat Menteri pagi tadi memberi penjelasan. Jadi, bagaimanakah kerajaan
menangani ini khususnya Kementerian Kesihatan supaya dapat dikurangkan? Apakah
langkah-langkah yang sedang diambil untuk mengani ini? Akhir sekali Tuan Yang di-
Pertua ialah berkenaan dengan doktor kontrak ini. Saya mohonlah. Kelmarin dia protes,
ia 10 minit sahaja. Dia angkat kertas 10 minit waktu rehat.

01520

Selepas itu pada hari ini dia mahu ambil tindakan, jadi tolonglah. Mereka cuma
mahu menunjukkan perasaan apa yang mereka tuntut. Janganlah pula hari ini mereka
jadi mangsa lagi. Sudah jadi mangsa, “sudah jatuh ditimpa tangga”, tolonglah. Terima
kasih.

Timbalan Yang di-Pertua [Dato’ Sri Azalina Othman Said]: Terima kasih.
Yang Berhormat Kimanis.

3.20 ptg.

Datuk Mohamad bin Alamin [Kimanis]: Bismillahi Rahmani Rahim,
Assalamualaikum warahmatullahi wabarakatuh. Sidang khas pada kali ini merupakan
satu sidang yang cukup istimewa. Jadi, saya ingin meminta kepada para pegawai setiap
ementerian yang terlibat dalam sesi ini untuk ambil nota, ambil catatan apa yang saya
ingin utarakan. Ini kerana, apa yang saya utarakan ini bukanlah semuanya soal
Kementerian Kesihatan sahaja.

Di Sabah sejak kebelakangan ini Tuan Yang di-Pertua, trend menunjukkan
bahawa ada peningkatan kes hari demi hari. Saya minta kepada kerajaan, knususnya
Kementerian Kesihatan melihat secara serius cara macam mana untuk membendung
lebih awal. Kita melihat one step ahead. Jangan sampai nanti sudah nak mendadak, baru
ita menjadi panik dan kita teraba-raba cara macam mana untuk kita membendungnya.

Oleh sebab di Sabah ini sudah masuk ke fasa kedua, kita tidak mahu apa yang
berlaku pada PRN yang lepas di mana kes kita cukup membimbangkan pada waktu itu.
Pada waktu itu Tuan Yang di-Pertua, kalau kita ingat waktu kes mendadak selepas PRN
itu ramai tenaga perubatan dari Semenanjung telah pun dikerahkan datang ke Sabah
untuk membantu negeri Sabah dalam menangani COVID-19 pada waktu itu.

Pada hari ini juga, saya mendapat maklumat dan mendapat berita bahawa ada
di kalangan pasukan perubatan kita yang ada di Sabah juga sekarang sedang dikerah
untuk datang ke Semenanjung untuk bantu di negeri-negeri yang kritikal seperti di
Selangor. Jadi saya ingin meminta Kementerian Kesihatan supaya melihat perkara ini.

Jangan kita kerah para pegawai kita, para doktor kita dan juga pembantu
perubatan di daerah-daerah yang agak berisiko tinggi untuk meningkat COVID-19.
Khususnya di Daerah Beauford umpamanya, saya diminta untuk menyampaikan point ini
supaya jangan dikerah MA ataupun MO daripada untuk datang ke Semenanjung pada
