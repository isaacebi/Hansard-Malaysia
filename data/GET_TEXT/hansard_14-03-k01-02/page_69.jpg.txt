DR.27.07.2021 61

Tuan P. Prabakaran [Batu]: Yang Berhormat Damansara, celah. Sepuluh
saat, Yang Berhormat Damansara.

Tuan Tony Pua Kiam Wee [Damansara]: Tidak cukup masa, maaf. Saya ada
dua poin sahaja. Saya hendak tegaskan dua poin ini. Ini poin yang pertama.

Poin yang kedua. Masa MCO ketiga bermula pada 24 Mei 2021, sepatutnya
selepas adanya MCO, pihak Kementerian Kesihatan mempertingkatkan kerja-kerja untuk
membendung penularan COVID-19. Akan tetapi, apa yang kita lihat, jumlah saringan
yang dibuat pada minggu pertama MCO 3.0, not too bad, 109,000 saringan. Minggu
yang kedua jatuh kepada 100,000. Minggu yang ketiga jatuh lagi kepada 90,000. Minggu
yang keempat jatuh lagi kepada 80,000. Minggu yang kelima jatuh lagi jumlah saringan
setiap hari purata. Untuk minggu yang keenam hanya 72,000.

Apa sebabnya Kementerian Kesihatan kurangkan saringan walaupun rakyat
menderita di luar terkurung dalam rumah, tidak boleh buat apa-apa? MCO, lepas itu full
MCO, lepas itu EMCO tetapi KKM kurangkan saringan. Kes meningkat, positivity
meningkat. Ini terus menunjukkan dalam data bahawa KKM tidak menjalankan saringan
yang mencukupi. Hanya selepas enam minggu, tujuh minggu baru sahaja macam KKM
bangun— “Aiya, macam tak cukup”— baru meningkat pula jumlah saringan yang dibuat
setiap hari selepas itu. Hanya dua minggu kebelakangan ini, jumlah saringan dibuat
setiap hari melebihi apa yang dibuat pada minggu yang pertama MCO.

Rakyat sengsara di luar, Menteri Kesihatan dan Kementerian Kesihatan macam
tak kisah. Macam sudah ada MCO terus COVID-19 akan fly to Spain. Dengan secara
automatik tidak akan terjadi. Kementerian Kesihatan perlu menjawab apa sebabnya
mereka telah pun tidak menjalankan saringan yang mencukupi semasa MCO yang
menyebabkan hari ini kita ditimpa krisis sebegitu besar hari ini.

Tuan Sivarasa Rasiah [Sungai Buloh]: Mereka tidak faham dasar.
Dato’ Ngeh Koo Ham [Beruas]: Boleh mencelah tak? Boleh mencelah?

Tuan Tony Pua Kiam Wee [Damansara]: Saya ada baca Pelan Pemulihan
yang telah dibentangkan, PDF yang diedarkan semalam. Saya baca ada bab
strengthening the healthcare response to the pandemic. To be truthful, saya baca saya
ada rasa lega sedikit. Eh! Macam kerajaan ini ada dengar pendapat daripada pihak
sebelah sini dan masuk dalam pelan. Dia kata dia akan buat emphasis FTTIS— find,
test, trace, isolate and support. Dia akan menjalankan test yang lebih banyak, saya baca.
Mass expansion of testing through government and community effort. The government
will continue mass testing on all high-risk areas dan lain-lain. Dia akan buat semua ini.

Akan tetapi, bila saya baca Pelan Pemulihan ini dan saya dengar ucapan
daripada Yang Berhormat Menteri pagi ini, macam berbeza. Apa dalam Pelan Pemulihan
yang disediakan oleh, saya rasa Menteri Pelan Pemulihan iaitu Yang Berhormat Menteri
Kewangan dengan apa yang disebut oleh Yang Berhormat Menteri Kesihatan jauh
berbeza. Yang Berhormat Menteri Kesihatan tidak cakap banyak tentang testing
strategy. So, saya harap ini bukan dua buah kerajaan yang duduk di sebelah sana.

Adakah pihak Kementerian Kesihatan akan mengikut apa yang ada dalam Pelan
Pemulihan ataupun Kementerian Kesihatan akan menjalani pelannya sendiri, tidak kisah
apa yang telah pun dibentangkan semalam? Jadi, kita harap pihak Yang Berhormat
Menteri akan menjawab nanti soalan-soalan yang saya bangkitkan. Terima kasih.

Dato’ Ngeh Koo Ham [Beruas]: Boleh mencelah? Satu perkara lagi. Boleh
benarkan setengah minit? Terima kasih Tuan Yang di-Pertua. Saya ingin tanya sama
ada Yang Berhormat Damansara bersetuju bahawa lagi satu kegagalan pihak Yang
Berhormat Menteri Kesihatan ialah kegagalan menjelaskan Akta 342 dengan baik iaitu
Akta Pencegahan dan Pengawalan Penyakit Berjangkit kerana sudah ada banyak
kekeliruan di antara rakyat jelata. Malangnya, tadi saya mendengar ucapan Yang
Berhormat Menteri Kesihatan, langsung tidak disentuh langsung.

Saya telah pun banyak kali bangkitkan beberapa isu yang saya harap pihak
Yang Berhormat Menteri Kesihatan dapat menjawab. Ini kerana_ kuasa
menguatkuasakan Akta 342 ini adalah kuasa Yang Berhormat Menteri Kesihatan dan
juga Director General of Health. Jadi, isu yang saya nak bentangkan dan harap Yang
Berhormat Menteri Kesihatan dapat menjawab ialah, pertama, saya pun melalui banyak
sidang media menyatakan pihak polis tidak ada kuasa untuk mengeluarkan kompaun.

Tuan Yang di-Pertua: Yang Berhormat, tolong tamatkan Yang Berhormat.

Dato’ Ngeh Koo Ham [Beruas]: Kedua, kerana di bawah akta ini, hanya
Director General of Health yang ada kuasa.
