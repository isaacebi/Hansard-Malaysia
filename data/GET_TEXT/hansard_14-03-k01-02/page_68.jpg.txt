60 DR.27.07.2021

nanti dirancakkan semula. Jadi, saya minta KKM memberi nasihat kepada agensi
erajaan yang terlibat, Kementerian Pelancongan kita, beri vaksin secepat mungkin
epada sektor-sektor yang tertentu ini supaya mereka dapat memulakan aktiviti ekonomi
mereka dengan cepat apabila pandemik kita sudah mula reda nanti, insya-Allah.

Jadi, saya ingin mengucapkan ribuan terima kasih secara amnya kepada
‘erajaan kerana dapat memberikan banyak bantuan kepada rakyat pada hari ini. Cuma
saya mintalah kepada KKM, tolong beri keutamaan dan perhatian serius kepada
esihatan negeri Sabah. Saya faham, banyak daerah di Sabah ini masih memerlukan
lagi peralatan kemudahan hospital.

Timbalan Yang di-Pertua [Dato’ Sri Azalina Othman Said]: Yang Berhormat,
panjang sangat, ini bukan ceramah.

Datuk Mohamad bin Alamin [Kimanis]: Kemudahan hospital yang masih lagi
erlalu rendah Tuan Yang di-Pertua. Ini point terakhir saya...

Timbalan Yang di-Pertua [Dato’ Sri Azalina Othman Said]: Ramai lagi
hendak bahas Yang Berhormat.

Datuk Mohamad bin Alamin [ Kimanis]: Ya. Saya ucap ribuan terima kasih,
saya mohon beri perhatian. Sekian, Assalamualaikum warahmatullahi wabarakatuh.

Timbalan Yang di-Pertua [Dato’ Sri Azalina Othman Said]: Yang Berhormat
Damansara.

3.29 ptg.

Tuan Tony Pua Kiam Wee [Damansara]: Terima kasih Tuan Yang di-Pertua.
Tuan Yang di-Pertua, saya tidak hentam Tuan Yang di-Pertua. Saya hentam kerajaan
sebelah. Punca utama kegagalan kerajaan untuk menangani krisis pada hari ini, yang
tidak disebut langsung oleh pihak Menteri ialah sebab kerajaan telah pun lewat membuat
tempahan membeli vaksin daripada syarikat-syarikat vaksin. [Tepuk]

Negara seperti Amerika Syarikat, United Kingdom, Israel dan jiran kita
Singapura mereka membuat tempahan pada bulan April, bulan Mei, bulan Jun dan bulan
Julai.

01530

Bila tempahan dibuat awal, mereka dapat stok vaksin awal selepas vaksin
diluluskan. Akan tetapi kita tidak. Kita berlengah-lengah, kita tunggu. Tak tahu tunggu
apa.

[Tuan Yang di-Pertua mempengerusikan Mesyuarat]

Dr. Nik Muhammad Zawawi bin Haji Salleh [Pasir Puteh]: Yang Berhormat,
itu tajuk esok itu.

Tuan Tony Pua Kiam Wee [Damansara]: Ini pembelian dan kelulusan untuk
membeli vaksin daripada Kementerian Kesihatan Malaysia. Tidak tahu, jangan cakap.

Dato’ Hajah Azizah binti Mohd Dun [Beaufort]: UK buat vaksin sendirilah.

Tuan Tony Pua Kiam Wee [Damansara]: Seperti apa yang disebut oleh Yang
Berhormat Menteri tadi, perjanjian pertama dengan COVAX hanya dibuat pada 18
November tahun lalu. Itu pun hanya untuk 10 peratus sahaja daripada jumlah vaksin
yang mungkin kita perlukan. Selepas itu, beli dari Pfizer hujung bulan Disember.

Dato’ Hajah Azizah binti Mohd Dun [Beaufort]: Beli vaksin pun you tak nak
luluskan kah?

Tuan Tony Pua Kiam Wee [Damansara]: Itu pun 20 peratus lagi sahaja. Yang
bakinya hanya dibeli pada awal tahun ini. lItulah sebabnya bila kita start kempen
vaksinasi pada bulan Mac, kita tidak cukup stok. Benar hari ini kita kempen vaksinasi
berjalan dengan lancar dan baik, saya puji. Satu hari setinggi 500,000 orang dapat
disuntik. Akan tetapi, sepatutnya apa yang berlaku hari ini berlaku tiga, empat bulan
yang lalu dan ia akan dapat menyelamatkan begitu ramai nyawa yang terkorban atas
kegagalan Kerajaan Perikatan Nasional.

Dato’ Hajah Azizah binti Mohd Dun [Beaufort]: You tak mahu luluskan bajet
untuk beli vaksin.
