48 DR.27.07.2021

Saya kata itulah data saya, itulah sains yang memberikan ingatan kepada saya.
Ini kerana, sedikit yang kami lakukan di dalam testing itu Tuan Yang di-Pertua, secubit
sahaja, sekelumit sahaja. Bayangkan kami lakukan 100,000 orang 3,400 orang yang
positif. Akan tetapi, positif di Selangor bukannya 100 atau 200 orang, 2, 3 ribu orang
sehari. Yang kami dapat lakukan hanya 100,000 seluruhnya. Sebanyak 56 DUN di negeri
Selangor. Maksudnya kalau kita tidak benar-benar menggembleng tenaga dalam whole
of government approach, this is where the failure yang Yang Berhormat Shah Alam
mahukan saya tekankan tadi. The failure of understanding the role. Peranan untuk kita
benar-benar menggembleng tenaga kepakaran dan sebaginya.

Datuk Seri Saifuddin Nasution bin Ismail [Kulim-Bandar Baharu]: Minta
laluan Yang Berhormat Kuala Selangor.

Datuk Seri Dr. Haji Dzulkefly bin Ahmad [Kuala Selangor]: Ya, sila sahabat
saya Yang Berhormat Kulim-Bandar Baharu.

Datuk Seri Saifuddin Nasution bin Ismail [Kulim-Bandar Baharu]: Saya bagi
ruang Yang Berhormat Kuala Selangor bernafas_ sedikit, sebelum mendarat.
Alhamdulillah,...

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Yang Berhormat Kuala Selangor tidak payah Spanish fly pun sudah bersemangat.
Don't worry.

Datuk Seri Saifuddin Nasution bin Ismail [Kulim-Bandar Baharu]: Kami
bangga dengan Yang Berhormat Kuala Selangor yang sangat passionate. Yang
Berhormat Kuala Selangor, saya fikir dua tiga minit terakhir penting untuk kita sampaikan
kepada sahabat kita dari Tenggara, Yang Berhormat Menteri Kesihatan. Sedikit
pengalaman kita dalam Jawatankuasa Khas Bebas Darurat yang dilantik oleh Yang di-
Pertuan Agong mengikut fasal 2 Ordinan Darurat.

Bagaimana peritnya kita untuk mendapatkan granular data daripada
kementerian. Waktu kita hendak membentangkan kepada jawatankuasa ini, input kita
sebab input nanti hendak disampaikan dalam bentuk nasihat kepada Kebawah Duli Yang
Maha Mulia Seri Paduka Baginda Yang di-Pertuan Agong. Kita perlukan data sebab Yang
Berhormat Menteri sebut pendekatan kerajaan adalah data dan sains. Kita perlu data.

Pejabat Ketua Pembangkang melalui barisan data saintis hendak buat satu
kertas bertajuk, ‘The End Of Pandemic COVID-19, What The Data Says?’. Alangkah
baiknya kalau kita diberikan capaian terhadap data di bawah Kementerian. Kita cuba
dapat. Dikenakan— Mengikut Akta Kesihatan tidak boleh, perlindungan data peribadi tidak
boleh. Apakah Yang Berhormat Kuala Selangor Bersetuju bahawa di luar sana yang
disebut sebagai Centre for Systems Science and Engineering yang berpusat di Johns
Hopkins University seluruh dunia,

Negara-negara ini berkongsi data dengan pusat ini. Pusat data ini dirujuk oleh
satu dunia. Pandemik COVID-19 ini melanda satu dunia. Kita hendak berkongsi amalan
yang baik mengguna pakai pengalaman-pengalaman negara-negara berkongsi.
Malangnya, Malaysia tidak ada dalam sistem ini. Kita tidak ikut serta. Kita ingat di
peringkat dunia sahaja Malaysia tidak terlibat, di peringkat dalaman pun para penyelidik
‘empatan hendak dapat data pun tidak dapat.

Ada seorang sahaja yang kuasainya, Ketua Pengarah. Yang lain tidak boleh.
Apabila saya tulis surat, dia minta buat kertas kerja. Kita tulis surat atas jawatan yang
dilantik oleh Yang di-Pertuan Agong, segala kerenah red tape dan birokrasi. Jadi, kita
idak dapat. Oleh sebab itu, kita terpaksa ambil daripada open sources, dari Imperial
College, Oxford, dari Johns Hopkins University, One World Data.

Tetapi itu cuma mewakili 80 peratus atau 85 peratus daripada data tentang
Malaysia. Granular data itu penting. Apabila data ini kita analysis, kita boleh intercept,
ita boleh predict. Kita hendak bantu sebab ini whole-of-society approach, Yang Amat
Berhormat Perdana Menteri pun sebut, tolong bagi input, bagi kerjasama. Atas position
ita dalam jawatankuasa itu kita cuba bagi.

Sampai hari ini sudah enam bulan tidak dapat-dapat. Barangkali Yang
Berhormat Menteri, Yang Berhormat Tenggara tolong tengok perkara ini Yang Berhormat
Menteri. Kita hendak sambut, kita hendak bagi sumbangan yang berkesan. Hakikatnya,
ita tidak pernah dapat kerjasama. Terima kasih.

Datuk Seri Dr. Haji Dzulkefly bin Ahmad [Kuala Selangor]: Terima kasih
sahabat saya Yang Berhormat Kulim-Bandar Baharu, sangat baik input itu, sekali gus...

