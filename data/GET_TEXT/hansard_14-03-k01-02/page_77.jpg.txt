DR.27.07.2021 69

walaupun dikritik, walaupun dipuji tetapi mereka terus menjalankan kerja-kerja untuk
menyelesaikan masalah yang merupakan masalah bersama.

Kita tahu bahawa masalah ini bukan sahaja masalah Malaysia, masalah dunia.
Kita ini kalau kita hendak kata pun kita second frontliner pun boleh. Kita hendak kata Ahli
Parlimen ini juga frontliner pun boleh ya. Akan tetapi sudah pasti anggota kerajaan adalah
sebahagian daripada frontliners.

Yang Berhormat Menteri Kesihatan sendiri adalah frontliners. Jadi mereka ini di
samping petugas-petugas yang lain adalah frontliners yang wajar kita bagi penghargaan
kerana mereka terus berusaha untuk menyelesaikan perkara ini jadi saya hendak ucap
terima kasih. Walaupun terima kasih daripada orang kecil macam saya tetapi ini adalah
terima kasih ikhlas yang diiring dengan doa semoga Allah merahmati kita.

Tuan Yang di-Pertua, kelmarin kita tengok ada penyataan perasaan daripada
doktor-doktor kontrak dan ramai daripada mereka ini yang saya kenali. Saya hubungi
sebahagian daripada mereka. Saya kata, saya beritahulah bercakap-bercakap dengan
mereka dan mereka beritahu mereka tidak benda ini dipolitikkan. Cuma, yang mereka
minta pun bukan mereka minta benda yang politik, mereka minta dua perkara. Pertama,
mereka minta berapakah jumlah yang telah ditetapbkan? Keduanya ialah apakah syarat-
syarat untuk membolehkan mereka masuk tetap? Itu sahaja, mereka tidak minta benda
yang berlebih-lebihan sehingga berlaku jerit pekik di kalangan kita.

Mereka juga minta kalau boleh supaya semasa kontrak itu, diambil kira jumlah
tahun itu sebagai tempoh untuk mereka mengambil ujian kepakaran. Mereka juga minta
kalau boleh mereka juga layak untuk membuat pinjaman perumahan dan sebagainya.

Dato’ Sri Bung Moktar bin Radin [Kinabatangan]: Minta penjelasan Yang
Berhormat Arau.

Dato’ Seri Dr. Shahidan bin Kassim [Arau]: Mereka minta supaya tidak ada
mana-mana pihak mempolitikkan permohonan mereka.

Dato’ Sri Bung Moktar bin Radin [Kinabatangan]: Yang Berhormat Arau
minta penjelasan boleh?

Dato’ Seri Dr. Shahidan bin Kassim [Arau]: Boleh tetapi jangan lama sangat
Yang Berhormat Kinabatangan.

Dato’ Sri Bung Moktar bin Radin [Kinabatangan]: Tidak, sedikit sahaja. Yang
Berhormat Arau, isunya iaitu doktor yang tidak bekerja tetap ini memohon untuk
diserapkan. Jadi saya rasa Yang Berhormat Arau boleh melontarkan pandangan. Kalau
tidak membebankan duit kerajaan, bagi sahajalah apa masalah?

Dato’ Seri Dr. Shahidan bin Kassim [Arau]: Saya setuju walaupun Yang
Berhormat Kinabatangan baru muncul ini saya setuju. Ini pandangan yang baik daripada
seorang Yang Berhormat Timbalan Ketua Menteri yang bertaraf negara ya. Terima kasih
Yang Berhormat Kinabatangan.

Dato’ Sri Bung Moktar bin Radin [Kinabatangan]: Saya sudah lama muncul
Yang Berhormat Arau tadi pagi, ini sangkaan jahat. [Ketawa]

Dato’ Seri Dr. Shahidan bin Kassim [Arau]: Jadi, kita masukkan ucapan saya.
Jadi yang keduanya ialah kita tahu bahawa di Malaysia ini, doktor dia ada empat
kementerian. Kementerian Kesihatan, Kementerian Pengajian Tinggi, Kementerian
Pertahanan, Kementerian Kewangan, IJN ya.

Jadi, kita tahu dengan empat orang ketua dan sebagainya, itu naik pangkat bagi
mereka nombor dua. Mereka hendak supaya mereka dapat masuk jadi specialist. Jadi,
macam Kementerian Kesihatan mereka terpaksa menunggu giliran untuk pergi ke
Kementerian Pengajian Tinggi untuk buat kursus kepakaran. Jadi, saya minta KP PA dan
juga KP kesihatan. Ini bukan salah mereka sekarang, ini telah menjadi mereka mewarisi
benda ini, perkara yang lama.

Jadi, di samping masalah yang kita hadapi tolong perhati balik supaya doktor
daripada pelbagai kementerian ini mereka juga bekerja dengan kerajaan diselaraskan
supaya yang mereka hendak, setiap orang doktor ini supaya mereka ini menjadi
specialist. Banyak yang doktor sampai pencen itu mereka tidak dapat giliran untuk
menjadi specialist.

Kemudian yang keduanya, bukanlah saya hendak puji Perlis tetapi saya hendak
puji sedikit sahaja Jabatan Kesihatan Negeri Perlis dan juga majlis keselamatan yang
mana tuan-tuan tahu ialah Perlis sudah masuk fasa yang kedua dan kita menunggu masa
untuk fasa yang ketiga dan seterusnya. Akan tetapi, kita tidak boleh berbuat demikian
