DR.27.07.2021 5

Saya ingin tanya juga, kalau ordinan itu telah pun digazet, kalau telah digazet,
telah diperkenan oleh Tuanku dan telah dimaklumkan kepada ketua unit pendakwaan
dan penasihat-penasihat undang-undang seluruh Malaysia...

Tuan Lim Lip Eng [Kepong]: Yang Berhormat Jelutong, tumpang soalan.
Tuan Sanisvara Nethaji Rayer a/l Rajaji [Jelutong]: Saya habiskan dahulu.

Timbalan Yang di-Pertua [Dato’ Sri Azalina Othman Said]: Tak boleh, Yang
Berhormat. Point of order tak boleh ada interruption soalan. Cukup, Yang Berhormat.
Yang Berhormat Menteri ada. Yang Berhormat cakap almost the same thing, dengan
izin.

Datuk Seri Panglima Haji Mohd Shafie bin Haji Apdal [Semporna]: [Bangun]

Tuan Sanisvara Nethaji Rayer a/l Rajaji [Jelutong]: Saya ingin tanya. Tuan
Yang di-Pertua merupakan seorang peguam juga. Maka, persoalan yang bermain di
minda rakyat di luar sana adalah kalau saya menghadapi satu kes yang melibatkan
kompaun RM10,000, saya perlu hadir di mahkamah esok, perlukah saya mengaku salah
kepada kesalahan itu? Apa akan berlaku kepada kes-kes tersebut? So, saya ingin
penjelasan, kalaulah benar kenyataan ini, tolong tunjukkan bukti. Kalau tidak, Yang
Berhormat Kota Bharu bersalah mengelirukan Dewan yang mulia ini. Terima kasih.

Timbalan Yang di-Pertua [Dato’ Sri Azalina Othman Said]: Terima kasih.
Last. Yang Berhormat Semporna nak cakap? Sekejap, Yang Berhormat Semporna. Biar
saya bagi kepada Yang Berhormat Lembah Pantai, kemudian Yang Berhormat
Semporna /ast. Kemudian Yang Berhormat Menteri jawab ya, Yang Berhormat Menteri?

Datuk Seri Panglima Haji Mohd Shafie bin Haji Apdal [Semporna]: Terima
kasih.

Tuan Ahmad Fahmi bin Mohamed Fadzil [Lembah Pantai]: Terima kasih.
P.M. 36(12) atas dua perkara. Pertama adalah berkenaan dengan jawapan pada hari
Isnin, Tuan Yang di-Pertua. Mengikut laporan daripada media, setakat 21 ke 25 Julai
2021, sebanyak lebih daripada 2,200 kompaun telah dikeluarkan dan banyak daripada
kompaun-kompaun ini lebih daripada nilai RM1,000 yang telah terkesan kepada semua
yang telah dikompaun. Jadi, sekiranya kita tunggu sehingga hari Isnin, apakah yang
akan berlaku seperti Yang Berhormat Jelutong sebutkan tadi? Jadi, kita tak boleh tunggu
sehingga hari Isnin.

Kedua adalah apabila Yang Berhormat Kota Bharu semalam mengatakan
bahawa Kabinet telah membuat keputusan untuk batalkan ordinan, ia memberi implikasi
bahawa telah ada perkenan. Jadi, saya pohon Yang Berhormat Kota Bharu untuk
menjelaskan, adakah Tuanku telah memberi perkenan pada ketika, at the material time,
pada ketika Yang Berhormat Kota Bharu menyatakan bahawa Kabinet telah
membatalkan ordinan-ordinan ini pada 21 Julai 2021? Juga, adakah ordinan-ordinan ini,
sekiranya diwartakan, boleh backdated? Tak boleh. Pohon penjelasan segera sekarang.
Terima kasih.

Timbalan Yang di-Pertua [Dato’ Sri Azalina Othman Said]: Terima kasih
Yang Berhormat Lembah Pantai. Last sekali Yang Berhormat Semporna.

Datuk Seri Panglima Haji Mohd Shafie bin Haji Apdal [Semporna]: Tuan
Yang di-Pertua, Tuan Yang di-Pertua tadi hendakkan supaya ada jelas...

Timbalan Yang di-Pertua [Dato’ Sri Azalina Othman Said]: Point of order
yang mana?

Datuk Seri Panglima Haji Mohd Shafie bin Haji Apdal [Semporna]: Ini
Perlembagaan. Berhubung kait dengan apa yang telah dibangkitkan.

Timbalan Yang di-Pertua [Dato’ Sri Azalina Othman Said]: Which point of
order?

Datuk Seri Panglima Haji Mohd Shafie bin Haji Apdal [Semporna]: P.M.
14(1)(g). laitu berhubung kait dengan Perlembagaan Malaysia. Saya nak minta
penjelasan sama ada perjalanan pengurusan pentadbiran negara ini adakah
berlandaskan dengan pillar pentadbiran negara iaitu tiang Agong itu ada kuasa dia,
Parlimen ada kuasa mutlak dia, Eksekutif ada kuasa mutlak dia?

= 1020

Itu merupakan antara perkara yang kita faham dalam Perlembagaan Malaysia,
separation of powers is very clear. Disebutkan tadi oleh Yang Berhormat Puchong. The
person who proclaimed darurat ialah Istana dan Agong. Hari semalam, it was announced
