DR.27.07.2021 79

Tuan Khoo Poay Tiong [Kota Melaka]: Yang Berhormat Parit, boleh bagi
laluan sikit tentang hospital?

Dato’ Mohd Nizar bin Haji Zakaria [Parit]: Nantilah dulu.

Tuan Khoo Poay Tiong [Kota Melaka]: Tentang hospital. Sekejap sahaja.
Sedikit, minta laluan.

Dato’ Mohd Nizar bin Haji Zakaria [Parit]: Tunggulah dulu, saya dah hendak
habis.

Tuan Khoo Poay Tiong [Kota Melaka]: Saya hendak tanya kepada Yang
Berhormat, apa telah berlaku kepada janji kerajaan terhadap Hospital Medan yang telah
diumumkan akan diberi kepada negeri Melaka. Akan tetapi setelah pengumuman, 12 hari
ditangguhkan.

Dato’ Mohd Nizar bin Haji Zakaria [Parit]: tu kemudianlah. Sudahlah itu.

Tuan Khoo Poay Tiong [Kota Melaka]: Saya mintak supaya Yang Berhormat
Menteri boleh timbang semula supaya adakan Hospital Medan di negeri Melaka juga.
Memandangkan kes mereka yang perlu masuk ke ICU begitu tinggi sekali. Terima kasih.

Dato’ Mohd Nizar bin Haji Zakaria [Parit]: Tak apalah nanti Yang Berhormat
Menteri jawablah tu. Saya mana pula hendak jawabnya. [Ketawa] Okey yang seterusnya
Tuan Yang di-Pertua, akhir. Sekiranya kita lihat semalam juga terdapat 33 kluster baharu
dilaporkan oleh Kementerian Kesihatan dan 21 daripadanya adalah kluster tempat kerja.
Saya ingin mencadangkan kepada pihak kerajaan sekiranya perlu, buatlah PKP ini
dengan sebetul-betulnya.

01650

Kita tidak mahu kerana terlalu menjaga kepentingan ekonomi negara sehingga
nyawa rakyat dikorbankan. Adakah kerajaan sedar melalui kluster tempat kerja ini juga
akan turut mengakibatkan peningkatan kes COVID-19 di kawasan komuniti penduduk?
Adakah tidak terdapat langsung sebarang perancangan oleh pihak kementerian untuk
menutup sementara sektor perkilangan bagi mengurangkan jumlah kluster tempat kerja
dan kes COVID-19 secara keseluruhannya? Terima kasih. Masa pun sudah habis.

Timbalan Yang di-Pertua [Dato’ Mohd Rashid Hasnon]: Yang Berhormat
Parit, terima kasih.

Dato’ Haji Salim Sharif [Jempol]: Sikit, saya hendak tambah sedikit sahaja.
Timbalan Yang di-Pertua [Dato’ Mohd Rashid Hasnon]: Masa sudah habis.
Dato’ Haji Salim Sharif [Jempol]: Sikit sahaja, sikit.

Timbalan Yang di-Pertua [Dato’ Mohd Rashid Hasnon]: Masa sudah habis.
Dato’ Mohd Nizar bin Haji Zakaria [Parit]: Nanti kita tanya sebelah sahajalah.
Timbalan Yang di-Pertua [Dato’ Mohd Rashid Hasnon]: Ya.

Dato’ Mohd Nizar bin Haji Zakaria [Parit]: Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Parit. Ahli Yang Berhormat, sekarang tamatlah sesi meminta penjelasan dan
memberi pandangan Yang Berhormat.

Puan Teo Nie Ching [Kulai]: Tuan Yang di-Pertua.

Tuan Khalid bin Abd Samad [Shah Alam]: Tuan Yang di-Pertua, Tuan Yang
di-Pertua. Standing order, peraturan mesyuarat.

Datuk Zakaria bin Mohd. Edris @ Tubau [Libaran]: [Bangun]

Timbalan Yang di-Pertua [Dato’ Mohd Rashid Hasnon]: Sekarang saya
menjemput..

Puan Teo Nie Ching [Kulai]: Tuan Yang di-Pertua, Tuan Yang di-Pertua,
dengar tak Tuan Yang di-Pertua?

Timbalan Yang di-Pertua [Dato’ Mohd Rashid Hasnon]: Sekarang saya
menjemput Yang Berhormat Menteri Kesihatan untuk menjawab.

Tuan Khalid bin Abd Samad [Shah Alam]: Peraturan mesyuarat.
