38 DR.27.07.2021

selain daripada harass oleh polis untuk memberi kenyataan, sekarang ini pengarah
hospital juga memberikan show cause letter.

Saya minta apa pandangan Yang Berhormat Kuala Selangor. Show cause letter
ini adalah untuk menunjukkan mengapa mereka menunjukkan perasaan seperti ini. /
think the reason is very clear, they have been neglected by the system.

Datuk Seri Dr. Haji Dzulkefly bin Ahmad [Kuala Selangor]: Okey, terima
kasih Yang Berhormat Batu Kawan.

Puan Kasthuriraani a/p Patto [Batu Kawan]: Hari ini kalau Menteri Kesihatan
sakit, Perdana Menteri sakit, bukan Yang Berhormat Menteri lain yang akan merawat
mereka. Bukan wakil rakyat daripada Perikatan Nasional yang akan merawat mereka,
doktor inilah yang akan merawat mereka. Apa pandangan Yang Berhormat Kuala
Selangor? Terima kasih.

Datuk Seri Dr. Haji Dzulkefly bin Ahmad [Kuala Selangor]: Terima kasih
Yang Berhormat Batu Kawan, terima kasih Yang Berhormat Johor Bahru, Yang
Berhormat Bukit Gelugor, Yang Berhormat Kapar dan rakan-rakan yang mencelah
sebentar tadi. Keseluruhannya Tuan Yang di-Pertua, sebab itu saya angkat ini sebagai
agenda pertama saya dalam ucapan ini. Justeru kerana memandangkan kemaslahatan
mereka sehinggakan mereka sanggup untuk berdemonstrasi secara aman kerana
umpama merayu kemaslahatan kebajikan mereka dipertahankan, dilindungi. Justeru
saya mahu semua ucapan tadi dimasukkan dalam ucapan saya kerana saya sendiri
memerhatikan perkara ini, sedari awal lagi dalam 22 bulan yang lalu.

Antara lainnya saya menyebutkan dan kita telah pun menampilkan satu usaha
untuk membuat reformasi Suruhanjaya Perkhidmatan Kesihatan ini yang dipimpin oleh
Tan Sri Dato' Dr. Abu Bakar Suleiman dan atas tajuk dan agenda ini dipimpin oleh
dengan izin kalau boleh saya sebutkan Prof. Datuk Dr. Adeeba Kamarulzaman yang
eseluruhannya adalah satu usaha bersungguh dan jangan ada di kalangan yang
menyebutkan lagi bahawa Pakatan Harapan tidak berusaha atau memandang sepi
perkara ini.

Sebenarnya, pada tahap awal kami telah berjaya untuk mendapatkan satu
edudukan yang agak baik di mana contract workers itu diberikan daripada UD41 kepada
UD43 dan dalam keadaan Perdana Menteri ketika itu mahukan downsizing, rightsizing
erajaan dan civil service, KKM Putrajaya mampu mendapat sejumlah 10,867 perjawatan
yang antara lainnya adalah untuk perjawatan doktor dan juga perkhidmatan yang lain.

Tuan Yang di-Pertua, saya perlu menegaskan betapa dalam hal ini paling
idaknya seperti yang dituntut oleh MMA, seperti yang dituntut oleh hartal doktor dan code
black dan yang lain itu, kita perhatikan apa yang mereka mahukan Tuan Yang di-Pertua,
hanyalah sesuatu yang sangat munasabah. Di antara lainnya memastikan proses
pelantikan mereka itu, pemilihan mereka itu telus dan adil berdasarkan merit.

Keduanya, mahukan supaya doktor kontrak itu diberikan peluang untuk
menjalani program postgraduate mereka sama ada dengan masters of medicine ataupun
parallel pathways di luar negara dan ketiga adalah untuk mendapatkan layanan yang adil
dan saksama.

Tuan Yang di-Pertua, atas perkara ini saya mohon supaya kerajaan khususnya
Perdana Menteri, dalam tweet saya semalam saya menyebutkan supaya jangan sampai
sekali, saya sebutkan, “for all that it’s worth, | implore the PN government not to punish
or take any disciplinary action on all doctors involved in hartal doktor kontrak ini. They are
exercising their democratic rights in civil way as a last resort. Merayu kemaslahatan
kebajikan mereka dilindungi’. Justeru, jangan ada pihak berkuasa yang mengambil
tindakan ke atas mereka dan jangan jadikan mereka itu dalam pandemik ini seumpama
PPE, dibuang. Diguna pakai sebagai consumable sepertimana gaun PPE _ itu
diperlakukan begitu.

Saya ingatkan perkara ini dan ini menjadi satu noktah penting untuk saya
bangkitkan kerana kita konsisten dalam memperjuangkan hak mereka dan insya-Allah
kita mahukan tindakan ini dan Yang Berhormat Menteri Kesihatan masih ada lagi di sini
walaupun tidak menyebut apa pun bersabit dengan hartal doktor kontrak semalam yang
mereka lakukan demonstrasi itu. Saya minta beliau mengambil perhatian atas perkara ini
dan semua yang disebutkan oleh Ahli-ahli Yang Berhormat yang lain tadi.

Tuan Yang di-Pertua, saya terus masuk kepada poin untuk saya perhatikan
akibat juga daripada yang tergendala Pakatan Harapan ini. Justeru, kami tidak dapat
melaksanakan program-program khususnya dalam menangani pandemik setelah kami
ditumbangkan 24 Februari 2020 dan mereka mengambil alih pada 1 Mac 2020 itu.

