DR.27.07.2021 103

Dato’ Ngeh Koo Ham [Beruas]: Tuan Yang di-Pertua, sebelum ke isu baharu,
boleh saya bangkitkan satu isu untuk penjelasan daripada Yang Berhormat Menteri?

Dato’ Seri Dr. Adham bin Baba: Yang Berhormat, ini perkara baharu. Kita
nak jawab yang ditanya.

Dato’ Ngeh Koo Ham [Beruas]: Betul, betul.

Dato’ Seri Dr. Adham bin Baba: Yang ditanya oleh Yang Berhormat Langkawi.
Dia tidak ada, kita boleh bagi jawapan bertulis. Kita pergi kepada Yang Berhormat
Kemaman. Yang Berhormat Kemaman ada membangkitkan tentang isu berkaitan
dengan kolerasi antara kes harian dan juga vaksinasi.

Dato' Ngeh Koo Ham [Beruas]: Yang Berhormat Menteri, bagi satu minit saja
permohonan saya.

Dato’ Seri Dr. Adham bin Baba: Saya ingin menyatakan bahawa kedudukan
kita semasa ini ialah dalam keadaan di mana kita telah melaksanakan program PICK
iaitu Program...

Dato’ Ngeh Koo Ham [Beruas]: Tentang ucapan Yang Berhormat Menteri
yang telah tertinggal satu perkara penting iaitu Akta Pencegahan dan Pengawalan
Penyakit Berjangkit. Satu minit saja saya mohon.

Dato’ Seri Dr. Adham bin Baba: Yang Berhormat, ini perkara baharu.

Dato’ Ngeh Koo Ham [Beruas]: Bukan. Bukan perkara baharu. Yang saya
hendak nyatakan, Yang Berhormat Menteri telah tertinggal satu perkara. Mohon Yang
Berhormat Menteri memberi penjelasan, mungkin bertulis, kerana ini sangat penting.
Mohon satu minit. Guarantee satu minit saja. Terima kasih.

Tuan Yang di-Pertua, saya nampak daripada ucapan Yang Berhormat Menteri
Kesihatan, beliau telah tertinggal satu perkara penting yang di bawah kuasa Menteri dan
Ketua Pengarah Kesihatan iaitu tentang penguatkuasaan Akta Pencegahan dan
Pengawalan Penyakit Berjangkit. Ini kuasa Menteri Kesihatan dan Ketua Pengarah
Kesihatan tetapi tidak langsung disentuh.

Jadi saya mohon— saya sudah buat sidang media banyak kali tetapi tidak ada
respons. Saya buat laporan polis pun tidak ada respons.

Timbalan Yang di-Pertua [Dato' Mohd Rashid Hasnon]: Baik, terima kasih
Yang Berhormat Beruas.

Dato’ Ngeh Koo Ham [Beruas]: Saya mohon Yang Berhormat Menteri buat
penjelasan. Saya sudah menyatakan pihak polis tidak ada kuasa mengeluarkan
kompaun. Nombor satu. Kompaun yang dikeluarkan mesti dapat kelulusan pihak
pendakwa raya (public prosecutor). SOP yang tidak diwartakan bukan undang-undang.

Dato’ Seri Dr. Adham bin Baba: Okey, Yang Berhormat, kita akan jawab
bertulis kepada Yang Berhormat.

Dato' Ngeh Koo Ham [Beruas]: Jadi hendaklah memberi notis ataupun
warning sebelum dikeluarkan saman. Juga, laporan polis saya pada 000561/21 yang
dibuat di Balai Polis Ayer Tawar pada 20 Mac 2021, mohon satu jawapan kerana rakyat
sangat keliru sama ada polis boleh keluarkan saman atau tidak.

Dato’ Dr. Haji Noor Azmi bin Ghazali: Tidak apa, Yang Berhormat Menteri
jawablah. Tidak apa, Yang Berhormat Menteri jawablah. Duduklah, duduk. Cukup,
cukup.

Dato’ Ngeh Koo Ham [Beruas]: Jadi harapan saya, ini dapat dijelaskan.
Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Beruas. Sekarang saya minta Yang Berhormat Menteri teruskan.

Dato’ Seri Dr. Adham bin Baba: Terima kasih Yang Berhormat Beruas. Kita
akan jawab secara bertulis apa yang dibangkitkan oleh Yang Berhormat.

Timbalan Yang di-Pertua [Dato' Mohd Rashid Hasnon]: Terima kasih.
Puan Teo Nie Ching [Kulai]: Minta penjelasan juga tentang ordinan darurat.
Dato’ Ngeh Koo Ham [Beruas]: Terima kasih Yang Berhormat Menteri.

Dato’ Seri Dr. Adham bin Baba: Jadi kita pergi kepada Yang Berhormat
Kemaman tadi. Yang Berhormat Kemaman ada bangkitkan tentang...
