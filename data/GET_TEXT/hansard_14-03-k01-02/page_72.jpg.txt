64 DR.27.07.2021

seperti pada hari ini. Kemudian saya juga akhirnya, satu poin sahaja saya boleh cakap.
Ini saya nak tanya, dari segi undang-undanglah.

Kalau katalah betul Ordinan Darurat ini telah dibatalkan ataupun akan
dibatalkan, apakah persiapan kementerian untuk menghadapi masalah ini? Sebagai
contoh, kita dah tahu ada ordinan, kementerian boleh mengambil alih pihak hospital
swasta dan kerajaan juga boleh menetapkan fi maksimum bagi ujian pengesan COVID-
19 di fasiliti kesinatan swasta termasuk makmal swasta.

Sekarang ini beberapa amendment telah dibuat, ordinan telah dibuat. Kalau
dibatalkan, adakah pihak kementerian telah bersedia untuk mengatasi masalah ini?
Kerana kita tahu salah satu darurat dibuat ini dahulunya ialah untuk memastikan ordinan-
ordinan yang dibuat dilaksanakan dengan segera. Jadi apabila tiba-tiba ditamatkan
seperti ini yang mengejutkan kita semua, apakah persiapan kementerian untuk
mengurangkan masalah-masalah yang akan dihadapi oleh rakyat?

Akhir sekali, saya ingat kerjasamalah. Macam saya tengok ada beberapa negeri
macam dekat Selangor, dia pun nak tunjuk pandai juga. Jadi dalam masa bermasalah
ini, kita janganlah hendak memandai-mandai. Kena ada kerjasama di antara kerajaan
Federal dan juga dengan kerajaan negeri walaupun Kerajaan Negeri Selangor ini dia
Kerajaan PH tetapi saya tengok macam masing-masing ada gaya masing-masing. Kita
ada MySejahtera, Selangor pula dia buat MySelangkah pula lagi.

Jadi, tadi Yang Berhormat Kuala Selangor cerita pasal hartal tetapi kalau di
negeri Selangor sendiri mempunyai MySelangkah, dia ada dia punya data dia sendiri
mungkin bercanggah sikit dengan MySejahtera, jadi macam mana kita hendak buat
penyelarasan? Jadi saya hendak merayu, dalam kita menghadapi COVID-19 ini, kita
kena ketepikan fahaman politik.

Kerjasama mesti kita pertingkatkan, pelaksanaan mesti dilaksanakan dan
dalam hendak memastikan penguatkuasaan ini berjalan, apa salahnya anggota-anggota
beruniform duduklah depan hotel ke, depan kilang ke, di mana-mana nak masuk, di
supermarkets hendak masuk, ada pihak tentera atau pihak penguatkuasaan.

Ini kita tengok semua beratur. Ambillah MySejahtera. Tengok-tengok hijau,
masuk. Kalau merah, merah pun masuk juga. Siapa yang ada kuasa untuk menghalang?
Tapi kalau kita ada pasport dan yang jaga itu tentera misal kata ataupun pihak berkuasa
beruniform, orang pun takut. Orang hormat. Kalau tambah kata pakai pasport, you
‘osong, you tidak buat RTK, tak boleh masuk. Barulah ada penguatkuasaan. Kalau
setakat nak harap sekuriti sahaja yang jaga di kilang-kilang, di tempat-tempat tertentu,
saya nampak apa juga yang kerajaan buat akhirnya mungkin sukar untuk mencapai
pelaksanaan.

Jadi saya ucapkan terima kasih dan saya memberi penghargaan kepada
Kementerian Kesihatan, frontliners yang bekerja siang dan malam untuk memastikan kita
berjaya menghadapi pandemik COVID-19 ini. Terima kasih.

Tuan Yang di-Pertua: Terima kasih Yang Berhormat. Seterusnya ada
pertukaran sedikit bagi pihak di sini. Saya ingin menjemput Yang Berhormat Teluk Intan.

3.48 ptg.

Tuan Nga Kor Ming [Teluk Intan]: Terima kasih Tuan Yang di-Pertua kerana
memberikan keizinan saya untuk bangun dan mengambil bahagian dalam perbahasan.
Terlebih dahulu saya ingin merakamkan setinggi-tinggi penghargaan dan jutaan terima
kasih kepada para barisan hadapan yang telah pun bertungkus-lumus untuk cuba
menyelamatkan nyawa dan menangani krisis COVID-19. Bagaimanapun saya rasa
terpanggil bahawa, yang pertama, saya rasa sidang khas ini walaupun di dalam
pandangan kalangan kawan-kawan kita, ia sidang istimewa tetapi bagi saya, ia adalah
cacat dan tidak sempurna.

Pertama, sidang khas ini tak ada sesi soal jawab, tiada usul, tiada undi malahan
pembatalan darurat dan juga enam Ordinan Darurat tanpa perkenan Duli Yang Maha
Mulia Seri Paduka Baginda Yang di-Pertuan Agong. Jelas ia adalah bercanggah dengan
prinsip Rukun Negara iaitu kedaulatan undang-undang dan kesetiaan kepada Raja dan
negara.

Tuan Yang di-Pertua, Albert Einstein once said, dengan izin, “Insanity means
repeating the same thing again and again but expecting different results.” Pagi ini saya
meneliti sahabat saya, Yang Berhormat Menteri Kesihatan memberikan penerangan.
Saya terus nak tegaskan perkara pertama iaitu Parlimen bukan tempat untuk dengar
