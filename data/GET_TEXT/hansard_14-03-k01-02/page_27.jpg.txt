DR.27.07.2021 19

Peranan GKVSTF ini adalah untuk menangani krisis dan impak kepada sistem
kesihatan susulan peningkatan kes. Semasa krisis ini, adalah penting untuk memastikan
pesakit COVID-19 yang mempunyai gejala teruk mempunyai akses kepada katil COVID-
19 di hospital atau PKRC bersepadu dan pesakit COVID-19 yang bergejala dipantau awal
oleh KKM. Fungsi GKVSTF diperkukuh menerusi penggunaan Virtual CAC bagi
memantau pesakit positif yang bergejala ringan atau tidak bergejala yang menjalani
isolasi di tempat kediaman masing-masing. Sekiranya gejala mereka bertambah teruk,
Virtual CAC akan menjadi platform pengesanan awal dan boleh membuat rujukan ke
hospital untuk rawatan selanjutnya.

Tuan Yang di-Pertua, penyumberluaran ataupun outsourcing perkhidmatan
kesihatan kepada pihak swasta. Kerjasama_ sektor swasta turut melibatkan
penyumberluaran. Bagi tujuan tersebut, sebanyak RM56 juta telah diperuntukkan oleh
kerajaan pada tahun 2020 kepada KKM untuk penyumberluaran pesakit kepada hospital
swasta bagi mengurangkan masa menunggu yang perlu menjalani pembedahan ataupun
surgeon kritikal seperti urgent dan semi-urgent perawatan jantung dan kanser.

Penyumberluaran ataupun oustsourcing juga secara tidak langsung dapat
membantu meningkatkan kapasiti hospital-hospital KKM bagi tujuan merawat pesakit
COVID-19. Pada tahun 2021, kerajaan telah memperuntukkan sebanyak RM100 juta
lagi kepada KKM bagi tujuan penyumberluaran perkhidmatan kesihatan ke hospital
swasta dengan memberikan keutamaan kepada kes-kes di Lembah Klang.
Penyumberluaran bagi kes-kes lain daripada COVID-19 ini bertujuan untuk
meningkatkan kapasiti hospital awam bagi merawat kes-kes COVID-19.

Tuan Yang di-Pertua, inisiatif pendigitalan dan analisis biodata raya. Aplikasi
MySejahtera dan sistem amaran awal iaitu Hotspot Identification for Dynamic
Engagement (HIDE) adalah inisiatif pendigitalan dalam pengurusan COVID-19 negara.
Kedua-dua inisiatif ini membantu negara mendapatkan maklumat awal COVID-19 untuk
menentukan tindakan yang akan diambil.

Aplikasi MySejahtera berfungsi mulai 20 April 2020 untuk membantu dalam
pengawasan penularan wabak COVID-19 dengan membolehkan pengguna
melaksanakan penilaian kesihatan kendiri atau se/f-apply. Sehingga 26 Julai 2021 iaitu
semalam, MySejahtera telah berjaya mencapai 27.7 juta pengguna aktif yang berdaftar
dan 2.44 juta premis perniagaan berdaftar. Selain itu, MySejahtera telah merekodkan
6.7 bilion jumlah kumulatif check-in ke premis berdaftar menggunakan imbasan kod QR
dengan purata 19.3 juta check-in sehari.

Aplikasi MySejahtera juga digunakan untuk mengesan kes-kes positif COVID-
19 melalui penilaian kesihatan kendiri oleh pengguna dan pengesahan kontak rapat
melalui semakan data oleh pejabat kesihatan daerah dengan pangkalan data
MySejahtera.

Selain itu, sistem awal yang dipanggil HIDE atau Hotspot Identification for
Dynamic Engagement juga telah dibangunkan pada April 2021 menggunakan data dan
sistem MySejahtera. Sistem ini bertujluan memberi amaran awal dalam mencegah
peningkatan jangkitan COVID-19 dengan menggunakan data daripada aplikasi
MySejahtera. Sistem HIDE boleh mengenal pasti sesuatu kawasan dan premis yang
berisiko atau berpotensi menjadi hotspot atau pusat penyebaran jangkitan melalui
analisis data raya (big data) dan kecerdasan buatan (artificial intelligence).

Kini, fungsi MySejahtera terus diperluaskan dalam pelaksanaan Program
Imunisasi COVID-19 Kebangsaan (PICK) sebagai sijil vaksin digital bagi COVID-19. Sijil
ini boleh diakses melalui paparan pada ikon profil di aplikasi Mysejahtara milik individu
yang terlibat.

Selain itu, untuk memastikan pengurusan bekalan produk vaksin yang cekap,
Vaccine Management System (VMS) telah dibangunkan. Semua penerimaan stok vaksin
COVID-19 telah direkodkan melalui VMS yang juga berintegrasi dengan MySejahtera
bagi memastikan pergerakan vaksin bermula dari pembekal hingga ke penerima vaksin
boleh dipantau.

Daripada aspek pengurusan wabak COVID-19, elemen lokasi adalah amat
berguna bagi mengenal pasti kawasan berisiko untuk menentukan corak penyebaran
atau kluster yang berlaku. Melalui sistem GIS MyHDW, maklumat geospatial digunakan
oleh CPRC di peringkat kebangsaan dan negeri dalam membuat keputusan bagi
pemantauan bilangan kes serta langkah-langkah kawalan yang perlu diambil secara
bersasar.

Tuan Yang di-Pertua, program vaksinasi merupakan langkah strategik yang
dirangka oleh kerajaan bagi membendung wabak COVID-19 di negara ini. Sebelum
