108 DR.27.07.2021

agar masalah ini dapat diselesaikan dengan segera dengan wujudkan battlefield hospital
dengan kerjasama daripada Kementerian Pertahanan atau ...

Tuan Abdul Latiff bin Abdul Rahman [Kuala Krai]: Yang Berhormat Padang
Serai, ini ucapan baharu. Ucapan baharu.

Tuan Karupaiya a/l Mutusami [Padang Serai]: ... gunakan dewan-dewan
yang sedia ada bagi mengatasi masalah ini. Terima kasih Yang Berhormat Menteri.

Dato' Seri Dr. Adham bin Baba: Ya, terima kasih.

Dato’ Sri Bung Moktar bin Radin [Kinabatangan]: Yang Berhormat Menteri,
last lah. Yang Berhormat Menteri, Kinabatangan.

Dato' Seri Dr. Adham bin Baba: Okey, Yang Berhormat Kinabatangan.

Dato’ Sri Bung Moktar bin Radin [Kinabatangan]: Ada satu isu ini di Pulau
Banggi.

Dato’ Seri Dr. Adham bin Baba: Ini yang baharu atau lama ini?

Dato’ Sri Bung Moktar bin Radin [Kinabatangan]: laitu di mana ...
Dato' Seri Dr. Adham bin Baba: Tak, yang baharu atau lama ini?
Dato’ Sri Bung Moktar bin Radin [Kinabatangan]: Ha?

Dato’ Seri Dr. Adham bin Baba: Perkara baharu ke lama?

Dato’ Sri Bung Moktar bin Radin [Kinabatangan]: Lama punya, lama.
Datuk Mohamad bin Alamin [Kimanis]: Berkaitan, berkaitan.

Dato’ Sri Bung Moktar bin Radin [Kinabatangan]: Berkaitan, ia related
dengan peruntukan kerajaan iaitu di Pulau Banggi ini dia ada pusat kesihatan, klinik
kesihatan tetapi malangnya tidak ada bot. Banggi ini pulau, apabila tidak ada bot, maka
orang sakit sukar dihantar. Yang bersalin, bersalin di merata tempat. Yang Berhormat
tolonglah bagi mereka satu bot untuk perkhidmatan klinik kesihatan di Pulau Banggi.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kinabatangan.

Tuan Sim Tze Tzin [Bayan Baru]: Yang Berhormat Menteri, ICU. Yang
Berhormat Menteri, ICU.

Dato' Seri Dr. Adham bin Baba: Pulau Banggi, Pulau Banggi.

Tuan Sim Tze Tzin [Bayan Baru]: Sekejap. Yang Berhormat Menteri, Bayan
Baru, mengenai ICU.

Dato’ Seri Dr. Adham bin Baba: Ya.

Tuan Sim Tze Tzin [Bayan Baru]: Kita di Selangor ini kekurangan ICU beds
sebanyak 200, 200 ICU beds. Bagaimana kerajaan boleh tambah 200 ICU beds dalam
masa terdekat untuk kepentingan dan permintaan yang begitu tinggi? Mohon penjelasan
Yang Berhormat Menteri. Terima kasih.

Timbalan Yang di-Pertua [Dato’ Mohd Rashid Hasnon]: Yang Berhormat
Menteri, saya dimaklumkan sini, mana-mana soalan yang tidak dapat dijawab, diberikan
secara bertulis dalam tempoh masa 10 hari bekerja. 10 hari bekerja mesti jawab mana-
mana soalan secara bertulis.

Tuan P. Prabakaran [Batu]: Yang Berhormat Menteri, satu sahaja. Tuan Yang
di-Pertua, satu. Yang Berhormat Menteri, satu sahaja.

Timbalan Yang di-Pertua [Dato’ Mohd Rashid Hasnon]: Ahli-ahli Yang
Berhormat, masa sudah 5.45. Maka Ahli-ahli Yang Berhormat, sebelum saya
menangguhkan Dewan, ingin saya maklumkan bahawa esok adalah penerangan
daripada Yang Berhormat Menteri Sains, Teknologi dan Inovasi berkenaan dengan
program vaksinasi.

Ahli-ahli Yang Berhormat, Mesyuarat Dewan hari ini ditangguhkan sehingga jam
10 pagi, hari Rabu, 28 Julai 2021. Terima kasih Ahli-ahli Yang Berhormat.

[Mesyuarat ditangguhkan pada pukul 5.46 petang]
