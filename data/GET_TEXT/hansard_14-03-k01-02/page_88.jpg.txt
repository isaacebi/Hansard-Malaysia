80 DR.27.07.2021

Timbalan Yang di-Pertua [Dato’ Mohd Rashid Hasnon]: Saya minta yang
mana-mana tidak ada peluang esok minta Ketua Whip masing-masing masukkan dalam
senarai yang lebih awal.

Tuan Khalid bin Abd Samad [Shah Alam]: Peraturan mesyuarat, peraturan
mesyuarat.

Puan Teo Nie Ching [Kulai]: Tuan Yang di-Pertua, kenapa kita tidak boleh
lanjutkan masa pada hari ini? Esok adalah kementerian yang lain, takkan Tuan Yang di-
Pertua ini pun tidak faham?

Timbalan Yang di-Pertua [Dato’ Mohd Rashid Hasnon]: Tuan Yang di-
Pertua, saya hendak bagi...

Tuan Khalid bin Abd Samad [Shah Alam]: Tuan Yang di-Pertua, peraturan
mesyuarat.

Timbalan Yang di-Pertua [Dato’ Mohd Rashid Hasnon]: Sekejap, sekejap,
saya hendak bagi penjelasan. Kita kena tamat 5.30 petang dan saya boleh extend
sampai pukul 5.45 petang, 15 minit. Oleh sebab itu kita beri masa untuk Yang Berhormat
Menteri menjawab. Tadi di peringkat awal kita semua telah memberikan 55 minit untuk
Yang Berhormat Kuala Selangor, telah beri ruang yang panjang. Sila.

Tuan Khalid bin Abd Samad [Shah Alam]: Tuan Yang di-Pertua, Tuan Yang
di-Pertua. Peraturan mesyuarat, Peraturan Mesyuarat 12(3).

Tuan P. Prabakaran [Batu]: Tuan Yang di-Pertua, alasan tidak ada masa, tidak
cukup masa ini... [Tidak jelas] Banyak Ahli Parlimen belum berucap lagi. Kementerian
Kesihatan merupakan kementerian yang penting.

Datuk Zakaria bin Mohd. Edris @ Tubau [Libaran]: Tuan Yang di-Pertua,
saya mohon ya. Libaran hendak berucap sedikit.

Tuan Khalid bin Abd Samad [Shah Alam]: Saya hendak beritahu kepada
Tuan Yang di-Pertua...

Datuk Zakaria bin Mohd. Edris @ Tubau [Libaran]: Yang saya difahamkan
tersenarai dalam pemberi ucapan pada hari ini.

Tuan Khalid bin Abd Samad [Shah Alam]: Pada zaman dahulu sama ada di
bawah BN ataupun PH.

Timbalan Yang di-Pertua [Dato’ Mohd Rashid Hasnon]: Baik.

Tuan Khalid bin Abd Samad [Shah Alam]: Sidang Parlimen boleh bersidang
sampai pukul 12.00 malam, sampai pukul 3.00 pagi. [Tepuk] Dalam keadaan tidak ada
emergency, tidak ada pandemik. Sekarang ini rakyat sedang melihat dan menginginkan
kita mencari penyelesaian kepada masalah yang dihadapi.

Timbalan Yang di-Pertua [Dato’ Mohd Rashid Hasnon]: Faham.

Tuan Khalid bin Abd Samad [Shah Alam]: Kalau dulu dalam keadaan tidak
ada emergency, tidak ada pandemik pun kita boleh bahas sampai pukul 12.00 tengah
malam, sampai pukul 3.00 pagi.

Timbalan Yang di-Pertua [Dato’ Mohd Rashid Hasnon]: Baik.

Tuan Khalid bin Abd Samad [Shah Alam]: Kenapa dalam keadaan sekarang
ini yang begitu mendesak, suasana yang begitu meruncing.

Tuan P. Prabakaran [Batu]: Tuan Yang di-Pertua.

Tuan Khalid bin Abd Samad [Shah Alam]: Kita hendak habis 5.30 petang.
[Tepuk]

Puan Teo Nie Ching [Kulai]: Betul, betul.
Tuan Khalid bin Abd Samad [Shah Alam]: Saya tidak faham.

Tuan P. Prabakaran [Batu]: Tuan Yang di-Pertua, tambah masa lagi Tuan
Yang di-Pertua. Tambah masa lagi.

Timbalan Yang di-Pertua [Dato’ Mohd Rashid Hasnon]: Baik, baik saya
jawab. Saya jawab.

Tuan Khalid bin Abd Samad [Shah Alam]: Sudah lah lima hari sahaja. Lima
hari sahaja. Dulu kita bersidang sampai dua minggu.
