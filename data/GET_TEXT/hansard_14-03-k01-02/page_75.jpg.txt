DR.27.07.2021 67

4.01 ptg.

Dr. Lee Boon Chye [Gopeng]: Terima kasih, Tuan Yang di-Pertua. Pagi tadi
semasa ucapan Yang Berhormat Menteri Kesihatan disebut tiga perkara yang
membuktikan kesiapsiagaan Kementerian Kesihatan Malaysia semasa Yang Berhormat
Kuala Selangor menerajui KKM.

Pertama, kesiapsiagaan menghadapi pandemik pada Oktober 2019.
Kementerian Kesihatan telah mengadakan joint-external evaluation under International
Health Regulation oleh WHO yang membuktikan kesiapsiagaan yang baik. Kedua, virtual
consultation untuk CAC. Kebetulan virtual consultation yang dilakukan oleh Kementerian
Kesihatan juga dirasmikan oleh Yang Berhormat Kuala Selangor pada awal bulan
Februari 2020 tetapi kaedah ini telah diabaikan sekian lama sehingga sekarang.

Ketiga, Kementerian Kesihatan juga mengeluarkan garis panduan pengurusan
COVID-19 pada 17 Januari 2020 sebelum kes pertama melanda tanah air dan
seterusnya mengaktifkan apabila kes pertama wujud pada 23 Januari 2020. Jadi
langkah-langkah kesiapsiagaan KKM ketika itu berjaya membendung jangkitan COVID-
19 sehingga jumlah kes harian semasa pertengahan bulan Februari 2020 sifar selama
10 hari. Situasi berubah selepas ‘Langkah Sheraton’ sehingga hari ini walaupun dengan
PKP-PKP yang berterusan.

Pada 18 hari bulan Ogos tahun lepas, semasa Mesyuarat Kedua, Penggal
Ketiga Parlimen saya telah mencadangkan supaya peruntukan dan jawatan di
Kementerian Kesihatan khususnya di Bahagian Kesihatan Awam ditambah untuk
kawalan pandemik khususnya FTTIS. Ini adalah kerana sekiranya setiap contact rapat
dapat dikesan, diuji dan diasingkan dalam masa 48 jam, pandemik COVID-19 dapat
dikawal tanpa PKP ataupun Perintah Kawalan Pergerakan yang memudaratkan
ekonomi.

Response kesihatan awam yang pantas adalah asas untuk menjaga kesihatan
rakyat dan memulihkan ekonomi negara. Masa itu jumlah kes harian tidak sampai 100
sehari. Akan tetapi cadangan saya diketepikan dan negara kita kehilangan peluang
‘eemasan untuk membendung pandemik COVID-19. Sehingga kini kapasiti pengesanan
contact dan ujian masih jauh ketinggalan.

Akhirnya kerajaan terpaksa menggunakan kaedah PKP untuk mengawal
pandemik dan apabila PKP juga gagal, terpaksa menaruh segala harapan ke atas vaksin.
Pandemik COVID-19 ini juga mendedahkan kegagalan kepimpinan yang luar biasa. Yang
Berhormat Menteri yang menjaga kesihatan gagal menambah perjawatan sepanjang
pandemik bahkan nasib doktor kontrak pun tidak terbela.

Pandemik COVID-19 juga disifatkan oleh Perdana Menteri sebagai
unprecedented event yang mempunyai impak kesihatan, ekonomi, sosial yang luar biasa.
Krisis yang luar biasa seharusnya memerlukan response yang luar biasa. Malangnya
sepanjang pandemik ini, Perdana Menteri telah gagal menggemblengkan segala tenaga
erja dan sumber sepanjang PKP untuk membantu KKM ataupun MOSTI, sama ada
‘awalan pandemik ataupun vaksinasi.

Kegagalan kepimpinan Perdana Menteri ini menyebabkan satu senario di mana
barisan hadapan termasuk kakitangan KKM, polis dan sebagainya kerja setengah mati
sehingga dilihat baring terlentang di atas lantai di persekitaran hospital. Pada masa yang
sama pula, ada yang lain boleh pergi shopping, bercuti, berpesta dan berjoget di hotel
semasa PKP. [Tepuk]

Selain daripada itu, ada syarikat besar yang menyebabkan beribu-ribu kes
COVID-19 dibenarkan terus beroperasi dan terus mengaut untung berbilion-bilion ringgit.
Sementara peniaga kecil dan sederhana yang tidak ada kes ataupun kes jangkitan kecil
dilarang berniaga sehingga menjadi bankrap.

Walaupun vaksin memberi harapan untuk membendung pandemik, akan tetapi
kemungkinan besar virus ini akan menjadi endemik yang memerlukan response
kesihatan awam yang berkesan pada sepanjang masa. Justeru itu saya cadangkan,
pertama, penambahan kapasiti untuk rawatan COVID-19 dengan membina hospital
sementara yang mencukupi, tambahlah jawatan di KKM hendak selesaikan masalah
kontrak.

Kedua, meningkatkan keupayaan pengesanan contact dan ujian besar-besaran
dan ketiga, memerlukan satu pendekatan baru untuk sektor ekonomi. Pembahagian
sektor ekonomi kepada sektor essential dan sektor non-essential tidak lagi relevan
