54 DR.27.07.2021

sebagai contoh di Eropah, kes vaksinasi juga mengambil masa beberapa bulan sebelum
menampakkan impak yang ketara terhadap pengurangan kes positif, kes hospitalisasi
dan kes ICU dan kematian.

Begitu juga di Itali, program vaksinasi bermula pada penghujung Disember
2020. Namun peningkatan kes berlaku pada penghujung Februari hingga April sehingga
mencecah kemuncak kes 26,000 orang. Kes mulai menurun purata tujuh hari di bawah
10,000 pada awal bulan Mei, kes-kes hospitalisasi dan ICU mulai menampakkan
penurunan yang ketara pada bulan Jun ketika kadar vaksinasi mencecah 50 peratus
populasi.

Apa yang saya ingin tekankan di sini adalah pertama, kadar vaksinasi yang
tinggi secara tidak langsung sememangnya memberikan impak terhadap penularan kes-
kes hospitalisasi dan kes ICU termasuklah kes-kes kematian. Seterusnya korelasi antara
kesemua pemboleh ubah yang nyata yang saya nyatakan di atas masih memakan masa
yang tertentu dan ia tidak berlaku secara overnight. Seterusnya dalam tempoh yang ada
ini langkah-langkah pengawalan kesihatan awam dan tindakan sosial perlu terus
dipertingkatkan. Buying the time sebelum keberkesanan vaksinasi memperlihatkan
impaknya.

Seterusnya meneliti aspek kebajikan kepada semua frontliners yang suka saya
sebutkan dan tekankan kepada pihak kerajaan yang setiap masa sentiasa menabur bakti
sebagai petugas barisan hadapan dalam menghadapi peningkatan kes ini. Mereka layak
mendapat bantuan di atas komitmen mereka yang berterusan semenjak setahun yang
lalu termasuklah golongan sukarelawan yang terlibat sama ada yang berada di fasiliti
KKM, Kementerian Kesihatan mahupun pusat pemberian vaksin. Kita menghargai semua
jasa khidmat yang diberikan.

Seterusnya, aspek infodemic melalui paparan data yang lebih jelas. Selain
ategori kes termasuklah hubung kait vaksinasi dengan kategori kes semasa
ermasuklah ICU untuk meneliti kolerasi impak vaksinasi terhadap penurunan keseriusan
es COVID-19 ini. Seterusnya mengoptimumkan penggunaan, saya menyarankan
supaya kita mengoptimumkan penggunaan fasiliti hospital swasta.

Dalam konteks penyaluran pesakit rawatan luar, malah kerajaan juga wajar
mengkoordinasi hospital-hospital di bawah Kementerian Kesihatan, KPT, termasuk di
bawah Kementerian Pertahan selain centralizekan kesemua aset dan guna tenaga yang
erlibat ini.

Seterusnya, saya menyarankan penilaian semula terhadap pendekatan mass
tracing khususnya kepada mereka yang tiada gejala dan juga saya menyarankan supaya
pihak kerajaan dapat membangunkan serta memperluaskan penggunaan aplikasi
MySejahtera kepada pengesanan kuarantin kendiri dan pengawasan pesakit pada
ategori ringan bagi memantau pesakit tanpa memerlukan pengesahan pegawai
perubatan.

01500

Timbalan Yang di-Pertua [Dato’ Sri Azalina Othman Said]: Yang
Berhormat, sudah terlebih masa tu.

Tuan Che Alias bin Hamid [Kemaman]: Seterusnya saya mencadangkan
kerajaan supaya cadangan perubahan ke fasa kedua pelan pemulihan negara melihat
kepada kadar vaksinasi dan kes ICU sebagai keutamaan berdasarkan situasi yang saya
sebut pada awal tadi.

Seterusnya yang terakhir, saya mengharap kerajaan dapat merangka
tumpuan polisi ataupun dasar pasca COVID-19. Berakhirnya COVID-19 ini kerajaan perlu
merangka satu polisi yang merangkumi aspek pendidikan kesan daripada COVID-19 ini,
kesihatan sosial termasuklah dalam konteks kemiskinan bandar dan luar bandar, peluang
pekerjaan serta impak serta aspek psikososial dan kesejahteraan mental rakyat,
termasuklah di kalangan pendidik dan pelajar di universiti pendidikan. Sekian terima
kasih.

Timbalan Yang di-Pertua [Dato’ Sri Azalina Othman Said]: Terima kasih.
Yang Berhormat Pandan.

3.02 ptg.

Dato’ Seri Dr Wan Azizah Wan Ismail [Pandan]: Terima kasih Tuan Yang
di-Pertua. Terima kasih kerana memberikan saya peluang. Assalamualaikum dan salam
