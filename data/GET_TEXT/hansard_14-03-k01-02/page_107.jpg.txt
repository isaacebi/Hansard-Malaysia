DR.27.07.2021 99

Datuk Seri Dr. Adham bin Baba [Tenggara]: Kita kena pastikan bahawa
ubat ini selamat dari masalah keselamatan implikasi dan juga isu keberkesanan.

Tuan Khalid bin Abd Samad [Shah Alam]: Ubat itu memang sah selamat.
Tak ada isu. Keselamatan tak ada isu.

Tuan Sivarasa Rasiah [Sungai Buloh]: Isu keberkesanan boleh dikaji. Itu
bukan isu. Isu ialah memberi kebenaran.

[Sistem pembesar suara dimatikan]

Timbalan Yang di-Pertua, Dato’ Mohd Rashid Hasnon [Batu Pahat]: Saya
hendak control. Yang Berhormat Sungai Buloh cakap dahulu. Silakan cakap.

Tuan Sivarasa Rasiah [Sungai Buloh]: Terima kasih Tuan Yang di-Pertua. /
think kena fokus pada isu yang sebenarnya, Yang Berhormat Menteri. Kerajaan boleh
teruskan dengan kajian-kajian. Itu bukan isu dia. Sekarang seperti mana yang telah
dibuat di negara-negara lain. Contoh, Indonesia, contoh Filipina, kerajaan di sana
meluluskan off-label use kepada doktor-doktor individu, klinik-klinik individu untuk
merawat patients mereka dengan Ivermectin on humanitarian compassionate ground
supaya mereka boleh rawat patient itu tanpa dituduh dengan misconduct. ltu yang
mereka mahu. Sekarang kementerian halang compounding on Ivermectin. Bermacam-
macam halangan diletak di hadapan doktor-doktor dan pharmacists. Apa mereka minta
berhentikan semua ugutan dan tindakan ini. Biar mereka — They are doctors biar mereka
buat keputusan secara profesional as a medical professional untuk merawat patients
mereka. But at the same time dalam masa yang sama kerajaan boleh teruskan dengan
kajian. Itu tiada isu. Dua isu yang berbeza.

[Sistem pembesar suara dimatikan]

Timbalan Yang di-Pertua, Dato’ Mohd Rashid Hasnon [Batu Pahat]: Yang
Berhormat Sungai Buloh terima kasih. Sekarang kita minta Menteri respons dan
menjawab.

Datuk Seri Dr. Adham bin Baba [Tenggara]: Terima kasih Yang Berhormat
Kuala Krai yang menyatakan perkataan dengan —

Dato’ Johari bin Abdul [Sungai Petani]: Yang Berhormat Menteri boleh
jawab tadi tidak?

Datuk Seri Dr. Adham bin Baba [Tenggara]: ...doktor kontrak dan juga
latihan-latihan kepada —

Dato’ Johari bin Abdul [Sungai Petani]: Yang Berhormat Menteri, yang
Yang Berhormat Sungai Buloh minta itu boleh jawab tak dahulu? Yang Berhormat Sungai
Petani. Yang Yang Berhormat minta tadi boleh jawab dahulu tidak?

Datuk Seri Dr. Adham bin Baba [Tenggara] : Saya membuat keputusan di
sini bahawa kita tunggu randomised controlled trial bulan sembilan.

Dato’ Johari bin Abdul [Sungai Petani]: My god.
Tuan Khalid bin Abd Samad [Shah Alam]: Ini tunggu berapa ramai mati?

Datuk Seri Dr. Adham bin Baba [Tenggara]: Sementara waktu kita akan
laksanakan tanggungjawab. Kita ada ubat-ubatan.

Tuan Khalid bin Abd Samad [Shah Alam]: Kalau they are willing to take
benarkanlah mereka.

Datuk Seri Dr. Adham bin Baba [Tenggara] : Yang Berhormat beritahu saya
kesan sampingan apa /vermectin.

Tuan Khalid bin Abd Samad [Shah Alam]: Tiada. Nothing.

Datuk Seri Dr. Adham bin Baba [Tenggara]: Jangan beritahu tiada. Ini
mengelirukan Dewan. Ada kesan sampingan.

Tuan Khalid bin Abd Samad [Shah Alam]: Apa dia?

Datuk Seri Dr. Adham bin Baba [Tenggara]: Yang Berhormat nyatakan.
Yang Berhormat kata tiada tadi.

Tuan Khalid bin Abd Samad [Shah Alam]: Tiada. Ubat ini telah diguna.
Pernah digunakan untuk benda lain.
