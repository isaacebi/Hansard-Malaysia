56 DR.27.07.2021

Dato’ Ngeh Koo Ham [Beruas]: Dato’ Ngeh Koo Ham [Beruas]: Next one.

Timbalan Yang di-Pertua [Dato’ Sri Azalina Othman Said]: Terima kasih
Yang Berhormat. Saya jemput Yang Berhormat Sabak Bernam.

3.06 ptg.

Dato’ Haji Mohd Fasiah bin Mohd Fakeh [Sabak Bernam]: Bismillahi
Rahmani Rahim. Assalamualaikum warahmatullahi wabarakatuh. Terima kasih kepada
Tuan Yang di-Pertua kerana memberi kebenaran kepada saya. Pertama sekali saya
hendak merakamkan ribuan terima kasih kepada semua wira dan wirawati Kementerian
Kesihatan yang telah terdiri daripada pegawai perubatan, jururawat dan semua
kakitangan serta sukarelawan perubatan dan kesihatan yang terus tabah dan gigih
bertugas merawat pesakit COVID-19 dalam masa yang sama memberi suntikan vaksin
dan sebagainya.

Saya ingin juga merakamkan ribuan terima kasih kepada Timbalan Menteri
Kesihatan yang hadir ke Parlimen Sabak Bernam dan melihat sendiri dan menyelesaikan
masalah-masalah yang timbul dan beliau melawat ke Dewan dan sebagainya.

Untuk makluman kementerian, bahawa di Parlimen Sabak Bernam sudah 72.5
peratus yang menerima dos yang pertama dan juga 21.9 peratus yang telah menerima
dos yang kedua. Saya ingin juga menyentuh berhubung dengan bilangan Pegawai
Perubatan termasuk Pegawai Perubatan Siswazah dan juga Pegawai Perubatan Pakar
yang terdapat di negara ini. Kementerian Kesihatan mensasarkan satu Pegawai
Perubatan kepada 450 penduduk menjelang tahun 2020 iaitu berjumlah 72,463 Pegawai
Perubatan secara keseluruhannya diperlukan di negara ini, di mana 70 peratus atau
50,774 orang doktor adalah disumbangkan oleh KM dan 30 peratus disumbangkan oleh
pihak lain termasuk swasta. Kementerian Kesihatan melaporkan sehingga 31 Mac 2020
erdapat 51,912 orang Pegawai Perubatan lantikan tetap dan kontrak yang berkhidmat di
KM dan jumlah ini menunjukkan melebihi daripada sasaran 70 peratus yang ditetapkan.

Saya ingin mendapat daripada penjelasan Kementerian Kesihatan.
Berapakah bilangan Pegawai Perubatan secara kontrak dan tetap yang sedang
berkhidmat dengan KKM pada waktu ini bagi menangani COVID-19. Setakat manakah
ebenaran isu peletakan jawatan oleh Pegawai Perubatan yang sedang berkhidmat di
KKM pada masa ini disebabkan oleh tekanan dan bebanan tugas menghadapi COVID-
19.

Berapakah bilangannya? Oleh kerana ini menjadikan isu yang hangat di
alangan masyarakat kita. Apakah langkah dan tindakan kerajaan bagi menangani
‘ekurangan pegawai dan kakitangan perubatan di Kementerian Kesihatan termasuklah
melantik Pegawai Perubatan secara tetap, Pegawai Perubatan berkhidmat kontrak.
Seterusnya saya ingin membangkitkan tentang bayaran swab test yang berbeza-beza
ikut klinik persendirian dan juga hospital swasta. Umpamanya Rapid Test Kit Antigen
ataupun RTK antigen bayarannya di antara RM80 hingga RM220.

01510

Manakala bagi swab test oleh Polymerase Chain Reaction (PCR) di antara
RM220 hingga RM400. Tindakan klinik-klinik persendirian dan swasta ini adalah tidak
bertanggungjawab kerana mengenakan bayaran yang terlalu tinggi ibarat “Menangguk di
air keruh". Saya ingin mencadangkan agar kerajaan menetapkan harga yang berpatutan
bagi perkhidmatan swab test ini memandangkan negara sedang menghadapi pandemik
dan ramai rakyat yang terkesan daripada segi ekonomi.

Seterusnya, saya ingin menyentuh berhubung dengan program kesihatan
awam atau pun public health knususnya penyakit tidak berjangkit (NCD) yang terkesan
dan tertunda kerana KKM memfokuskan khidmatnya dalam COVID ini. Saya ingin
mendapat penjelasan berhubung program kesihatan mental yang memerlukan perhatian
pada masa kini termasuklah kes bunuh diri yang meningkat disebabkan tekanan
perasaan disebabkan kehilangan ahli keluarga, hilang pekerjaan dan sebagainya.
Adakah KKM menyediakan peruntukan dan juga program khusus bagi menangani
kesihatan mental akibat daripada pandemik ini?

Akhirnya saya ingin menyentuh berhubung dengan keadaan di negeri Selangor
yang mana critical pandemic COVID-19 ini. Mengikut data pada 25 Julai 2021 baru-baru
ini, Selangor menyatakan kes harian tertinggi iaitu 8,900 menjadikan jumlah kes
sebanyak 367,469 atau pun 3.6 peratus. Selangor menyatakan kes kematian sebanyak
