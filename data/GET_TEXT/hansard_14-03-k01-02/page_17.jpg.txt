DR.27.07.2021 9

Tuan Lim Lip Eng [Kepong]: Buat police report.
[Seorang Ahli menyampuk]

Timbalan Yang di-Pertua [Dato’ Sri Azalina Othman Said]: Yang Berhormat,
yang bangkang itu saya tidak boleh halang.

Dato’ Seri Anwar bin Ibrahim [Port Dickson]: Tuan Yang di-Pertua, boleh
saya celah?

Timbalan Yang di-Pertua [Dato’ Sri Azalina Othman Said]: The same thing
kah Yang Berhormat, Point of Order?

Dato’ Seri Anwar bin Ibrahim [Port Dickson]: Ya. Kami mendesak, soalannya
itu melibatkan Parlimen, kuasa Yang di-Pertuan Agong. Jadi, oleh demikian soalannya
spesifik. Kalau belum, kata belumlah. Umumnya Ahli-ahli Yang Berhormat sebelah sini
dan sebelah sana tahu dengan perbahasan dua hari ini memang Tuanku Agong belum
perkenan. [Tepuk]

Jadi mengapa Perdana Menteri dan Yang Berhormat Menteri tidak boleh jawab
dalam proses ataupun kerja-kerja sedang dijalankan untuk dipersembahkan. Ini akan
memudahkan perbincangan kita. Ini urusan Parlimen Tuan Yang di-Pertua, jadi jangan
buat helah umpamanya tunggu hari Isnin. Kita bincang hari ini yang terkait dengan
ordinan. Kita bincang hari ini, semalam yang terkait dengan proclamation dan ordinance.
Yang Berhormat Menteri kata sudah batal.

Jadi kita hendak tahu, kalau belum, beritahu sahajalah bahawa saya tersilap.
Maksud saya Kabinet memutuskan, baru hendak dipersembahkan kepada Tuanku
Agong dan beri ruang dan waktu kepada Tuanku Agong menimbang dan
memperkenankan. Bukan mudah begitu? [Tepuk] Ini hendak dolak-dalik, ronggeng ini
apa?

Timbalan Yang di-Pertua [Dato’ Sri Azalina Othman Said]: Yang Berhormat

Dato’ Seri Anwar bin Ibrahim [Port Dickson]: Ini yang Tuan Yang di-Pertua
saya minta. Kalau tidak, there is absolutely, no confidence in the leadership of this House,
no, | mean the leadership this government untuk bercakap apa-apa. Dia cakap apa pun
orang tidak boleh percaya sudah. Perkara yang spesifik begini tidak boleh jawab. Kalau
Yang di-Pertuan Agong benar-benar perkenan, saya percaya semalam lagi dia jawab. Ini
dia surat, tetapi tidak ada. Jawablah tidak ada.

Tuan Ahmad Fahmi bin Mohamed Fadzil [Lembah Pantai]: Perkara 36(12),
Perkara 36(12).

Datuk Seri Shamsul Iskandar @ Yusre bin Haji Mohd Akin [Hang Tuah
Jaya]: Tolong jangan bohong dalam Dewan.

Timbalan Yang di-Pertua [Dato’ Sri Azalina Othman Said]: Yang Berhormat?

Datuk Seri Takiyuddin bin Hassan: Tuan Yang di-Pertua, ya lah kalau hendak
suruh saya jawab, saya minta jawab, boleh? Saya menghormati ...

Datuk Seri Haji Salahuddin bin Ayub [Pulai]: Peraturan Mesyuarat 99.
[Beberapa Ahli bangun]

Timbalan Yang di-Pertua [Dato’ Sri Azalina Othman Said]: Yang Berhormat,
tidak boleh Yang Berhormat.

Datuk Seri Haji Salahuddin bin Ayub [Pulai]: Tuan Yang di-Pertua ...

Timbalan Yang di-Pertua [Dato’ Sri Azalina Othman Said]: Yang Berhormat,
Yang Berhormat hendak masuk rumah kena beri salam kan.

Datuk Seri Haji Salahuddin bin Ayub [Pulai]: Ya.

Timbalan Yang di-Pertua [Dato’ Sri Azalina Othman Said]: Saya tidak bagi
masuk rumah macam mana?

Datuk Seri Haji Salahuddin bin Ayub [Pulai]: Assa/amualaikum.

Timbalan Yang di-Pertua [Dato’ Sri Azalina Othman Said]: Tidak bagi masuk
rumah. Waalaikumussalam duduk Yang Berhormat. Biar Yang Berhormat Menteri jawab.

Datuk Seri Haji Salahuddin bin Ayub [Pulai]: Peraturan Mesyuarat 99.
