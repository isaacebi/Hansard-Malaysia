DR.27.07.2021 35

Tan Sri Noh bin Haji Omar [Tanjong Karang]: Bukan. Saya kena bercakap
perkara yang betul. Kita buang masa ini. Dah berapa lama masa dah?

Tuan Yang di-Pertua: Yang Berhormat, hari Isnin ini fasal darurat. Jadi Yang
Berhormat bangkitkan hari Isninlah. Hari ini fasal kesihatan. Yang Berhormat Kuala
Selangor, saya minta teruskan. Maaf, Yang Berhormat.

Tan Sri Noh bin Haji Omar [Tanjong Karang]: Tuan Yang di-Pertua, saya
cakap, betul-betullah buat aturan mesyuarat ini.

Datuk Seri Dr. Haji Dzulkefly bin Ahmad [Kuala Selangor]: Tuan Yang di-
Pertua, masa saya...

Tan Sri Noh bin Haji Omar [Tanjong Karang]: Kejap ada, kejap tidak ada.
Macam mana buat aturan mesyuarat ini?

Tuan Yang di-Pertua: Semalam ada lima, hari ini tinggal empat. Esok tinggal
tiga.

Tan Sri Noh bin Haji Omar [Tanjong Karang]: Kenapa tidak letak lima?
Kenapa tidak letak lima hari ini? Semalam boleh letak.

Tuan Yang di-Pertua: Sebab perkara semalam dah habis. Jadi hari ini tinggal
empat.

Tuan Ahmad Fahmi bin Mohamed Fadzil [Lembah Pantai]: Stop the clock,
stop the clock.

Tan Sri Noh bin Haji Omar [Tanjong Karang]: Ya, maksud saya, semalam
ada lima, ini sepatutnya letaklah lima.

Puan Kasthuriraani a/p Patto [Batu Kawan]: Tuan Yang di-Pertua, can you
stop the clock please?

Tan Sri Noh bin Haji Omar [Tanjong Karang]: Okey, Tuan Yang di-Pertua,
saya serah kepada Tuan Yang di-Pertualah.

Tuan Ahmad Fahmi bin Mohamed Fadzil [Lembah Pantai]: Tuan Yang di-
Pertua, Peraturan Mesyuarat 99. Saya cuma ingin merakamkan sekarang ini bahawa
dalam Malaysia, setelah Yang Berhormat Kota Bharu membuat pengumuman semalam,
wujud kekeliruan yang besar di dalam Dewan dan di luar Dewan. Bila Tuan Yang di-
Pertua mengarahkan Yang Berhormat Kota Bharu untuk hanya membuat penjelasan
pada hari Isnin, maka dosa yang ditimpa atau masalah kekeliruan itu sekarang ini terletak
kepada Tuan Yang di-Pertua. Tuan Yang di-Pertua membenarkan kekeliruan itu
berlanjutan di luar dan di dalam Dewan selama empat lima hari yang akan datang.

Tuan P. Prabakaran [Batu]: Tuan Yang di-Pertua, you need to save the
country. Don’t do like this.

Tuan Yang di-Pertua: Yang Berhormat Kuala Selangor, tolong teruskan. Masa
55 minit. Kita mula balik. Lepas ini tidak ada stop ya.

Tuan Mohamed Hanipa bin Maidin [Sepang]: You only speak, you don't
listen.

Datuk Seri Dr. Haji Dzulkefly bin Ahmad [Kuala Selangor]: Ya, mula balik.
Terima kasih Tuan Yang di-Pertua. Terima kasih Yang Berhormat Port Dickson yang
memberi laluan kepada saya. Assalamualaikum warahmatullahi wabarakatuh dan salam
sejahtera rakan-rakan Ahli Parlimen.

Tan Sri Noh bin Haji Omar [Tanjong Karang]: Tuan Yang di-Pertua, saya
minta maaf. Saya kena tarik balik sebab saya salah baca tadi. Apa yang Tuan Yang di-
Pertua cakap tadi betul. Saya tarik balik mengenai aturan mesyuarat.

Tuan Yang di-Pertua: Terima kasih.

Datuk Seri Dr. Haji Dzulkefly bin Ahmad [Kuala Selangor]: Tuan Yang di-
Pertua, saya mulakan dengan menyebutkan ciapan Tweet saya terakhir pada 24 Februari
menyebutkan, “Dua kes pulih sepenuhnya hari ini, 20 jumlah pulih sepenuhnya, dua kes
Stabil di HKL..."— bukan di |CU— “Tiada kematian”. \tulah Tweet terakhir saya sebagai
Yang Berhormat Menteri Kesihatan. Terima kasih. [Tepuk]

Sebentar tadi Yang Berhormat Menteri Kesihatan menyebutkan gelombang
pertama berakhir 15 Februari. Apakan daya, Tuan Yang di-Pertua...
