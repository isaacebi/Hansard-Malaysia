DR.27.07.2021 73

Rosok kami terpaksa pinjam kerusi sekolah yang mana tidak mencukupi. Pergi ke Mukim
Lasau pula para frontliners terpaksa pakai kenderaan sendiri. Belum lagi pergi ke Sayap.
Have you been to Sayap Yang Berhormat Menteri?

Dengan jalan yang begitu teruk dan kita juga tidak tahu di mana mahu rehatkan
para penerima vaksin ini sampai ada yang terpaksa rehat di wakaf sahaja selepas
menerima vaksin. Apa orang Kota Belud tidak layak untuk menerima facility sebegini?
Belum lagi kita bercakap tentang soal terpaksa pinjam khemah untuk memberi ruang
untuk orang menunggu. Kami perlukan katil yang portable yang boleh dibawa ke mana-
mana untuk program outreach ini. Lain lagi kenderaan yang membawa para frontliners
ke tempat outreach. Saya percaya bukan sahaja Hospital Kota Belud dan juga Pejabat
Kesihatan Kota Belud yang mengalamii...

Dato’ Hajah Azizah binti Mohd Dun [Beaufort]: Boleh bincang dengan DO lah
itu.

Tuan Yang di-Pertua: Masa sudah habis Yang Berhormat.

Puan Isnaraissah Munirah binti Majilis @ Fakharudy [Kota Belud]: Sekejap,
sekejap. Saya habiskan. Saya percaya juga banyak lagi hospital dan pejabat kesihatan
luar bandar di Sabah yang mengalami masih sebegini. Sebelum saya habiskan ucapan
saya, saya ingin petik ucapan teks Yang Berhormat Menteri, muka surat dua, nombor
enam berkata “Walaupun bilangan kes positif COVID-19 adalah agak tinggi, namun
bilangan kes serius yang tergolong dalam kategori tiga, empat dan lima berdasarkan
keadaan kritikal kes semasa baharu didiagnosis adalah kecil berbanding dengan jumlah
keseluruhan kes. Sebagai contoh pada 26 Julai 2021 jumlah kes harian adalah 14,516
kes yang mana kes kategori tiga, empat dan lima hanya sekitar 2.5 peratus sahaja”. What
kind of a mentality is this? What kind of a statement is this? Tidak ada seriusnya dalam
kita buat kerja untuk menangani COVID-19.

21630

Kalau beginilah cara kita bekerja, saya juga ingin mengambil kata-kata daripada
Yang Berhormat Taiping untuk kita minta dan saya mohon untuk Yang Amat Berhormat
Perdana Menteri, Yang Berhormat Menteri Kesihatan untuk dibukakan pintu hati mereka
untuk meletakkan jawatan dengan kadar yang segera. [Tepuk] For the betterment of
Malaysia, for the betterment of the people, berhentilah, sudahlah. Sekian, terima kasih.

Dato’ Hajah Azizah binti Mohd Dun [Beaufort]: Kau ganti.

Tuan Yang di-Pertua: Terima kasih. Untuk ikut masa itu, sebenarnya kalau
kita boleh reserve vaksinasi itu esok sebab hari ini langkah menangani pandemik sahaja.
Esok itu vaksinasi secara spesifiknya. Ya, Yang Berhormat Pontian. Selepas ini Yang
Berhormat Bandar Kuching.

4.31 ptg.

Datuk Seri Haji Ahmad bin Haji Maslan [Pontian]: Terima kasih Tuan Yang
di-Pertua. Kementerian Kesihatan mesti mendapatkan daripada Kementerian Kewangan
peruntukan yang sebanyak mungkin dan mencukupi. Setakat ini, peruntukan diberi untuk
melawan COVID ini tentunya belum mencukupi sebagaimana yang disebut tadi RM7.13
bilion.

Kedua, frontliners kesihatan mesti diberi elaun khas tambahan dengan jumlah
yang wajar. Setakat ini, berapa yang telah diberi dan adakah apa-apa cadangan untuk
menambah lagi?

Ketiga, frontliners lain seperti polis, tentera, RELA, APM, bomba, Imigresen,
Maritim mesti diberi juga elaun khas tambahan.

[Timbalan Yang di-Pertua (Dato' Mohd Rashid Hasnon) mempengerusikan
mesyuarat]

Keempat, sukarelawan dan bukan sukarelawan yang membantu di Pusat
Pemberian Vaksin (PPV) mesti juga diberi elaun khas.

Kelima, Pusat Pemberian Vaksin (PPV) perlu dibanyakkan atau dibesarkan di
kawasan padat penduduk dan kawasan yang masih rendah kadar vaksinasi seperti di
