70 DR.27.07.2021

kerana vaksinasi, vaksin itu belum sampai ke tahap peratusan yang membolehkan kita
masuk fasa ketiga dan seterusnya.

Akan tetapi apa yang Perlis minta yang ini sahaja, dia minta — tadi dia boleh
beritahu saya, dia minta supaya rentas negeri ini maklum kepada pihak [Tidak jelas] cara
online pun tidak apa. Sekarang ini kes yang berlaku di Perlis macam contohnya kes
kelmarin dua kes. Dua kes ini orang dari negeri lain datang ke Perlis untuk melawat tanah
dia. Dia positif akhirnya menjangkiti orang lain dan dia diisytiharkan positif. Kes positif di
Perlis ini boleh kata di bawah dua ataupun tiga sahaja tapi kebanyakannya kes daripada
luar dan yang mengeluarkan permit ini bukan orang Perlis, yang keluarkan permit di
merata-rata, pihak polis mengeluarkan permit. Kita minta dia online kan.

Dato’ Sri Bung Moktar bin Radin [Kinabatangan]: Masa habis.

Dato’ Seri Dr. Shahidan bin Kassim [Arau]: ...Supaya mereka boleh
menyiasat orang-orang ini sebelum mereka masuk ke negeri Perlis. Saya setuju dengan
Yang Berhormat Tanjong Karang tadi. Di China, setiap orang kena buat RTK.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Panjang sangat ini, cukuplah.

Dato’ Seri Dr. Shahidan bin Kassim [Arau]: Tiap-tiap minggu ya, tiap-tiap
minggu dia kena buat test. Jadi kalau kita buat syarat yang sama di sini, macam di
Parlimen kita kena buat test setiap minggu. Jadi kalau semua ikut proses yang kita lalui,
saya percaya ini antara cara yang boleh mengurangkan bukan yang terbaik.

Kita ada macam-macam cara. Kita tidak mahu kata ini cara yang terbaik tetapi
sekarang ini rakyat sama-sama membantu kerajaan untuk mencari cara-cara
menyelesaikan masalah. Bukan kita bertempik di Parlimen boleh selesai masalah. Kita
hendak kita selesaikan masalah ini bersama. Kerjasama kerajaan dengan rakyat yang
terbaik bukan usaha-usaha untuk menggagalkan kerajaan itu agenda kita. Agenda kita
datang ke Parlimen ini bagaimana kita hendak selesaikan masalah ini.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Ini bahas Kementerian Kesihatan bukan isu lain. Yang Berhormat Arau sudahlah.

Tuan Yang di-Pertua: Masa tamat Yang Berhormat.

Dato’ Seri Dr. Shahidan bin Kassim [Arau]: Tidak, saya bukan pergi, saya
bercakap ke atas kebenaran dan saya mencari keredaan Allah sebab saya hendak cari
pahala bukan hendak cari dosa mai Parlimen ini. Terima kasih, Assalamualaikum
warahmatullahi wabarakatuh.

Tuan Yang di-Pertua: Waalaikumusalam, Terima kasih Yang Berhormat.

Dato’ Sri Bung Moktar bin Radin [Kinabatangan]: Tuan Yang di-Pertua minta
penjelasan sedikit...

Tuan Yang di-Pertua: Seterusnya Yang Berhormat Kota Belud.

Dato’ Sri Bung Moktar bin Radin [Kinabatangan]: Tuan Yang di-Pertua,
minta penjelasan sedikit...

Dato’ Seri Dr. Shahidan bin Kassim [Arau]: Boleh-boleh.

Dato’ Sri Bung Moktar bin Radin [Kinabatangan]: Saya keliru sedikit sebab
Yang Berhormat Arau ini saya nampak hari-hari berbahas dalam topik yang sama.
Bolehkah begitu?

Tuan Yang di-Pertua: Chief Whip yang bagi senarai. Saya ikut sahaja.

Dato’ Seri Dr. Shahidan bin Kassim [Arau]: Saya berbahas kerana yang saya
pertama saya Pengerusi BN backbencher. Keduanya saya minta kebenaran Tuan Yang
di-Pertua apabila — sepatutnya nama saya nombor satu, saya korbankan bagi juga
semua kawan-kawan kita dan selepas tinggal habis hampas pulas itulah barulah saya
berucap apabila kawan-kawan semua selesai berucap.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Oleh sebab yang lain tidak ada nama lagi sudah.

Tuan Yang di-Pertua: Ahli Yang Berhormat...
Tuan Chang Lih Kang [Tanjong Malim]: Tuan Yang di-Pertua...

Puan Hannah Yeoh [Segambut]: Tuan Yang di-Pertua kita minta tambah
masa...
