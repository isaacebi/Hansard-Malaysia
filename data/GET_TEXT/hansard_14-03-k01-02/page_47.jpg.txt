DR.27.07.2021 39

Namun Tuan Yang di-Pertua, tidak siapa yang dapat menjangkakan, semalam 26 Julai
2021, Malaysia mencatat 1 juta kes dengan 8 ribu kematian.

Tiada siapa yang dapat meramalkan sungguh buruk akan management dan
pengurusan atau gross mismanagement, dengan izin sehinggakan disebutkan 15,000
SMEs “gulung tikar’. Seramai 1.5 juta rakyat hilang pekerjaan. Dengan izin saya
menyebutkan, Bloomberg menyebutkan, mengangkat satu judul artikel yang berbunyi,
“Staggering Down the Road to Failed Statehood’. Negara yang gagal dek kerana
kerajaan yang gagal.

Tuan Yang di-Pertua, justeru saya ingin menekankan akan apakah sebenar-
benarnya punca dan sebab mengapa pada 1 Julai 2020, Ketua Pengarah dan team KKM
Putrajaya mengangkat placard ‘1 Kes’ sahaja pada ketika itu. Ingatkah Ahli-ahli Yang
Berhormat semua? Pada 1 Julai 2020, diangkat placard ‘1 Kes’. Itu pun daripada kes
yang diimport, Tuan Yang di-Pertua.

Justeru, apa yang telah berlaku? Senggang waktu peluang yang diberikan
dalam lockdown PKP ini. Kalau Klang Valley ini tak silap saya, saya hitung-hitungkan
dalam semua jenis PKP, 230 hari lockdown Tuan Yang di-Pertua, yang mengakibatkan
derita rakyat. Syarikat-syarikat besar sepertimana yang disebutkan oleh Yang Berhormat
Muar mungkin selamat bahkan membuat keuntungan yang besar akibat sektor-sektor
yang mereka ceburi.

Namun 150,000 SMEs “gulung tikar’. Rakyat menderita dan terhimpit dengan
derita akibat hilang pekerjaan, hilang gaji dan pendapatan. Justeru, saya ingin sekadar
hanya mengungkapkan analisis ataupun post-mortem yang disebut oleh Brigadier
Jeneral Ketua Pengurusan Perkhidmatan Kesihatan Angkatan Tentera (ATM), Dr Mohd
Arshil Moideen yang antara lainnya menyebutkan akibat ataupun punca daripada
ketiadaan tindakan secara bersepadu dan arahan koordinasi daripada peringkat atas
sehingga ke bawah menjadi punca mengapa negara tidak dapat keluar daripada
gelombang ketiga COVID-19 yang disebutkan oleh Yang Berhormat MK sebentar tadi.

Beliau memberi pandangan apa yang dikatakan, "Apa yang saya nampak ialah
ketiadaan unified action, dengan izin and coordination from top-down" dan dia
menyebutkan bahawa dia memberi komen ini secara profesional di mana diperhatikan
keputusan-keputusan di peringkat Persekutuan di Pusat tetapi tidak diimplementasikan
di peringkat setiap negeri.

Justeru, begitulah antara perkara yang disebutkan oleh beliau sebagai
kegagalan utama menangani pandemik COVID-19 pada gelombang ketiga ini. Walaupun
kita awal-awalnya saya akui mempunyai prestasi yang agak baik namun respite waktu
yang ada itu tidak dipergunakan seluruhnya, tidak dimanfaatkan sebaiknya untuk
menangani gelombang ke hadapan itu dengan lebih baik lagi, Tuan Yang di-Pertua.

21220

Justeru, kita perhatikan akan perkara ini dan saya terpaksa menyebutkan juga
hendak memperingatkan Dewan yang mulia ini kesihatan adalah jurisdiksinya ataupun
kuasanya kerajaan Federal. Itu kita sedia maklumi. Kalau terbaik pun, at best kerajaan
negeri, state exco atau kalau di Sabah dan Sarawak, Menteri Kesihatannya hanya boleh
memainkan peranan complementary dan supplementary selama ada kerjasama yang
baik.

Justeru, persoalan yang besar yang saya ingin bangkitkan di sini adalah
kegagalan di samping apa yang disebutkan oleh Dr. Mohd Arshil itu adalah apa yang
diistiiahkan oleh mantera WHO dan hari ini cuba diungkapkan oleh Kerajaan Perikatan
Nasional hari ini diistilahkan dengan whole-of-government and whole-of-society
approaches.

Mantera ini bukan untuk diulang sebagai wirid dan zikir begitu sahaja Tuan Yang
di-Pertua. Tolong, ia bukan retorika. Maaf sebab saya menggunakan istilah itu untuk
menyebutkan betapa pentingnya dalam persoalan ini yang kita perhatikan kegagalan ini
bersabit dengan kegagalan kerajaan melalui KKM Putrajayanya untuk benar-benar
memanfaatkan expertise dan kepakaran yang ada di kalangan tokoh-tokoh, clinician,
public health position, epidemiologist, data scientist dan semua kepakaran.

Ini termasuklah dalam bidang-bidang yang lain yang mana akibat daripada itu,
keupayaan dan kapasiti yang ada hanya tertumpu kepada persoalan ataupun keupayaan
di KKM Putrajaya. Saya memerhatikan perkara ini dengan jujurnya kerana saya
berhubungan dengan mereka. Antara lain semalam saya lepaskan satu ciapan Tweet
saya, apabila saya melihat dan memandang kepada Program Pemulihan Negara yang
