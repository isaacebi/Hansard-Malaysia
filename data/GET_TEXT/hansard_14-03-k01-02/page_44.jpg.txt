36 DR.27.07.2021

Membeli nanas di Kuala Sepetang,
Pergi ke pekan sambil berlari,

Ku sangkakan panas hingga ke petang,
Rupa-rupanya hujan di tengah hari.

Akibat daripada pengkhianatan yang dilakukan oleh rakan-rakan dululah di
Pakatan Harapan, Kabinetnya, apa yang berlaku adalah tergendala segala perancangan
Menteri-menteri Pakatan Harapan termasuklah mantan Yang Berhormat Menteri
Kesihatan ini, Tuan Yang di-Pertua.

Antara lainnya, semalam kita saksikan hartal doktor kontrak. Saya ingin
menyinggung persoalan ini pada awalnya. Tuan Yang di-Pertua, antara agenda reform
yang tergendala yang difikirkan oleh The Health Advisory Council, Majlis Penasihat
Kesihatan yang saya tubuhkan dan dipimpin oleh Tan Sri Abu Bakar Suleiman dengan
tujuh magnificent anggota yang antara lainnya menampilkan satu cadangan Suruhanjaya
Perkhidmatan Kesihatan yang akan review, menyemak keseluruhan perkhidmatan
kesihatan. Antaranya...

Tuan Ramkarpal Singh a/l Karpal Singh [Bukit Gelugor]: Yang Berhormat
Kuala Selangor, boleh saya celah? Berkenaan dengan hartal, contract doctors.

Datuk Seri Dr. Haji Dzulkefly bin Ahmad [Kuala Selangor]: Ya, sila Yang
Berhormat Bukit Gelugor.

Tuan Ramkarpal Singh a/l Karpal Singh [Bukit Gelugor]: Sedikit saja.
Datuk Seri Dr. Haji Dzulkefly bin Ahmad [Kuala Selangor]: Tidak apa.

Tuan Ramkarpal Singh a/l Karpal Singh [Bukit Gelugor]: Tadi Yang
Berhormat Kuala Selangor telah menyentuh tentang isu doktor kontrak tersebut.
Semalam kita melihat mereka ada membuat protes. Sekarang akibat atau ekoran
daripada protes tersebut, mereka sekarang menghadapi, dengan izin, disciplinary
proceeding ataupun kemungkinan akan menghadapi discipline proceeding. Juga,
mereka ada disiasat ataupun dikatakan akan disiasat untuk illegal gathering dan
sebagainya.

Apakah pandangan Yang Berhormat Kuala Selangor berkenaan dengan isu ini?
Bukankah doktor-doktor kontrak ini sepatutnya diberi galakan dan sokongan untuk
meneruskan dengan perkhidmatan mereka memandangkan COVID-19 sekarang dan
diberi apa yang kita panggil security of tenure? Apakah pandangan Yang Berhormat
Kuala Selangor?

Dato’ Abdullah Sani bin Abdul Hamid [Kapar]: Yang Berhormat Kuala
Selangor, minta pencelahan.

Tuan Nik Nazmi bin Nik Ahmad [Setiawangsa]: Tuan Yang di-Pertua.

Datuk Seri Dr. Haji Dzulkefly bin Ahmad [Kuala Selangor]: Terima kasih
Yang Berhormat Bukit Gelugor. Saya hendak jawab. Duduk sekejap.

Dato’ Abdullah Sani bin Abdul Hamid [Kapar]: Yang Berhormat Kuala
Selangor, Kapar, Kapar.

Tuan Nik Nazmi bin Nik Ahmad [Setiawangsa]: Setiawangsa.

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Kapar, ya sila. Sila.

Tuan Nik Nazmi bin Nik Ahmad [Setiawangsa]: Terima kasih.

Datuk Seri Dr. Haji Dzulkefly bin Ahmad [Kuala Selangor]: Saya diberi waktu
yang agak mewah sikit hari ini.

Tuan Nik Nazmi bin Nik Ahmad [Setiawangsa]: Terima kasih Tuan Yang di-
Pertua dan Yang Berhormat Kuala Selangor. Ada di antara hujah bila menyebut tentang
masalah doktor kontrak ini mengatakan bahawa kita mempunyai terlalu ramai graduan
perubatan. Akan tetapi, kalau kita memetik sebuah ciapan, “Underfunded, understaffed,
underpaid, overworked, overstretched, overcrowded” bukan daripada orang lain tetapi
daripada Ketua Pengarah Kesihatan kita sendiri pada beberapa tahun yang lepas, ini
menunjukkan masalah kurangnya peruntukan untuk sektor kesihatan.

Jadi, itu sepatutnya menjadi tumpuan kepada pihak kerajaan dalam menangani
masalah doktor kontrak ini. Juga, kita mahu Yang Berhormat Menteri Kesihatan
