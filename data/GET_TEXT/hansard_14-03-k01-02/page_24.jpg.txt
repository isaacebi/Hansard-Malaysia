16 DR.27.07.2021

Hasil penilaian tersebut adalah seperti berikut:-

(i) Malaysia mempunyai sistem keselamatan  kesihatan
bermatlamat jangka panjang melalui pembangunan dan
pelaksanaan Pelan Malaysia Strategy for Emerging Disease
and Public Health Emergencies (MYSED) II Workplan dan
rangka kerja berkaitan;

(ii) Malaysia mempunyai mekanisme yang baik dalam
penyelarasan arahan_ serta kawalan_ kesiapsiagaan
‘ecemasan kesihatan awam yang melibatkan pelbagai
‘ementerian dan agensi berpandukan Arahan No. 20 Majlis
Keselamatan Negara yang diselia oleh Agensi Pengurusan
Bencana Kebangsaan (NADMA), Crisis Preparedness and
Response Centre (CPRC). KKM pula bertindak sebagai
pusat bagi merancang aktiviti kesiapsiagaan pengumpulan
maklumat, serta penyelarasan respons sektor kesihatan;
(iii) ‘erjasama melibatkan pelbagai kementerian agensi terhadap
ancaman keselamatan kesihatan ialah di tahap yang baik di
mana semua kementerian dan agensi yang terlibat dalam
melaksanakan Pelan Malaysia Strategy for Emerging
Disease and Public Health Emergencies (MYSED) Il
Workplan (2013-2021).

Dalam pengurusan pandemik ini secara sistematik dan seragam, Garis
Panduan Pengurusan COVID-19 telah dikeluarkan oleh KKM pada 17 Januari 2020.
Garis panduan ini merangkumi aspek pengurusan klinikal, pengujian makmal,
Surveillance, pencegahan dan kawalan penyakit ataupun pencegahan dan kawalan
jangkitan, aktiviti di pintu masuk antarabangsa, aktiviti pengurusan kes kontak di
lapangan, dan pelaksanaan pemberian vaksin. Garis panduan ini telah dikemas kini
sebanyak enam kali hingga terakhir berdasarkan perkembangan di dalam dan luar
negara supaya kekal relevan.

KKM telah mewujudkan Standard Procedure Operating (SOP) kuarantin wajib
ke atas pengembara yang tiba di Malaysia bagi menghalang penularan jangkitan ke
dalam komuniti daripada individu yang terjangkiti bertujuan melindungi populasi dalam
negara. SOP ini diperketat berikutan terdapat banyak negara seluruh dunia telah
melaporkan penularan VOC dalam komunhiti.

Manakala bagi pengawalan penularan COVID-19 ke dalam negara, mana-mana
individu yang bergejala perlu melakukan ujian saringan COVID-19. Bagi individu yang
positif, mereka akan dihubungi oleh pejabat kesihatan daerah atau diminta terus ke
COVID-19 Assessment Center (CAC) yang berdekatan untuk tindakan lanjut.

Terkini, KKM telah melaksanakan Virtual CAC, Virtual COVID-19 Assessment
Center untuk Greater Klang Valley yang meliputi kawasan-kawasan Selangor, Kuala
Lumpur, Putrajaya, Seremban dan Negeri Sembilan. Manakala kontak rapat yang
dikesan akan di kuarantin bertujuan untuk mengehadkan pergerakan mereka dan
menjalankan pengawasan dan pemerhatian dalam tempoh inkubasi COVID-19 untuk
mengelakkan penularan jangkitan dalam komuniti.

Pelaksanaan perintah kuarantin ini termasuklah di bawah seksyen 15, Akta
Pencegahan dan Pengawalan Penyakit Berjangkit 1998 ataupun Akta 342. Bagi mana-
mana lokaliti yang dikesan mempunyai kadar jangkitan COVID-19 yang tinggi, pihak
kerajaan melaksanakan penutupan atau kawalan sempadan termasuklah apa yang
dipanggil PKP diperketat di kawasan bersasar. Langkah ini bertujuan untuk mengawal
pergerakan keluar masuk penduduk di kawasan berisiko tinggi seterusnya bagi
memutuskan rantaian jangkitan COVID-19.

Tuan Yang di-Pertua, pengaktifan Pusat Kesiapsiagaan dan Tindak Cepat Krisis
(CPRC). KKM telah mengaktifkan bilik gerakan COVID-19 di Pusat Kesiapsiagaan dan
Respon Krisis Kebangsaan pada 23 Januari 2020 bagi menyelaras aktiviti serta
memantau situasi wabak jangkitan COVID-19 dalam dan luar negara dan berfungsi aktif
sehingga kini dan sehingga wabak dapat ditangani.

KKM telah menubuhkan sebanyak 180 buah CAC di seluruh negara bagi
mengendalikan penilaian ke atas individu yang telah dikesan positif selepas menjalani
ujian saringan COVID-19 bertujuan untuk:-

(i) mengenal pasti tahap keterukan ataupun severity pesakit
mengikut kategori satu hingga lima bagi tujuan rawatan
susulan bagi mereka;

