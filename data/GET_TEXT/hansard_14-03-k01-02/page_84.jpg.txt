76 DR.27.07.2021

Dato’ Ngeh Koo Ham [Beruas]: Bersidang penuh 20 hari. Kita semua dapat
peluang untuk berbahas. Itulah cadangan saya.

Timbalan Yang di-Pertua [Dato' Mohd Rashid Hasnon]: Esok, esok. Esok
ada lagi.

4.37 ptg.

Dr. Kelvin Yii Lee Wuen [Bandar Kuching]: Okey, saya mulakan. Sebelum
saya mula, saya ingin mengucapkan tahniah dan menyatakan kebanggaan saya
erhadap doktor-doktor muda...

Datuk Zakaria bin Mohd. Edris @ Tubau [Libaran]: Tuan Yang di-Pertua.

Dr. Kelvin Yii Lee Wuen [Bandar Kuching]: ...Yang telah menunjukkan
‘ematangan bagaimana protes dapat dilakukan secara aman tanpa menjejaskan kualiti
penjagaan pesakit atau patient care. [Tepuk] Ini adalah sebahagian daripada demokrasi
yang sihat dan kita tidak boleh menghalangnya.

Oleh itu, saya menyeru dengan sekeras-kerasnya agar Kementerian Kesihatan
akan memberhentikan semua siasatan ataupun tindakan tatatertib terhadap mana-mana
pihak yang terlibat dalam hartal ini dan ini tidak akan memberikan kesan negatif pada
mana-mana keputusan pada masa depan sama ada HLP, penempatan tetap mahupun
biasiswa pada masa depan.

Yang Berhormat Menteri, saya menghargai bahawa Yang Berhormat Menteri
duduk di sini mendengar. /f you can do one right thing, Yang Berhormat Menteri, tolong
mempertahankan hak dan kebajikan doktor-doktor dan pekerja kesihatan di bawah
seliaan Menteri. [Tepuk] This is your most basic responsibility as a Health Minister.
Protect your fraternity and don’t, jangan menyalahkan mereka kononnya membesar-
besarkan keadaan seperti yang berlaku di Hospital Kiang. Tugas Yang Berhormat adalah
untuk menyiasat, menyelesaikan mana-mana isu, bukan menyalahkan mereka yang
membongkarkan isu ini. Dengan izin, if we fail to protect our healthcare workers, how
are we going to take care of our people, dengan izin?

Tuan Yang di-Pertua, isu kontrak ini telah banyak kali saya bahas di Dewan ini.
Jadi, saya tidak akan mengulangi isu-isu yang sama. Akan tetapi, izinkan saya untuk
memberikan cadangan yang lebih komprehensif untuk view the systematic issue.

Pertama, Kementerian haruslah membuat satu perancangan dan kajian sumber
manusia yang lebih komprehensif. Ini merangkumi keperluan untuk KKM, hospital di
bawah MOHE dan swasta. Kemudian, dasar dibuat berdasarkan keperluan tersebut.

Kedua, rasionalisasi bilangan sekolah perubatan awam dan swasta. Semak
nombor sekolah perubatan yang disenaraikan dalam Jadual Kedua dan kita kena melihat
semula dasar masuk sekolah perubatan.

1640

Ketiga, kita kena menilai semula skop pekerjaan dan latihan kepakaran supaya
untuk menjadi seorang pakar yang lebih spesifik terhadap disiplin yang diceburi. Saya
akan berikan contoh, tidak semua perlu melakukan obstetrical and gynecological selama
empat tahun jika mereka hanya ingin melakukan obstetrics sahaja. So it must be more
specific, it has to be reformed.

Tuan Charles Anthony Santiago [Klang]: Yang Berhormat Kuching, satu
minit.
Dr. Kelvin Yii Lee Wuen [Bandar Kuching]: Tak ada, so sorry. I’m so sorry ya.

Timbalan Yang di-Pertua [Dato' Mohd Rashid Hasnon]: Tak sempat Yang
Berhormat Klang. Yang Berhormat Klang, tidak sempat.

Dr. Kelvin Yii Lee Wuen [Bandar Kuching]: Jadi mungkin kerajaan dapat
membuat satu program latihan kebangsaan. Ini bukan sahaja untuk pakar, tetapi untuk
pegawai-pegawai perubatan secara keseluruhan. Mungkin boleh melatih semula GP
secara besar-besaran. Dapatkan mereka untuk kepakaran dalam maybe family
medicine, penjagaan ... [Tidak jelas], diabetes, NCDs dan lain-lain.

Keempat, hospital KKM dan hospital ‘MOHE’ haruslah mengimplementasikan
satu sistem yang telus yang membolehkan satu rotation system untuk memastikan
penjagaan keperluan dan perkhidmatan pesakit dan latihan adalah bersama dan
seimbang.
