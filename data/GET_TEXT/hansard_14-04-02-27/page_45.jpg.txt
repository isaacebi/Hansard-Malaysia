DR.08.12.2021 35

apabila sesi pengajaran dan pembelajaran di rumah PdPR anak-anak mereka sering
terganggu.

Di Parlimen saya, Jerai antara salah satu lokasi yang tidak mempunyai liputan
rangkaian line telefon ialah di Simpang Empat Kampung Sedaka. Ini bukan soal rangkaian
Internet, tetapi kampung ini masih belum mempunyai line telefon biasa. Sekiranya
kerajaan masih belum mampu untuk melaksanakan rangkaian 5G dengan segera, mohon
disegerakan untuk menaik taraf rangkaian 4G yang lebih baik ke semua kawasan agar
rakyat dapat menikmati capaian Internet dengan baik. Sekian, terima kasih Tuan
Pengerusi.

Tuan Pengerusi [Dato’ Sri Azalina Othman Said]: Yang Berhormat Papar.
Tiada? Yang Berhormat Jerantut.

12.13 tgh.

Dato’ Haji Ahmad Nazlan bin Idris [Jerantut]: Bismillahi Rahmani Rahim.
Assalamualaikum warahmatullahi taala wabarakatuh. Terima kasih Tuan Pengerusi bagi
saya peluang untuk turut sama mengambil bahagian dalam perbahasan peringkat
Jawatankuasa ini untuk Kementerian Komunikasi dan Multimedia. Saya terus kepada
Butiran 020600 — Penerangan (JaPen), di bawah Butiran 06003 — Menaiktaraf Pejabat
Penerangan Negeri, Bahagian dan Daerah Seluruh Negara. Saya ingin bertanya, adakah
dengan peruntukan ini Pejabat-pejabat Penerangan, khususnya di daerah-daerah
terutamanya Daerah Jerantut ini mempunyai kelengkapan, terutamanya dari segi
peralatan.

Apa yang menjadi pengalaman lalu, peralatannya tidak mencukupi. Mungkin
hanya ada satu set. Kalau ada function di daerah itu, atau di Parlimen itu, urusan rasmi
kerajaan, menyebabkan Pejabat Penerangan tidak mampu untuk membantu perjalanan
majlis tersebut.

Keduanya, daripada segi kenderaan. Apakah ianya meliputi kenderaan-
kenderaan yang diberikan kepada setiap daerah agar kerja-kerja yang dilakukan oleh
Pejabat Penerangan Daerah itu dapat berfungsi dengan baik. Juga, peralatan-peralatan
terbaru misalnya kita melihat ada sekarang ini perkembangan di mana parti-parti politik
ini, seolah-olah mengatasi Jabatan Penerangan sendiri dari segi kelengkapannya.

Mereka ada kenderaan yang siap dengan skrin besar untuk memberitahu bila
pilihan raya. Jadi, di Pejabat Penerangan Daerah tiada perkara begini. Apakah ada
pertimbangan dari pihak kementerian agar pihak Pejabat Penerangan Daerah juga
mempunyai kelengkapan seperti ini supaya setiap apa sahaja yang hendak disampaikan
kepada rakyat, maklumat kerajaan itu dapat sampai terus melalui kenderaan seperti ini.

Perkara yang seterusnya ialah Butiran 31003 — Jalinan Digital Negara (JENDELA)
di mana berkaitan dengan jalinan digital negara. Isu yang berkait rapat ialah jalur lebar
berkelajuan tinggi kebangsaan ini merupakan satu saranan atau cadangan yang sangat
baik yang dibuat oleh pihak kerajaan. Cuma kekhuatiran kita ialah beberapa perkara.
Pertamanya daripada segi monopoli.

Hak monopoli ini seolah-olah hanya satu agensi sahaja yang bertanggungjawab
dalam sistem digital ini. Apakah yang berlaku nanti apabila monopoli ini berjalan? Adalah
lebih baik monopoli ini sepatutnya dikawal selia dengan lebih baik agar pihak-pihak lain
juga boleh mengambil bahagian yang sama untuk mengelakkan manipulasi daripada segi
pasaran.

Selain daripada itu juga, saya bimbang perancangannya baik, tetapi daripada segi
pelaksanaan. Pengalaman yang telah lalu kita melihat bila kerajaan membuat
perancangan-perancangan, terutamanya berkaitan dengan sistem komunikasi negara ini,
mereka rakyat di luar bandarlah yang menjadi golongan yang terakhir yang menerimanya.
Banyak masalah, terutamanya di kawasan-kawasan pedalaman, sistem capaian
