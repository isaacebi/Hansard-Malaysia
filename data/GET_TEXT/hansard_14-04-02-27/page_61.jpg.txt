DR.08.12.2021 51

Tuan Pengerusi, banyak pihak juga mempersoalkan kelayakannya dalam
memberikan pendapat profesional dalam ekonomi digital. GLC memerlukan kepakaran
dan idea daripada sektor swasta untuk lebih berkembang dan berdaya saing dalam
industri. Oleh itu, pemimpin sektor swasta bagi industri tertentu yang mempunyai
pengetahuan mendalam dan pengalaman luas amat dialu-alukan menyertai GLC.

Sebagai Ahli Lembaga Pengarah, pelantikan Izzana jelas tersasar daripada
objektif ini. Izzana dalam usia 30-an tidak memiliki rekod menjalankan perniagaan dengan
mana-mana_ syarikat dengan berjaya. Syarikatnya RISE Human Capital telah
diperbadankan hanya pada Januari tahun ini dengan modal berbayar hanya RM1,000.
Beliau merupakan pemilik tunggal dan juga pengarah syarikat. She is the sole owner and
director of the company.

Bolehkah Yang Berhormat Menteri memberitahu Dewan ini bagaimanakah dia
dapat menyumbangkan kepakarannya kepada MDEC? Izzana bukan sahaja dilantik
sebagai Ahli Lembaga Pengarah MDEC, beliau juga merupakan Ahli Lembaga Pengarah
TalentCorp dan juga menganggotai panel pelaburan PERKESO. Berjuta-juta tanah
kerajaan dikendalikan oleh GLCs ini.

Dalam kes PERKESO yang mempunyai aset bernilai RM31.4 bilion ditubuhkan
bagi menyediakan perlindungan kepada jutaan pekerja di negara ini. Oleh itu, pihak yang
mempunyai kuasa melantik ahli lembaga agensi kerajaan dan badan berkanun, perlulah
sangat berhati-hati kerana pelantikan ini merupakan tanggungjawab kepada rakyat dan di
bawah pengawasan rakyat. Jangan pelantikan ini digunakan sebagai political favour atau
ganjaran untuk mendapatkan sokongan.

Tuan Pengerusi, rakyat sedang marah. Saya membangkitkan soalan ini di sini
untuk memberikan peluang kepada Menteri memberi justifikasi. Sekian, terima kasih.

Tuan Pengerusi: Terima kasih. Yang Berhormat Tebrau.

2.59 ptg.

Tuan Steven Choong Shiau Yoon [Tebrau]: Terima kasih Tuan Pengerusi,
mengizinkan saya mengambil bahagian dalam perbahasan ini.

Tuan Pengerusi, di bawah Butiran 030100 — Infrastruktur dan Aplikasi. Baru-baru
ini, Kementerian Komunikasi dan Multimedia melalui Perbadanan Ekonomi Digital
Malaysia (MDEC) telah melancarkan rangkaian 5G pada tahun ini di Kuala Lumpur,
Putrajaya dan Cyberjaya dan pada tahun hadapan akan ditumpukan pula di negeri yang
padat penduduk termasuk Pulau Pinang, Selangor, Johor, Sabah dan Sarawak.

01500

Salah satu tujuan adalah memastikan rakyat mempunyai platform untuk ikuti
perkembangan teknologi digital yang terbaharu atau menjalankan perniagaan secara e-
dagang secara meluas.

Oleh yang demikian Tuan Pengerusi, saya ingin bertanya berapakah pencawang
akan didirikan untuk mencapai matlamat ini di setiap tempat dan di seluruh negara. Berapa
rapatnya kerana ini akan menjadi satu soalan pada rakyat yang biasa yang takutkan
keselamatan mereka dan adakah ini akan merosakkan keindahan alam di taman-taman.
Apakah kesannya kepada orang yang masih menggunakan peranti 3G atau 4G?

Adakah caj perkhidmatan akan meningkat selepas pelaksanaan 5G di semua
kawasan. Macam mana dengan kawasan pedalaman yang kini 3G pun tiada seperti di
Kampung Pasir Salam, Kampung Pendaram, Ladang Lam Heng dan Kampung Perigi
Acheh di Parlimen Tebrau. Jadi, saya kena jawab kepada mereka. Jadi, saya harap ada
jawapan daripada Yang Berhormat Menteri.

Seterusnya, adalah Butiran 020600 — Penerangan (JaPen). Tuan Pengerusi, bagi
butiran ini Jabatan Penerangan merupakan nama yang diguna pakai pada tahun 1950
