DR.08.12.2021 99

Dato’ Mahfuz bin Haji Omar [Pokok Sena]: Hah! Pelik ini projek runding terus
tidak ada maklumat.

Tuan Pengerusi: Yalah, spesifik itu.
Dato’ Mahfuz bin Haji Omar [Pokok Sena]: Ya?
Tuan Pengerusi: Spesifik agaknya. [Ketawa]

Dato’ Mahfuz bin Haji Omar [Pokok Sena]: Saya ingat pegawai boleh beritahu
siapa yang dapat projek tersebut. Apakah keperluan projek tersebut? Apakah keperluan
untuk hendak...

Datuk Seri Rina binti Mohd Harun: Akan tetapi walau bagaimanapun Yang
Berhormat, apa yang saya boleh katakan di sini, setiap projek yang dikeluarkan oleh
kementerian, sudah pasti ia akan memberi manfaat kepada rakyat. Jadi saya harap Yang
Berhormat juga...

Dato’ Mahfuz bin Haji Omar [Pokok Sena]: Apakah manfaat kepada rakyat
untuk hendak ambil persepsikah daripada rakyat kepada Menteri, kepada kerajaan,
kepada kementerian? Kenapakah tidak guna Unit Komunikasi Korporat?

Datuk Seri Rina binti Mohd Harun: Ya, ya. ltulah saya pun hairan daripada mana
Yang Berhormat dapat maklumat sebegitu. Saya kira apa Yang Berhormat sebutkan ini,
dirakamkan dan kita akan semak. Sekiranya tuduhan itu adalah merupakan tuduhan, jadi
saya...

Dato’ Mahfuz bin Haji Omar [Pokok Sena]: Saya bukan tuduh. Saya ada
dokumen.

Datuk Seri Rina binti Mohd Harun: Ya, terima kasih.
Dato’ Mahfuz bin Haji Omar [Pokok Sena]: Saya ada dokumen.

Tuan Pengerusi: Yang Berhormat akan jawab. Silakan. Terima kasih Yang
Berhormat Menteri.

Yang Berhormat-Yang Berhormat semua, masalahnya ialah bahawa wang
sejumlah RM2,506,876,600 untuk Kepala B.48 Anggaran Perbelanjaan Mengurus 2022
jadi sebahagian daripada Jadual hendaklah disetujukan.

[Masalah dikemuka bagi diputuskan, dan disetujukan]
[Kepala B.48 diperintah jadi sebahagian daripada Jadual]

Tuan Pengerusi: Yang Berhormat semua, masalahnya ialah bahawa
perbelanjaan di bawah Kepala P.48 Anggaran Perbelanjaan Pembangunan 2022
hendaklah diluluskan.

[Masalah dikemuka bagi diputuskan, dan disetujukan]

[Kepala P.48 jadi sebahagian daripada Anggaran Perbelanjaan]
[Majlis Mesyuarat bersidang semula]

[Tuan Yang di-Pertua mempengerusikan Mesyuarat]

Tuan Yang di-Pertua: Terima kasih tuan Bentara. Ahli-ahli Yang Berhormat,
Mesyuarat Dewan hari ini ditangguhkan sehingga jam 10.00 pagi, hari Khamis esok, 9
Disember 2021. Assalamualaikum warahmatullahi wabarakatuh, salam sejahtera.

[Dewan ditangguhkan pada pukul 6.25 petang]
