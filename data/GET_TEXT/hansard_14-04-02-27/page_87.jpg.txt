DR.08.12.2021 77

01650

Yang Berhormat Menteri minta kereta baru, kerajaan beri. Yang Berhormat
Menteri minta hias dan ubah suai pejabat, kerajaan beri. Akan tetapi apabila rakyat susah,
apa yang Kementerian Pembangunan Wanita, Keluarga dan Masyarakat serta Keluarga
Malaysia ini lakukan dalam program dan Bajet 2022 ini?

Baru-baru ini timbul isu bahawa lebih 21,000 anak-anak kita yang telah keciciran
sekolah dari bulan Mac 2020 sehingga Julai 2021 disebabkan oleh pelbagai faktor yang
berpunca daripada pandemik COVID-19. Saya nak tanya, apakah program dan
peruntukan yang disediakan oleh Kementerian Pembangunan Wanita, Keluarga dan
Masyarakat untuk memastikan kebajikan mereka ini terjamin.

Saya merujuk kepada butiran yang sama, Butiran 020000 — Kesejahteraan
Wanita, Keluarga dan Masyarakat. Saya setuju dengan Yang Berhormat Batu Kawan dan
juga Yang Berhormat Parit Buntar tentang program bantuan MyKasih Kapital dan saya
mohon penjelasan daripada Yang Berhormat Menteri.

Butiran 030900 — Sosioekonomi Kurang Upaya. Bajet ini tidak ada perubahan.
Memandangkan minggu lepas adalah tahun untuk orang kurang upaya, saya ingin
menjelaskan perkara berikut. Pada 3 Disember merupakan Tahun Orang Kurang Upaya
dan Malaysia pun telah menandatangani konvensyen mengenai hak orang kurang upaya
pada Ogos 2010. Setakat ini, terdapat isu hak asasi manusia yang tidak dipenuhi bagi
mereka yang kurang upaya seperti memastikan satu peratus daripada tenaga kerja
kerajaan dikhaskan untuk orang kurang upaya yang tidak sesuai dengan jangkaan.

Kadar keciciran bagi kanak-kanak OKU adalah kebimbangan utama disebabkan
kekurangan akses ke sekolah untuk kanak-kanak yang menggunakan kerusi roda,
kekurangan kemudahan, program dan kakitangan terlatih untuk membantu kanak-kanak
bermasalah pembelajaran.

Apa yang amat mengecewakan ialah peraturan pendidikan negara bahkan
mengecualikan tidak boleh dididik dari sekolah. Apakah program yang telah diperuntukkan
oleh kerajaan untuk membantu golongan OKU kanak-kanak untuk meningkatkan akses
mereka dan juga mempertahankan hak mereka.

Saya rasa menuju kepada Butiran 030000 — Program Khusus. Di bawah butiran
ini, saya ada nampak peruntukan untuk Sosioekonomi Warga Emas iaitu Butiran 031000,
Butiran 031500 — Pusat Aktiviti Warga Emas (PAWE) dan Butiran 031600 — Unit
Penyayang Warga Emas (UPWE). Saya setuju dengan program ini tetapi masalah warga
emas ialah mereka yang duduk di perumahan warga emas yang tidak berlesen kerana
MCO yang terpanjang. Banyak perumahan yang berlesen dan juga tidak berlesen perlu
ditutup atau tidak cukup dana untuk teruskan beroperasi di masa hadapan. Adakah
tindakan dan adakah peruntukan disediakan untuk membantu perumahan warga emas
yang masih tidak berlesen dan masih terjejas kerana MCO.

Akhir sekali di bawah Butiran 030000 — Program Khusus. Bolehkah kementerian
menjelaskan di manakah bajet untuk gender-based budgeting dan berapa telah
diperuntukkan. Di manakah peruntukan untuk latihan gender dan sokongan institusi yang
akan membantu mangsa-mangsa gangguan seksual. Sekian, terima kasih.

Tuan Pengerusi [Dato' Mohd Rashid Hasnon]: Terima kasih Yang Berhormat
Petaling Jaya. Seterusnya saya jemput Yang Berhormat Jerai.

4.55 ptg.

Tuan Sabri bin Azit [Jerai]: Assalamualaikum warahmatullahi wabarakatuh dan
salam sejahtera. Terima kasih kerana memberi ruang kepada saya, Tuan Pengerusi untuk
menyertai sesi perbahasan Kementerian Pembangunan Wanita, Keluarga dan
Masyarakat. Saya ingin menyentuh berkaitan perkara di bawah B.48 Butiran 020200 —
Pembangunan Wanita. Peruntukan untuk tahun 2022 dilihat berkurang sebanyak
