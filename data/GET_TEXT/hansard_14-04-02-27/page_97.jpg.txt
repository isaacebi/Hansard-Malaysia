DR.08.12.2021 87

Jadi saya berharap polisi kita berubah di mana bantuan ini kita fokuskan untuk
dilaksanakan oleh JKM, bukan oleh pemimpin-pemimpin politik.

Butiran 030800 - Sosioekonomi Keluarga Miskin, Butiran 030900 - Sosioekonomi
Kurang Upaya, Butiran 031100 — Bantuan Am dan Butiran 031200 — Bantuan
Sosioekonomi Lain. Dua butiran ini iaitu Sosioekonomi Keluarga Miskin dan Sosioekonomi
Kurang Upaya ini merangkumi hampir 50 peratus daripada jumlah keseluruhan
perbelanjaan mengurus kementerian. Justeru, terdapat beberapa persoalan yang saya
ingin bangkitkan.

Pertama, saya ingin tahu jumlah keluarga miskin di Labuan yang dibantu dan
jenis-jenis bantuan di bawah Butiran Sosioekonomi Keluarga Miskin dan Butiran
Sosioekonomi Kurang Upaya. Dengan COVID-19 ini, saya ingin tahu berapakah kenaikan
kumpulan B40 ataupun miskin di Labuan yang memerlukan bantuan bulanan? Begitu juga
dengan dua lagi butiran iaitu Butiran Bantuan Am dan Butiran Bantuan Sosioekonomi Lain.
Saya memohon perincian bantuan tersebut.

Ketiga, adakah JKM sudah mengenal pasti mereka yang telah mengalami
masalah mental, khususnya golongan B40 atau berpendapatan rendah di seluruh negara
semasa tempoh pandemik ini dan bantuan yang disediakan?

Keempat dan terakhir Tuan Pengerusi, apakah kaedah yang dirasakan sesuai
oleh JKM dalam memastikan isu kekurangan nutrisi kanak-kanak daripada golongan
keluarga yang terkesan dapat dibantu? Terima kasih.

Tuan Pengerusi: Terima kasih Yang Berhormat Labuan. Yang Berhormat
Merbok, silakan.

5.38 ptg.

Puan Nor Azrina binti Surip [Merbok]: Terima kasih Tuan Pengerusi. Saya
bersetuju dengan Yang Berhormat Labuan. Kementerian Pembangunan Wanita, Keluarga
dan Masyarakat ini adalah kementerian yang seharusnya menjadi kementerian barisan
hadapan dan menerima peruntukan yang munasabah untuk rakyat. Kebajikan rakyat ini
adalah bukan politik murahan.

Saya terus kepada Butiran 030300 — Pembangunan dan Perkembangan Kanak-
kanak. Di bawah butiran ini, apakah yang kementerian usahakan dalam butiran ini,
khususnya dalam membantu isu keciciran dalam perkembangan dan pembangunan
kanak-kanak sepanjang berlakunya pandemik? Apakah program kerjasama dengan
Kementerian Pendidikan dalam menangani isu keciciran yang akan membantutkan
pembangunan dan perkembangan kanak-kanak ini? Ini kerana sebelum ini Yang
Berhormat Menteri pernah menyatakan bahawa lebih 4,000 orang kanak-kanak yang
menjadi yatim atau yatim piatu akibat kematian kedua-dua ibu bapanya kerana COVID-
19. Jadi, sekiranya nama-nama ini boleh diagih-agihkan kepada Parlimen yang terlibat,
maka ia boleh dipantau secara bersama.

Seterusnya Butiran 030400 — Kurang Upaya Pemulihan dalam Komuniti (PDK).
Sekiranya kerajaan ada mengkaji semula elaun kenaikan anak-anak OKU, daripada
RM150 kepada RM300 dan saya juga ingin mencadangkan untuk menaikkan peruntukan
utiliti daripada RM500 hingga ke RM1,000 termasuklah penyelenggaraan bangunan PDK.
Selain daripada itu, memang elaun penyelia dan petugas sebelum ini tidak pernah naik
tetapi sudah naik dan kalau boleh dalam mendepani pandemik dan kos sara hidup yang
sangat tinggi ini, maka sekiranya kementerian boleh berusaha meningkatkan kepada
RM1,500 ataupun RM2,000.

01740

Butiran 031500 — Pusat Aktiviti Warga Emas (PAWE). Terdapat peningkatan di
bawah butiran ini. Yang Berhormat Menteri pernah mengumumkan akan memperluaskan
lagi PAWE daripada jumlah 150 sedia ada kepada semua setiap Parlimen.
