DR.08.12.2021 31

mendukacitakan. Enam peratus sahaja. Apakah pilihan lagi untuk pengguna alam maya?
So, saya rasa perlu ada satu jawapan yang baik dan rancangan jangka panjang yang perlu
dimaklumkan kepada Dewan yang mulia ini.

Tuan Pengerusi, butiran saya yang terakhir adalah Butiran 33000 — Multimedia
Development Corporation (MDEC) yang melihat peruntukan sebanyak RM45 juta. Saya
ingin tahu justifikasi lantikan Wan Izzana Fatimah Zabedah Salleh iaitu anak bekas Ketua
Pergerakan Wanita UMNO sebagai Pengarah Bukan Eksekutif Bebas, Perbadanan
Ekonomi Digital Malaysia ini. Memandangkan beliau ada liabiliti di atas kepala beliau, saya
rasa kami semua perlu ada satu jawapan mengapa lantikan ini dibuat. Hal ini kerana,
memandangkan beliau juga memegang jawatan-jawatan yang lain. Takkanlah negara kita
ini ketandusan pakar-pakar yang boleh duduk dalam MDEC untuk memberikan nasihat
yang baik, bernas dan progresif. Ataupun adakah lantikan ini semata-mata untuk
memuaskan hati beberapa orang yang mungkin sakit hati atau hati mereka terguris
dengan landskap politik di negara kita?

Saya harap saya akan dapat jawapan yang bernas daripada pihak kementerian.
Terima kasih.

Tuan Pengerusi [Dato' Sri Azalina Othman Said]: Yang Berhormat Kuala Krai.

11.56 pg.

Tuan Haji Abdul Latiff bin Abdul Rahman [Kuala Krai]: Bismillahi Rahmani
Rahim. Terima kasih Tuan Pengerusi, kerana memberi peluang kepada saya untuk
mengambil bahagian dalam perbahasan pada peringkat Jawatankuasa bagi Kementerian
Komunikasi dan Multimedia.

Saya mulakan dengan Kepala B.47 pada Butiran 020700 — Penyiaran (RTM).
Tuan Pengerusi, kemunculan internet membawa banyak perubahan dalam landskap
media massa. Media konvensional telah beralih kepada format digital dan membentuk
satu penggabungan media yang mampu menarik minat khalayak terutama golongan
remaja.

Apakah rancangan komprehensif RTM untuk menjadikannya sebagai media
massa utama negara dan pilihan rakyat Malaysia pada saat kemunculan media digital?
Saya mencadangkan RTM lebih fokus kepada penggunaan media baharu agar ia lebih
diterima terutamanya kepada generasi baharu. Dalam masa yang sama, saya menyambut
baik dan mengalu-alukan komitmen RTM dalam menjadikan komunikasi orang kurang
upaya sebagai teras baharu dalam Pelan Transformasi RTM, termasuk meningkatkan
jumlah jurubahasa isyarat untuk program-program utama saluran televisyen RTM.

Kedua, Tuan Pengerusi ialah Butiran 020800 — Pertubuhan Berita Nasional
Malaysia (BERNAMA). Seperti yang kita maklum, maklumat pada hari ini merupakan satu
perkara yang sangat penting kepada kita semua. Maklumat haruslah tepat, cepat dan
semestinya benar. BERNAMA haruslah dibentuk dan dijadikan sebuah sumber berita
yang paling utama. la harus mempunyai elemen-elemen di atas bagi mengungguli berita-
berita utama dan rujukan kepada portal-portal internet lain di Malaysia.

Pada hari ini, kita melihat BERNAMA masih belum berada di tempat teratas
sebagai sumber berita dan rujukan utama. Apakah perancangan kerajaan dalam
meningkatkan peranan BERNAMA sebagai sumber maklumat yang menjadi pilihan utama
rakyat Malaysia?

Tuan Pengerusi, saya merujuk kepada kepala P.47 pada Butiran 01600 —
Cybersecurity Malaysia. Banyak peningkatan dalam butiran ini untuk peruntukan tahun
2022. Apakah peranan utama Cybersecurity Malaysia dan adakah Cybersecurity Malaysia
mempunyai kuasa untuk mengambil tindakan terhadap pesalah-pesalah siber? Apakah
perbezaan antara Cybersecurity Malaysia dengan SKMM dan tidakkah berlaku
pertindihan kuasa antara keduanya? Berapakah jumlah kes dan apakah tindakan yang
