56 DR.08.12.2021

3.19 ptg.

Menteri Komunikasi dan Multimedia [Tan Sri Datuk Seri Panglima Haji
Annuar bin Haji Musa]: Bismillahi Rahmani Rahim. Assalamualaikum warahmatullahi
wabarakatuh. Tuan Pengerusi, terlebih dahulu saya mengucapkan terima kasih kepada
23 orang Ahli-ahli Yang Berhormat yang telah mengambil bahagian akan perbincangan di
peringkat Jawatankuasa bagi perkara-perkara yang terkait di bawah Belanjawan
Mengurus dan Pembangunan Kementerian Komunikasi dan Multimedia.

01520

Sesungguhnya saya perlu mengakui bahawasanya begitu banyak sekali perkara-
perkara yang telah dibangkitkan yang tidak memungkinkan saya menjawabnya di sini satu
persatu. Akan tetapi, saya akan memberikan feedback kepada perkara yang dibangkitkan
itu secara berasingan kepada setiap Yang Berhormat yang bertanya dan saya akan
menggunakan peluang yang ringkas ini untuk menjawab beberapa isu utama yang telah
dibangkitkan.

Pertama sekali, Yang Berhormat Kota Melaka. Saya ambil ini— walaupun
ucapannya ke belakang, tetapi saya fikir perlu saya dahulukan. Nasihat saya kepada Yang
Berhormat, kita sebagai Ahli Parlimen harus teliti dalam membuat satu-satu teguran
kerana ia akan memberikan refleksi yang tidak baik kepada kita sendiri.

Misalnya, mengambil quotation daripada laporan akhbar kemudian dibawa ke
dalam perbincangan tanpa menyemak fakta boleh menjadikan satu argument itu sangat
tersasar kerana dalam data-data belanjawan, itu hanya merujuk kepada peruntukan-
peruntukan daripada consolidated fund yang dibentangkan dalam belanjawan. Akan
tetapi, perancangan-perancangan kerajaan tidak hanya bergantung kepada sumber
kewangan dalam belanjawan, banyak peruntukan secara off-budget.

Yang Berhormat telah merujuk kepada kenyataan saya di Sarawak dan Yang
Berhormat membuat tuduhan seolah-olah saya ini cuba hendak memancing undi dengan
memberikan fakta yang salah. Itu satu tuduhan yang serius, Yang Berhormat. Kita sebagai
Ahli Parlimen dan juga sebagai pentadbir mesti sentiasa mempamerkan
kebertanggungjawaban. Hendak berkempen, boleh berkempen tetapi kita mesti menjaga
decorum dalam kempen untuk memberikan fakta-fakta yang betul.

Oleh kerana Yang Berhormat tersasar— saya ambil masa sedikit agar menjadi
contoh teladan di masa hadapan. Dalam belanjawan kita, yang RM700 juta itu, Yang
Berhormat, merujuk kepada perbelanjaan di bawah point of presence, program-program
fiberisation yang dibiayai secara langsung daripada dana consolidated fund Kementerian
Kewangan dan dibentangkan dalam belanjawan. Akan tetapi, dalam pelaksanaan
program yang berkaitan dengan jalur lebar, sekurang-kurangnya ada tiga sumber yang
besar yang kita gunakan untuk menaikkan taraf bekalan jalur lebar kita.

Selain daripada direct funding, sepertimana yang digunakan untuk point of
presence yang berjumlah RM700 juta dalam belanjawan, kita ada setiap tahun kutipan
hampir RM1.5 bilion di bawah USP Fund dan itu digunakan semula terutama sekali dalam
menaikkan taraf bekalan khidmat jalur lebar di luar-luar bandar dan kawasan terpencil. Ini
kerana USP Fund itu diwujudkan khusus untuk create satu situasi yang lebih balance
kepada penyediaan prasarana perkhidmatan jalur lebar. Dan sebahagian daripada
perbelanjaan di bawah JENDELA menggunakan peruntukan daripada USP b. lItu yang
pertama.

Yang kedua, sumber satu laginya ialah pelaburan yang dibuat oleh syarikat-
syarikat MNO dan telco sendiri yang jumlahnya lebih besar lagi daripada apa yang ada di
bawah USP Fund.

Jadi, gabungan ketiga-tiga ini dilaburkan di Sarawak mencecah hampir RM4 bilion
selain daripada POP di bawah program JENDELA di bawah kelolaan SKMM yang
dilakukan daripada Dana USP dan juga daripada dana syarikat-syarikat.

Jadi, yang saya sebutkan itu ialah pelaburan bagi keseluruhan di negeri Sarawak
sejumlah itu. Fakta-fakta itu adalah fakta-fakta yang verified, bukan fakta yang sengaja
diadakan kononnya, Yang Berhormat kata, untuk hendak kempen. Jadi, nasihat saya
