60 DR.08.12.2021

Tan Sri Datuk Seri Panglima Haji Annuar bin Haji Musa: Nampaknya saya
banyak perkara tidak sempat sentuh. Saya tinggal dua minit sahaja lagi.

Tuan Pengerusi [Dato’ Mohd Rashid Hasnon]: Ada tiga minit.

Tan Sri Datuk Seri Panglima Haji Annuar bin Haji Musa: Okey tidak
mengapalah, sila, sila.

Tuan Ahmad Fahmi bin Mohamed Fadzil [Lembah Pantai]: Berkenaan dengan
Nota Jemaah Menteri, sekiranya saya boleh pohon pertimbangan Yang Berhormat
Menteri untuk masukkan sekali bukan setakat isu monopoli ataupun Single Wholesale
Network dan setakat itu tetapi juga isu technology neutrality mengehadkan perkembangan
spektrum lain selain daripada 26,000, 23,000 megahertz untuk dibangunkan dari 4G ke
5G, sekiranya boleh diberikan komitmen seperti itu. Cadangan saya.

Tan Sri Datuk Seri Panglima Haji Annuar bin Haji Musa: Ya saya faham Yang
Berhormat. Sebenarnya tiga spektrum yang dikhususkan untuk 5G dan exclusively
dikendalikan oleh DNB. Sementara spektrum lain yang sedang digunakan secara
teknikalnya juga sememangnya boleh digunakan untuk 5G. Cuma kalau diberikan
kebebasan atas prinsip spectrum neutrality atau kebebasan tadi itu ....

Tuan Ahmad Fahmi bin Mohamed Fadzil [Lembah Pantai]: Technology
neutrality.

Tan Sri Datuk Seri Panglima Haji Annuar bin Haji Musa: Dianggap sebagai
neutrality, ia akan menjejaskan konsep single wholesale network. Itu sahaja asasnya,
technically memang boleh dilakukan tetapi aspek ini juga sedang kita visit. Kita telah
meninjau konsep-konsep yang dipakai oleh semua negara lain. Akan tetapi pada masa
ini, kerana kita mahukan satu kapasiti yang cukup tinggi, maka tiga spektrum itu
dikhususkan untuk 5G sementara spektrum yang lain digunakan untuk 4G dan kita tutup
3G. Kita membiarkan sebahagian spektrum yang terlibat dengan 2G. Kita merasakan
kaedah begitu menjamin efficiency yang lebih baik tetapi ia pula ada kekangan lain di
mana ia menghalang pemegang-pemegang spektrum yang lain daripada tiga spektrum ini
daripada menggunakannya untuk tujuan 5G. Jadi, itu sahaja yang mungkin boleh kita
tengok secara lebih mendalam.

Tuan Lim Lip Eng [Kepong]: Tentang FINAS dan BERNAMA.

Dato’ Haji Salim Sharif [Jempol]: Okey, sedikit Yang Berhormat Menteri,
Jempol. Sedikit ya. Mengenai dengan DNB ini, saya dapati board of directors-nya
melibatkan warga asing dan adanya mereka adalah bekas daripada telco yang lain.
Apakah kriteria yang membolehkan mereka berada dalam syarikat milikan kerajaan ini.
Dibimbangkan ada perkara yang tidak begitu baik. Kriteria ini, adakah pihak menteri
maklum perkara ini berlaku? Terima kasih.

Tuan Pengerusi [Dato’ Mohd Rashid Hasnon]: Yang Berhormat Menteri, kalau
boleh jawab dan rumuskan.

01540

Tan Sri Datuk Seri Panglima Haji Annuar bin Haji Musa: Terima kasih Tuan
Pengerusi. Kita sedar ada pandangan-pandangan sedemikian. Proses pelantikan ini telah
dilakukan oleh Kementerian Kewangan dengan cukup teliti dan mereka yang dipilih itu
adalah kerana merit yang tertentu. Saya percaya bukanlah seseorang itu lengkap serba-
serbi tetapi daripada sudut penglibatan. Ada yang membangkitkan tentang penglibatan
Bumiputera dalam keputusan dan sebagainya. Sebenarnya itu diberikan perhatian yang
serius oleh Kementerian Kewangan dan ia dijamin tidak melangkaui atau melanggar
mana-mana dasar kerajaan yang sedia ada. Mereka yang diambil itu adalah berdasarkan
kepada kepakaran-kepakaran dan track record mereka dalam bidang yang berkenaan.

Oleh kerana masa dah habis Tuan Pengerusi, saya hendak menyebut sedikit
kerana ada dibangkitkan tentang pelantikan Puan Izzana Salleh sebagai Ahli Lembaga
Pengarah Bukan Eksekutif di MDEC. Saya hendak menjelaskan bahawasanya pelantikan
ini telah pun dibuat oleh Kementerian Kewangan. Walau bagaimanapun saya memberikan
