DR.08.12.2021 1

MALAYSIA
DEWAN RAKYAT
PARLIMEN KEEMPAT BELAS
PENGGAL KEEMPAT
MESYUARAT KEDUA
Rabu, 8 Disember 2021
Mesyuarat dimulakan pada pukul 10.00 pagi
DOA
[Timbalan Yang di-Pertua (Dato’ Mohd Rashid Hasnon)

mempengerusikan Mesyuarat]

JAWAPAN-JAWAPAN LISAN BAGI PERTANYAAN-PERTANYAAN

Timbalan Yang di-Pertua [Dato’ Mohd Rashid Hasnon]: Ahli-ahli Yang
Berhormat.

Datuk Dr. Hasan bin Bahrom [Tampin]: Tuan Yang di-Pertua, cukup kuorum
atau tidak?

Timbalan Yang di-Pertua [Dato’ Mohd Rashid Hasnon]: Siapa yang bertanya
itu?

Datuk Dr. Hasan bin Bahrom [Tampin]: Tampin.

Timbalan Yang di-Pertua [Dato’ Mohd Rashid Hasnon]: Saya minta Bentara
bilang kuorum. Yang Berhormat Tampin, sebahagian besarnya tengah buat RTK-Saliva.
Dengan izin, they will be coming in selepas RTK-Saliva. Saya teruskan. Baik. Ahli-ahli
Yang Berhormat, saya menjemput Yang Berhormat Bukit Gantang — tiada dalam Dewan.

Seterusnya saya menjemput Yang Berhormat Datuk Seri Haji Salahuddin bin
Ayub, Pulai.

[Soalan No. 1 — YB. Dato’ Syed Abu Hussin bin Hafiz Syed Abdul Fasal (Bukit
Gantang) tidak hadir]

2. Datuk Seri Haji Salahuddin bin Ayub [Pulai] minta Menteri Dalam Negeri
menyatakan status Rang Undang-undang Suruhanjaya Bebas Aduan Salah Laku Polis.

Timbalan Menteri Dalam Negeri Il [Tuan Jonathan bin Yasin]: Terima kasih
Tuan Yang di-Pertua, Yang Berhormat Pulai. Tuan Yang di-Pertua, pada 18 Julai 2019,
Rang undang-undang Suruhanjaya Bebas Aduan Salah Laku Polis (IPCMC) 2019 telah
dibentangkan untuk bacaan kali pertama di Parlimen oleh mantan Menteri Undang-
undang di Jabatan Perdana Menteri.

Walau bagaimanapun, susulan pertukaran kerajaan pada 1 Mac 2020, Mesyuarat
Jemaah Menteri atau MJM pada 1 April 2020 telah bersetuju supaya tanggungjawab RUU
IPCMC diserahkan kepada Kementerian Dalam Negeri dan dibentangkan semula di
Parlimen setelah mendapat persetujuan Jemaah Menteri.
