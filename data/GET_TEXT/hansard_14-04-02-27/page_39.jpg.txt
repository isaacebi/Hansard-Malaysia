DR.08.12.2021 29

11.45 pg.

Tuan Ahmad Fahmi bin Mohamed Fadzil [Lembah Pantai]: Terima kasih Tuan
Pengerusi. Saya ingin mulakan dengan menyentuh sama seperti Yang Berhormat Port
Dickson tadi berkenaan dengan 5G. Saya juga mengalu-alukan kenyataan Yang
Berhormat Menteri bahawa kerajaan mempertimbangkan cara yang lain untuk
melaksanakan 5G. Ini kerana kalau kita lihat, isu monopoli bukan setakat oleh syarikat
DNB tetapi persoalan yang dibangkitkan oleh Timbalan Menteri Komunikasi dan
Multimedia sendiri tentang kewajaran spektrum itu diberi kepada DNB dan bukannya
kepada Suruhanjaya Komunikasi dan Multimedia Malaysia (SKMM).

Maka saya pohon penjelasan daripada Yang Berhormat Menteri, adakah boleh
diambil semula dan diserah kepada SKMM? Seperti Yang Berhormat Menteri sendiri
sebut sewaktu perbahasan di peringkat dasar tentang bagaimana kerajaan boleh
menerima jumlah antara RM5 bilion ke RM15 bilion dari jualan terus spektrum tersebut.
Jadi ini akan mendatangkan satu keuntungan kepada kerajaan dan juga rakyat Malaysia
secara terus berbanding dengan DNB yang pada waktu ini kita cuma tahu dia ada hutang.
Dia belum lagi ada income.

Jelas bila dibaca laporan-laporan media, di mana MNO ataupun syarikat-syarikat
telekomunikasi belum lagi bersedia untuk menandatangani apa-apa perjanjian. Malah kita
lihat usaha keras dilakukan, saya difahamkan oleh pihak SKMM sendiri untuk menggesa
syarikat-syarikat telekomunikasi ini menandatangani perjanjian tersebut tetapi tidak
berganjak. Maka kita lihat apa yang disebut atau apa yang dibayangkan oleh Yang
Berhormat Port Dickson tadi, kita risau ia menjadi satu realiti di mana hutang demi hutang
dikumpul tetapi tanpa ada, orang kata, business model yang jelas. Apakah masa depan
bagi syarikat seperti itu?

Saya dalam keadaan kita melalui Pilihan Raya Umum DUN Sarawak juga ingin
menyentuh tentang jalur lebar dan juga dari segi pelaksanaan 4G. Kalau kita lihat, SKMM
pada 30 September yang lalu menyatakan bahawa liputan 4G di seluruh negara telah
mencecah 94 peratus dan pada 5 Disember yang lalu, Yang Berhormat Menteri sendiri
menyatakan liputan Internet 4G di Sarawak akan capai 92 peratus menjelang tahun 2022.

Akan tetapi, SOP yang kita baca daripada SPR sendiri menyatakan bahawa 78
peratus daripada DUN di Sarawak mempunyai kadar liputan 4G yang rendah. Tujuh puluh
lapan peratus. Ini bermaksud 64 daripada 82 DUN di Sarawak mempunyai liputan 4G
yang rendah. Memang jelas ini yang berlaku. Kenapakah Dana USP, contohnya, tidak
digunakan untuk menyegerakan, ataupun seperti yang disebut oleh sahabat saya tadi,
kalau di Asajaya ada menara tetapi tidak aktif? Jadi, apakah sebenarnya masalah yang
berlaku?

Saya juga ingin menyentuh berhubung dengan 5G juga iaitu ada disebut sebelum
ini isu technology neutrality tentang spektrum ini. Saya pohon Yang Berhormat Menteri
sekiranya boleh dibincangkan juga dan membenarkan spektrum lain yang sebelum ini
boleh dibangunkan dari 2G ke 3G ke 4G dibenarkan untuk dibangunkan kepada 5G juga
sekiranya boleh dipertimbangkan. Ini penting kerana— ia seperti kita ada sebidang tanah
dan tanah itu kita boleh bina apa sahaja tetapi tidak boleh bina rumah, contoh, walaupun
memang sesuai untuk dijadikan rumah. Jadi, saya harap isu technology neutrality ini
boleh kita atasi untuk kKemakmuran negara dan untuk manfaat Keluarga Malaysia.

Akhir sekali, saya ingin bertanya kepada Yang Berhormat Menteri tentang Butiran
01600 — Cybersecurity Malaysia dan juga Butiran 030400 — Perlindungan Data Peribadi
(JPDP).
01150

Sebelum ini kita dengar bagaimana ada beberapa kes high-profile, dikatakan
kecurian data (data leak) yang berlaku. Adakah Yang Berhormat Menteri boleh

memberikan penjelasan tentang apakah status siasatan ataupun kajian ataupun dapatan
daripada CyberSecurity Malaysia tentang tahap kebocoran maklumat yang berlaku
