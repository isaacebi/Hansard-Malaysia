22 DR.08.12.2021

Timbalan Yang di-Pertua [Dato' Mohd Rashid Hasnon]: Terima kasih. Soalan
jawab lisan seterusnya, you tidak boleh more than three. Minta maaf Yang Berhormat
Kulai. Saya jemput Yang Berhormat Setiawangsa.

12. Tuan Nik Nazmi bin Nik Ahmad [Setiawangsa] minta Menteri Sumber Manusia
menyatakan mengapakah PERKESO yang ditubuhkan di bawah Akta Keselamatan Sosial
Pekerja (1971) terlibat di dalam skim insurans kenderaan penjawat awam dan
MyFutureJobs.

Timbalan Menteri Sumber Manusia [Datuk Haji Awang bin Hashim]: Bismillahi
Rahmani Rahim, Assalamualaikum warahmatullahi wabarakatuh. Terima kasih Tuan
Yang di-Pertua. Terima kasih sahabat saya daripada Setiawangsa.

Jadi, bagi berkaitan dengan soalan yang dibangkitkan ini bagi meningkatkan dana
pelaburan, kerajaan melalui PERKESO telah mengambil langkah untuk melabur dalam
Skim Insurans Kenderaan Penjawat Awam berdasarkan kepada peruntukan seksyen 75
Akta Keselamatan Sosial Pekerja 1969 [Akta 4] yang memperuntukkan wang pertubuhan
yang tidak digunakan dengan segera hendaklah dilaburkan. Manakala MyFutureJobs
adalah portal pekerjaan nasional yang diperkenalkan untuk membantu majikan dan
pencari kerja mendapatkan pekerjaan.

Pada 18 Disember 2019, Kabinet telah meluluskan Sistem Insurans Pekerjaan
(SIP) yang dijalankan oleh PERKESO bagi melaksanakan peranan perkhidmatan
pekerjaan awam untuk semua tenaga kerja yang menggantikan JOBS Malaysia.

Kerajaan pada 15 Jun 2020 melalui Inisiatif PENJANA, MyFutureJobs mempunyai
mandat untuk menjadi satu portal padanan pekerjaan nasional yang bertindak sebagai
platform pasaran buruh aktif. Portal ini adalah terbuka kepada awam dan boleh dilayari
secara percuma. Tiada sebarang cas dikenakan kepada pencari kerja dan majikan yang
berdaftar dan menggunakan portal MyFutureJobs berbanding penyedia perkhidmatan
pekerjaan swasta yang lain.

Semenjak pelancaran MyFutureJobs pada tahun 2020 sehingga 12 November
2021, seramai 1.25 juta jumlah pencari kerja telah akses ataupun telah didaftarkan dalam
MyFutureJobs dan seramai 414,339 orang pencari kerja telah berjaya mendapat
pekerjaan walaupun baharu diperkenalkan dalam tahun ini.

Sesungguhnya pencapaian portal MyFutureJobs sewajarnya perlu dihargai dan
pastinya pihak kementerian akan terus menerus meningkatkan lagi usahanya melalui
agensinya iaitu PERKESO dan akan terus menambah baik daripada semasa ke semasa.
Sekian, terima kasih.

Timbalan Yang di-Pertua [Dato' Mohd Rashid Hasnon]: Soalan tambahan
pertama. Sila Yang Berhormat Setiawangsa.

Tuan Nik Nazmi bin Nik Ahmad [Setiawangsa]: Terima kasih Yang Berhormat
Timbalan Menteri. Pertama sekali Setiawangsa ingin bertanya, berapakah jumlah wang
yang dibelanjakan untuk operasi MyFutureJobs?

Kedua, apakah semakan atau pantauan yang dibuat supaya kita melihat
MyFutureJobs ini benar-benar berkesan. Oleh sebab kita terima banyak aduan daripada
pemohon bahawa mereka sukar mendapat kerja dan majikan hanya menggunakan
MyFutureJobs ini supaya mereka mendapat subsidi upah daripada pihak kerajaan.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Setiawangsa. Sila Yang Berhormat Timbalan Menteri.

Datuk Haji Awang bin Hashim: Terima kasih sahabat daripada Setiawangsa
terima kasih. Alhamdulillah dengan soalan ini boleh kita merungkaikan kekusutan yang
berlaku di antara majikan dan pekerja.

MyFutureJobs ini bukan sahaja selain daripada jumlah yang dibangkitkan berapa
perbelanjaan untuk kita bina MyFutureJobs punya portal ini. Yang itu kita tunggu selepas
