16 DR.08.12.2021

9. Dato’ Sri Azalina Othman Said [Pengerang] minta Menteri Dalam Negeri
menyatakan kadar vaksinasi tahanan di semua tempat tahanan pada ketika ini dan
langkah-langkah proaktif kerajaan dalam memastikan tahanan di semua tempat tahanan
akan mendapat vaksinasi.

Timbalan Menteri Dalam Negeri II [Tuan Jonathan bin Yasin]: Terima kasih
Tuan Yang di-Pertua, terima kasih kepada Yang Berhormat Pengerang. Tuan Yang di-
Pertua, untuk makluman Ahli Yang Berhormat, statistik Jabatan Penjara Malaysia
sehingga 7 Disember 2021, menunjukkan seramai 53,299 orang atau bersamaan dengan
79.71 peratus orang banduan telah lengkap menerima vaksin dos dua dan dos tunggal
dan yang selebihnya telah mendapat dos satu berjumlah 6,262 orang. Kementerian Dalam
Negeri melalui Jabatan Penjara Malaysia telah mengambil langkah proaktif bagi
melaksanakan Program Pemberian Vaksinasi COVID-19 kepada banduan.

01100

Ini terbukti apabila program pemberian vaksinasi telah pun dilaksanakan secara
berperingkat bermula beberapa bulan yang lepas sehingga berjaya mencapai jumlah yang
tinggi dalam tempoh beberapa bulan sahaja. Inisiatif ini juga telah digerakkan di peringkat
negeri dan kerjasama pihak Kementerian Kesihatan Malaysia di mana pemberian suntikan
vaksin COVID-19 dilaksanakan oleh pejabat kesihatan daerah yang berhampiran. Dalam
masa yang sama, program ini akan terus dilaksanakan dan diperhebatkan dari semasa
ke semasa di bawah Program Vaksinasi COVID-19, immunisation task force atau CITF.

Untuk makluman Yang Berhormat, di depot tahanan Imigresen seluruh negara
sehingga 10 November 2021, yang telah divaksin dan telah menerima dos satu adalah
berjumlah 18,385 orang dan yang telah mendapat dos kedua adalah seramai 5,748 orang.
Sekian, Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Soalan tambahan
pertama, sila Yang Berhormat Pengerang.

Dato’ Sri Azalina Othman Said [Pengerang]: Terima kasih Yang Berhormat
Timbalan Menteri dan juga saya ucap terima kasih kerana mereka di dalam penjara tidak
dianaktirikan. Soalan saya seterusnya kepada Yang Berhormat Timbalan Menteri ialah,
apakah dasar kerajaan terhadap golongan sedemikian yang ditahan? Pertama sekali,
mereka yang di dalam tahanan imigresen, adakah mereka divaksin? Kedua, mereka yang
ditahan dalam kategori reman, adakah mereka juga divaksin? Paling akhir Tuan Yang di-
Pertua, mereka dalam death row, kematian, yang 1,000 lebih moratorium, adakah mereka
diberikan COVID-19 vaksin ataupun tidak?

Tuan Jonathan bin Yasin: Tuan Yang di-Pertua, oleh kerana soalan itu sangat
spesifik, kita akan beri jawapan bertulis kepada Yang Berhormat Pengerang.

Timbalan Yang di-Pertua [Dato’ Mohd Rashid Hasnon]: Baik, terima kasih.
Soalan tambahan kedua, saya jemput Yang Berhormat Kota Raja.

Tuan Mohamad bin Sabu [Kota Raja]: Tuan Yang di-Pertua, seperti yang
diketahui, penjara ini penuh sesak dan di antara penyebaran awal COVID-19 di Malaysia
ini, Penjara Kajang dan Penjara Alor Setar. Untuk mengelakkan kesesakan di pusat
tahanan dan penjara, apakah kerajaan bercadang— sudah buat pun tetapi tambahkan lagi
— membebaskan mereka yang tidak serius tuduhan untuk digantikan dengan khidmat
masyarakat.

Ini seperti yang dilakukan di Amerika dan negara-negara Eropah yang lain yang
dinilai tidak lagi berbahaya, maka dibebaskan awal untuk mengelakkan kesesakan
penjara supaya penyebaran COVID-19 ini dapat dikawal dan mereka digantikan dengan
khidmat masyarakat. Apakah kerajaan bercadang untuk berbuat demikian?

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kota Raja. Sila Yang Berhormat Timbalan Menteri.

Tuan Jonathan bin Yasin: Terima kasih Yang Berhormat Kota Raja. Sebenarnya
di negara kita sudah pun melaksanakan pelepasan banduan secara berlesen bagi mereka
