DR.08.12.2021 69

pendapatan keluarga. Saya mohon kepada kementerian ini supaya program ini dibawa
ke kawasan Libaran demi melahirkan usahawan wanita di kawasan ini.

Terima kasih Tuan Pengerusi. Assalamualaikum.

Tuan Pengerusi [Dato’ Mohd Rashid Hasnon]: Terima kasih Yang Berhormat
Libaran. Seterusnya Yang Berhormat Parit Buntar.

4.15 ptg.

Datuk Seri Dr. Mujahid Yusof Rawa [Parit Buntar]: Terima kasih kepada Tuan
Pengerusi. Saya ada beberapa butiran yang saya hendak minta penjelasan daripada
Menteri.

Pertama, untuk membuat satu penilaian kepada satu program berpandukan
kepada Butiran 020200 iaitu program kedua di bawah Kesejahteraan Wanita, Keluarga
dan Masyarakat. Tadi telah disinggung oleh rakan saya tentang apa yang dinamakan
sebagai MyKasih Kapital. Saya difahamkan peruntukan itu adalah sebahagian daripada
rangsangan untuk empower wanita. Lebih kurang dalam RM5 juta, saya difahamkan
begitu.

Namun, daripada aduan yang kita dapat melalui media sosial yang tidak terjawab
oleh Yang Berhormat Menteri dan saya mohon mendapat jawapannya pada petang ini
iaitu program yang sepatutnya mereka para usahawan wanita ini mendapat RM1,000
tetapi dibuat aduan bahawa hanya— bukan buat aduan tetapi dicakap dalam media sosial
secara open begitu, mereka hanya dapat RM500. So, itu satu soalan yang perlu diberi
penjelasan. Kemudian juga difahamkan mereka untuk mendapat RM1,000 itu yang
akhirnya mereka dapat RM500, dia kena pergi satu kursus yang disediakan di mana
kursus itu pula mereka terpaksa bayar RM1,300.

Jadi, saya tidak mahulah Yang Berhormat Menteri ini nanti dianggap bagi tangan
kanan, lepas itu ambil tangan kiri daripada poket yang memberi itu. Jadi, saya rasa
perkara ini perlu diberi penjelasan agar perkara tersebut dapat dilunaskan seperti mana
yang layak seperti yang ditetapkan ya.

Kedua, saya masuk kepada penjenayahan perkahwinan kanak-kanak ataupun
Butiran 010200 di mana saya boleh faham Yang Berhormat Menteri sukar untuk membuat
satu undang-undang yang mengehadkan umur perkahwinan kanak-kanak kerana kita ada
masalah di peringkat negeri-negeri yang mengizinkan perkahwinan di bawah umur. Saya
tahu perkara tersebut sebab dahulu kita pernah buat satu komiti khas untuk
membincangkan soal perkahwinan bawah umur ini yang mana ia sangat kompleks, Tuan
Pengerusi, melibatkan negeri-negeri. So, engagement— dan ada isu-isu latar belakang
hukum hakam agama.

Walaupun dalam konteks itu kita telah mendapat pandangan para ulama dan para
mufti yang menyatakan bahawa apa yang harus itu boleh sahaja kita haramkan kalau ia
memerlukan satu maslahat. Bukan satu benda yang haram kita hendak halal atau yang
halal kita hendak haram tetapi benda harus yang boleh kita haramkan dalam konteks
siasah syariah bagi memelihara kepentingan kanak-kanak. Kesannya sangat panjang
khususnya hari ini dalam konteks COVID-19 yang mana takut-takut perkahwinan bawah
umur ini akan menjadi satu perdagangan kerana susahnya hidup dan akhirnya
merosakkan masa depan kanak-kanak. So, boleh diberi sedikit penjelasan. Selagi Yang
Berhormat Menteri tidak selesai engagement dengan pelbagai pihak khususnya pihak-
pihak yang di peringkat negeri agama, maka selagi itu apa sahaja undang-undang yang
kita hendak buat tidak akan tercapai.

Seterusnya, Butiran 030000 atau Butiran 031400 -— Membanteras
Pemerdagangan Orang. Ini pun satu yang mungkin tidak ramai highlight bahawa baru-
baru ini, Jabatan Negara Amerika Syarikat telah meletakkan Malaysia dalam konteks
pemerdagangan manusia ini pada tahap tiga, third tier. Ini sangat menyedihkan kerana
