DR.08.12.2021 11

Pelajaran Malaysia dan Sijil Tinggi Pelajaran Malaysia kepada dua segmen pendidikan
iaitu akademik dan bidang latihan kemahiran.

KPLB melalui JAKOA juga menjalinkan kerjasama_ strategik bersama
Kementerian Pengajian Tinggi (KPT) dan Kementerian Pendidikan Malaysia (KPM) yang
melibatkan institusi pengajian tinggi awam dan swasta seperti Universiti Teknologi Mara
(UITM), Institut Pendidikan Guru Malaysia, Universiti Kuala Lumpur dan German-
Malaysian Institute.

01040

Berdasarkan kepada maklumat kerjaya di kalangan masyarakat Orang Asli dari
tahun 2010 hingga 2021, dengan terbahagi kepada sektor awam dan swasta, dalam
sektor awam pada tahun 2010, seramai 1,416 orang. Manakala tahun 2021, seramai
3,281 orang. Ini telah menunjukkan peningkatan sektor awam sebanyak 56.8 peratus.

Bagi sektor swasta pula, pada tahun 2010 seramai 722 orang dan bagi tahun 2021
seramai 1,555 orang. Ini pula telah menunjukkan peningkatan 53 peratus. Selain itu,
melalui kerjasama bersama Kementerian Sumber Manusia, masyarakat Orang Asli
diberikan pendedahan dan menceburi bidang kemahiran dan kerjaya melalui Program
Penjana PERKESO iaitu MyFutureJobs. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Soalan tambahan yang pertama, sila Yang Berhormat
Cameron Highlands.

Tuan Ramli bin Dato' Mohd Nor [Cameron Highlands]: Pada awal bulan
November, Yang Amat Berhormat Perdana Menteri ada menyatakan ada inisiatif knas
untuk laluan masyarakat Orang Asli ke Universiti Pertahanan Nasional. Adakah program-
program begini akan dipanjangkan kepada IPTA-IPTA awam di masa akan datang
sebagaimana yang telah dilaksanakan semasa Dasar Ekonomi Baru dahulu?

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Cameron Highlands. Sila Yang Berhormat Timbalan Menteri menjawab.

Dato’ Sri Haji Abdul Rahman bin Mohamad: Terima kasih Tuan Yang di-Pertua
dan terima kasih Yang Berhormat Cameron Highlands. Sebenarnya laluan khas
kemasukan pelajar Orang Asli ini, kita telah laksanakan pada September 2021 iaitu di
UPNM. Seramai empat orang setakat ini yang telah melalui program itu iaitu seorang asasi
dan tiga orang ijazah sarjana muda.

Selain daripada UPNM, laluan khas kemasukan bagi pelajar Orang Asli juga
disediakan oleh IPTA dan IPTS seperti Universiti Malaysia Pahang, UNITEN, Universiti
Teknologi MARA, Institut Pendidikan Guru Malaysia, Universiti Kuala Lumpur dan
German-Malaysian Institute. Selain itu juga, kerjasama bersama antara intake UTM dan
laluan khas bagi pelajar Orang Asli bagi kursus teknologi. Ini akan ditawarkan
kemasukannya pada tahun 2022. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih. Soalan
tambahan kedua, saya jemput Yang Berhormat Pasir Gudang.

Tuan Hassan bin Abdul Karim [Pasir Gudang]: Terima kasih Tuan Yang di-
Pertua. Yang Berhormat Timbalan Menteri, adakah Kementerian Pembangunan Luar
Bandar berhubung soal Orang Asli, bercadang pada jangka panjangnyalah untuk
meminda Perkara 153 Perlembagaan Persekutuan khususnya Perkara 153(2) untuk
memasukkan Orang Asli supaya menikmati keistimewaan pendidikan dan perjawatan
profesional? Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Pasir Gudang. Sila Yang Berhormat Timbalan Menteri.

Dato’ Sri Haji Abdul Rahman bin Mohamad: Terima kasih Tuan Yang di-Pertua
dan terima kasih Yang Berhormat Pasir Gudang. Setakat ini, Perkara 163 adalah perkara
