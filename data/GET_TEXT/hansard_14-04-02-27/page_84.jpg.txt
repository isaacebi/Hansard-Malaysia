74 DR.08.12.2021

Tuan Pengerusi, saya teruskan dengan Butiran 031100 — Bantuan Am dan Butiran
031200 — Bantuan Sosioekonomi Lain. Saya ingin tahu di manakah letaknya RM2 juta
yang diumumkan oleh Yang Berhormat Menteri untuk 2,000 orang penerima yang
berkelayakan dalam program bantuan daripada pihak kementerian yang telah disebut oleh
Yang Berhormat Segambut dan Yang Berhormat Parit Buntar yang dikatakan modal yang
diumumkan adalah RM1,000 tetapi yang berjaya hanya diberitahu RM500 akan diberikan.
Itu pun bukan tahun ini tetapi tahun hadapan.

Saya rasa ada cadangan lain. Ada peluang lain untuk kerajaan sendiri
menganjurkan program seperti ini, program keusahawanan ini. Tuan Pengerusi, kerajaan
sendiri ada Institut Keusahawanan Negara (INSKEN) yang sudah ada trainer atau pelatih
yang hebat belaka. Apakah kriteria syarikat swasta yang Yang Berhormat Menteri pilih
dan terus percaya kos yang rendah yang ditetapbkan anggaran dalam RM50 sehingga
RM100 di INSKEN ini boleh untuk digunakan untuk kursus satu hingga dua hari. Jadi yang
juga boleh di-sponsor oleh pihak kementerian. Maka, saya ingin tahu adakah benar yang
dijanjikan RM1,000 akan dibayar RM500 dan jika ya, adakah ia akan dibayar tahun depan
dan jika ya, mengapa bukan tahun ini.

Tuan Pengerusi, seterusnya saya menyentuh Butiran 020200 — Pembangunan
Wanita. Saya tidak nampak perkataan Skuad Wanita Anti Jenayah (Skuad WAJA) ini
dalam Belanjawan 2022. Walaupun ada modul di bawah kementerian ini yang diberikan
kepada semua wanita, kira-kira 30,000 lebih wanita yang mendaftar untuk menjadi ahli
dalam Skuad WAJA ini. Skuad WAJA ini memang dah wujud sebelum ini. Kita nampak
ada banyak perkongsian gambar-gambar, program-program sebelum ini dengan nama
yang sama, yang dihadiri oleh ramai anggota Kabinet, Menteri dan Timbalan Menteri
sebelah sana, Yang Berhormat Ketereh pun pernah ada. Muka dia ada atas banner dalam
program Skuad WAJA ini.

So, saya mohon kalau ia satu program yang recycle, kita tidak perlu dengan
gahnya buat program pelancaran konon. Walhal, sebelum ini memang sudah ada. Akan
tetapi, saya juga ingin tahu apakah KPI Skuad WAJA ini. Ini kerana saya nampak bulan
Jun tahun ini, Skuad WAJA juga terlibat dalam program untuk mengagihkan Bakul
Makanan. Jika, ya siapa yang sponsor Bakul Makanan tersebut? Adakah daripada pihak
kementerian ataupun dari NGO dan jika benar, adakah ini tanggungjawab mereka. Saya
mohon satu penjelasan daripada pihak kementerian.

Tuan Pengerusi, saya menyentuh Butiran 010200 — Dasar dan Perancangan
Strategik.

01640

Sejauh manakah pelan_ strategik kebangsaan bagi menangani punca
perkahwinan bawah umur hari ini? Seramai 445 kanak-kanak tercicir dari sekolah untuk
berkahwin. Apakah komen dan pendirian pihak kementerian mengenai isu ini?

Kes bunuh diri. Tuan Pengerusi, dalam satu jawapan Yang Berhormat Menteri
menyatakan bahawa tiada pendakwaan yang akan diambil terhadap kes cubaan bunuh
diri dari bulan Mac 2020 sehingga Ogos 2021. Namun, jawapan yang saya terima
daripada KDN di bulan September menunjukkan 398 orang telah didakwa dari tahun 2020
sehingga Jun tahun ini. Saya hendak tahu siapa yang mengelirukan Dewan? Adakah
benar cubaan bunuh ini didakwa ataupun ada moratorium? Ini disebabkan saya mendapat
jawapan yang berbeza daripada dua kementerian yang lain di Parlimen ini.

Tuan Pengerusi, seterusnya saya ingin juga ...

Tuan Pengerusi [Dato’ Mohd Rashid Hasnon]: Minta rumuskan. Masa sudah
tamat.

Puan Kasthuriraani a/p Patto [Batu Kawan]: Di bawah Dasar dan Perancangan
Strategik ini untuk bertanyakan kepada pihak Yang Berhormat Menteri. Saya difahamkan
bahawa tahun ini Rang Undang-undang Akta Gangguan Seksual akan dibentangkan.
Namun setakat ini belum lagi apa-apa taklimat bersama dengan Ahli-ahli Parlimen
Pembangkang mahupun BEBAS untuk kami memberikan input seperti yang dilakukan
