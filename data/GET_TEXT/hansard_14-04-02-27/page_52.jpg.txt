42 DR.08.12.2021

ucapkan kepada Yang Berhormat Menteri kerana dengan izin Allah, dapat melaksanakan
pada kali ini. Sudah dua, tiga tahun kita dengar tetapi a/hamdulillah pada zaman Yang
Berhormat Menteri dari Ketereh, kita yakin dan percaya dengan pengalaman yang luas
yang ada pada Yang Berhormat Menteri, dapat dilaksanakan dengan jayanya.

JENDELA kini dalam fasa meningkatkan liputan jalur lebar mudah alih 4G,
daripada 91.8 peratus kepada 96.9 peratus di kawasan berpenduduk. JENDELA
diperkenalkan dengan tujuan untuk memberi kemudahan akses kepada rakyat Malaysia
menerusi perkhidmatan jalur lebar yang berkualiti. Sekali gus membuka jalan bagi
peralihan digital negara ke arah teknologi 5G.

Saya difahamkan bahawa JENDELA melibatkan peruntukan kira-kira RM21 bilion
dan perlaksanaannya yang akan dibuat dalam beberapa fasa. Bagi meneruskan matlamat
beberapa pelan terdahulu yang ditetapkan, Pelan Gentian Optik dan Kesalinghubungan
Negara (NFCP). Persoalannya ialah, sejauh manakah ia membantu rakyat dalam
menghasilkan capaian Internet meliputi kawasan-kawasan pedalaman seperti kami di
Baling? Tuan Pengerusi dan juga Yang Berhormat Menteri, kawasan kami di Baling ini
sudah letih. Panjat pokok petai Tuan Pengerusi, panjat reban, panjat gunung untuk
memasang booster demi mendapatkan line 3G.

Jadi, saya harap nilai eksport e-dagang pada tahun 2020 dilaporkan adalah
sebanyak RM4.166 bilion. Kementerian Komunikasi dan Multimedia memperuntukkan
sejumlah RM1.736 bilion bagi tahun 2021 dan 2022 untuk perbelanjaan pembangunan.
Namun di Baling, peniaga-peniaga online mengadu kepada saya bahawa jualan mereka
jatuh, drop begitu dahsyat kerana Facebook mengenakan syarat yang ketat dan
restriction-nya, dengan izin, yang amat-amat stringent ke atas peniaga-peniaga online
sehingga menyukarkan mereka untuk hendak iklankan produk-produk di Baling.

Tuan Pengerusi, jual kerepek di Baling, jual ubat rambut, jual majun, jual ubat kuat
dan produk-produk SME yang di kawasan luar bandar di Baling pun susah pada hari ini
untuk mereka mencari makan. Harapan mereka para peniaga online ini, setelah pandemik
COVID-19, MCO agar dapat mempermudahkan urusan periklanan mereka melalui
Facebook, ADS dan laman sosial yang lain.

Jadi, saya harap, apa yang bakal dilaksanakan oleh kementerian, ini semua akan
dapat diselesaikan. Kesian mereka, knususnya anak-anak muda yang berniaga online di
seluruh negara. Apatah lagi di kawasan- kawasan luar bandar seperti di Baling. Saya ada
71 orang anak-anak muda ada perniagaan online. Saya menjemput Yang Berhormat
Menteri datang, jumpa mereka, bagi taklimat kepada mereka.

Apakah yang sedang dilakukan oleh kementerian untuk mereka, juga tolong
menguar-uarkan kepada hampir 670 ribu orang klien mereka. Saya juga ingin bertanyakan
kepada Yang Berhormat Menteri, platform radio TV pula dilihat semakin tidak relevan
kepada generasi TikTok yang menghabiskan masa dengan telefon ataupun handphone.
Apa strategi jangka masa pendek dan panjang kerajaan, RTM juga dalam mendampingi
generasi muda dalam menerapkan segala aspek aspirasi- aspirasi kerajaan?
Terutamanya dalam kita mendepani generasi muda 18 tahun yang akan keluar mengundi
bagi memilih kerajaan yang akan menerajui generasi masa hadapan. Jadi soalan saya,
apakah tindakan yang boleh kita lakukan untuk kita?

Bukanlah saya kata RTM tidak bagus. Bagus. Akan tetapi hari ini generasi muda,
mereka hanya ada telefon. Telefon itulah RTM nya, telefon itulah ASTRO nya, telefon
itulah CNN nya, telefon itulah segala-galanya untuk mereka. Jadi, saya harap kementerian
akan mainkan peranan yang proaktif. Saya yakin dan percaya sekali lagi, Yang Berhormat
Menteri seorang Menteri Kanan yang mempunyai pengalaman yang begitu luas dalam hal
ini. Saya harap Yang Berhormat Menteri dapat melaksanakan. Adakan satu legasi Yang
Berhormat Menteri apabila meninggalkan kementerian ini suatu hari nanti.

Akhir sekali, 2.0 saya hendak bertanya kepada Yang Berhormat Menteri, Butiran
030000 — Infrastruktur Telekomunikasi dan Ekonomi Digital. Kita lihat kerugian lebih RM10
juta, kecurian kabel, peralatan komunikasi di seluruh negara. Kehilangan kabel dan
peralatan komunikasi ini pada menara komunikasi ini telah menyebabkan berlaku
gangguan-gangguan talian di towers kami di Baling. Ini semuanya berlaku kerana towers
