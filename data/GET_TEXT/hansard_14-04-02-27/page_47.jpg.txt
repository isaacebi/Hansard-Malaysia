DR.08.12.2021 37

Malaysia itu dimasukkan dalam Perlembagaan Persekutuan, maka secara perlembagaan,
secara perundangan Hari Malaysia itu perlulah dan hendaklah diraikan ataupun diadakan
pada masa yang telah ditetapkan dalam perlembagaan.

Oleh sebab itu kalau selama ini difikirkan ataupun secara pentadbirannya hanya
diraikan di Kota Kinabalu ataupun di Kuching, maka saya ingin bertanya kepada Yang
Berhormat Menteri, apakah kerajaan pada tahun hadapan nanti bercadang ataupun telah
merencanakan ataupun telah merencanakan untuk mengadakan sambutan Hari Malaysia
di ibu kota Kuala Lumpur mahupun di Pusat Pentadbiran Putrajaya?

Pada Tuaran, masa sudah tiba, pada ketika pada tahun ini, satu perubahan yang
besar apabila nanti mudah-mudahan pada minggu depan, apabila dibentangkan pindaan
Perlembagaan Artikel 1(2) itu dikembalikan kedudukan sebenarnya Persekutuan Tanah
Melayu ataupun negeri-negeri di Persekutuan Tanah Melayu ataupun Semenanjung
Malaysia ini dan negeri-negeri Sabah dan Sarawak ini dikembalikan seperti asal dalam
perlembagaan kita.

Pada masa yang sama dipinda juga Artikel 1(2) berkenaan dengan takrifan
Persekutuan dan akhirnya Hari Malaysia itu dan sebagainya dan kejayaan ini diluluskan
pada tahun ini, pada minggu depan. Tahun depanlah permulaannya kita mahu membina
Malaysia sepertimana yang telah termaktub dalam Perjanjian Malaysia 1963.

Jadi Yang Berhormat Menteri, adakah kerajaan mahu mempertimbangkan ini?
Oleh sebab setakat ini masih lagi ada persoalan, apa itu Hari Malaysia? Kenapa mahu
diraikan di sini dan sebagainya? Ini kerana bukan setakat di Sabah, bukan hubungan
setakat di Sarawak dan sebagainya.

Saya juga ingin bertanya, apabila nanti diadakan sambutan Hari Malaysia di ibu
kota Kuala Lumpur ini, apakah program-program penting yang akan diletakkan di situ?
Apakah Yang Berhormat Menteri akan mempertimbangkan supaya diadakan pameran
yang besar-besaran tentang proses dan bagaimana kita telah membina Malaysia ini, telah
membentuk Malaysia ini? Sejak dari mulanya, cabaran-cabaran yang kita telah hadapi,
perjanjian-perjanjian, perakuan-perakuan, jaminan-jaminan yang telah dibuat dan
sebagainya.

Ini supaya kita dapat memahami keunikan tempat-tempat tertentu di Malaysia, di
Sabah dan Sarawak dan sebagainya. Kenapa pentadbiran itu ada sedikit kelainan dan
sebagainya. Oleh sebab sekiranya ini semuanya tidak dibuat Yang Berhormat, masih lagi
persoalan bermacam-macam. Oleh sebab itu ada permasalahan kita, kita tidak mahu
mencapai matlamat untuk mendirikan dan membina sebuah negara Malaysia yang
bersatu padu, yang bangga dengan negaranya. Tuan Pengerusi, itu sahaja. Terima kasih.

Tuan Pengerusi [Dato’ Sri Azalina Othman Said]: Yang Berhormat Papar.

12.24 tgh.

Tuan Haji Ahmad bin Hassan [Papar]: Terima kasih Tuan Pengerusi.
Assalamualaikum warahmatullahi wabarakatuh. ketohadan, da jia hao. B.47, Butiran
040300 — MERS 999. Tahun lalu diperuntukkan RM100 juta namun tahun ini tiada
peruntukan di bawah butiran ini. Saya mohon penjelasan. Pada bulan September yang
lalu, berlaku satu insiden di mana empat sekeluarga rentung dalam kebakaran di Taman
Hungab, Penampang. Kejadian ini amat menyedihkan apabila kita dimaklumkan berlaku
kelewatan tindak balas kecemasan oleh MERS, oleh kerana SOP yang tidak sistematik.

Tidak sepatutnya isu kecemasan seperti ini yang terjadi di Sabah perlu dirujuk ke
Kuala Lumpur terlebih dahulu hingga mengambil masa untuk menyelamatkan mangsa
yang terperangkap. Justeru, saya ingin bertanya, adakah prosedur operasi standard atau
SOP Sistem Tindak Balas Kecemasan Malaysia (MERS) 999 di Sabah telah dikaji semula
agar bantuan terus disambung kepada pihak yang berkaitan dan daerah yang berdekatan.
