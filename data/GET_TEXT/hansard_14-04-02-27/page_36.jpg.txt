26 DR.08.12.2021

XX) Yang Berhormat Baling;

xxi) | Yang Berhormat Wangsa Maju;

(

(

(xxii) | Yang Berhormat Tebrau;

(xxiii) | Yang Berhormat Kota Melaka; dan
(

xxiv) Yang Berhormat Tumpat.

Tuan Sanisvara Nethaji Rayer a/l Rajaji [Jelutong]: Tuan Pengerusi, isu
peraturan. Sebelum Yang Berhormat Port Dickson berbahas. Saya pun mengambil
kesempatan, memandangkan Yang Berhormat Port Dickson ada. Saya berharap Yang
Berhormat Port Dickson juga akan menyokong perkara yang dibangkitkan. Kelmarin,
Menteri Perpaduan Negara telah menjawab satu soalan. Saya membangkitkan perkara
ini di bawah Peraturan 18(1) iaitu perkara berkepentingan awam yang dikehendaki
disegerakan iaitu menjawab soalan mengatakan bahawa disebabkan oleh penularan
varian Omicron, perarakan semasa Thaipusam dan Chingay akan dibatalkan atau
dilarang.

Maka, saya telah memasukkan satu usul memohon supaya perkara_ ini
dibahaskan. Sebabnya ialah selepas berita itu dilaporkan, terdapat banyak maklum balas,
rintihan, aduan dan ketidakpuasan hati rakyat di luar sana yang bertanya kalau Pilihan
Raya Dewan Undangan Negeri di Melaka boleh diadakan, Pilihan Raya Dewan Undangan
Negeri Sarawak boleh diteruskan. Memandangkan juga 95 peratus daripada orang
dewasa di Malaysia telah pun menerima suntikan vaksin, kenapakah larangan ini
dilakukan, diarahkan oleh kementerian? la juga boleh menyebabkan kegusaran serta
masalah-masalah lain yang boleh menggugat keharmonian di negara kita.

Tuan Pengerusi [Dato’ Mohd Rashid Hasnon]: Baik. Terima kasih Yang
Berhormat Jelutong.

Tuan Sanisvara Nethaji Rayer a/l Rajaji [Jelutong]: Jadi, saya berharap supaya
notis usul saya ini akan diterima dan dibenarkan untuk dibahaskan. Saya akan
menggunakan kesempatan ini untuk merayu kepada Kementerian Kesihatan bagi semua
pihak Ahli-ahli Pembangkang di sebelah ini dan juga kepada Kementerian Perpaduan
Negara supaya menyemak semula keputusan itu. Kalau Pilihan Raya Melaka, Pilihan
Raya Sarawak boleh dibenarkan dengan SOP-SOP yang ketat. Saya cuma merayu
supaya perarakan semasa Thaipusam dan Chingay dibenarkan dengan pematuhan SOP
yang ketat.

Satu lagi perkara. Menteri Perpaduan Negara telah mengatakan bahawa tidak
ada perarakan akan dibenarkan iaitu perarakan Silver Chariot dan juga Kavadi tetapi SOP
yang ketat akan dikenakan. Untuk makluman Tuan Pengerusi, kemuncak perayaan
Thaipusam dan Chingay ialah perarakan Kavadi, Silver Chariot dan Chingay. Kalau tidak
ada perarakan, tidak ada sebarang perayaan. Jadi, saya memohon untuk perbetulkan
perkara itu, merayu supaya perkara itu diberi perhatian. Sebelum Dewan Yang Mulia ini
ditangguhkan. Untuk makluman Tuan Pengerusi, kedua-dua perayaan ini akan berlaku
pada tahun hadapan, satu pada bulan Januari dan satu lagi pada bulan Februari.

Tuan Pengerusi [Dato’ Mohd Rashid Hasnon]: Baik. Terima kasih.

Tuan Sanisvara Nethaji Rayer a/l Rajaji [Jelutong]: So, cuma rayuan saya
adalah supaya usul saya diterima dan dibahaskan dengan segera. Terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Jelutong dengan usul tersebut akan diterima oleh Pejabat Yang Dipertua. Nanti keputusan
akan dimaklumkan kemudian.

Tuan Sanisvara Nethaji Rayer a/l Rajaji [Jelutong]: Terima kasih. Telah pun
dihantar pagi tadi.

Tuan Pengerusi [Dato’ Mohd Rashid Hasnon]: Baik. Terima kasih. Ahli-ahli
Yang Berhormat. Kepala Bekalan B.47 dan Kepala Pembangunan P.47 di bawah
