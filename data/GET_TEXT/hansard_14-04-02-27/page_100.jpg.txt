90 DR.08.12.2021

Wanita, Keluarga dan Masyarakat. Dipersilakan Yang Berhormat Menteri untuk
menjawab. Selama 20 minit. Saya syorkan agar kalau pembahas tidak ada, maka dijawab
secara bertulis kecuali Yang Berhormat Menteri berpendapat perkara itu adalah perkara
yang mendesak. Silakan.

5.49 ptg.

Menteri Pembangunan Wanita, Keluarga dan Masyarakat [Datuk Seri Rina
binti Mohd Harun]: Bismillahi Rahmani Rahim, terima kasih saya ucapkan kepada Tuan
Pengerusi. Assalamualaikum warahmatullahi wabarakatuh, salam sejahtera, salam
Keluarga Malaysia.

Tuan Pengerusi, terlebih dahulu saya mengambil kesempatan ini untuk
mengucapkan terima kasih kepada Tuan Pengerusi dan seramai 21 orang Ahli-ahli Yang
Berhormat yang telah mengambil bahagian dalam sesi perbahasan Rang Undang-undang
Perbekalan 2022 di peringkat Jawatankuasa. /nsya-Allah, segala cadangan, pandangan
dan teguran oleh Ahli-ahli Yang Berhormat amat dihargai dan akan diberi perhatian yang
sewajarnya.

01750

Sebagaimana Tuan Pengerusi sedia maklum, bagi tahun 2022 Kementerian
Pembangunan Wanita, Keluarga dan Masyarakat telah diperuntukkan sebanyak RM2.68
bilion. Daripada jumlah ini, sebanyak RM2.5 bilion adalah di bawah peruntukan mengurus
manakala RM175.42 juta di bawah peruntukan pembangunan. Malah daripada jumlah
tersebut, kementerian turut mendapat pertambahan peruntukan sebanyak RM116 juta
iaitu pertambahan sebanyak 4.56 peratus.

Selepas dua tahun mengharungi kesukaran akibat pandemik COVID-19, rakyat
memerlukan bantuan dan sokongan kerajaan untuk bangkit semula. Alhamdulillah, Bajet
2022 adalah bajet yang sangat prihatin terhadap kebajikan rakyat, terutama yang
memerlukan bantuan selari dengan tema Belanjawan 2022 iaitu “Keluarga Malaysia
Makmur dan Sejahtera”. Saya mengucapkan terima kasih dan penghargaan kepada
kerajaan atas keprihatinan menambah baik bantuan yang disebutkan.

Tuan Pengerusi, memahami rakyat terpaksa bergelut dalam situasi ekonomi yang
getir hari ini kementerian telah mengkhususkan sebanyak 71 peratus atau RM1.772 bilion
daripada jumlah peruntukan RM2.5 bilion belanja mengurus kepada bantuan kebajikan
bagi membantu mereka yang memerlukan untuk meneruskan kelangsungan hidup.
Daripada RM1.772 bilion banyak disebutkan tadi banyak disebutkan tadi yang berkaitan
dengan warga emas. Bantuan warga emas adalah bantuan yang paling tinggi iaitu
RM607.2 juta diikuti oleh elaun pekerja OKU iaitu sebanyak RM434.5 juta dan diikuti oleh
bantuan-bantuan lain yang telah disediakan.

Dalam belanjawan ini juga kerajaan telah memutuskan menaikkan Pendapatan
Garis Kemiskinan daripada 980 iaitu garis kemiskinan pada tahun 2016 kepada
Pendapatan Garis Kemiskinan Makanan 2019 iaitu 1,169 yang melibatkan kenaikan
tambahan RM200 juta. Selain daripada itu kenaikan ini juga adalah kenaikan-kenaikan
untuk membantu keluarga khidmat bantu di rumah bagi OKU dan warga emas juga telah
dinaikkan sebanyak RM12.31 juta iaitu RM17.8 juta bagi tahun 2022 berbanding RM5.49
juta pada tahun 2021.

Kenaikan ini adalah bagi menampung kos agih sagu hati kepada sukarelawan
khidmat bantu di rumah daripada RM150 kepada RM400 sebulan bagi sekali lawatan
untuk empat orang klien dengan kekerapan lawatan empat kali sebulan bagi setiap
minggu serta sagu hati, buah tangan kepada klien dalam bentuk barangan keperluan
kepada klien daripada RM30 kepada RM80 sebulan.

Di samping itu, kerajaan tidak pernah melupakan sumbangan petugas-petugas
kebajikan kepada masyarakat. Buktinya kerajaan telah bersetuju untuk memberikan
bayaran insentif sebanyak RM200 bagi penjagaan warga emas, orang kurang upaya,
orang papa dan pesakit mental yang bertugas di 24 institusi kebajikan di bawah JKM.
Insentif kepada pembantu pembangunan masyarakat Gred 19 dan juga pembantu
