24 DR.08.12.2021

Datuk Haji Awang bin Hashim: Terima kasih. Kita mendapat data dari Jabatan
Perangkaan ataupun DOSM berkenaan dengan pencari-pencari kerja. Jadi, salah satu
rangsangan kerajaan ataupun tindakan kerajaan bagi mereka mendapat kerja dengan kita
menyediakan seperti portal MyFutureJobs.

Kedua, kita membantu gig ekonomi ataupun e-hailing ini yang terlibat dalam e-
hailing ini dengan memberi perlindungan kepada mereka supaya mereka lebih
bersemangat. Bila berlaku sesuatu musibah ketika mereka menjalankan kerja seperti
mana kerajaan telah mengumumkan bahawa subsidi ataupun skim bantuan kepada
mereka yang mendaftar sebagai pencarum OBS ini diberi subsidi ataupun bantuan
sehingga 70 peratus subsidi yang mereka masuk sebagai pencarum hanya mengeluarkan
30 peratus.

01130

Jadi, kalaulah berlaku dalam masa setahun, apa-apa musibah ketika itu, mereka
akan dilindungi. Bukan sahaja mereka, mungkin kalau mereka ada keluarga, anak-anak
mereka juga dilindungi berdasarkan pada skim-skim yang ditawarkan oleh Kementerian
Sumber Manusia melalui agensinya yang ada, dipanggil segmentation ataupun
segmentasi perlindungan pencarum yang mereka mendapat benefits. Jadi, sekian terima
kasih.

Timbalan Yang di-Pertua [Dato’ Mohd Rashid Hasnon]: Terima kasih. Dengan
ini Ahli-ahli Yang Berhormat, tamatlah sesi untuk Waktu Pertanyaan-pertanyaan Bagi
Jawab Lisan pada hari ini. Terima kasih Ahli-ahli Yang Berhormat. Usul.

[Sesi Pertanyaan-pertanyaan Bagi Jawab Lisan tamat]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

11.31 pg.

Timbalan Menteri di Jabatan Perdana Menteri (Tugas-tugas Khas) [Datuk
Mastura binti Tan Sri Dato’ Mohd Yazid]: Tuan Yang di-Pertua,

“Mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan ditangguhkan
sehingga selesai dibahas dan  diputuskan dalam __ peringkat
Jawatankuasa Kementerian Komunikasi dan Multimedia dan
Kementerian Pembangunan Wanita, Keluarga dan Masyarakat bagi
Rang Undang-undang Perbekalan 2022 dan Usul Anggaran
Perbelanjaan Pembangunan 2022 dan selepas itu Majlis Mesyuarat akan
ditangguhkan sehingga jam 10 pagi, hari Khamis, 9 Disember 2021”.

Timbalan Yang di-Pertua [Dato’ Mohd Rashid Hasnon]: Ada _ yang
menyokong?

Timbalan Menteri Pendidikan II [Datuk Mohamad bin Alamin]: Tuan Yang di-
Pertua, saya menyokong.

Timbalan Yang di-Pertua [Dato’ Mohd Rashid Hasnon]: Baik. Terima kasih
Ahli-ahli Yang Berhormat, sekarang saya kemukakan masalah kepada Majlis untuk
diputuskan. Masalahnya ialah usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]
