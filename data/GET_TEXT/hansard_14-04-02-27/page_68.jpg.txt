58 DR.08.12.2021

Daripada segi teknikal, Ericsson telah mencadangkan teknologi rangkaian
ramalan dan autonomi next generation yang kalis masa hadapan ataupun future-proof
yang mampan dengan fungsi keselamatan siber yang jitu. Daripada segi komersial,
Ericsson telah menawarkan harga paling kompetitif berbanding tawaran kedua terbaik.
Dari segi sosioekonomi pula, Ericsson telah memberi komitmen kepada program
pembangunan sosioekonomi paling berimpak melalui pelaburan-pelaburan yang
dilakukannya.

Jadi, ada kriteria-kriteria di situ yang telah dilakukan, maka Ericsson dipilih dalam
proses tender yang diuruskan oleh Kementerian Kewangan. Jadi, sebenarnya tidaklah
ada perkara apa-apa yang dirahsiakan pun.

Cuma, saya hendak menyebutkan, saya mengakui bahawa pada masa ini
keputusan untuk menggunakan konsep single wholesale network itu sedang berjalan.
Proses rundingan antara DNB dengan telco dan MNO juga sedang berjalan dengan
dikawal selia rundingannya oleh MCMC.

01530

Sementara proses itu berjalan, sebagai sebuah kerajaan yang prihatin, kerajaan
pimpinan Yang Amat Berhormat Perdana Menteri telah mengambil pendekatan untuk
mendengar segala keluhan dan pandangan termasuk daripada Ahli-ahli Parlimen
pembangkang dan juga telah meminta supaya DNB membuat engagement dengan wakil-
wakil rakyat, backbenchers dan juga pihak pembangkang, juga diminta supaya mereka
memberikan update kepada Jemaah Menteri.

Berdasarkan kepada engagement yang telah dilakukan itu, Jemaah Menteri
berpandangan ada asas untuk Jemaah Menteri diberikan penjelasan lebih lanjut sebelum
apa-apa keputusan hendak mengubah, kalau hendak diubah, hendak mengubah apa
yang diputuskan setakat ini, di mana negara kita memilih model single wholesale network
system dengan membentuk sebuah syarikat milik penuh kerajaan untuk mengendalikan
pembinaan prasarana sementara syarikat-syarikat telco akan melaksanakan tindakan
ataupun peranan untuk menjalankan perniagaan 5G runcit. Wholesale dikendalikan oleh
DNB.

Tuan Ahmad Fahmi bin Mohamed Fadzil [Lembah Pantai]: [Bangun]

Tan Sri Datuk Seri Panglima Haji Annuar bin Haji Musa: Jadi itu yang
diputuskan setakat ini. Jadi berdasarkan kepada feedback yang datang, kerajaan
mengambil pendekatan bersikap terbuka dan memberi peluang untuk perkara ini
dibincang dan di-revisit. Belum ada sebarang keputusan muktamad mengenai perkara
tersebut. Sila.

Tuan Ahmad Fahmi bin Mohamed Fadzil [Lembah Pantai]: Terima kasih Yang
Berhormat Menteri. Terima kasih Tuan Pengerusi. Ringkas sahaja. Yang Berhormat
Menteri sebelum ini pernah sebut yang pihak Digital Nasional Berhad (DNB) ingin
mengadakan perbincangan ataupun pertemuan dengan Ahli-ahli Parlimen termasuk dari
blok pembangkang.

Setakat ini saya rasa mereka belum datang bertemu dengan kami. Mereka cuba
hendak jumpa dengan saya direct tetapi saya rasa kurang sesuai. Marilah jumpa kami di
Parlimen contohnya seperti yang dibuat dengan backbenchers. Jadi mungkin Yang
Berhormat Menteri boleh sampaikan kepada mereka kerana mesej daripada Yang
Berhormat Menteri itu sudah beberapa minggu yang lalu.

Jadi itu yang pertama. Itu mesej yang saya hendak sampaikan. Kalau Yang
Berhormat Menteri boleh minta mereka datang ke Parlimen dan kita boleh luangkan masa
untuk bertemu dengan mereka di Parlimen beramai-ramai.

Tuan Pengerusi [Dato’ Mohd Rashid Hasnon]: Terima kasih Yang Berhormat
Lembah Pantai.

Tan Sri Datuk Seri Panglima Haji Annuar bin Haji Musa: Boleh, insya-Allah
malah itu yang saya hasratkan kerana mereka sudah ada buat dengan backbenchers,
tidak memadai. Mereka harus juga buat dengan pembangkang. Kita mahu transparent
