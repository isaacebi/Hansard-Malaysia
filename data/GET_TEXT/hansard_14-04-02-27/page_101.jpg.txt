DR.08.12.2021 91

perawatan kebajikan Gred U11 dan U14 membabitkan implikasi kewangan sebanyak
RM2.43 juta dan dijangka memberi manfaat kepada 1,000 orang.

Tuan Pengerusi, soalan daripada Ahli-ahli Yang Berhormat banyak bertanyakan
tentang isu-isu yang saya lihat tadi banyak berkisar daripada warga emas daripada OKU.
Seperti yang telah disebutkan tadi oleh Yang Berhormat dari Kuala Krai yang menanyakan
tentang majlis MKBOKU yang diminta untuk supaya merentasi kementerian serta harus
diperkasakan pelaksanaan MKBOKU ini.

Jadi, untuk makluman Yang Berhormat, penubuhan MKBOKU ini yang seperti
dinyatakan di bawah seksyen 31, Akta Orang Kurang Upaya 2008 yang telah dilancarkan
pada tahun 2008 itu adalah salah satu lagi untuk membincangkan isu-isu OKU di peringkat
atasan kerana majlis ini dipengerusikan oleh Yang Berhormat Menteri Kementerian
Pembangunan Wanita, Keluarga dan Masyarakat sendiri. Matlamat penubuhan MKBOKU
ini adalah selaras dengan Dasar Orang Kurang Upaya dan Pelan Tindakan Orang Kurang
Upaya dalam masyarakat

Untuk menyampai matlamat ini satu usaha kolektif telah dibuat oleh majlis
dengan menggunakan pendekatan multi-sectoral dan multi-collaboration dengan agensi-
agensi berkaitan yang lain. Jadi ia bila mengadakan majlis ini ia bukan sahaja terdiri
daripada agensi-agensi di bawah kementerian tetapi juga dilantik daripada golongan
NGO, aktivis dan juga wakilnya daripada agensi serta kementerian-kementerian lain.

Ini kerana fungsi utama MBOKU ini adalah untuk menyelia pelaksanaan dasar
negara dan pelan tindakan negara pergi berhubung dengan OKU untuk membuat syor
kepada kerajaan mengenai perkara-perkara yang berhubungan dengan OKU seperti
sokongan, penjagaan, perlindungan, rehabilitasi, pembangunan dan kesejahteraan OKU.

Selain daripada mesyuarat yang diadakan, ia bukan sahaja sekadar mesyuarat.
Diadakan juga jawatankuasa-jawatankuasa yang dibentuk yang dipengerusikan oleh
Yang Berbahagia KSU kementerian. Jadi, jawatankuasa juga ada diwujudkan seperti
Jawatankuasa Reka Bentuk Sejagat dan Alam Bina, Jawatankuasa Pengangkutan,
Jawatankuasa Pekerjaan dan juga pendidikan.

Dalam masa yang sama saya juga mengambil maklum tentang Yang Berhormat
Kuala Krai yang sebut tentang pusat aktiviti warga emas ya. Di sini saya suka juga untuk
memaklumkan kepada semua Ahli Yang Berhormat tentang pusat aktiviti warga emas.
Sehingga kini pusat aktiviti warga emas yang ada di negara kita yang berjumlah 152 yang
terdapat di 140 Parlimen. Jadi masih ada lagi 88 Parlimen yang belum ada lagi pusat
aktiviti warga emas. Jadi saya mengalu-alukan daripada Ahli-ahli Parlimen yang ada di
sini kalau saya boleh bacakan senarai Parlimen-parlimen yang belum mempunyai pusat
aktiviti warga emas.

Saya mengambil contoh kalau di Kelantan masih ada lagi dari Kota Bharu,
Kubang Kerian dan Ketereh. Di Pulau Pinang sendiri, di Bagan, Batu Kawan, Nibong
Tebal, Bukit Bendera, Tanjong Jelutong, Bukit Gelugor yang masih...

Puan Kasthuriraani a/p Patto [Batu Kawan]: Yang Berhormat Menteri, Batu
Kawan dah masukkan permohonan masih tunggu kelulusan dari Putrajaya.

Datuk Seri Rina binti Mohd Harun: Ya. Jadi ini yang senarai yang saya ada.
Jadi, inilah saya hendak maklumkan juga kepada semua Ahli Parlimen.

Puan Kasthuriraani a/p Patto [Batu Kawan]: Saya masih menunggu kelulusan
daripada Putrajaya.

Datuk Seri Rina binti Mohd Harun: Kalau begitu Yang Berhormat Batu Kawan
nanti saya semak tentang...

Puan Kasthuriraani a/p Patto [Batu Kawan]: Terima kasih.

Datuk Seri Rina binti Mohd Harun: Ya. Jadi ini saya hendak beritahu juga
kepada Ahli-ahli Parlimen semua supaya mengambil inisiatif untuk mewujudkan pusat
