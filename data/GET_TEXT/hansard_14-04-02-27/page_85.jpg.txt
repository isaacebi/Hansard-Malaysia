DR.08.12.2021 75

oleh Yang Berhormat Santubong, Menteri Undang-undang dan Hal Ehwal Parlimen yang
hari ini mengadakan taklimat untuk Undi 18, tempoh hari untuk MA63.

Maka, saya ingin mengingatkan kepada Yang Berhormat Menteri, kami bukan
musuh anda. Kami mahukan satu rang undang-undang yang baik untuk semua. Jangan
kita sudah bentangkan, nampak ada kelompangan, ada /acuna dalam rang undang-
undang tersebut. Maka harus ditarik balik untuk buat pindaan, pergi ke Jabatan Peguam
Negara, pergi sini, pergi sana, maka hilang satu hari nanti. Saya tidak mahu satu keadaan
macam itu. Jadi, saya harap Yang Berhormat Menteri dalam tempoh masa ini, buatlah
satu taklimat, jemputlah kami Ahli Parlimen Pembangkang untuk memberikan komitmen
kami untuk memberikan input.

Last point Tuan Pengerusi, Butiran 00800 — Pejabat Kebajikan Masyarakat
Negeri/Daerah. Saya ingin tahu, berapakah peruntukan secara keseluruhan bagi negeri
Pulau Pinang, pejabat-pejabat JKM negeri Pulau Pinang terutama sekali JKM di SPT dan
SPS?

Saya juga ingin menyentuh sistem pengisian borang JKM 18 ini. Saya rasa ada
ruang untuk penambahbaikan. Masa COVID-19, banyak kali pejabat ditutup, pegawai pun
tidak boleh keluar. So, pemohon JKM yang betul-betul perlukan bantuan, mereka akan
hanya mencari Yang Berhormat. Maka saya ingin mencadangkan, satu ruang dengan
kakitangan yang dapat bertutur dalam pelbagai bahasa Tamil, Cina, dialek-dialek di Sabah
dan Sarawak, untuk membantu pemohon mengisi borang JKM.

Pada masa yang sama, daripada kita terus menggunakan kertas dalam era IR 4.0
ini, saya ingin mencadangkan peranti diberikan kepada pegawai untuk scan dokumen-
dokumen, scan IC, scan kad OKU apabila lawatan dibuat bersama dengan pejabat Yang
Berhormat untuk melicinkan proses permohonan bantuan kebajikan agar tidak perlu dua,
tiga kali ambil gambar, pergi print lagi. Kita just scan sahaja. Kalau boleh bawa portable
printer, lagi baik.

Saya harap saya akan dapat jawapan yang baik daripada pihak kementerian.
Sekian, terima kasih.

Tuan Pengerusi [Dato’ Mohd Rashid Hasnon]: Seterusnya, Yang Berhormat
Setiu.

4.43 ptg.

Tuan Shaharizukirnain bin Abd Kadir [Setiu]: Terima kasih Tuan Pengerusi.
Assalamualaikum warahmatullahi wabarakatuh.

Saya pergi kepada Butiran 020200 — Pembangunan Wanita. Kerajaan hari ini
telah memperuntukkan pelbagai agenda bagi memperkasakan wanita terutamanya dalam
bidang keusahawanan. Antara lainnya peruntukan terbesar sebanyak RM230 juta akan
disalurkan untuk pembiayaan usahawan wanita melalui pelbagai institusi kewangan dan
institusi pembangunan usahawan terpilih. Antaranya program DanaNITA di bawah Majlis
Amanah Rakyat (MARA) dan TEKUNITA melalui TEKUN Nasional. Namun begitu, apakah
insentif kerajaan bagi menarik minat para suri rumah terutamanya wanita dalam kalangan
anak muda yang memilih untuk menjadi suri rumah sepenuh masa?

Tuan Pengerusi, seterusnya Butiran 031000 — Sosioekonomi Warga Emas.
Sebagai persediaan negara untuk menghadapi negara tua 2030, kerajaan disarankan
agar membangunkan skim khas yang berkaitan dengan warga emas yang masih lagi
bekerja dalam sektor tidak informal. Hal ini kerana apa yang berlaku hari ini, masih
terdapat warga emas yang bekerja dalam sektor tidak formal namun tidak apa-apa skim
khusus yang melindungi mereka. Golongan ini paling rentan. Ini memerlukan satu polisi
khusus yang mampu melindungi mereka. Oleh itu, saya memohon pertimbangan pihak
kementerian untuk memperuntukkan satu skim khusus untuk menjaga kebajikan warga
emas yang masih bekerja.
