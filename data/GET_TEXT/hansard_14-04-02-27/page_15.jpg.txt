DR.08.12.2021 5

Datuk Seri Dr. Haji Dzulkefly bin Anmad [Kuala Selangor]: Terima kasih Tuan
Yang di-Pertua. Kembali kepada soalan Jong COVID Tuan Yang di-Pertua. Terutama di
kalangan kanak-kanak ataupun children. Satu daripada tujuh yang didapati dari rea/ data
yang terbit mutakhir ini dan khususnya bukan sahaja daripada aspek fizikal ataupun
respiratori ataupun juga kardiovaskular tetapi daripada aspek pembangunan kognitif
adalah juga terjejas cognitive ability mereka. Kalau orang tua, mungkin akan menghadapi
dementia. Akan tetapi kanak-kanak adalah cognitive ability. Apakah perancangan dan
langkah-langkah MOH atau KKM untuk menangani gejala seumpama ini. Terima kasih
Tuan Yang di-Pertua.

Dato’ Dr. Haji Noor Azmi bin Ghazali: Terima kasih Tuan Yang di-Pertua.
Terima kasih Yang Berhormat Kuala Selangor. Satu soalan yang penting. Ini disebabkan
long COVID ini kita tidak tahu kebanyakannya pesakit-pesakit COVID-19 sembuh. Akan
tetapi ada segolongan yang berpanjangan, yang empat hingga 12 minggu. Malahan ada
yang lebih daripada 12 minggu. Contohnya kanak-kanak tadi. Bukan sahaja bidang
respiratori ataupun kardiovaskular ataupun aspek mental dan sebagainya. Jadi, dengan
aspek cognitive function dan sebagainya.

01020

Jadi, kita lihat - sebab itu kita, KKM menyediakan perkhidmatan yang
kepelbagaian daripada, dengan izin, all aspects of — departments. Semua, daripada
perubatan, pembedahan, mental dan sebagainya. Jadi, ini tentu bahagian neurological,
umpamanya, melihat kepada masalah kognitif yang kita di sini tidak ada data yang tepat
begitu sekali. Apa yang saya hendak sarankan Yang Berhormat, bahawa perkhidmatan
rehabilitasi komprehensif yang kita buat ini.

Contohnya yang saya sebut tadi di Hospital Sungai Buloh, pelbagai bidang
kepakaran terlibat, knususnya sebagai one-stop center. Jabatan Perubatan, Psikiatri,
Mental dan juga saya hendak sebut tentang kewujudan Hospital Universiti UiTM yang juga
memberikan perkhidmatan respiratori komprehensif..

Selain daripada itu, susulan juga terdapat di 41 buah fasiliti perubatan rehabilitasi
di seluruh negara yang memberi perkhidmatan kepada pesakit long COVID iaitu 32 di
KKM, tiga di Hospital Universiti, empat buah hospital swasta dan satu Pusat Rehabilitasi
Kementerian Sumber Manusia.

Jadi Tuan Yang di-Pertua, sudah tentu KKM akan meneliti perkara ini dan akan
memperhalus perkara ini kerana ini melibatkan kanak-kanak yang kita hendak sayangi
dan kita akan memberikan vaksinasi tidak lama lagi. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Timbalan
Menteri. Pertanyaan seterusnya, saya menjemput Yang Berhormat Kuantan- tidak ada
dalam Dewan. Seterusnya, saya menjemput Yang Berhormat Kuala Krai.

[Soalan No. 4 — YB.Puan Fuziah binti Salleh (Kuantan) tidak hadir]

Tuan Abdul Latiff bin Abdul Rahman [Kuala Krai]: Terima kasih Tuan Yang di-
Pertua. Soalan saya dalam bentuk pantun, untuk menceriakan suasana pagi yang hening
ini.

Timbalan Yang di-Pertua [Dato’ Mohd Rashid Hasnon]: Silakan.
Tuan Abdul Latiff bin Abdul Rahman [Kuala Krai]:

Ke Manik Urai mencari delima,

Bersama penghulu menahan lukah,
Soalan saya nombor lima,

Untuk kebaikan pekebun getah.
