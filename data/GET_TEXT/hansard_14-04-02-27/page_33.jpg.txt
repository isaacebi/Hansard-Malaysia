DR.08.12.2021 23

31 Disember 2021 ini closing of account akan berlaku. Jadi kita akan dapat maklumat
sebab la ini belum lagi tengah running. So, itu yang pertama.

Keduanya, kita buka juga MyFutureJobs ini bukan sahaja kepada majikan yang
kita boleh mendapat pekerjaan melalui mereka yang mencari kerja. Individu juga boleh
akses untuk melihat peluang-peluang pekerjaan dalam MyFutureJobs ini.

Jadi, insya-Allah kita tidak mengikat MyFutureJobs ini hanya kepada majikan. Kita
buka kepada semua pencari kerja dalam pasaran dan insya-Allah setakat last seperti yang
saya sebut tadi sambutan daripada pencari-pencari kerja sangat menggalakkan walaupun
dalam masa setahun kita baharu melancarkan MyFutureJobs. Sekian, terima kasih.

Tuan Nik Nazmi bin Nik Ahmad [Setiawangsa]: Yang jumlah itu boleh bagi
secara bertulis?

Timbalan Yang di-Pertua [Dato' Mohd Rashid Hasnon]: Secara bertulis. Mike.

Datuk Haji Awang bin Hashim: [Bercakap tanpa menggunakan pembesar suara]
... According to the accounting system, dia akan closing Disember 31. Then, Januari kita
boleh bagilah jawapan dia secara keseluruhan berapa kita belanja. Sekarang ini tengah
running on okey? Okey, terima kasih.

Timbalan Yang di-Pertua [Dato' Mohd Rashid Hasnon]: Soalan tambahan
kedua saya jemput Yang Berhormat Tebrau.

Tuan Steven Choong Shiau Yoon [Tebrau]: Terima kasih Tuan Yang di-Pertua.
Terima kasih jawapan dari Yang Berhormat Timbalan Menteri yang menyebutkan setakat
ini ada RM1.5 juta lah sudah daftar melalui MyFutureJobs dan lebih kurang RM500,000
sudah dapat pekerjaan.

Saya pun tahu melalui skim ini kerajaan ada bagi elaun bagi sesiapa yang sudah
daftar dan pergi interview tetapi tidak dapat ditawarkan pekerjaan. Jadi saya hendak
tanyalah adakah RM1.5 juta tolak apa yang sudah dapat pekerjaannya semua sudah
terima elaun itu dan berapa sudah disalurkan setakat ini? Terima kasih.

Timbalan Yang di-Pertua [Dato' Mohd Rashid Hasnon]: Sila Yang Berhormat
Timbalan Menteri.

Datuk Haji Awang bin Hashim: Terima kasih. Memang dalam sistem portal
MyFutureJobs ini bila pencari kerja mendaftar sahaja akan diberi bulan pertama sebanyak
RM300. Seterusnya kalau tidak dapat kerja lagi diberi lagi RM300, bila mendaftar sahaja.
Bila mendapat kerja yang ditawarkan oleh mana-mana majikan melalui sistem
MyFutureJobs, bulan pertama, hari pertama dia melaporkan diri bekerja di mana-mana
tempat MyFutureJobs melalui sistem ini akan memberi satu imbuhan lagi sebanyak
RM400 bagi mereka itu, pencari kerja itu, orang itu untuk memulakan kehidupan sebagai
pekerja yang baharu, terima kasih.

Timbalan Yang di-Pertua [Dato’ Mohd Rashid Hasnon]: Terima kasih. Soalan
tambahan ketiga sila Yang Berhormat Lembah Pantai.

Tuan Ahmad Fahmi bin Mohamed Fadzil [Lembah Pantai]: Terima kasih Tuan
Yang di-Pertua. Yang Berhormat Timbalan Menteri, kalau kita lihat salah satu masalah
sebenarnya di kalangan mereka yang ingin mencari kerja ialah— saya sendiri Lembah
Pantai kami ada pusat kerja tetapi rata-rata ada masalah di antara mereka yang mohon
kerja dan yang akhirnya mendapat kerja.

Apakah yang kementerian boleh lakukan untuk membantu terutama anak-anak
yang tinggal di kawasan bandar lebih mempunyai semangat untuk menerima apa-apa
sahaja kerja yang ada supaya sekurang-kurangnya mereka tidak menganggur. Ini satu
masalah yang besar. Apakah langkah-langkah kerajaan untuk menyelesaikan masalah
ini? Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Lembah Pantai, sila.
