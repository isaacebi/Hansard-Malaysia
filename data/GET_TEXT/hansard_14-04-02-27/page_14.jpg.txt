4 DR.08.12.2021

(v) keresahan, 10.4 peratus.

KKM akan terus memantau dan memberi rawatan kepada pesakit Jong COVID
yang mempunyai indikasi berdasarkan Garis Panduan Pengurusan COVID-19, Post
COVID-19 Management Protocol dan memastikan akses perubatan yang mencukupi
kepada golongan ini. Terima kasih.

Tuan Lukanisman bin Awang Sauni [Sibuti]: Terima kasih. Meneliti jawapan
daripada Yang Berhormat Timbalan Menteri tadi, saya mendapati isu Jong COVID ini
adalah merupakan satu isu yang perlu kita tangani dan juga seluruh dunia menceritakan
berkenaan tentang Jong COVID. Data-data yang telah disampaikan oleh Yang Berhormat
Timbalan Menteri tadi telah menyatakan antara simptom-simptom yang sangat ketara
adalah kelesuan, anxiety ataupun keresahan.

Ini adalah merupakan salah satu faktor yang saya rasa akan menjejaskan prestasi
kerja ataupun majikan akan teragak-agak untuk mengambil bekas-bekas pesakit. Apakah
jaminan pihak kementerian ataupun nasihat kementerian kepada majikan-majikan agar
tidak menyisih bekas pesakit COVID-19 yang mengalami /ong COVID ini. Terima kasih.

Dato’ Dr. Haji Noor Azmi bin Ghazali: Terima kasih Tuan Yang di-Pertua.
Terima kasih Yang Berhormat Sibuti. Seperti yang saya sebut tadi, bahawa kita
memberikan janji temu kepada semua yang ada komplikasi dan juga dijangka ada
komplikasi. Mereka akan mendapat rawatan, sama ada di klinik kesihatan ataupun di
hospital. Mereka juga yang mempunyai gejala lagi mungkin akan dimasukkan ke pusat-
pusat rehabilitasi seperti yang ada di Hospital Sungai Buloh dan lebih khusus tentang
respiratori umpamanya di hospital pengajar universiti di UiTM. Kita mengharapkan
bahawa...

Tuan Sanisvara Nethaji Rayer a/l Rajaji [Jelutong]: Jelutong.

Dato’ Dr. Haji Noor Azmi bin Ghazali: Dengan kesihatan mereka yang lebih
terjamin selepas ini, maka majikan-majikan seperti yang disarankan tadi, tidaklah
menidakkan kehadiran mereka dan mudah-mudahan mereka dapat pulang balik ke
pangkuan pekerjaan dan memberikan prestasi yang lebih baik. Terima kasih.

Tuan Sanisvara Nethaji Rayer a/l Rajaji [Jelutong]: Terima kasih Tuan Yang
di-Pertua. Berkenaan dengan COVID-19, kita juga telah dengar bahawa varian Omicron
telah pun menular dan ada seorang yang telah pun membawa varian Omicron ini ke
negara Malaysia. Jadi soalan saya— kita juga telah lihat laporan mengatakan bahawa
pesakit tersebut telah pun diberi rawatan dan keadaan berada dalam keadaan terkawal.

Jadi, soalan saya apakah nombor pesakit-pesakit yang sekarang dijangkiti
dengan varian Omicron, nombor satu. Berkaitan dengan perkara itu, soalan saya adalah
juga, adakah apa-apa langkah-langkah yang akan diambil bagi tujuan mempertingkatkan
lagi penyediaan persediaan Kementerian Kesihatan untuk menghadapi varian-varian yang
baharu. Terima kasih.

Dato’ Dr. Haji Noor Azmi bin Ghazali: Terima kasih Tuan Yang di-Pertua.
Terima kasih Yang Berhormat Jelutong begitu prihatin tentang Omicron. Akan tetapi
seperti yang mana yang semua tahu telah dimaklumkan, bahawa di Malaysia ini ada satu
kes yang telah datang daripada seorang pelajar daripada Afrika Selatan. Beliau telah
melalui kuarantin yang sepenuhnya dan taat kepada SOP kuarantin dengan baiknya dan
tidak mempunyai gejala langsung.

Kaedah kesihatan awam telah dijalankan dengan ketat dan mereka ini telah
dikuarantin dan juga telah dibuat ujian semula. Ujian terkini pada hari Jumaat lepas,
keputusan yang didapati adalah kesemua mereka yang close contact, kontak rapat dan
juga pelajar yang datang daripada Afrika itu, resu/t-nya adalah negatif. Tidak ada masalah.

Datuk Seri Dr. Haji Dzulkefly bin Ahmad [Kuala Selangor]: Satu soalan
tambahan, long COVID.

Timbalan Yang di-Pertua: Terima kasih Yang Berhormat Timbalan Menteri. Saya
jemput Yang Berhormat Kuala Selangor.
