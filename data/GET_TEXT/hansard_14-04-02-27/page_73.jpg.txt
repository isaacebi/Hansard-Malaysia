DR.08.12.2021 63

Saya ada senarai dan dihadkan kepada 21 orang Ahli Yang Berhormat. la bermula
daripada Yang Berhormat Kuala Krai, Yang Berhormat Segambut, Yang Berhormat Sabak
Bernam, Yang Berhormat Sekijang, Yang Berhormat Libaran, Yang Berhormat Parit
Buntar, Yang Berhormat Sik, Yang Berhormat Kalabakan, Yang Berhormat Kuala Langat,
Yang Berhormat Batu Kawan, Yang Berhormat Setiu, Yang Berhormat Petaling Jaya,
Yang Berhormat Jerai, Yang Berhormat Sandakan, Yang Berhormat Kemaman, Yang
Berhormat Tangga Batu, Yang Berhormat Tebrau, Yang Berhormat Pokok Sena, Yang
Berhormat Tumpat, Yang Berhormat Labuan dan Yang Berhormat Merbok.

Saya mulakan dengan menjemput Yang Berhormat Kuala Krai, lima minit.

3.48 ptg.

Tuan Abdul Latiff bin Abdul Rahman [Kuala Krai]: Bismillaahi Rahmani Rahim.
Terima kasih Tuan Pengerusi kerana memberi peluang kepada saya untuk mengambil
bahagian dalam perbahasan peringkat Jawatankuasa Kementerian Pembangunan
Wanita, Keluarga dan Masyarakat.

Pertama sekali saya ingin menyentuh Kepala B.48 Butiran 020100 — Kebajikan
Masyarakat. Melalui butiran ini, saya ingin bertanya dan mencadangkan beberapa isu.
Pertama ialah memperkasa Majlis Kebangsaan Bagi Orang-orang Kurang Upaya. Isu
OKU bukan hanya berlegar dari hal kebajikan dan bantuan, ia adalah isu-isu yang
merentasi pelbagai sektor. Malah pastinya ia melibatkan pelbagai kementerian dan
agensi.

Saya ingin menyarankan bagi menangani keperluan OKU yang sifatnya merentas
sektor ini dengan lebih baik dan tuntas. Majlis Kebangsaan Bagi Orang-orang Kurang
Upaya (MKBOKU) hendaklah benar-benar diperkasa. Kita wajarlah melihat keberadaan
MKBOKU itu bukan sekadar formaliti dan diambil secara mudah. Pemerkasaannya
haruslah dibuat dengan lebih serius dan mengambil kira pandangan semua pihak yang
mana akhirnya MKBOKU ini dapat benar-benar menjadi pemain utama kepada golongan
OKU.

01550

Isu yang sama Tuan Pengerusi, ialah program-program kerohanian bagi OKU
dalam butiran yang sama. Dewan yang mulia ini pernah dimaklumkan bahawa Bahagian
Agama di Jabatan Perdana Menteri telah memulakan pembentukan Pelan Tindakan OKU
Muslim. Saya difahamkan juga bahawa pihak Kementerian Pembangunan Wanita,
Keluarga dan Masyarakat telah juga memasukkan keperluan kerohanian kepada
kumpulan sasar ini dalam Pelan Strategik KPWKM 2021 - 2025. Saya _ ingin
mencadangkan agar program kerohanian ini dapat diselaraskan memandangkan OKU
berhadapan cabaran keperluan yang pelbagai dan kompleks.

Selain itu, kita hendaklah memastikan juga melalui pendekatan kerohanian ini,
kefahaman masyarakat terhadap OKU dapat ditambah baik. Golongan OKU tidak lagi
dipandang sebagai masyarakat kelas kedua dan menyusahkan.

Tuan Pengerusi, kepala B.48 pada Butiran 030400 — Kurang Upaya Pemulihan
Dalam Komuniti (PDK). Saya ingin menanyakan tentang isu independent living centre
(ILC). la adalah merupakan inisiatif KPWKM yang dimulakan dalam RMKe-11. la
bertujuan memperhebat lagi pembangunan OKU dalam masyarakat. Sebagai mana yang
pernah saya utarakan di Dewan yang mulia ini, Kelantan mempunyai penggerak-
penggerak OKU yang sangat proaktif dan berketerampilan. Bahkan, pada 5 Disember
baru-baru ini, Kelantan melalui Exco ataupun Pengerusi Jawatankuasa Kebajikan,
Pembangunan Keluarga dan Wanita telah melancarkan ‘Duta OKU Kelantan’.

Duta OKU Kelantan ini bertujuan untuk merangsang komuniti OKU di negeri-
negeri lain untuk turut mempunyai keterampilan sebagai mana para penggerak OKU
Kelantan. Justeru, saya merayu kepada pihak kementerian supaya membantu penggerak-
