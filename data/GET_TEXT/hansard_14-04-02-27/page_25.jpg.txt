DR.08.12.2021 15

Tuan Haji Akmal Nasrullah bin Mohd Nasir [Johor Bahru]: Pesuruhjaya
bangunan yang agak understaffed macam di Johor Bahru hanya ada empat, lima pegawai
sahaja.

Dato’ Sri Dr. Haji Ismail bin Abd Muttalib: Saya sudah sebut tadi Yang
Berhormat. Antara kelemahan-kelemahan. Ini melibatkan juga kerajaan negeri
sebenarnya Yang Berhormat. Kita sebenarnya meneliti antara isu-isu yang saya sebutkan
tadi, antaranya ialah dari segi kelemahan dan juga pengurusan JMB, COB dan
sebagainya. Jadi insya-Allah kita akan lihat. Dalam konteks penyelenggaraan ini, kita ada
enam skop penyelenggaraan yang terpaksa kita lakukan walaupun Yang Berhormat
sebutkan tadi ada lif-lif yang lama rosak. Jadi kita perlukan feedback, bukan sahaja
daripada penyelenggaraan, pengurusan perumahan tadi dan kita perlukan juga maklumat
daripada kerajaan negeri dan pihak berkuasa tempatan dan sebagainya. Terima kasih
Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Soalan tambahan
kedua, saya menjemput Yang Berhormat Tebrau. Johor lagi.

Tuan Steven Choong Shiau Yoon [Tebrau]: Terima kasih Tuan Yang di-Pertua.
Terima kasih Yang Berhormat Timbalan Menteri yang menjawab soalan dari Yang
Berhormat Johor Bahru. Yang Berhormat Timbalan Menteri, soalan saya adalah macam
mana_ pendekatan’ kontraktor penyelenggaraan dipilih untuk membuat kerja
penyelenggaraan dan adakah prestasi mereka dikawal dan dipantau dan adakah mereka
yang tidak perform disenaraihitamkan?

Saya hendak bagi satu contoh. Di kawasan saya, PPR Desa Mutiara, peruntukan
telah dijatunkan untuk menggantikan bumbung beberapa blok. Kontraktor sudah buka
bumbung, tetapi sudah dua, tiga minggu belum dipasang bumbung yang baharu atas
alasan atap yang baharu belum sampai atau tidak ada stok. Jadi, macam mana ini boleh
berlaku yang menyusahkan penduduk-penduduk di sana. Jadi saya berharap ada kaedah
untuk menyenaraihitamkan kontraktor yang tidak prihatin kepada rakyat dan tidak buat
kerja dengan standard yang bagus. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Tebrau. Sila Yang Berhormat Timbalan Menteri, satu minit.

Dato’ Sri Dr. Haji Ismail bin Abd Muttalib: Terima kasih Tuan Yang di-Pertua,
terima kasih sahabat saya dari Tebrau yang sering menimbulkan masalah perumahan-
perumahan di kawasan beliau. Tuan Yang di-Pertua, saya tidak tahu sama ada isu
kelewatan kontraktor ini disebabkan kita berhadapan dengan COVID-19 ini ataupun
masalah kontraktor itu sendiri.

Namun demikian, dalam kita melaksanakan _ projek-projek perumahan,
termasuklah projek-projek lain, masalah kontraktor, masalah kewangan mereka juga
merupakan sebab berlakunya kelewatan kepada pelaksanaan apa juga kerja yang
dilakukan oleh kontraktor ini. Namun Tuan Yang di-Pertua, Desa Mutiara saya akan
tengok Yang Berhormat sebab kita ada dua bentuk pembaikan penyelenggaraan.

Pertama ialah peruntukan dari kerajaan negeri, diuruskan oleh kerajaan negeri,
yang kedua ialah di bawah KPKT. Oleh sebab itulah pelantikan kontraktor adalah secara
kaedah tender, sebut harga mengikut kaedah perolehan kerajaan. Kontraktor yang telah
disenaraihitamkan tidak akan dilantik semula.

Jadi Tuan Yang di-Pertua, saya akan tengok dengan Yang Berhormat Tebrau,
apa isu sebenar di Tebrau sehingga atap telah dibuka tetapi tidak boleh dipulihkan semula
menyebabkan penghuni-penghuni menghadapi masalah. Terima kasih Tuan Yang di-
Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Pertanyaan seterusnya saya ingin menjemput Yang
Berhormat Dato’ Sri Azalina Othman Said, Pengerang.
