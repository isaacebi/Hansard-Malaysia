84 DR.08.12.2021

menyatakan statistik kanak-kanak di bawah umur 15 tahun yang tidak bersekolah serta
statistik kanak-kanak di bawah umur 15 tahun yang bekerja.

Saya juga minta Yang Berhormat Menteri menyatakan statistik majikan yang telah
diambil tindakan undang-undang berhubung buruh kanak-kanak atau child labour dengan
izin. Sekiranya sektor perkilangan atau perladangan di Malaysia yang mengambil pekerja
di bawah umur, ini akan mendatangkan kesan pada ekonomi negara kerana negara luar
yang menolak eksploitasi terhadap buruh kanak-kanak tidak akan membeli produk kita
sekiranya kita mengambil pekerja di bawah umur.

Lagi 30 saat lagi saya akan habis. Tuan Pengerusi, saya juga melihat ramai
kanak-kanak yang terbiar tanpa pemantauan ibu bapa. Mereka sering bergaul serta
mengubahsuai basikal menjadi basikal lajak, membuang brek dan sebagainya. Mereka
juga sering keluar bersama kawan-kawan dengan membawa basikal dalam keadaan yang
membahayakan keselamatan diri serta pengguna jalan raya yang lain seperti kes pada 18
Februari 2017 yang meragut nyawa seramai lapan orang remaja yang berumur 13 hingga
16 tahun yang berbasikal lajak di Jalan Lingkaran Dalam Johor Bahru pada jam 3.30 pagi.

Waktu ini adalah sepatutnya waktu tidur bagi mereka, tetapi tidak bagi mereka.
Saya ingin bertanya apakah sebab-sebab ini berlaku kerana situasi seperti ini tidak
berlaku di negara lain. Apakah cara penyelesaian yang sewajarnya dan adakah undang-
undang yang sedia ada mencukupi untuk membendung isu tersebut daripada berlaku?
Sekian, itu sahaja daripada Tebrau.

Tuan Pengerusi: Terima kasih Yang Berhormat Tebrau, Yang Berhormat Pokok
Sena, silakan.

5.24 ptg.

Dato’ Mahfuz bin Haji Omar [Pokok Sena]: Terima kasih Tuan Pengerusi. Saya
ingin menyentuh Butiran 010000 — Pengurusan dalam kementerian ini. Pertama sekali
saya hendak sebut adalah apakah langkah yang dibuat oleh kementerian ini dalam untuk
memastikan penempatan satu peratus OKU dalam sektor awam sebagai kakitangan atau
pegawai di sektor awam? Ini kerana, sasaran ini telah pun begitu lama diletakkan untuk
dicapai iaitu satu peratus.

Sedangkan Yang Amat Berhormat Perdana Menteri beberapa hari yang lalu telah
menyatakan bahawa dia meletakkan KPI untuk hujung tahun 2022, semua kementerian
mesti capai satu peratus tersebut. Jadi, saya hendak minta penjelasan supaya Yang
Berhormat Menteri boleh menyenaraikan kepada saya tentang kedudukan semasa
peratusan OKU di setiap kementerian dan jabatan dalam sektor awam ini untuk kita lihat
berapa banyak lagi yang perlu diberikan penempatan untuk mencapai satu peratus OKU
dalam sektor awam.

Ini kerana, saya fikir bahawa ini merupakan langkah tanggungjawab yang perlu
diambil oleh kementerian ini yang bertanggungjawab terhadap permasalahan-
permasalahan yang berkaitan dengan OKU, walaupun sektor awam itu berada di bawah
Jabatan Perdana Menteri. Akan tetapi, kementerian inilah yang mesti memantau untuk
push supaya Jabatan Perkhidmatan Awam itu perlu memastikan pencapaian satu peratus
itu mesti dicapai.

Yang keduanya ialah Butiran 010000 — Pengurusan. Saya hendak mendapatkan
penjelasan daripada Yang Berhormat Menteri tentang isu runding terus satu Program
Perception Intelligence System yang telah pun dibuat memakan belanja hampir setengah
juta. Pada waktu — tadi kita bincang soal kebajikan masyarakat— di waktu masyarakat
berhadapan dengan isu perut, iaitu kelaparan dan kelangsungan hidup akibat daripada
kenaikan kos yang begitu tinggi dalam kehidupan harian hari ini dengan harga barang naik
dan sebagainya. Tiba-tiba saya lihat bahawa satu program yang dibuat dalam projek
runding terus ini iaitu Perception Intelligence System.

Apakah keperluan untuk dibuat program ini? Saya hendak dapatkan penjelasan,
adakah sistem ini hanya diguna untuk melihat pengukuran pencapaian Yang Berhormat
Menteri, persepsi kepada Yang Berhormat Menteri kepada Yang Berhormat Timbalan
