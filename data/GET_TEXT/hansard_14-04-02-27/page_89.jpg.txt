DR.08.12.2021 79

Oleh itu, stok keperluan bencana yang mencukupi perlu disediakan untuk kesiapsiagaan
menghadapi bencana. Soalan saya, adakah pihak kementerian mempunyai perancangan
dalam membantu pejabat setiap daerah dalam mewujudkan fasiliti ini.

Seterusnya, yang terakhir P.48 Butiran 00800 — Pejabat Kebajikan Masyarakat
Negeri, Daerah.

01700

Dalam Belanjawan 2022, pihak kerajaan telah mengumumkan bayaran insentif
RM200 kepada Pembantu Pembangunan Masyarakat Gred S19 dan Pembantu
Perawatan Kebajikan Gred U11 dan U14. Mohon pertimbangan pihak kerajaan agar
bantuan ini turut diberi kepada semua kakitangan kumpulan sokongan yang berada dalam
Jabatan Kebajikan Masyarakat kerana peranan dan sumbangan besar mereka dalam
menjaga kebajikan rakyat ketika bencana alam dan menyalurkan bantuan ketika
pandemik COVID-19 baru-baru ini.

Peranan kakitangan JKM perlu dihargai dan diletakkan sebaris bersama barisan
hadapan negara yang lain. Oleh itu, saya mencadangkan kerajaan mewujudkan elaun
khas barisan hadapan kepada semua kakitangan di institusi JKM dan juga kumpulan
sokongan yang sedang berkhidmat di Pejabat Kebajikan Masyarakat Daerah. Sekian,
terima kasih Tuan Pengerusi.

Tuan Pengerusi: Terima kasih Yang Berhormat Jerai. Yang Berhormat
Sandakan.

5.01 ptg.

Puan Vivian Wong Shir Yee [Sandakan]: Terima kasih Tuan Pengerusi atas
peluang bagi saya untuk mengambil bahagian dalam perbahasa peringkat Jawatankuasa
bagi belanjawan Kementerian Pembangunan Wanita, Keluarga dan Masyarakat.

Tuan Pengerusi, pertama sekali saya ingin merujuk kepada muka surat 434,
Butiran 030800 — Sosioekonomi Keluarga Miskin dan Butiran 031000 — Sosioekonomi
Warga Emas, yang mana mewakili item belanjawan terbesar untuk kementerian ini pada
tahun 2022. Bajet yang diperlukan untuk sosioekonomi keluarga miskin pada tahun 2022
adalah betul-betul sama dengan tahun 2021. Manakala bajet yang diperuntukkan untuk
sosioekonomi warga emas hanya mempunyai peningkatan kecil sebanyak 0.06 peratus.

Pada tahun-tahun yang lepas, pusat khidmat saya juga telah menerima lebih
banyak permohonan untuk mendapatkan bantuan daripada mereka yang cuba untuk
memohon bantuan orang tua atau bantuan keluarga miskin buat kali pertama dari Jabatan
Kebajikan Masyarakat sama ada ia tidak berjaya atau langsung tidak mendapat maklum
balas daripada jabatan itu. Bolehkah Yang Berhormat Menteri memberikan jumlah
permohonan baru yang telah diterima bagi dua skim bantuan itu di Sabah dalam tempoh
setahun yang lalu, terutamanya data untuk Sandakan? Berapakah jumlah permohonan
baru ini telah diluluskan?

Kedua, saya ingin merujuk kepada Butiran 031100 - Bantuan Am, 031200 -
Bantuan Sosioekonomi Lain dan 031300 - Komuniti. Pandemik COVID-19 telah
membuatkan kehidupan yang sangat tertekan dan susah bagi kebanyakan rakyat
Malaysia khasnya golongan ibu bapa tunggal. Saya ingin bertanya kepada Yang
Berhormat Menteri, adakah terdapat sebarang skim sokongan dan bantuan tambahan
yang disediakan untuk ibu bapa tunggal ini? Saya amat berharap kementerian juga akan
melihat untuk menyediakan lebih banyak bajet bagi menyediakan lebih banyak bantuan
kepada ibu bapa tunggal ini. Ramai daripada mereka menderita dan meminta pertolongan
di setiap pelosok negara.

Tuan Pengerusi, akhirnya saya ingin merujuk kepada Butiran 032000 — Anjung
Singgah dan Butiran 01300 — Kompleks Penyayang. Ketika ini, hanya terdapat lima buah
Anjung Singgah yang ada di negara ini iaitu di Kuala Lumpur, Johor Bahru, Pulau Pinang,
