98 DR.08.12.2021

Puan Kasthuriraani a/p Patto [Batu Kawan]: Itu bukan isunya Yang Berhormat
Menteri...

Datuk Seri Rina binti Mohd Harun: Betul.

Puan Kasthuriraani a/p Patto [Batu Kawan]: Kami pun semua turun beri bakul
makanan...

Datuk Seri Rina binti Mohd Harun: Betul. Jadi, maksudnya Yang Berhormat...

Puan Kasthuriraani a/p Patto [Batu Kawan]: / am talking about Skuad WAJA.
Don’t run away from the subject.

Datuk Seri Rina binti Mohd Harun: Maksudnya Yang Berhormat, WAJA ini
maksudnya Wanita Anti Jenayah, wanita berjaya. Kita hendak memperkasakan wanita di
peringkat komuniti. Jika diminta untuk mereka ini ada sumbangan daripada NGO yang
hendak membantu minta daripada Skuad WAJA, boleh atau tidak tolong sampaikan?
Adakah kita kata “Tidak boleh. Kami tidak boleh untuk membantu mereka?”. Tidak. Jadi
kita dalam keadaan pandemik, dalam keadaan orang memerlukan makanan. Sesiapa
sahaja yang menghulurkan bantuan, kita hulurkan kepada mereka.

Saya kira yang lain itu Tuan Pengerusi, saya akan menjawab secara bertulis.
Terima kasih.

Puan Kasthuriraani a/p Patto [Batu Kawan]: Sedikit lagi Tuan Pengerusi...
Dato’ Mahfuz bin Haji Omar [Pokok Sena]: Perception Intelligence System itu.

Puan Kasthuriraani a/p Patto [Batu Kawan]: Isu mengenai cubaan bunuh diri.
Saya bangkitkan isu ini agak serius kerana ada pertindihan jawapan yang diberikan oleh
Yang Berhormat Menteri dan jawapan daripada KDN.

Jawapan Yang Berhormat Menteri kepada soalan Yang Berhormat Kota Belud
adalah daripada Mac tahun lepas sehingga Ogos tahun ini, “Tiada pendakwaan untuk kes
cubaan membunuh diri’. Akan tetapi, jawapan yang saya terima, dari tahun lepas
sehingga Julai 2021, 398 pendakwaan untuk cubaan membunuh diri. So, which one is
true? You say there is no pendakwaan from last year to this year, which is good. Kalau
betul, memang baik. Saya sokong. Akan tetapi, jawapan daripada kementerian yang lain
menunjukkan ada pendakwaan, 398.

Datuk Seri Rina binti Mohd Harun: Yang Berhormat, kalau ini yang berkaitan
dengan KDN, boleh saya jawab secara bertulis untuk kita buat semakan supaya tidak ada
berlaku salah faham dan salah fakta.

Puan Kasthuriraani a/p Patto [Batu Kawan]: Saya rasa jawapan Parlimen ini
kami beri dua minggu sebelum Parlimen bersidang...

Tuan Pengerusi: Yang Berhormat.

Puan Kasthuriraani a/p Patto [Batu Kawan]: Harus diselaraskan jawapannya.
Tuan Pengerusi: Yang Berhormat, Yang Berhormat.

Dato’ Mahfuz bin Haji Omar [Pokok Sena]: Ya.

Tuan Pengerusi: Last- Menteri sudah jawab tadi. Dia akan selaraskan dengan
Kementerian Dalam Negeri...

Puan Kasthuriraani a/p Patto [Batu Kawan]: Terima kasih.

Dato’ Mahfuz bin Haji Omar [Pokok Sena]: Yang Berhormat Menteri, yang
Pokok Sena itu. Perception Intelligence System, projek runding terus itu.

Datuk Seri Rina binti Mohd Harun: Itu saya akan jawab secara bertulis kerana
saya apabila semak, saya tidak ada maklumat itu sekarang.

Dato’ Mahfuz bin Haji Omar [Pokok Sena]: Tidak ada maklumat?

Tuan Pengerusi: Terima kasih Yang Berhormat.
