10 DR.08.12.2021

kalau Sabah dan Sarawak ini, memang keperluan doktor itu lebih lagi tinggi. Oleh kerana
itu, saya ingin bertanya, apakah perancangan dan juga cadangan kementerian untuk
menghantar lebih ramai doktor-doktor ke hospital-hospital di negeri Sabah dan Sarawak
termasuk di kawasan luar bandar, termasuklah doktor-doktor pakar?

Keduanya, apakah perancangan kementerian untuk menggalakkan para doktor
memulakan private practice mereka termasuk di pekan-pekan di luar bandar untuk
merapatkan lagi nisbah di antara penduduk dan doktor? Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Beaufort. Sila, Yang Berhormat Timbalan Menteri.

Dato’ Dr. Haji Noor Azmi bin Ghazali: Terima kasih Tuan Yang di-Pertua, terima
kasih Yang Berhormat Beaufort. Soalan yang penting sebenarnya. Kekurangan tidak
cukup doktor pakar, tidak cukup doktor ini bukan sahaja di Sabah dan Sarawak, juga di
Semenanjung. Akan tetapi di Sabah dan Sarawak memang kita jelas lihat.

Seperti yang saya sebutkan tadi, usaha-usaha kerajaan untuk menghantar lebih
banyak pegawai perubatan dan juga pakar ke Sabah dan Sarawak kerana tempat itu luas.
Kerajaan, umpamanya, telah memberikan peluang yang lebih baik kepada doktor-doktor
muda dari Sabah dan Sarawak untuk melanjutkan pelajaran kepakaran.

Keduanya, menambahkan insentif bagi mereka yang sudi untuk pergi bekerja atau
berkhidmat di Sabah dan Sarawak. Contohnya lagi, kalau di bandar, imbuhannya lain,
kalau di luar bandar, imbuhannya lebih tinggi umpamanya. Jadi, ini semua untuk
menambahkan insentif, memberi semangat, memberi rasa prihatin lagi kepada kawasan-
kawasan yang di luar bandar dan sebagainya.

Jadi, Yang Berhormat Beaufort, kita akan teruskan perjuangan kita untuk
menambahkan doktor-doktor pakar dan juga untuk menghantar lebih banyak doktor untuk
membantu di Sabah dan Sarawak. Terima kasih.

7. Tuan Ramli bin Dato" Mohd Nor [Cameron Highlands] minta Menteri
Pembangunan Luar Bandar menyatakan apakah perancangan yang dirangka oleh pihak
kementerian bagi melahirkan lebih ramai golongan profesional di kalangan masyarakat
Orang Asli.

Timbalan Menteri Pembangunan Luar Bandar | [Dato’ Sri Haji Abdul Rahman
bin Mohamad]: Terima kasih Tuan Yang di-Pertua. Terima kasih Yang Berhormat
Cameron Highlands.

Kementerian Pembangunan Luar Bandar melalui JAKOA telah merangka
pelbagai program dan inisiatif bagi melahirkan lebih ramai golongan profesional dalam
kalangan masyarakat Orang Asli. Kerajaan melalui Jabatan Kemajuan Orang Asti
(JAKOA) sentiasa komited bagi melahirkan masyarakat Orang Asli yang mempunyai
pencapaian pendidikan dan kemahiran arus perdana.

Berdasarkan kepada Pelan Strategik JAKOA 2016-2021 di bawah Fokus 3: Modal
Insan dan Kemahiran Belia telah menggariskan teras_ strategik utama_iaitu
membangunkan modal insan masyarakat Orang Asli dan meningkatkan kemahiran belia
dan beliawanis di kalangan masyarakat Orang Asli. Berdasarkan kepada teras strategik
ini, yang dibahagikan kepada program seperti berikut:

(i) program pendidikan awal kanak-kanak;
(ii) program kecemerlangan pendidikan;

(iii) program jejak siswa (PJS);

(iv) program pembangunan modal insan; dan
(v) program latihan, kemahiran dan kerjaya.

Dalam merancang pembangunan modal insan di kalangan masyarakat Orang
Asli, pihak JAKOA telah merangka pelan tindakan menempatkan pelajar lepasan Sijil
