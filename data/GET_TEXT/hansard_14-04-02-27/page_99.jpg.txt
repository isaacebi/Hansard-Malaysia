DR.08.12.2021 89

bangkitkan adalah apakah langkah kerajaan dalam memastikan lebih ramai penglibatan
wanita dalam sektor awam dan swasta?

Saya melihat masih kurang penglibatan wanita dalam sektor-sektor ini terutama
yang melibatkan pentadbiran. Saya juga ingin bangkitkan tentang keadilan kepada wanita
terutama dari sudut penerimaan gaji berdasarkan gabungan beberapa data. Wanita masih
mendapat gaji yang lebih rendah berbanding lelaki.

Perkara ini sudah lama berlaku dan saya melihat sebelum ada sinar bahawa
perkara ini akan diselesaikan dalam masa terdekat. Boleh kerajaan menyatakan dengan
jelas apakah faktor yang menyebabkan perkara ini berlaku dan apakah solusi kerajaan
mengenai perkara ini?

Butiran 030800 — Sosioekonomi Keluarga Miskin. Pandemik ini menyaksikan
ramai rakyat terkesan terutama daripada segi pendapatan dan apa yang lagi menyedihkan
adalah dengan meningkatkan harga yang berlaku yang akhirnya menambah derita rakyat
dengan kenyataan kementerian yang langsung tidak pedulikan kerisauan rakyat.

Kerajaan melalui Perbelanjaan 2022 telah memperuntukkan RM350 juta untuk
Butiran Sosioekonomi Keluarga Miskin. Boleh kerajaan terangkan secara terperinci,
bagaimana peruntukan ini akan digerakkan? Ini kerana menjadi persoalan kepada saya
adalah langkah yang akan digerakkan oleh kerajaan bersifat jangka panjang atau tidak?

Saya percaya dalam kita membantu rakyat, langkah kita mesti bersifat inklusif dan
jangka masa panjang kerana kita kena memastikan dengan bantuan kita, rakyat mampu
membina pendapatan yang stabil seterusnya memberi kesan sejahtera keluarga mereka.

Butiran 020000 — Kesejahteraan Wanita, Keluarga dan Masyarakat. Saya juga
ingin bertanya, pada tahun 2019, Jabatan Perangkaan mencadangkan RM980 kepada
RM1,196 tetapi Pendapatan Garis Kemiskinan nasional adalah RM2,208.

Seterusnya, pada tahun 2022 akan datang, Yang Amat Berhormat Perdana
Menteri telah berkata Pendapatan Garis Kemiskinan akan dikaji semula. Soalan saya,
adakah kementerian akan bersama untuk dikaji semula dalam hal ini? Saya juga mahu
dikaji semula atas pemberian bantuan wang dari RM350 ke RM500 kepada wanita atau
ibu tunggal yang mempunyai anak tiga orang ke atas.

Pada masa yang sama, pemberian bantuan tidak mencukupi memandangkan kos
sara hidup semakin naik. Cadangan saya agar pemberian bantuan dari RM500 naik ke
RM800 kepada setiap keluarga. Mohon beri penjelasan. Saya juga melihat dan menerima
aduan daripada wanita suami yang tinggalkan dan tidak ada hubungan atau tidak balik
bersama, wanita-wanita daripada kaum India yang jadi mangsa. Pada masa yang sama,
tidak dapat menerima bantuan.

Kerajaan bagi tahu buktikan suami ada dan sebagainya, mereka tidak dapat bukti
kerana suami tidak balik selama tiga tahun. Saya bercadang agar suami yang tinggal dan
tidak ada hubungan selama tiga tahun agar terus dibatalkan sijil perkahwinan. Dengan ini
wanita boleh kahwin semula, mudah dapat bantuan, harta wanita dapat diterima oleh anak
sepenuhnya sekiranya mereka meninggal dan sebagainya. Ini adalah satu masalah yang
kita hadapi pada masa ini. Ramai wanita ini yang daripada kaum India menghadapi
masalah-masalah suami tinggal tidak balik dan sebagainya dan sentiasa mereka ini—

Sekiranya ada hubungan dengan lelaki lain, mengandung, bersalin, anak itu tidak
dapat sijil kelahiran. Inilah punca-punca yang akan dihadapi sebab mereka tidak dapat
bantuan kerana sijil perkahwinan tidak dibatalkan dan sebagainya. So, kalau kita hendak
bawa ke court dan sebagainya, suami isteri kena datang untuk batalkan perkahwinan itu.

So, ini adalah satu masalah dalam masyarakat. Saya harap kementerian akan
ambil perhatian dan bawa ke tengah untuk selesaikan masalah ini. Dengan ini, terima
kasih Yang Berhormat Menteri, terima kasih Tuan Pengerusi.

Tuan Pengerusi: Terima kasih Yang Berhormat Padang Serai. Dengan itu,
tamatlah perbahasan di peringkat Jawatankuasa bagi Kementerian Pembangunan
