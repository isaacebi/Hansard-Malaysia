50 DR.08.12.2021

yang telah dirangka dan akan dilaksanakan oleh kementerian pada tahun 2022 untuk
memastikan tahap keselamatan dan kesejahteraan ruang siber negara?

Bermula suku pertama tahun 2022, Malaysia akan memperkasakan bank digital
di mana segala aktiviti dan urusan perbankan akan dilakukan secara dalam talian
menerusi aplikasi. Soalan saya, sejauh manakah penglibatan kementerian dalam
memastikan tahap keselamatan sekuriti platform bank digital yang akan membawa
dimensi baharu kepada pengalaman perbankan? Apakah bentuk kerjasama yang telah
dilakukan oleh kementerian bersama Bank Negara Malaysia untuk memastikan
kelancaran pelaksanaan bank digital?

Tuan Pengerusi: Boleh habiskan Yang Berhormat?

Dato’ Haji Salim Sharif [Jempol]: Last. Butiran 030400 — Perlindungan Data
Peribadi (JPDP). Kebelakangan ini kerap berlaku penghantaran mesej spam yang
mempromosikan perjudian dalam talian dan pinjaman tidak berlesen menerusi sistem
pesanan ringkas. Saya difahamkan sejak tahun 2018 sehingga 31 Oktober 2021,
sebanyak 20,000 talian telefon telah ditamatkan atas kesalahan tersebut. Tindakan
tersebut merupakan pendekatan jangka pendek dan bersifat sementara kerana mereka
yang terlibat masih boleh membeli nombor lain untuk mengulanginya.

Soalan saya, apakah pelan intervensi kementerian untuk menangani isu ini
dengan lebih menyeluruh bagi jangka masa panjang agar ia lebih berkesan? Apakah
perkara yang lebih mustahak adalah bagaimana sindiket tersebut boleh mendapat data
serta maklumat nombor telefon yang masih aktif? Adakah ia bocor untuk memberi
maklumat ini kepada orang luar? Adakah kementerian mengkaji perkara ini dalam
keadaan kita pada hari ini yang cukup bahaya pelbagai tindakan yang lain?

Tuan Pengerusi: Habiskan Yang Berhormat, habiskan.

Dato’ Haji Salim Sharif [Jempol]: Jadi oleh kerana masa yang begitu
mencemburui, insya-Allah apa yang saya bangkitkan ini — Menteri pun ada, dapat diambil
tindakan. Terima kasih Tuan Pengerusi. Assalamualaikum warahmatullahi wabarakatuh.

Tuan Pengerusi: Waalaikumussalam. Terima kasih Yang Berhormat Jempol.
Yang Berhormat Wangsa Maju, silakan.

2.53 ptg.

Datin Paduka Dr. Tan Yee Kew [Wangsa Maju]: Tuan Pengerusi, saya ingin
merujuk kepada Butiran 020000 — Komunikasi Strategik dan Industri Kreatif. Saya ingin
membangkitkan isu yang sama yang dibangkitkan oleh Yang Berhormat Batu Kawan dan
Yang Berhormat Kluang tadi tentang pelantikan seorang anak bekas Menteri, Izzana
Salleh sebagai Pengarah Bebas Bukan Eksekutif MDEC.

Banyak pihak yang telah mempersoalkan pelantikan ini. Saya digesa oleh
pengundi saya di Wangsa Maju untuk membangkitkan soalan ini di Parlimen. Isu ini
penting sebab ia bukan sahaja melibatkan integriti MDEC dan kementerian tetapi
pembangunan masa depan GLC yang telah diamanahkan memimpin ekonomi digital
Malaysia ke hadapan.

Soalan berkaitan yang ditanya semua pihak tetapi masih enggan dijawab oleh
Menteri ialah mengapa MDEC melantik seorang yang disaman oleh kerajaan dalam kes
NFC yang melibatkan penyalahgunaan dana RM250 juta. Bukan itu sahaja, dia juga
disaman oleh Maybank Singapore pada Julai tahun ini setelah didakwa gagal membayar
dua pinjaman perumahan.

Persoalan ini bukan tentang pelantikannya salah sah atau tidak di bawah undang-
undang tetapi sama penting dengan ini adalah pelantikan ini mencerminkan prinsip tadbir
urus yang baik (good governance) dan bagaimana ia bakal menjejaskan imej MDEC.
Pelantikan ini tentu akan menghantar mesej, imej yang salah kepada pelabur dalam dan
di luar negara dan juga kepada golongan muda di negara ini.
