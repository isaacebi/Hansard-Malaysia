14 DR.08.12.2021

diletakkan di bawah pengurusan pesuruhjaya bangunan (COB). Cuma yang berlaku
sebagai contoh di Johor Bahru dan saya percaya mungkin berlaku di bandar-bandar yang
lain, COB ini terlalu underpowered.

Maklumat yang saya terima daripada segi rumah ataupun tapak-tapak rumah ini,
ada lebih daripada 1,008 unit, 1,008 buah kawasan perumahan. Manakala kalau kita
hendak kira unit buah rumah dekat Johor Bahru berstrata ini, 180,000 unit dalam keadaan
untuk kos rendah ini di kalangan yang paling bawah. Maksudnya penglibatan penduduk
itu kurang, daripada segi bayaran itu banyak yang tertunggak dan sebagainya.

Apabila kita sebut soal penyelenggaraan, COB hanya bertindak atas aduan.
Maksudnya, dia tiada kekuatan untuk semak secara berkala dan sebagainya. Soalan
saya kepada Yang Berhormat Timbalan Menteri, boleh atau tidak KPKT yang saya mohon
supaya semak balik COB-COB di setiap negeri ataupun bandar raya ini supaya setimpal
lah dengan pembangunan yang pesat berlaku.

Kedua, isu penyelenggaraan itu bukannya hanya perlu permohonan apabila
keadaan terlalu lumpuh ataupun teruk. Lif sudah jatuh ataupun berlubang dan sebagainya,
sedangkan penyelenggaraan itu perlu buat secara berkala. Jadi yang saya mohon
daripada Yang Berhormat Timbalan Menteri, bagaimana_ kita memastikan
penyelenggaraan secara berkala boleh berlaku dalam keadaan ada laporan joint
management body (JMB) di kos rumah rendah ini, ada yang empat lima tahun tidak ada
mesyuarat JMB dan sebagainya sebab penglibatan itu agak rendah. Jadi mohon respons
daripada KPKT. Sekian terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Johor Bahru, sila Yang Berhormat Timbalan Menteri.

Dato’ Sri Dr. Haji Ismail bin Abd Muttalib: Terima kasih Tuan Yang di-Pertua,
terima kasih Yang Berhormat Johor Bahru. Saya cukup tertarik dengan isu yang dibawa
oleh Yang Berhormat Johor Bahru. Pertama ialah dari segi peranan JMB dan juga
management corporation (MC) ini. Memang kita akui antara sedikit kelemahan adalah dari
segi pengurusan JMB dan juga MC ini. Kedua, daripada segi penyelenggaraan yang Yang
Berhormat sebutkan tadi, bahawa— terima kasih banyak berikan pandangan.
Sebenarnya kita sentiasa prihatin tentang keperluan penyelenggaraan di rumah-rumah
PPR ini.

Oleh sebab itulah, untuk makluman Tuan Yang di-Pertua, di bawah Kementerian
Perumahan dan Kerajaan Tempatan, kita menyediakan dua bentuk peruntukan
penyelenggaraan. Pertama ialah Tabung Penyelenggaraan Perumahan Malaysia (TPPM)
sepertimana yang disebutkan tadi dan kedua ialah Program Penyelenggaraan Perumahan
yang di bawah Kementerian Perumahan dan Kerajaan Tempatan.

Saya sebenarnya ada maklumat Tuan Yang di-Pertua, Yang Berhormat Johor
Bahru, tentang jumlah peruntukan yang telah pun kita keluarkan termasuk negeri Johor.
Negeri Johor memanglah di antara- umpamanya tahun 2016 hingga 2021, sejumlah
RM17,162,753 telah pun kita keluarkan, bagi kita membantu penyelenggaraan rumah-
rumah PPR di negeri Johor dan juga pada keseluruhannya kalau kita lihat, sejumlah 2016
hingga 2021 ini ialah RM23,893,937 wang telah pun kita keluarkan bagi penyelenggaraan
negeri Johor.

Yang Berhormat, kita akui bahawa memang terdapat juga kadang-kadang
kerosakan-kerosakan. Oleh sebab itulah kita minta supaya MC— juga pihak pengurusan
dan kerajaan negeri dapat membantu kita bagaimana supaya kita memberikan kesedaran
kepada penduduk, penghuni-penghuni rumah, supaya mereka menjaga bersama dengan
kita, keadaan rumah ini dan tidak berlaku vandalism yang boleh melibatkan kerosakan
kepada rumah-rumah berkenaan. Sebenarnya ada enam...

Tuan Haji Akmal Nasrullah bin Mohd Nasir [Johor Bahru]: COB sedikit, Yang
Berhormat Timbalan Menteri, komen.

Dato’ Sri Dr. Haji Ismail bin Abd Muttalib: COB ini dia- apa Yang Berhormat
tadi? Minta maaf.
