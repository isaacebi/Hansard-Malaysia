DR.08.12.2021 39

01230

Tuan Pengerusi [Dato’ Sri Azalina Othman Said]: Yang Berhormat, panjang
sangat.

Tuan Haji Ahmad bin Hassan [Papar]: Sedikit lagi, sedikit — Baru-baru ini Yang
Berhormat Menteri memaklumkan bahawa Sarawak merupakan penerima terawal dalam
perancangan pelaksanaan rangkaian 5G tahun hadapan. Saya ingin bertanya, apakah
nasib Sabah? Bilakah ia akan dilaksanakan di Sabah?

Terakhir Tuan Pengerusi, semalam dilaporkan bahawa Kabinet akan
mempertimbangkan mengenai model borong tunggal bagi pelancaran rangkaian 5G
menjelang Januari 2022 setelah menerima maklum balas daripada_ syarikat
telekomunikasi dan peserta industri. Saya mohon penjelasan, apakah maklum balas yang
diberikan oleh mereka sehingga kerajaan terpaksa mempertimbangkan semula keputusan
yang telah dibuat sebelum ini?

Tuan Pengerusi, sekian terima kasih. Papar mengundur diri, ampiti bah sedikit
untuk Sabah. Terima kasih.

Tuan Pengerusi [Dato’ Sri Azalina Othman Said]: Yang Berhormat Setiu.

12.31 tgh.

Tuan Shahrizukirnain bin Abd Kadir [Setiu]: Terima kasih Tuan Pengerusi.
Assalamualaikum warahmatullaahi wabarakaatuh.

Saya pergi kepada Butiran 020500 — Pembangunan Kandungan. Berdasarkan
kajian, anak muda yang terlibat dalam aktiviti samseng disebabkan pengaruh televisyen
yang memaparkan aksi-aksi negatif. Jadi mereka merasakan seperti melakonkan semula
aksi yang ditonton oleh mereka. Begitu juga dengan isu perzinaan yang berlaku akibat
terangsang daripada aksi-aksi lucah di televisyen. Selain itu, unsur LGBT juga diserap
sehinggakan sesetengah pihak seolah-olah cuba menormalisasikan budaya berkenaan
dalam minda masyarakat.

Oleh itu, kandungan yang tersiar di platform digital seperti televisyen, Netflix,
tonton.my dan sebagainya seharusnya ditapis dan dikawal bagi memastikan minda anak
muda serta rakyat keseluruhannya terdidik dengan pengaruh positif. Justeru, sejauh
manakah pengawalan terhadap isi kandungan platform digital ini dijalankan? Apakah
syarat yang digariskan oleh kementerian bagi membenarkan sesuatu kandungan filem
yang dimuatkan dalam platform digital tersebut.

Seterusnya, merujuk kepada Butiran 030100 — Infrastruktur dan Aplikasi. Saya
meneliti sasaran kementerian yang akan menamatkan siaran 3G bagi membawa rakyat
keseluruhannya ke arah teknologi 4G. Perkara ini amat wajar sekali bagi memastikan
negara kita terus berdaya saing seiring dengan perkembangan teknologi digital. Namun
begitu, berdasarkan kajian terdapat sebanyak 900,000 orang rakyat yang masih
menggunakan peranti 3G.

Ini bermakna masih terdapat segelintir rakyat yang masih belum menyambut
usaha kerajaan ke arah pembangunan 4G. Perkara ini akan membebankan mereka
apabila negara beralih kepada penggunaan 4G secara keseluruhannya. Oleh itu, apakah
inisiatif kementerian bagi memastikan mereka yang masih menggunakan peranti 3G
beralih kepada 4G dalam masa terdekat? Selain itu, sejauh manakah kerjasama
kementerian dan syarikat-syarikat telco bagi menangani masalah tersebut?

Butiran seterusnya ialah Butiran 020800 — Pertubuhan Berita Nasional Malaysia.
Bertepatan dengan fungsi Kementerian Komunikasi dan Multimedia sebagai sebuah
agensi pengurusan maklumat dan perhubungan awam dalam memastikan hanya berita
dan maklumat sahih sahaja yang disebarkan kepada rakyat Malaysia dan masyarakat
