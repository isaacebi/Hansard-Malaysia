18 DR.08.12.2021

Walau bagaimanapun, negara menuju ke peralihan fasa daripada pandemik
kepada endemik. Ini bermakna permintaan dan penawaran terhadap perkhidmatan
ekonomi gig ini dijangka akan berterusan dan meningkat. Bukan itu sahaja, kerajaan juga
telah menyalurkan sejumlah peruntukan khas di bawah kementerian atau mana-mana
agensi berkaitan bagi memacu perusahaan ini agar terus berdaya saing. Sekian, terima
kasih.

Timbalan Yang di-Pertua [Dato’ Mohd Rashid Hasnon]: Sila soalan tambahan
Yang Berhormat Segambut.

Puan Hannah Yeoh [Segambut]: Terima kasih. Soalan saya sebenarnya
bagaimana kita hendak pastikan sektor ini kekal relevan. Jadi persoalan sekarang di luar
sana ramai orang mengatakan industri ini sekarang mempunyai kawal selia yang
terlampau, overregulation kerana ada banyak kementerian mula terlibat. Kita ada
Kementerian Pengangkutan, Kementerian Komunikasi dan Multimedia, kita juga ada
Kementerian Sumber Manusia.

Jadi, apabila terlalu banyak kementerian, terlalu banyak pendaftaran, ia hilang
flexibility. Jadi, bagaimana Kementerian Sumber Manusia boleh pastikan there is no
overregulation untuk sektor ini? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Segambut. Sila Yang Berhormat Timbalan Menteri.

Datuk Haji Awang bin Hashim: Terima kasih Yang Berhormat Segambut.
Memang bagus apabila banyak kementerian terlibat, bagi kita fulfill the vacancies for the
unemployed in the market. So, cuma KSM, Kementerian Sumber Manusia ...

Tuan Haji Ahmad bin Hassan [Papar]: [Bangun]

Datuk Haji Awang bin Hashim: Sekejap, tidak apa. Bagi saya jawab, bagi saya
jawab. Tidak mengapa. Kementerian Sumber Manusia mengambil inisiatif untuk memberi
perlindungan kepada mereka yang dipanggil OBS, yang mana contract for service.
Contract for service bermakna mereka tidak ada majikan seperti mana mereka kita
katakan tadi subkontraktor. Pekerja-pekerjanya tidak ada perlindungan.

Jadi, tugas dan tanggungjawab Kementerian Sumber Manusia memberi
perlindungan kepada mereka yang terlibat dalam e-hailing, gig economy ini yang mana
sekarang ini memberi pulangan yang sangat bagus bagi membantu negara bagi
menyediakan pendapatan kepada pekerja-pekerja yang tidak ada dalam pasaran. Jadi
saya sarankan lagi banyak kementerian yang terlibat lagi bagus. Sekian, terima kasih.

Puan Hannah Yeoh [Segambut]: Ini saya rasa kalau boleh Kementerian Sumber
Manusia kena /ead. Ini kerana kalau terlalu banyak kementerian, ia akan jadi isu birokrasi.

01110

Walaupun niat mereka adalah untuk melindungi mereka tetapi bila ada birokrasi,
sektor ini akan jadi tidak relevan. Orang akan tercicir. Terima kasih.

Datuk Haji Awang bin Hashim: Terima kasih. Jadi kita bangkit kepada soalan
ini. Memang Kementerian Sumber Manusia mengetuai bagi memberi perlindungan
kepada mereka ketika mereka bekerja akan tidak dijangka menerima musibah
kemalangan dan sebagainya.

Memang mereka terdedah kepada risiko musibah yang sangat tinggi dengan
mereka. Kadang kita ambil contoh sebagai Foodpanda yang mana mereka membawa
motor untuk menghantar permintaan ini. Jadi, mereka terdedah kepada kemalangan,
kemungkinan sesuatu yang di luar jangkaan berlaku. Jadi, Kementerian Sumber Manusia
melalui agensinya telah membuat satu inisiatif bagi memberi perlindungan kepada
mereka. Maknanya secara tidak langsung, kita mengetuailah, indirectly mengetuai
pekerja-pekerja gig ini dalam mereka mendapat sumber pendapatan. Sekian, terima
kasih.
