DR.08.12.2021 43

itu telah dirosakkan, dicuri kabel-kabelnya. Saya juga difahamkan pelbagai siasatan polis
telah lakukan. Akhirnya, mendapati orang biasa Yang Berhormat Menteri, orang biasa
tidak boleh curi. Dia tidak pandai. Minta maaflah kalau setakat drug addict, dia tidak boleh
hendak masuk pergi mencuri. Ini mesti orang-orang yang ada pengalaman.

Jadi, saya hendak bagi tahu kepada Yang Berhormat Menteri, apakah Yang
Berhormat Menteri ada membuat penelitian syarikat-syarikat yang dilantik? Syarikat-
syarikat yang diberi peluang pekerjaan. Apakah integriti mereka bagus? Apakah ini
“gunting dalam lipatan” ataupun “harapkan pegar, pegar makan padi’? Jadi, saya harap
Yang Berhormat Menteri boleh melihat latar belakang kontraktor-kontraktor. Ada
kontraktor-kontraktor yang berwibawa, yang bagus.

Tuan Pengerusi [Dato’ Sri Azalina Othman Said]: Yang Berhormat Baling.

Datuk Seri Panglima Abdul Azeez bin Abdul Rahim [Baling]: Akan tetapi
kadang-kadang pekerja-pekerja mereka, kakitangan mereka. Jadi, saya harap ini langkah
boleh diambil untuk kementerian mengekang berlakunya kecurian kabel dan peralatan
komunikasi di seluruh negara pada masa yang akan datang. Saya harap inilah yang saya
hendak sebutkan Yang Berhormat Menteri mengambil maklum dan kalau boleh tengok
teliti. Silalah beri laporan, khususnya kepada anak-anak muda saya di Baling yang
berniaga online, yang menghadapi kesukaran dengan Facebook. Terima kasih Tuan
Pengerusi. Terima kasih Yang Berhormat Menteri. Assalamualaikum warahmatullahi taala
wabarakatuh.

Tuan Pengerusi [Dato’ Sri Azalina Othman Said]: Yang Berhormat Kepong.
Yang Berhormat Kepong tidak ada. Yang Berhormat Dungun.

12.49 tgh.

Tuan Haji Wan Hassan bin Mohd Ramli [Dungun]: Assalamualaikum
warahmatullahi taala wabarakatuh. Terima kasih Tuan Pengerusi. Saya terus ke Butiran
020300 — Komunikasi Strategik. Pertama, sehingga kini agenda dan pencapaian Kerajaan
Persekutuan masih lagi belum difahami dan belum dihayati sepenuhnya oleh majoriti
rakyat Malaysia. Soalan saya ialah bagaimanakah peranan komunikasi strategik bagi
memastikan segala maklumat, agenda dan pencapaian kerajaan sampai kepada rakyat?

Kedua, apakah peranan JKOM yang sehingga kini belum dilihat fungsinya secara
jelas?

01250

Butiran 020700 — Penyiaran (RTM). Pada hemat saya, RTM walaupun dengan
usaha yang berterusan masih tidak berjaya menarik perhatian rakyat untuk mengikuti
rancangan-rancangan yang direncanakan. Soalan saya, apakah rancangan drastik yang
akan dibuat oleh RTM bagi mengembalikan semula rating siaran yang tinggi kepada
rancangan-rancangan TV RTM?

Kedua, pemberitaan TV oleh RTM masih lagi memerlukan penambahbaikan.
Apakah rancangan dalam RTM memfokuskan program pemberitaan sama seperti berita-
berita yang datang daripada penyiaran luar seperti Al-Jazeera dan CNN daripada segi
kualiti dan kandungan program pemberitaan?

Ketiga, bagi memastikan golongan rakyat atau penonton yang bersikap matang
terdidik dalam pendidikan politik, adakah RTM mempunyai perancangan untuk
menyiarkan lebih banyak program dan diskusi yang memberi kesedaran tentang isu-isu
semasa dan dasar-dasar berkaitan pembangunan negara?

Secara khususnya, lebih banyakkan program yang melibatkan undi 18 tahun
supaya difahami keperluan mereka untuk menjadi pengundi ketika ianya digazetkan dan
selepas daripada itu mereka boleh memberi satu daripada tanggungjawab untuk menjadi
pengundi yang bertanggungjawab.
