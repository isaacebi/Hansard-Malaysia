DR.08.12.2021 85

Menteri dan juga kepada kementerian yang saya difahamkan bahawa KPI Menteri ini
adalah antara yang terendah dalam berbanding dengan KPI kepada Yang Berhormat
Menteri-menteri yang lain.

Jadi, apakah keperluannya? Saya hendak dapatkan penjelasan ialah apakah
keperluan di saat kelaparan rakyat di saat perut rakyat sedang berhadapan dengan
permasalahan dengan tidak kecukupan makanan, tiba-tiba kementerian Yang Berhormat
Menteri boleh membuat satu program yang dinamakan Perception Intelligence System.
Ini sesuatu yang mengejutkan saya.

Sepatutnya melihat kepada kebajikan dan melihat kepada rintihan rakyat. Bukan
hendak melihat persepsi rakyat kepada Yang Berhormat Menteri, kepada Yang Berhormat
Timbalan Menteri dan kepada kementerian. Rakyat sekarang ini sudah pun memberikan
persepsi yang jelas iaitu kelaparan. Kami lapar — kami berhadapan dengan permasalahan
kehidupan dan kelangsungan hidup. Jadi ini yang perlu diberikan penjelasan kepada
Dewan.

Keduanya, kenapakah pula dibuat secara runding terus? Apakah perlu dibuat
secara runding terus? Ketiga, kenapa tidak menggunakan institusi yang telah sedia ada
dalam kerajaan, di dalam kementerian sendiri — Kita ada Unit Komunikasi Korporat yang
boleh menjalankan tugas ini dengan peruntukan perbelanjaan yang sedia ada untuk
melihat apakah persepsi rakyat terhadap Yang Berhormat Menteri, terhadap Yang
Berhormat Timbalan Menteri— terhadap Yang Berhormat Menteri kerana potongan yang
sudah langsing sekarang, tidak seperti dahulu dengan pakaian yang cantik dan
sebagainya.

Kita boleh dapat dari Unit Komunikasi Korporat, tidak perlu untuk kita berikan satu
projek runding terus yang memakan belanja hampir setengah juta. Jadi, bagi saya ini
sesuatu pembaziran yang hanya dibuat hanya semata-mata untuk kepentingan diri
seseorang. Sekian terima kasih.

Tuan Pengerusi: Terima kasih Yang Berhormat Pokok Sena. Yang Berhormat
Tumpat. Silakan.

5.29 ptg.

Dato’ Haji Che Abdullah bin Mat Nawi [Tumpat]: Terima kasih Tuan Pengerusi.
Alhamdulillah, diberikan peluang untuk mengambil bahagian dalam perbahasan peringkat
Jawatankuasa bagi Kementerian Pembangunan Wanita, Keluarga dan Masyarakat.
Pertamanya, saya ingin menyentuh Butiran 020400 — Lembaga Penduduk dan
Pembangunan Negara. Peruntukan di bawah Lembaga Penduduk dan Pembangunan
Keluarga Negara ini telah dinaikkan daripada RM59.16 juta kepada RM61.75 juta.

Di bawah butiran ini, saya ingin bertanya apakah pihak kementerian akan terus
memperkasakan Kempen ‘Say No 2 Zina’ yang pernah dilancarkan pada tahun 2018 dan
2019. Sejauh mana kempen-kempen ini dirancang untuk digerakkan di peringkat sekolah
bagi memastikan anak remaja kita selamat daripada masalah ini.

01730

Saya juga ingin mendapatkan perkembangan mengenai talian bantuan sokongan
psikososial. Berapakah jumlah panggilan yang diterima sejak pembukaan semula sektor
sosial dan ekonomi oleh pihak MKN? Apakah bentuk-bentuk sokongan dan bantuan emosi
yang berjaya dikenal pasti? Saya juga ingin mengetahui, apakah ada perubahan jumlah
panggilan ketika dalam tempoh pandemik dan pelaksanaan PKP dengan jumlah
panggilan apabila pembukaan serta kelonggaran sekatan dilaksanakan?

Seterusnya saya juga ingin mengetahui jumlah kaunselor yang berdaftar di bawah
LPPKN ketika ini? Adakah kementerian bercadang untuk menambah lagi jumlah
kaunselor sedia ada ini? Apakah kementerian juga merancang untuk menaik taraf modul-
