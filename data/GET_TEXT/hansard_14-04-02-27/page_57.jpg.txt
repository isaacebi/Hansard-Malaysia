DR.08.12.2021 47

2.38 ptg.

Puan Wong Shu Qi [Kluang]: Terima kasih Tuan Pengerusi. Butiran 020900 —
Perbadanan Kemajuan Filem Nasional Malaysia (FINAS) di bawah Perbelanjaan
Mengurus dan Butiran 47000 — FINAS di bawah Perbelanjaan Pembangunan masing-
masing dengan sejumlah RM35 juta dan RM32.5 juta. Saya mendapati perbelanjaan
pembangunan FINAS ada peningkatan iaitu RM32.5 juta berbanding dengan RM21 juta
pada tahun ini. Minta Yang Berhormat Menteri menjelaskan sebab peningkatan
perbelanjaan tersebut.

Kita pun tahu juga industri perfileman terjejas teruk dalam dua tahun ini. Kerajaan
juga memperuntukkan sejumlah yang besar untuk membantu mereka terus berusaha
dalam industri ini. Namun begitu, masalah yang kita hadapi di sini adalah satu masalah
struktur industri. So, kita ada bakat untuk animasi, design dan rakaman. Teknologi itu
semua bukan masalah.

Namun begitu kita masih dilihat kurang terserlah daripada segi penulisan cerita
yang baik. Tanpa cerita baik kita akan menjadi sebuah filem yang menarik yang berkualiti.
So, sekiranya kita mahu menggalakkan lebih ramai anak pemuda menceburi dalam
industri kreatif ini kita mesti menyediakan peluang yang mencukupi seperti geran kajian
yang lebih besar. Kita boleh menjemput juri-juri bebas untuk memberi nasihat kepada
mereka yang tersenarai untuk menerima geran dalam festival filem dan sebagainya.

Kedua, saya minta Yang Berhormat Menteri menjelaskan Butiran 02057 — Sistem
Mobile Journalist (MOJO) yang diperuntukkan sejumlah RM1 juta di bawah Perbelanjaan
Pembangunan. Apakah sistem MOJO ini Yang Berhormat Menteri? Siapakah pengguna
sistem ini dan apakah objektif pelaksanaan sistem tersebut.

01440

Sebagai seorang mantan wartawan, kita tahu bahawa mobile journalism adalah
satu fenomena baharu dengan kegunaan telefon bimbit yang umum. Hampir setiap orang
boleh jadi wartawan sivik yang boleh merakam, menulis dan mengemas kini laporan
peristiwa yang sedang berlaku.

Justeru, keistimewaan dengan mobile journalism adalah akses yang mudah dan
meluas bagi semua orang dengan kos yang rendah dan teknologi dalam tangan. Adakah
kerajaan berhasrat untuk melatih lebih ramai wartawan sivik ataupun untuk kegunaan
agensi lain? Sila beri pencerahan.

Butiran 31003 —- Jalinan Digital Negara (JENDELA) yang  berjumlah
RM700,000,000. Saya ingin mengucapkan terima kasih terlebih dahulu kepada Yang
Berhormat Menteri dan juga SKMM kerana telah ambil tindakan yang pantas untuk
selesaikan isu ketiadaan isyarat telekomunikasi di Kampung SC, Kluang. Semua orang
anggap bahawa kawasan Kluang adalah kawasan bandar, namun masih ada lokasi dan
tempat yang langsung tiada akses kepada isyarat telekomunikasi.

Ketika pasukan saya mahu masuk kampung untuk daftar penduduk setempat bagi
Program Vaksinasi COVID-19, cabaran pertama adalah tiada Internet. Kena pakai borang
kertas, tulis tangan. Saya percaya bahawa masalah yang sama bukan berlaku di sebuah
kawasan tetapi di seluruh negara. Hampir semua kawasan. Daripada NFCP kepada
JENDELA, saya rasa tiada seorang pun Ahli Parlimen dalam Dewan yang mulia ini
membantah pelaksanaan program tersebut.

Masalah yang kita hadapi sebenarnya adalah jurang antara rancangan dengan
realiti yang kita hadapi adalah terlalu besar. Misalnya, setiap kali dalam perjalanan balik
ke kawasan saya, sekiranya dapat panggilan masuk, saya perlu maklumkan orang yang
panggil saya bahawa saya sekarang dalam perjalanan, line tidak baik. Ada kemungkinan
akan putus nanti. Di luar negara, pengguna yang ambil high-speed rail boleh terus
menggunakan telefon bimbit untuk bekerja, berhubung dengan kawan-kawan. Langsung
tidak ada gangguan.
