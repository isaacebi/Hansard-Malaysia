DR.08.12.2021 81

tahun ke tahun, apatah lagi selepas wabak COVID-19 melanda negara kita ini. Kita dapat
lihat ramai di kalangan yang bertukar status kepada miskin tegar adalah orang Melayu,
mohon penjelasan.

Seterusnya Tuan Pengerusi, Butiran 020200 — Pembangunan Wanita. Saya
menyambut baik inisiatif kerangka 4K yang diperkenalkan oleh kementerian iaitu
kemahiran, kewangan, keseimbangan dan kesaksamaan dalam usaha memperkasakan
wanita di negara ini. Di bawah kerangka keseimbangan, apakah mekanisme yang
digunakan oleh kerajaan untuk mengukur sejauh mana seseorang wanita itu menikmati
keseimbangan kehidupan? Sehingga kini, apa bentuk program yang dilaksanakan
kerajaan bagi mempromosikan kehidupan seimbang ini dalam kalangan masyarakat,
khususnya golongan wanita?

Selain itu, saya juga berpandangan bahawa peranan golongan lelaki, knhususnya
para suami yang memahami turut memainkan peranan yang penting. Oleh itu, selain
menekankan kerangka keseimbangan daripada aspek wanita itu sendiri, adakah
kementerian berhasrat untuk mewujudkan program yang turut sama melibatkan golongan
suami? Memandangkan mereka turut bertindak sebagai salah satu faktor yang
mendorong kepada wanita ke arah keseimbangan kehidupan dalam segenap aspek.

01710

Seterusnya, Butiran 020400 — Lembaga Penduduk dan Pembangunan Keluarga
Negara. Saya ingin menyentuh berkaitan inisiatif program NUR@rumah yang diwujudkan
untuk menyampaikan perkhidmatan perancangan keluarga dan juga kesihatan reproduktif
kepada kumpulan sasar yang layak. Saya difahamkan inisiatif ini diperkenalkan bagi
mendidik wanita dan kaum keluarga untuk merancang keluarga bagi meningkatkan status
kesejahteraan dan kualiti hidup para wanita dan keluarga mereka.

Soalan saya, adakah inisiatif NUR@rumah ini dilaksanakan di cawangan LPPKN
di seluruh negara atau cawangan-cawangan tertentu sahaja? Sehingga kini, berapa
peratuskah golongan B40 dan ke bawah yang terlibat dalam program ini? Apakah inisiatif
kementerian bagi memastikan manfaat program ini sampai kepada golongan sasar yang
ditetapkan?

Seterusnya, yang terakhir, Tuan Pengerusi, Butiran 031400 — Membanteras
Pemerdagangan Orang. Saya ingin bertanya mengenai status terkini mangsa
pemerdagangan yang telah ditempatkan di rumah perlindungan KPWKM. Apakah bentuk-
bentuk bantuan yang diberikan oleh kementerian terhadap mangsa tersebut? Adakah
sesi kaunseling bagi mangsa mengalami trauma turut diberikan secara khusus? Selain
itu, adakah bantuan yang diberikan kerajaan turut melibatkan warga asing atau hanya
khusus untuk warga tempatan sahaja? Mohon penjelasan. Terima kasih.

Tuan Pengerusi: Terima kasih Yang Berhormat Kemaman. Yang Berhormat
Tangga Batu, silakan.

5.11 ptg.

Puan Rusnah binti Aluai [Tangga Batu]: Terima kasih Tuan Pengerusi. Saya
merujuk kepada Butiran 010000. Peruntukan telah diturunkan hampir RM10 juta.
Mengapa peruntukan ini diturunkan dan apakah kategori dalam butiran ini yang
diturunkan?

Merujuk kepada Butiran 020100 — Kebajikan Masyarakat, Aktiviti 1, antaranya
meningkatkan keupayaan prestasi, memberi nafas baharu kepada jabatan, meningkatkan
kecekapan dan keberkesanan penyampaian perkhidmatan kebajikan kepada golongan
sasar. Terdapat lebih RM6,100,000 pertambahan peruntukan bagi aktiviti ini. Ini adalah
sangat membantu jika nafas baharu diberikan kepada JKM dan penyampaian
perkhidmatan sampai ke golongan sasar.
