82 DR.08.12.2021

Saya ingin mengetahui, apakah contoh penyampaian perkhidmatan yang telah
diperbaiki? Adakah pesakit-pesakit terlantar sudah tidak perlu dipapah untuk ke JKM
memperoleh pendaftaran bantuan? Berapa ramai keluarga-keluarga susah yang telah
terkesan COVID-19 yang baru dikenal pasti layak menerima bantuan dengan cara turun
ke bawah? Adakah kementerian mempunyai data tentang hal ini? Contohnya di Melaka
ataupun di Tangga Batu. Adakah kementerian mempunyai data berapa ramai dari jumlah
lebih dari 28,000 kematian akibat COVID-19 dalam kategori B40 atau M40 yang telah
dibantu atau dipastikan kebajikan mereka dan adakah telah dipastikan persekolahan
anak-anak itu dijamin? Adakah jabatan membuat follow-up visit, dengan izin, dari
kaunselor, contohnya, untuk memastikan mereka tidak murung atau mengalami gangguan
mental?

Adakah kementerian sedar bahawa banyak juga keluarga yang tertekan kerana
terpaksa pergi membuat swab test, dengan izin, secara sendiri dengan harga RM60
seorang apabila mereka terlibat dengan kontak rapat? Jika keluarga ada lima orang untuk
swab test sahaja, ia memerlukan RM300. Saya diminta menyuarakan tentang perkara ini
dan sama ada kementerian boleh cadangkan agar keluarga-keluarga dalam kategori ini
boleh dikecualikan bayaran atau, jika tidak pun, dikurangkan separuh daripada bayaran
sekarang.

Merujuk kepada Butiran 020200 — Pembangunan Wanita, terdapat pengurangan
peruntukan RM708,400 atau lebih daripada RM700,000. Mengapakah peruntukan
pembangunan wanita dikurangkan dan dalam aspek apa? Sedangkan kita tahu ramai
yang terkesan kehilangan pekerjaan dan memerlukan kemahiran-kemahiran baharu untuk
terus survive, dengan izin.

Butiran 030800 — Sosioekonomi Keluarga Miskin. Apabila kita turun kawasan dan
menziarahi keluarga-keluarga miskin, sering kali menjumpai kes-kes seperti bapa sakit
dan tidak boleh bekerja, ibunya menjaga suami yang sakit dan menguruskan anak-anak
kecil di rumah. Anak-anak yang awal belasan tahun tidak pergi ke sekolah dan bekerja di
kedai-kedai makan, berniaga kecil-kecilan untuk membantu keluarga.

Bagaimana persekolahan anak-anak ini? Bagaimanakah masa depan pelajaran
mereka? Bagaimana perkembangan sosial anak-anak ini? Anak-anak yang begini sudah
hilang minat untuk bersekolah. Dalam kesusahan ini, adakah tidak mustahil untuk mereka
mencari jalan mudah terlibat, contohnya keluarga itu sendiri, dengan judi online yang
sangat mudah didapati di kedai-kedai top-up? Ini juga banyak berlaku dalam kes-kes
suami ditahan di penjara atau pusat serenti kerana terlibat dadah. Adakah kementerian
mempunyai program support system, dengan izin, secara bersungguh membantu
masalah-masalah ini?

Jika kita gagal melakukan ini, kita akan terus menghadapi masalah ini dalam
masyarakat. Keluarga-keluarga ini tidak akan dapat memutuskan rantaian kemiskinan ini
dan ia akan berterusan dari generasi ke generasi.

Akhir sekali, keluarga-keluarga ini biasanya tinggal di rumah sewa yang uzur.
Bolehkah saya cadangkan kementerian bekerjasama rentas kementerian menggunakan
rumah-rumah ataupun kuarters kerajaan yang tidak digunakan, contohnya kuarters
hospital, klinik kesihatan ataupun kuarters guru, dengan sewa yang minimum dalam
jangka masa yang ditetapkan? Ini komitmen bersama. Saya juga menyeru rakyat Malaysia
terutamanya sukarelawan dapat membantu sekurang-kurangnya luangkanlah masa dan
tenaga jika tidak pun menyumbang kewangan.

Tuan Pengerusi, terima kasih atas peluang yang diberi.

Tuan Pengerusi: Terima kasih Yang Berhormat Tangga Batu. Yang Berhormat
Tebrau, silakan.

5.17 ptg.

Tuan Steven Choong Shiau Yoon [Tebrau]: Terima kasih Tuan Pengerusi.
Tuan Pengerusi, butiran yang saya ingin sentuh adalah Butiran 020100 — Kebajikan
Masyarakat. Peranan utama Jabatan Kebajikan Masyarakat adalah satu agensi kerajaan
