68 DR.08.12.2021

Saya ingin bertanya sama ada, adakah golongan autisme juga akan ditempatkan
bersama-sama dengan golongan OKU yang lain? Bagaimanakah pula bahan dan
peralatan yang digunakan? Adakah mencukupi dan sesuai digunakan untuk golongan
OKU dan autisme ini? Pihak kementerian seharusnya perlu lebih prihatin dalam
mengambil kira soal keperluan anak-anak kelainan upaya ini, yang mana kaedah
pembelajaran dan bimbingan mereka yang berbeza tingkah laku dan minat mereka juga
berbeza serta perhatian dan pemantauan yang khusus juga berbeza antara satu sama
lain. Seorang guru juga tidak boleh mengawal dan memantau lebih daripada dua atau tiga
orang murid OKU dan autisme ini. Saya mohon agar pihak kementerian dapat
mempertimbangkan masalah ini demi keperluan anak-anak istimewa di seluruh negara.
Sekian, terima kasih.

01610

Tuan Pengerusi [Dato' Mohd Rashid Hasnon]: Terima kasih Yang Berhormat
Sekijang. Seterusnya, saya jemput Yang Berhormat Libaran. Tidak ada.

Seterusnya Yang Berhormat Parit Buntar. Yang Berhormat Parit Buntar? Yang
Berhormat Libaran ada, Yang Berhormat Libaran? Ya, saya tidak nampak dia. Sila. Dah
dipanggil dah. Sila. Baik, tidak dengar dia. Dia duduk ke bawah sikit. Sila.

4.10 ptg.

Datuk Zakaria bin Mohd. Edris @ Tubau [Libaran]: Terima kasih Tuan
Pengerusi kerana memberi peluang kepada saya untuk mengambil bahagian dalam
perbahasan Belanjawan 2022 peringkat Jawatankuasa. Bismillahi Rahmani Rahim.
Assalamualaikum warahmatullahi wabarakatuh.

Saya ingin menyentuh kepada perkara di bawah Maksud Bekalan 48 di bawah
Butiran 020000 — Kesejahteraan Wanita, Keluarga dan Masyarakat. Dunia hari ini
menyaksikan globalisasi meninggalkan impak yang besar dalam kehidupan wanita.
Globalisasi telah pun membawa kepada pencapaian maklumat yang lebih pantas. Ini
seolah-olah dunia makin kecil ruangnya.

Kepesatan dalam bidang ini telah memberi pelbagai impak implikasi sama ada
yang baik ataupun yang buruk tentunya dalam konteks pembasmian kemiskinan
khususnya di kalangan ibu tunggal. Hakikatnya, pengabaian kepada akses untuk
mendapatkan sumber keperluan asas akan menyebabkan golongan ini ketinggalan dan
berhadapan dengan masalah yang menjejaskan kehidupan mereka.

Untuk makluman Dewan yang mulia ini, Parlimen Libaran dengan kerjasama
daripada APPGM SDG, persekutuan dan negeri serta sokongan daripada NGO telah pun
melancarkan kursus pembuatan produk usahawan wanita di mana ia mendapat sambutan
yang baik daripada masyarakat setempat. Kursus pembuatan produk usahawan wanita
merupakan satu program untuk golongan wanita khususnya golongan ibu tunggal tanpa
mengira status keturunan supaya mereka memiliki suatu kKemahiran unik demi mencapai
kelestarian hidup mereka.

Difahamkan bahawa kerajaan melalui Kementerian Pembangunan Wanita,
Keluarga dan Masyarakat (KPWKM) telah melancarkan program inisiatif Wanita Bangkit
menerusi program Aspirasi Keluarga Malaysia (AKM) 100 hari untuk melahirkan
usahawan wanita. Saya sangat mengalu-alukan inisiatif ini dan berharap program wanita
di kawasan luar bandar tidak akan ketinggalan dan tidak tercicir untuk mendapatkan
manfaat seperti ini. Hal sedemikian adalah penting dan selaras dengan aspirasi Wawasan
Kemakmuran Bersama 2030 (WKB 2030). Berdasarkan perkembangan semasa terutama
dalam kemajuan teknologi globalisasi, masyarakat tidak boleh ketinggalan daripada
menguasai ilmu dan kemahiran baharu.

Saya ingin bertanya, adakah Libaran juga disenaraikan dalam program ini? Kalau
tidak, mohon KPWKM buat program di kawasan ini. Ini untuk mencapai program Aspirasi
Keluarga Malaysia. Saya melihat bahawa ramai lagi ibu-ibu, usahawan wanita yang
sangat memerlukan, yang sangat aktif yang mereka mahu untuk menambahkan
