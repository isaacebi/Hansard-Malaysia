88 DR.08.12.2021

Jadi, berapa lagi kah jumlah PAWE yang akan disiapkan dalam butiran tersebut,
maksud saya dalam peruntukan tersebut bolehkah kementerian memberikan statistik dan
tahap keaktifan PAWE sedia ada?

Seterusnya Butiran 00300 — Lembaga Penduduk dan Pembangunan Keluarga
Negara. Saya cuma ingin Yang Berhormat Menteri memperincikan dalam butiran tersebut
kerana kelihatannya sangat tinggi peningkatannya daripada RM2,189,500 kepada
RM16,500,100.

Oleh sebab apabila kita melalui Jalan Raja Laut itu memang ada bangunan
LPPKN yang tersergam indah. Jadi, adakah peruntukan itu untuk renovasi atau
sebagainya?

Seterusnya saya ingin menyentuh Butiran 00602 — Taman Sinar Harapan. Dalam
butiran ini peruntukannya hanyalah RM100,000 sahaja sedangkan kita ada tujuh Taman
Sinar Harapan di bawah JKM yang memberi penjagaan, perlindungan dan pemulihan
kepada Orang Kurang Upaya kategori masalah pembelajaran. Jadi, apakah rasionalnya
dengan bajet yang sangat sedikit ini?

Seterusnya Butiran 00800 - Pejabat Kebajikan Masyarakat Negeri/Daerah. Saya
mengharapkan peningkatan sebanyak RM5 juta ini terutamanya digunakan untuk
memperbaiki fasiliti ataupun kKemudahan di kebanyakan Pejabat Kebajikan Masyarakat
seluruh negara walaupun saya jangkakan jumlah ini masih tetap kecil.

Seterusnya Butiran 01001 — Pusat Jagaan Harian Warga Tua. Negara kita akan
menuju status ke negara tua menjelang tahun 2030. Saya melihat peruntukan untuk
PAWE ini ia lebih tinggi berbanding dengan pusat jagaan orang tua.

Saya difahamkan terdapat lebih 1,700 buah pusat jagaan harian orang tua tetapi
yang berlesen hanyalah 382. Apa yang menjadi kebimbangan adalah rata-rata para
pengusaha pusat jagaan harian orang tua sukar mendapatkan lesen daripada pihak PBT.

Ini seolah-olah tidak sehala dengan polisi kebangsaan ataupun negara yang
mengatakan bahawa negara kita menuju ke negara tua. Jadi, penuaan menurut LPPKN
akan meningkat RM1.5 juta kepada warga emas 4.5 juta. Jadi, melihat realiti di Malaysia,
faktor-faktor kesihatan yang kritikal membawa mereka memulakan pusat jagaan harian
orang tua secara profesional dan memuliakan warga tua.

Akhir sekali, berkenaan Butiran 01100 — Penyelidikan Sains Sosial. Siapakah
penerima geran dalam penyelidikan ini? Saya bersetuju dengan Yang Berhormat Kuala
Langat tadi ada sebutkan kementerian ini bukan untuk wanita sahaja tetapi penting melihat
kepada pembangunan keluarga. Terlalu banyak kisah-kisah sedih, keganasan rumah
tangga sehingga mengakibatkan kematian dan sekiranya ingin saya cadangkan ada
usaha yang bersungguh-sungguh untuk mengembalikan figura ketua keluarga. Seorang
ayah sebagai hero sebenar dalam keluarga bukan lagi cerita-cerita ngeri seperti “haruan
makan anak’ dan sebagainya.

Akhir sekali, saya mohon kepada kementerian bilakah agaknya RUU Gangguan
Seksual akan dibentangkan? Terima kasih.

Tuan Pengerusi: Terima kasih. Akhir sekali, Yang Berhormat Padang Serai.

5.43 ptg.

Tuan Karupaiya a/l Mutusami [Padang Serai]: Terima kasih Tuan Pengerusi.
Terima kasih Yang Berhormat Menteri.

Butiran 020200 — Pembangunan Wanita. Isu yang melibatkan kanak-kanak dan
wanita semakin banyak berlaku terutamanya yang melibatkan keselamatan mereka. Isu-
isu ini perlu diselesaikan secara bijaksana dalam memastikan kebajikan mereka terus
terjaga dan melindungi dengan undang-undang yang sedia ada.

Kerajaan telah memperuntukkan sebanyak RM19.7 juta untuk Butiran
Pembangunan Wanita dengan kod 020200. Maka persoalan saya yang ingin saya
