DR.08.12.2021 3

Tuan Haji Ahmad bin Hassan [Papar]: Terima kasih Tuan Yang di-Pertua.
Sememangnya saya menyokong RUU Suruhanjaya Bebas Aduan Salah Laku Polis ini.
Akan tetapi kenapa ada salah laku polis. Secara holistik kita harus melihat dahulu kenapa
ia berlaku. Memang disebabkan oleh kebajikan mereka tidak terjaga, gaji mereka, tempat
tinggal mereka, keselesaan tempat kerja. Jadi kita harus memikirkan ini dahulu sebelum
kita membuat sesuatu. Jadi saya memohon kepada kerajaan supaya kebajikan polis ini
diberi keutamaan. Saya rasa dan saya yakin, perkara-perkara yang tidak baik yang
dilakukan oleh polis tidak akan terjadi. Kalau boleh dapat diminimumkan. Terima kasih.

Tuan Jonathan bin Yasin: Terima kasih Yang Berhormat Papar. Daripada
kenyataan yang dibuat itu, sebenarnya tidak ada soalan yang telah dikemukakan. Cuma
minta supaya kebajikan pihak polis diambil kira. Namun memang pihak Kementerian
Dalam Negeri sudah pun menimbang beberapa elaun untuk anggota-anggota polis dan
juga kemudahan-kemudahan pihak polis juga telah cuba dipertingkatkan dari semasa ke
semasa. Sekian, terima kasih Tuan Yang di-Pertua.

3. Tuan Lukanisman bin Awang Sauni [Sibuti] minta Menteri Kesihatan
menyatakan apakah langkah untuk memastikan bekas pesakit positif COVID-19 yang
mengalami Long COVID mendapat akses perubatan yang mencukupi di seluruh negara
dan adakah kementerian mempunyai data mengenai jumlah Long COVID melebihi 12
minggu setakat Oktober 2021.

Timbalan Menteri Kesihatan | [Dato’ Dr. Haji Noor Azmi bin Ghazali]: Terima
kasih Tuan Yang di-Pertua. Terima kasih sahabat saya Yang Berhormat Sibuti.
Kebanyakan pesakit yang dijangkiti COVID-19 akan pulih. Akan tetapi sebilangan kecil
akan mengalami keadaan yang berpanjangan yang dipanggil jong COVID.

Antara langkah-langkah yang telah dilaksanakan untuk memastikan akses
perubatan mencukupi di seluruh negara ialah pertamanya, pesakit COVID-19 yang telah
mendapat rawatan akan diberikan janji temu sejurus discaj dari hospital, terutamanya bagi
yang mengalami komplikasi tertentu atau yang dijangka mengalami gejala jong COVID.
Mereka akan diberi janji temu sama ada di Klinik pakar yang bersesuaian dengan
diagnosis akhir mereka.

Kedua, bagi pesakit yang turut mempunyai penyakit kronik atau komorbid, seperti
darah tinggi, kencing manis dan sebagainya. Mereka akan diminta untuk meneruskan
rawatan susulan di fasiliti kKesihatan seperti yang telah dijadualkan sebelum mereka
dijangkiti COVID-19. Sekiranya mereka tidak mempunyai rawatan susulan biasa, mereka
akan dirujuk kepada pakar tertentu dan diberikan janji temu. Bekas pesakit COVID-19 juga
boleh mendapatkan rawatan di fasiliti kesihatan awam dan swasta yang berhampiran
secara walk-in. Bagi pesakit yang mengalami gejala dan simptom yang semakin teruk,
semasa dalam pemantauan dan memerlukan rawatan segera, mereka akan dimasukkan
ke hospital untuk rawatan lanjut.

KKM juga telah menggariskan strategi kesiapsiagaan, daripada segi kelengkapan
logistik dan tenaga kerja di semua fasiliti kesihatan bagi memberikan akses perubatan
yang mencukupi kepada semua bekas pesakit COVID-19. Sehingga November 2021,
soalan ini tanya hingga Oktober tetapi kita ada jawapan sampai November. Seramai
19,890 bekas pesakit COVID-19 yang discaj dari hospital telah diberi janji temu dan
datang untuk rawatan susulan di fasiliti kesihatan.

Berdasarkan pemantauan ke atas pesakit, terdapat lima gejala utama yang
dihidapi, iaitu:
i) kelesuan, 78.9 peratus;
ii) sesak nafas, 52.9 peratus;
iii) batuk, 18 peratus;

iv) kesukaran tidur, 14.5 peratus; dan
