DR.08.12.2021 53

boleh dapat. Jadi, bagaimana dia boleh capai 92 peratus. Saya rasa ini hanya cuma untuk
memancing pengundi di Sarawak.

Dalam statement tersebut Yang Berhormat Menteri kata untuk suku tahun ketiga
tahun ini sudah mencapai 83 peratus liputan Internet dia. Adakah ini satu angka yang
tepat? Saya amat meragui. Kenapa saya kata begitu, Tuan Pengerusi. Ini kerana SOP
Suruhanjaya Pilihan Raya (SPR) mengatakan bahawa ceramah fizikal boleh dijalankan di
kawasan yang tiada capaian Internet.

Sebanyak 62 DUN dibenarkan untuk adakan ceramah fizikal. Daripada 82 DUN
hanya 64 dibenarkan. Statement ini ataupun SOP ini memberitahu kepada kita ialah apa?
Banyak kawasan di Sarawak tidak ada liputan Internet. Oleh sebab itu, dia benarkan 64
DUN dibenarkan adakan ceramah fizikal. Jadi, saya hendak tanya kepada Yang
Berhormat Menteri. Bagaimana 83 peratus yang dikatakan oleh Yang Berhormat Menteri
sudah dapat liputan Internet. Bolehkah tunjuk kepada kita, di manakah kawasan-kawasan
tersebut?

Butiran kedua yang saya hendak bangkitkan ialah berkaitan dengan Butiran
01600 — CyberSecurity Malaysia. Di mana kita boleh lihat hari ini jenayah siber begitu
berleluasa. Tambah pula kalau mengikut pakar, mereka kata oleh sebab pandemik
COVID-19 ramai berada di rumah mereka lebih senang terkena siber jenayah ini. Jadi,
saya hendak tumpu kepada dua jenis jenayah siber.

Pertama ialah tentang siber perjudian. Di mana kita lihat siber perjudian ini sudah
begitu berleluasa sekali di masyarakat kita dan apakah yang akan dilakukan oleh
kementerian untuk mengatasi masalah ini. Kita linat mereka menggunakan pelbagai cara
hampir setiap bulan, setiap minggu ada cara yang baharu. Cara penipuan yang baharu.
Bagaimanakah kementerian hendak mengatasi cabaran ini supaya rakyat kita tidak
sengsara daripada siber perjudian ini. Begitu juga dengan siber penipuan dalam Internet
ini. Bagaimana kementerian hendak bantu mereka. Bolehkah— kelajuan kita juga harus
secepat seperti sindiket jenayah siber ini. Dengan itu, sekian. Terima kasih Tuan
Pengerusi.

Tuan Pengerusi: Terima kasih Yang Berhormat Kota Melaka. Yang Berhormat
Tumpat.

01510

3.10 ptg.

Dato’ Haji Che Abdullah bin Mat Nawi [Tumpat]: Terima kasih Tuan Pengerusi.
Pertamanya, saya ingin sentuh Butiran 020300 — Komunikasi Strategik. Baru-baru ini
muncul satu trailer sebuah cerita bersiri, ‘Stay Away From Me’ yang berunsurkan LGBT
yang ditayangkan melalui penstriman video. Saya kira pihak kementerian sewajarnya lebih
terkehadapan dalam menangani kemunculan video-video sebegini yang boleh
merosakkan masa depan masyarakat dalam negara, terutamanya anak-anak muda kita.
Kita perlukan ketangkasan dan ketegasan.

Jika tidak, normalisasi LGBT dalam masyarakat akan terus berlaku. Ini sesuatu
yang harus kita bimbangkan dan perlu diberi perhatian serius oleh kerajaan. Oleh itu, saya
mahu penjelasan kementerian berhubung dengan penularan cerita ini, knususnya sejauh
manakah pengawalan yang dilakukan oleh kementerian terhadap kandungan media sosial
yang boleh merosakkan pemikiran masyarakat serta penyerapan budaya normalisasi
LGBT ini?

Seterusnya Butiran 020600 — Penerangan (JaPen). Kita sedia maklum, negara
berhadapan dengan situasi infodemik yang meruncing apabila tersebarnya berita-berita
palsu sehingga mengganggu perancangan kerajaan ketika bangkit daripada pandemik,
termasuklah pelaksanaan Pelan Pemulihan Negara. Saya ingin bertanya, sejauh
