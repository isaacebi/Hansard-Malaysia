DR.08.12.2021 49

Perkara ini berlaku dan amat mendukacitakan saya dan semua kakitangan
Pejabat Penerangan khususnya di Jempol kerana terdapat keperluan mendesak untuk
menyelenggarakan dan menaik taraf pejabat tersebut. Keadaan siling dan juga Pejabat
Penerangan Jempol semasa_ sekatan peruntukan ini dibuat adalah sangat
membimbangkan dan boleh membahayakan kakitangan yang bertugas di sana. Menerusi
peruntukan sebanyak RM36 juta pada tahun 2022, saya harap agar kerja-kerja baik pulih
ini disegerakan dengan secepat mungkin supaya dapat mewujudkan persekitaran yang
selamat di pejabat.

Butiran 31000 — Projek Jalur Lebar. Saya difahamkan bahawa Digital Nasional
Berhad (DNB) iaitu syarikat yang dilantik untuk membangun dan menguruskan 5G di
seluruh Malaysia telah selesai mengadakan pelbagai ujian 5G Radio Access Network
(RAN). Walau bagaimanapun, berdasarkan maklumat yang saya terima, tiada syarikat
telekomunikasi Malaysia yang bersetuju untuk menggunakan rangkaian 5G yang dimiliki
penuh oleh DNB yang telah pun diperbadankan.

Saya hendak bertanya; siapakah CEO yang hebat yang mana kita tahu bahawa
— Ada dikatakan bahawa CEO ini ada isu di sebaliknya. Mohon penjelasan daripada Yang
Berhormat Menteri. Menurut kenyataan akhbar sebelum ini, DNB menawarkan spektrum
5G secara borong tanpa kos kepada semua pengendali rangkaian mudah alih bermula
dari 15 Disember 2021 sehingga 31 Mac 2022 sempena pelancaran komersial rangkaian
tersebut di Malaysia. Syarikat telekomunikasi merasakan bahawa rangkaian borong
tunggal ini akan melahirkan monopoli dan memberi kesan kepada peniaga serta
mengehadkan akses kepada teknologi pada masa hadapan.

Rancangan kerajaan ini juga dikatakan akan melaburkan sebanyak RM45 bilion
nilai pasaran meliputi semua syarikat telekomunikasi termasuklah Axiata, Digi dan Maxis.
Soalan saya; sejauh manakah kebenaran dakwaan tersebut dan apakah pelan intervensi
kementerian berhubung permasalahan yang sedang berlaku? Hal ini kerana untuk
menghidupkan rangkaian meliputi 500 buah tapak menjelang penghujung bulan Disember
2021 memerlukan sekurang-kurangnya sebuah syarikat telekomunikasi untuk
menyertainya.

Berkaitan DNB pula; apakah faktor yang mempengaruhi kementerian untuk
melantik syarikat tersebut untuk menerajui pembangunan 5G? Pada masa ini, fokus DNB
adalah untuk membangunkan perkhidmatan 5G di tiga buah kawasan iaitu Kuala Lumpur,
Putrajaya dan Cyberjaya. Bilakah kawasan luar bandar seperti Jempol boleh
memanfaatkan perkhidmatan 5G daripada DNB dengan lebih pantas berbanding
sekarang.

01450

Butiran 01600 — CyberSecurity Malaysia. Keselamatan siber perlu berada pada
tahap yang tinggi bagi memastikan keselamatan data maklumat peribadi sentiasa selamat
daripada mana-mana anasir penggodam. Kebergantungan kepada teknologi dan Internet
yang meningkat dengan ketara telah menyebabkan ancaman serangan siber yang turut
melalui kitaran dinamik serta mendedahkan masyarakat kepada pelbagai ancaman.

Meskipun senario keselamatan siber negara pada tahap yang stabil dan tidak
membimbangkan, namun ia tidak bermakna negara bebas daripada ancaman dan
serangan siber yang berlaku saban hari. Soalan saya, apakah perancangan kementerian
untuk memupuk kesedaran dalam kalangan masyarakat terhadap keselamatan siber?

Saya difahamkan jumlah insiden keselamatan siber telah meningkat dan
menyaksikan rakyat menjadi mangsa sebagai pelbagai jenis insiden keselamatan siber
serta mengalami kerugian membabitkan jutaan ringgit. Berdasarkan statistik Cyber999,
Malaysia telah merekodkan sebanyak 40,000 insiden sepanjang empat tahun bermula
pada tahun 2017.

Manakala 10,500 pada tahun 2020 dan 10,700 pada tahun 2019. Begitu juga pada
tahun 2018, 10,000 dan tahun 2017 sebanyak 6,000 lebih. Soalan saya, apakah inisiatif
