36 DR.08.12.2021

Internetnya jauh rendah, tidak sama dengan apa yang ada di bandar ataupun di bandar-
bandar kecil.

Kita lihat, kita dapat dalam media, rakyat kita terutama di pedalaman Sabah dan
Sarawak terpaksa naik hujung pokok, menggunakan perahu untuk mendapat capaian
Internet. Adakah perkara-perkara ini telah diambil kira dan sejauh manakah nanti daripada
segi tempohnya, rakyat kita seluruh bandar ini tidak lagi perlu panjat pokok, buat pondok
atas pokok, terutama pelajar sekolah, naik perahu duduk di kuala-kuala sungai mendapat
capaian Internet yang lebih laju.

Saya hendak bertanya kepada kerajaan, bagaimanakah dari segi agihan kerja-
kerja untuk melaksanakan projek jalur lebar ini. Adakah agihan pada kerja-kerja ini
mengambil kira kontraktor-kontraktor tempatan atau masih lagi kita beri keistimewaan
kepada golongan-golongan tertentu, terutamanya mereka dari luar negara kerana alasan
kita keistimewaan mereka dari segi pengetahuan untuk melaksanakan kerja-kerja itu. Jadi,
saya berharap ini diambil kira, diambil perhatian oleh kementerian.

Perkara yang terakhir ialah Tuan Pengerusi, Butiran 3200 — SchoolNet Fasa 2.
Apabila melibatkan sekolah ini, saya lihat pengalaman kita yang lalu apabila dilaporkan
terutama sehingga dalam Parlimen ini sendiri, jawapan yang diberikan oleh pihak
kerajaan, kita akan berusaha untuk meningkatkan capaian, kita sedang berusaha dan
sebagainya. Akan tetapi masalahnya, halangannya, realitinya masih di takuk lama.

Jadi, saya berharap agar kerajaan mengambil kira pengalaman-pengalaman yang
telah lalu ini. Tidak membebankan kepada kementerian-kementerian lain, khususnya
kepada Kementerian Pendidikan. Mereka mengatakan hendak belajar daripada segi
hendak menggunakan Internet ini tetapi hakikatnya sekolah-sekolah, pelajar-pelajar
sekolah, rakyat di luar bandar masih lagi tidak dapat menggunakan kemudahan yang
dinikmati oleh rakyat di kawasan bandar. Jadi Tuan Pengerusi, terima kasih atas peluang
yang diberikan kepada saya.

Tuan Pengerusi [Dato’ Sri Azalina Othman Said]: Yang Berhormat Tuaran.

12.18 tgh.

Datuk Seri Panglima Wilfred Madius Tangau [Tuaran]: Terima kasih Tuan
Pengerusi kerana memberikan peluang pada Tuaran untuk turut serta bahaskan bajet
2022 peringkat Jawatankuasa untuk Kementerian Komunikasi dan Multimedia. Saya
mulakan dengan Maksud Bekalan 47 Butiran 040600 — Sambutan Hari Kebangsaan dan
Hari Malaysia. Untuk butiran ini, sebanyak RM20 juta telah diperuntukkan iaitu penurunan
daripada RM24 juta dari tahun 2021.

Tuan Pengerusi, sambutan ini Hari Kebangsaan dan Hari Malaysia ini bukan
setakat acara rutin. Bukan acara yang semata-mata diadakan setiap tahun akan tetapi
Hari Kebangsaan dan Hari Malaysia ini kita adakan sebagai satu proses untuk mendidik
rakyat Malaysia ke arah pembinaan sebuah negara Malaysia yang bersatu padu, yang
bangga dengan negaranya dan patriotik terhadap negaranya. Inilah yang kita mahu capai
dalam sambutan ini.

Apa yang penting dalam sambutan Hari Malaysia? Semasa dalam perbahasan
Rancangan Malaysia Ke-12 baru-baru ini, Tuaran juga telah mencadangkan supaya
sambutan Hari Malaysia ini bukan sahaja disambut di Kota Kinabalu ataupun di Kuching
sepertimana yang telah dibuat selama ini bermula daripada sambutan Hari Malaysia yang
diadakan pertama kalinya pada tahun 2011. Selepas itu di Kuching, selepas itu Kota
Kinabalu dan sebagainya, sehinggalah pada tahun ini.

01220

Belum lagi pernah sambutan Hari Malaysia ini diadakan di ibu kota Kuala Lumpur
mahupun di Pusat Pentadbiran Putrajaya. Apa yang menarik ialah mudah-mudahan pada
minggu depan apabila nanti dibentangkan pindaan Perlembagaan Artikel 160(2) nanti, di
mana tarikh Hari Malaysia ini akan dimasukkan dalam Perlembagaan Persekutuan.
Dengan lain perkataan, setelah nanti tarikh Hari Malaysia itu ataupun Pembentukan
