DR.08.12.2021 83

yang memainkan peranan penting dalam pembangunan sosial, kerja-kerja kebajikan dan
pembangunan masyarakat dalam prinsip kebajikan tanggungjawab bersama.

Mengapakah perlu pemohon hadir ke pejabat JKM untuk serah permohonan?
Mengapa tidak memperkasakan sukarelawan kebajikan untuk membuat kerja lawatan,
siasatan, cadangan serta menyokong sesuatu kes permohonan atau memperbaharui
bantuan sekiranya apa yang dimatlamatkan adalah untuk membantu dan menolong orang
yang perlu dibantu?

Tuan Pengerusi, kini JKM bergantung kepada ketua kampung dan wakil rakyat
untuk mengesahkan maklumat peribadi seseorang pemohon. Ini bukan kerja utama wakil-
wakil rakyat atau pembantu-pembantunya yang memerlukan masa dan juga pengetahuan
atau kepakaran untuk menyiasat sesuatu kes.

Saya juga mendapat tahu SOP yang diguna pakai akan menolak sesuatu
permohonan sekiranya pemohon mempunyai TV LED, Astro atau kereta tanpa mengambil
kira bila benda itu diperolehi atau itu sudah lama dibeli. Saya tidak mahu satu kes yang
betul-betul memerlukan bantuan kewangan JKM ditolak semata-mata oleh sebab perkara
tersebut.

Ada juga pejabat JKM diletak di tempat yang sukar bagi pemohon yang
menggunakan kerusi roda untuk mengakses atau datang ke pejabat JKM seperti JKM
Daerah Johor Bahru. Saya berharap pejabat yang tidak mesra kepada orang kurang
upaya dipindah secara berperingkat kepada tempat yang senang diakses oleh semua.

Saya juga minta Menteri menyatakan, adakah semua pegawai JKM termasuk
sukarelawan dilatih atau mempunyai pengetahuan serta pengalaman untuk mendidik,
menasihati sesuatu pemohon untuk berdikari dari segi kewangan dan bebas dari
kebergantungan kepada bantuan JKM, wakil rakyat serta NGO-NGO?

Tuan Pengerusi, Butiran 020400 — Lembaga Penduduk dan Pembangunan
Keluarga Negara. Saya ingin Menteri menyatakan sejauh manakah kejayaan LPPKN
dalam misinya untuk mewujudkan keluarga yang kukuh ke arah melahirkan masyarakat
penyayang, penduduk berkualiti dan bangsa Malaysia yang progresif.

01720

Tuan Pengerusi, LPPKN diwujudkan sejak tahun 1966. Akan tetapi, selain
daripada populasi penduduk semakin meningkat, kes-kes seperti rogol, gangguan
seksual, perkahwinan bawah umur, berhenti sekolah pada usia awal, keluarga besar di
kalangan miskin, keganasan rumah tangga makin meningkat. Masalah sosial yang
semakin teruk dan mencabar seperti gangsterism dengan izin dan vandalism dengan izin
makin berleluasa. Perceraian ibu bapa makin meningkat. Anak-anak dijaga oleh orang lain
selain daripada ibu bapa menjadi kebiasaan.

Tuan Pengerusi, isu-isu yang saya sebutkan amat serius di kalangan keluarga
B40 di bandar raya. Sistem pendidikan sekolah dan peranan ibu bapa adalah asas
seseorang anak dapat dididik untuk melahirkan seorang insan yang bersahsiah baik.
Namun, keadaan ini tidak kelihatan berjaya oleh sebab keluarga B40 semakin meningkat.

Tuan Pengerusi, walaupun program-program LPPKN telah dilaksanakan hampir
55 tahun, malangnya kita masih dianggap oleh warga asing sebagai satu negara yang
tidak selamat, kotor dengan sampah kerana tidak dijaga dan menyayangi alam sekitar,
mengamalkan penyeludupan manusia, tidak mematuhi undang-undang, tidak jujur, suka
menipu dan sebagainya. Walaupun saya setuju tetapi ini adalah gambaran daripada
warga asing. Saya memohon agar kerajaan mengambil langkah atau tindakan yang serius
supaya kita dapat membersihkan imej negara pada masa yang akan datang.

Tuan Pengerusi, butiran yang terakhir adalah 030300 — Pembangunan dan
Perkembangan Kanak-kanak. Perkembangan seorang kanak-kanak itu dipengaruhi
pelbagai faktor. Antaranya genetik, neurologi fizikal, persekitaran dan emosi. Sejauh
manakah kerajaan telah berjaya dalam usaha ini? Saya minta Yang Berhormat Menteri
