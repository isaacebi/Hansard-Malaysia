48 DR.08.12.2021

Berbanding dengan Internet connectivity dan mobile signal yang kita ada di
Lebuhraya Utara-Selatan, kita perlu naik taraf dengan segera. Bukan sahaja di semua
taman perumahan, perindustrian, tempat kerja dan juga kampung, malah juga lebuh raya
dan landasan kereta api dengan ramai pengguna yang memerlukan akses semasa dalam
perjalanan. Kita perlu lebih banyak menara telekomunikasi supaya signal tidak terputus-
putus.

Selain itu, saya ingin meminta supaya Yang Berhormat Menteri menjelaskan
pengumuman dalam satu sidang akhbar semalam berkenaan pelaksanaan 5G melalui
rangkaian pemborong tunggal (single wholesale network) atau mempunyai beberapa jenis
sistem lagi bagi membolehkan persaingan.

Sekiranya kerajaan memilih model persaingan, adakah syarikat bukan telco juga
akan diizinkan untuk memperoleh spektrum untuk membina private network bagi
kegunaan industri masing-masing, khususnya bagi industri automatif yang telah kita lihat
berlaku di Jerman, Audi dan beberapa pembina automatif juga memperoleh spektrum
tersendiri bagi industri automatif mereka.

Butiran terakhir yang saya hendak bangkitkan; Butiran 33000 — Multimedia
Development Corporation (MDEC). Saya ingin minta Yang Berhormat Menteri
menjelaskan pelantikan seorang anak perempuan pemimpin UMNO baru-baru ini sebagai
pengarah bukan eksekutif bebas. Minta dijelaskan, apakah kriteria untuk pelantikan ini
dan apakah keistimewaan pelantikan calon ini? Hal ini kerana nampaknya dia bukan
sahaja dilantik dalam MDEC tetapi juga sudah memegang satu jawatan di TalentCorp.

Jadi, minta Yang Berhormat Menteri menjelaskan, adakah tiada calon lain? Tiada
pemimpin perempuan lain yang berbakat, berpotensi boleh pegang jawatan ini di MDEC
tetapi pun dia satu-satunya sahaja? Kena dilantik bukan sahaja di MDEC tetapi sudah pun
pegang satu jawatan di TalentCorp. Tiada calon lainkah? Ataupun kita seharusnya
memberi peluang ini kepada lebih ramai perempuan yang berbakat dan berpotensi yang
harus diberi peluang di luar sana. Sekian, terima kasih.

Tuan Pengerusi: Terima kasih Yang Berhormat. Seterusnya, Yang Berhormat
Jempol.

2.45 ptg.

Dato’ Haji Salim Sharif [Jempol]: Bismillahi Rahmani Rahim. Assalamualaikum
warahmatullahi wabarakatuh. Salam sejahtera. Salam Keluarga Malaysia. Terima kasih
Tuan Pengerusi, yang telah mengizinkan saya untuk berbahas mengenai RUU Bekalan
2022 pada peringkat Jawatankuasa bagi Kementerian Komunikasi dan Multimedia.
Terima kasih juga kepada Yang Berhormat Menteri yang hadir bersama dalam mendengar
perbahasan dan juga pastinya beberapa soalan yang diutarakan akan diselesaikan
dengan tuntas dan segera.

Butiran 06003 — Menaik taraf Pejabat Penerangan Negeri, Bahagian dan Daerah
Seluruh Negara. Berdasarkan mesyuarat yang dipengerusikan oleh Ketua Setiausaha
Kementerian Komunikasi dan Multimedia pada 17 Jun 2021, surat yang bertarikh 21 Jun
2021 yang lepas — Mesyuarat tersebut telah membuat ketetapan bahawa mana-mana
perolehan bagi kerja-kerja menaik taraf, ubah suai dan penyelenggaraan Pejabat
Penerangan Daerah, Negeri dan juga seluruh negara yang belum dikeluarkan SST
ditangguhkan pelaksanaan ke tahun 2022.

Kesemua peruntukan yang terlibat dalam penangguhan tersebut, sekatan perlu
dipulangkan semula kepada kementerian. Saya ingin menjelaskan— Penjelasan lanjut
daripada kementerian berkaitan penangguhan dan sekatan peruntukan yang telah dibuat
pada tahun ini.

Soalan saya, mengapakah kementerian menyekat dan menangguhkan semua
kerja menaik taraf Pejabat Penerangan bahagian daerah di seluruh negara? Sedangkan
kerajaan telah meluluskan peruntukan sebanyak RM40 juta dalam RMKe-12 bagi kerja-
kerja tersebut yang dijalankan oleh JKR bagi tempoh dua tahun, iaitu bermula dari tahun
2021 dan juga 2022.
