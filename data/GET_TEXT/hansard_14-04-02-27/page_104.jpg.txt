94 DR.08.12.2021

Alhamdulillah Ahli-ahli Yang Berhormat, di bawah kementerian kita
mempraktiskan whole-of-society dan whole-of-government kerana kita juga mendapat
kerjasama dari pelbagai pihak. Program Wanita Bangkit Berniaga yang dilancarkan itu
telah pun mendapat penyertaan lebih daripada 40 ribu orang. Saya— Tadi ada soalan
bertanya kenapa tidak guna INSKEN? Tadi sahabat saya Yang Berhormat Batu Kawan
pun tanya, kita ada banyak agensi dan sebagainya.

Puan Kasthuriraani a/p Patto [Batu Kawan]: Yang Berhormat Menteri, sedikit.
Tadi Yang Berhormat Menteri kata, bila masa yang Yang Berhormat Menteri sebut
bahawa sebanyak RM1 ribu akan diperuntukkan untuk Program MyKasih Kapital. Akan
tetapi mantan Perdana Menteri iaitu Yang Berhormat Pagoh telah mengeluarkan
kenyataan bahawa di bawah Program MyKasih Kapital, sebanyak RM1 ribu akan
diperuntukkan untuk seramai 2 ribu orang peserta yang layak. Ini juga— Saya difahamkan
bahawa Program MyKasih Kapital ini adalah satu program di bawah Yayasan Kebajikan
Negara, melainkan ada program yang lain.

So, kerajaan andalah — Kerajaan Yang Berhormat Menterilah yang menyatakan
bahawa RM1 ribu itu memang akan diberikan. So, saya rasa tidak wajar untuk kata, “bila
masa saya sebut RM1 ribu?”. Sekarang, apa yang kami tanyakan, RM1 ribu yang
diberitahu akan diberi. Pada hari ini peserta dimaklumkan bahawa hanya RM500 akan
diberikan. Itu pun hanya akan dibayar pada tahun hadapan, bukan tahun ini.

Datuk Seri Rina binti Mohd Harun: Terima kasih Yang Berhormat Batu Kawan
yang begitu prihatin tentang nasib wanita. Saya— Untuk penerima bantuan MyKasih
Kapital, sehingga kini seramai 4 ribu orang telah pun diberikan. Daripada sebanyak RM2
juta peruntukan itu, seramai 4 ribu orang telah pun mendapat manfaat dengan jumlah
sebanyak RM500. Kenapa saya katakan— Apabila kita melakukan perbincangan dan ia
merupakan peruntukan daripada Yayasan Kebajikan Negara. Jadi, apabila kita lihat
sebenarnya macam saya katakan tadi, kenapa kita pilin Program Wanita Bangkit,
mengapakah program itu diadakan?

Hal ini kerana apabila kita membuat kolaborasi dan kita membuat sesi libat urus
bersama dengan usahawan-usahawan ini, ada bantuan-bantuan untuk memulakan
perniagaan ini daripada serendah RM500. Jadi, kita boleh membina dan kita boleh
membantu lebih ramai wanita. Alhamdulillah, untuk tahun hadapan diberikan tambahan
peruntukan. Sebelum ini tidak ada termasuk dalam bajet.

Jadi ini, alfhamdulillah telah pun diberi peruntukan untuk tahun 2022. Saya hendak
kongsikan di sini, banyak sangat perkara-perkara negatif yang ditimbulkan berkaitan
Program Wanita Bangkit Berniaga. Mengapakah saya memilih syarikat-syarikat tersebut?
Siapakah mereka ini? [Merujuk kepada senaskhah buku] Saya— Di sini saya ada buku,
‘100 Usahawan Jutawan’, yang saya kira kalau ada Ahli-ahli Yang Berhormat yang
berminat untuk mendapatkan, saya boleh bagi secara percuma.

01810

Ini kerana di sini apabila saya berjumpa dengan usahawan-usahawan ini, mereka
ini adalah kebanyakannya merupakan wanita. Ada usahawan ini yang hampir-hampir
hendak bunuh diri. Ada usahawan ini yang sebenarnya mempunyai masalah rumah
tangga— dipukul dan sebagainya. Akan tetapi, siapakah mereka pada hari ini? Mereka
adalah jutawan.

Jadi, inilah yang saya hendak kongsikan bersama dengan wanita-wanita. Kita
boleh cakap kerana kita tidak mengalaminya. Mereka kali ini mereka hendak bangkit
dalam tempoh dua tahun ditinggalkan, diceraikan, anak-anak yang ramai. Jadi, mereka
hendak perlu untuk bangkit. Apakah yang mereka perlu? Paling utama, motivasi. Hendak
bangun dan bangkit semula. Antara usahawan-usahawan yang berjaya yang bersama-
sama membantu wanita dalam Wanita Bangkit adalah juga seorang OKU.

Saya hendak ceritakan juga, OKU ini dia hanya boleh gerak tiga jari. Tiga jari
sahaja dan hanya boleh gerakkan kepala dia dan dia adalah duduk di atas wheelchair.
Kerusi roda. Bayangkan seorang yang hanya boleh menggerakkan tiga jari untuk dia
gerakkan mouse dengan hanya boleh menggerakkan kepala dia tetapi mampu untuk
membuat pendapatan jutaan ringgit.
