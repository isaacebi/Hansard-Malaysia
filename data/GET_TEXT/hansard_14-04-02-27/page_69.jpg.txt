DR.08.12.2021 59

dalam soal pelaksanaan 5G ini adalah kepentingan nasional itu mengatasi segala-galanya
dan kita ingin ia berjalan secara baik dan kita mahu roll-out program ini mencapai
kejayaan. Itu yang penting bagi kita. Oleh sebab itu saya tidak ada masalah dan saya
akan menyampaikan hasrat Yang Berhormat kepada pihak DNB.

Tuan Syed Ibrahim bin Syed Noh [Ledang]: Yang Berhormat Menteri, boleh
celah sedikit? Ledang juga tadi ada membangkitkan. Terima kasih Yang Berhormat
Menteri. Terima kasih Tuan Pengerusi. Saya tadi telah bangkitkan berkenaan dengan
perbezaan pendapat yang keluar, kenyataan yang keluar daripada Yang Berhormat
Menteri dan bezanya dengan Yang Berhormat Menteri Kewangan.

Begitu juga dengan DNB pada 6 Disember, baru sahaja lepas. Jadi, apakah
perkara ini telah dibincangkan bersama-sama dengan Kementerian Kewangan dan juga
DNB bahawa ada usaha untuk kaji semula tentang single wholesale network tersebut?
Oleh sebab saya nampak ada kecelaruan di situ. Saya minta penjelasan daripada Yang
Berhormat Menteri. Terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Ledang.

Tan Sri Datuk Seri Panglima Haji Annuar bin Haji Musa: Sebenarnya tidak ada
kecelaruan. Penjelasan yang dibuat oleh Yang Berhormat Menteri Kewangan
menghuraikan keputusan semasa. Apa yang saya terangkan sekarang ini adalah perkara-
perkara yang berbangkit dan tindakan yang sedang dilakukan, in response kepada
perkara-perkara yang dibangkitkan termasuk oleh pembangkang.

Perkara yang dijelaskan oleh Menteri Kewangan itu dasar-dasar pada masa ini.
Misalnya, apa rasionalnya kita menggunakan single wholesale network. Contoh lagi,
apakah perkara-perkara yang diharapkan dapat dicapai melalui single wholesale network.
Misalnya, mengelakkan duplikasi penyediaan prasarana, supaya tidak berulang
kelambatan proses roll-out macam 3G, 4G di mana memakan masa lapan tahun untuk
cover 80 peratus, sedangkan 5G kita menyasarkan hanya dalam masa tiga tahun untuk
cover 30 peratus.

Jadi semua alasan itu ataupun asas-asas yang digunakan itu, yang diterangkan
oleh Kementerian Kewangan berdasarkan kepada keputusan semasa yang sedia ada. Ini
kerana seperti mana Yang Berhormat maklum, DNB ini sudah pun ditubuhkan, sudah pun
beroperasi, sudah pun memulakan langkah-langkah kerja-kerja mereka menyediakan
prasarana dan mereka juga sedang dalam proses berunding dengan semua telco. Itu
sedang berjalan. Kita tidak halang atau pun tidak stop. Proses itu berjalan seperti biasa.

Sementara pendapat-pendapat kedua yang dikemukakan kerana kita secara
jujurnya, kita dapati ada merit tertentu. Misalnya, isu yang berbangkit tentang soal apakah
kita mahu adakan sistem monopoli ataupun hendak menggalakkan competition? Pada
saya, walaupun dibangkitkan oleh pembangkang, ia ada meritnya. Kita juga ada undang-
undang yang berkaitan dengan anti monopoli.

Maka kerajaan mengambil pendirian terbuka untuk revisit tanpa sebarang
cenderung kepada mana-mana dan memberi peluang, juga meminta Kementerian
Komunikasi dan Multimedia serta Kementerian Kewangan untuk membuat joint paper
untuk membawa balik kepada Kabinet dan memberi peluang Jemaah Menteri melihat
kepada semua perkara yang dibangkitkan. Ini termasuk perkara-perkara yang
dibangkitkan dalam Parlimen. Oleh sebab kita perlu memandang serius perkara-perkara
yang dibangkitkan oleh Ahli-ahli Parlimen, kita tidak boleh bulldoze begitu sahaja.

Kerajaan berpandangan eloklah kita teliti satu persatu perkara yang telah dibawa
oleh Ahli-ahli Parlimen. Jadi begitu. Jadi tidak ada perbezaan langsung antara
kementerian dengan Kementerian Kewangan cuma mungkin apa isu yang di-address dan
dalam konteks apa yang disampaikan kepada setiap satu masa.

Tuan Ahmad Fahmi bin Mohamed Fadzil [Lembah Pantai]: Yang Berhormat
Menteri, ringkas sahaja. Lembah Pantai. Berkenaan, ringkas.
