DR.08.12.2021 27

Kementerian Komunikasi dan Multimedia terbuka untuk dibahaskan. Oleh itu, saya
menjemput Yang Berhormat Port Dickson untuk membahaskan. Lima minit.

11.36 pg.

Dato’ Seri Anwar bin Ibrahim [Port Dickson]: Terima kasih Tuan Pengerusi.
Butiran 31000 — Pembangunan. Pertama sekali, saya ingin merujuk pada kenyataan
Menteri semalam. Sedikit melegakan tentang 5G bahawa belum ada keputusan
muktamad. Kesediaan beliau mengangkat kepada untuk pertimbangan Kabinet supaya
ada penilaian semula, melihat pada semua pertimbangan, concern yang dibangkit oleh
kebanyakan pihak, termasuk MNOs atau telcos.

Satu perkara yang juga membimbangkan ialah bahawa 5G ini akan memusatkan
perhatian kawasan bandar. Itu yang disebut, saya minta penjelasan daripada Menteri.
Oleh kerana kalau ini berlaku, kesenjangan itu lebih melebar dan kedudukan masyarakat
desa, luar bandar, pedalaman ini akan lebih terkesan. Sudahlah tidak ada 4G sekarang
pun. Kita buat 5G, kita tinggalkan mereka juga. Jadi, ini satu hal yang mesti diberikan
perhatian. Apakah yang hal-hal yang dibangkitkan? Lobi oleh pihak syarikat itu memang
agresif betul. Bukan sahaja di sebelah kerajaan tetapi juga di sebelah pembangkang.

Kita bukan soal setuju atau tidak. Akan tetapi hal yang dibangkitkan ialah
pertamanya, apakah sistem monopoli begini boleh dipertahankan dalam negara kita?
Apakah kesan monopoli ini? Itu yang pertama. Keduanya, soal kontrak itu harus lebih
telus. Tanpa ketelusan ini, kita tidak tahu mengapa anugerah kepada Ericsson? Tidak
kepada Huawei atau syarikat-syarikat lain? Apakah kos dan tendernya? Mengapa
dirahsiakan?

Berikutnya, apakah kos sebenarnya? Kenyataan itu bukan daripada Yang
Berhormat Menteri tapi sebelumnya. RM15 bilion, RM18 bilion ataupun RM 20 bilion. Ini
sudah hampir besar dengan 1MDB. Saya hendak ingatkan Yang Berhormat Menteri, kalau
calang-calang, silap nanti, berakhir dengan masalah 1MDB di mahkamah. Jadi, saya
harap ini diberikan perhatian supaya kos itu dapat diketahui, dapat dikesan dari sekarang.

Kemudian, telco ataupun mobile network operators (MNO) ini melahirkan
kebimbangan. Kos katanya tinggi, membebankan mereka. Mengapa tidak boleh diberikan
satu ruang untuk ada persaingan yang lebih telus dan bebas? Semua ini dibangkitkan
dalam keadaan negara harus lebih matang. Memilih satu cara dan kaedah yang lebih telus
dan adil. Sekarang ini, memang kerajaan boleh menggunakan kuasa memaksa ataupun
mempengaruhi telco sebab kebanyakan telco ini ada pegangan saham daripada syarikat-
syarikat kerajaan. Akan tetapi ini bukanlah petanda sihat untuk menjamin suatu keadaan
ekonomi yang boleh dirangsang secara lebih meyakinkan.

01140

Kalau ini tidak dilakukan secara lebih telus, saya bimbang ia akan menghakiskan
keyakinan pelabur dalam dan luar negara terhadap keupayaan kita. Hal-hal ini saya minta
diperjelaskan sebab, Tuan Pengerusi, bila kita kemukakan kepada Menteri Kewangan dua
kali, peringkat dasar dan peringkat jawatankuasa, langsung diketepikan, tidak dijelaskan.
Oleh sebab itu, saya minta supaya Menteri beri penjelasan.

Terkait dalam perkara ini tentang penerangan umumnya dengan pengalaman
Yang Berhormat Menteri dan dengan yang dikatakan kematangan politik Malaysia, saya
harap Kementerian Komunikasi dan Multimedia ini berilah pendekatan lebih lunak supaya
perbahasan lebih terbuka dan jangan jadi media di bawah kementerian itu alat
propaganda, incessant propaganda untuk pertahankan keadaan kerajaan tanpa memberi
ruang yang secukupnya kepada pandangan-pandangan lain, bukannya_ sahaja
pembangkang, civil society, tokoh akademik. Kerana kalau ini dilakukan, tidak usahlah
bicara tentang Keluarga Malaysia, kematangan politik dan kewarasan kita.
