DR.08.12.2021 21

Tuan Karupaiya a/l Mutusami [Padang Serai]: Terima kasih Tuan Yang di-
Pertua, terima kasih Yang Berhormat Timbalan Menteri. Saya mohon menyatakan
kesediaan kerajaan dalam mendepani varian baru yang lebih bahaya. Kedua, bagaimana
kementerian akan memberi jaminan jangkitan varian baru tidak akan jangkit kepada murid-
murid sekolah untuk meyakinkan ibu bapa yang akan hantar anaknya ke sekolah. Terima
kasih Yang Berhormat Timbalan Menteri, terima kasih Tuan Yang di-Pertua.

Tuan Karupaiya a/l Mutusami [Padang Serai]: Sedikit bagi kesihatan, sebab
masih lagi Kementerian Kesihatan.

Dato’ Dr. Haji Noor Azmi bin Ghazali: Soalan asal ini mengenai katil. Katil ke
vaksin. [Ketawa] Saya pun Tuan Yang di-Pertua, ini terkeluar sikit.

Timbalan Yang di-Pertua [Dato’ Mohd Rashid Hasnon]: Ya, terkeluar sikit.

Dato’ Dr. Haji Noor Azmi bin Ghazali: Walau bagaimanapun, kalau kita bimbang
anak-anak kita nak pergi sekolah, keselamatan, maka kita pastikan anak-anak kita
mendapat vaksin sepenuhnya. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih.
Puan Teo Nie Ching [Kulai]: Soalan tambahan, tentang katil.

Timbalan Yang di-Pertua [Dato’ Mohd Rashid Hasnon]: Soalan tambahan,
saya bagi Yang Berhormat Hang Tuah Jaya. Yang Berhormat nak tanya tadi, lagi awal.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Terima kasih Tuan Yang di-Pertua. Yang Berhormat Timbalan Menteri, di
kemuncak kes COVID-19 baru-baru ini di Melaka, kita bukan sekadar berdepan dengan
masalah tidak cukup katil di ICU tetapi kita juga berdepan dengan bekalan oksigen yang
kritikal. Saya ingin tanya Yang Berhormat Timbalan Menteri, apakah perkara ini boleh
dirungkai dengan segera supaya tidak berlaku di masa akan datang.

01120

Kedua, berkait tentang rehab untuk pesakit Jong COVID. Apakah ada
perancangan kementerian terutama di negeri Melaka ini? Ini kerana kita tahu Melaka
antara negeri yang lambat mendapat vaksin dan justeru memberikan kesan kepada rakyat
Melaka. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Hang Tuah Jaya. Sila Yang Berhormat Timbalan Menteri.

Dato’ Dr. Haji Noor Azmi bin Ghazali: Terima kasih Tuan Yang di-Pertua.
Terima kasih Hang Tuah Jaya. Ya, sudah tentu apabila berlaku peningkatan yang
mendadak ataupun berlaku ketidakcukupan katil, maka kita akan melihat apa laporan
daripada pengarah hospital. Apa laporan daripada JKN dan kerajaan/KKM akan turun
secepat mungkin. Kita sudah melalui perkara ini yang berlaku di Lembah Klang contohnya
dan juga di tempat-tempat yang lain.

Perkara tentang tangki oksigen, perkara tentang katil, tentang ICU dan
sebagainya. Kita ada melakukan contohnya dengan izin repurpose wad, repurpose tempat
supaya kita dapat alihkan kalau sudah penuh di ICU itu, maka kita gunakan tempat lain.
Jadi ini perkara yang penting.

Soalan tentang itu tadi itu adalah soalan yang sudah terlepas tadi.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Long COVID-19.

Dato’ Dr. Haji Noor Azmi bin Ghazali]: Kalau yang akhir jong COVID-19 itu
sudah long being asked there’s is no more long here. Terima kasih Tuan Yang di-Pertua.
