DR.08.12.2021 41

Saya juga ingin sebutkan di sini bahawa kebimbangan yang besar berkenaan
dengan ini ialah isu di luar belanjawan (off-budget). Ini pun kita dah sebut sebab isu ini isu
real, isu yang benar kerana jumlahnya bukan sedikit tetapi berbilion-bilion. Negara-negara
luar sendiri telah pun beralih angin, mereka tidak lagi mengamalkan kaedah single network
wholesale ini kerana ia dilihat gagal. Malah kalau kita tengok pelaksanaan 5G di Korea
Selatan umpamanya, ia tidak menggunakan sistem model single network wholesale ini.
Jadi bagi saya, kita kena lihat betul-betul, teliti perkara ini Yang Berhormat Menteri dan
rungkaikan supaya tidak timbul isu tadi yang disebut oleh Yang Berhormat Port Dickson
berkenaan dengan isu monopoli, isu tidak telus, isu berkenaan dengan kos yang mungkin
akan meningkat dan meningkat berkali-kali ganda.

Seterusnya Tuan Pengerusi, saya juga ingin menyebut berkenaan Butiran 020600
— Penerangan (JaPen). Saya mohon Yang Berhormat Menteri untuk menjelaskan
berkenaan dengan pengurangan peruntukan bagi JaPen sedangkan kita semua maklum
bahawa penyampaian mengenai dasar dan wawasan negara kini di sana dan di sini
rancak. Bahkan saya juga ingin mengambil perhatian Yang Berhormat Menteri untuk
jelaskan berkenaan dengan fenomena SMS blast ataupun limpahan SMS ataupun kita
boleh sebut ledakan SMS secara borong kepada rakyat pada ketika ini.

01240

Saya dan ramai daripada kalangan rakyat melihat bahawa kita sangat kerap juga
menerima SMS bDiast ini, yang datangnya daripada kadang-kadang kodnya adalah MKN,
kadang-kadang kodnya adalah MCMC, kod KKMM dan terkini ada kod GOV. Jadi, saya
hendak minta, kalau misalnya mesej ini adalah mesej yang berguna. Sebagai contoh
ketika COVID-19 dulu, kita menerima mesej berkenaan dengan situasi COVID-19,
berkenaan dengan larangan-larangan tertentu, yang itu saya rasa tidak ada masalah, kita
sokong.

Cumanya, saya lihat apabila ia melibatkan mesej-mesej yang agak kuat
propagandanya. Contohnya, yang terkini ini ialah berkenaan dengan tiga aspek penilaian
Ahli Jemaah Menteri. Ini saya rasa apa gunanya kepada rakyat dan kepada masyarakat?
Mereka akhirnya langsung tidak memberikan perhatian pada mesej yang sepatutnya
digunakan, dimanfaatkan untuk tujuan memberi maklumat yang tepat kepada masyarakat
dan kepada rakyat.

Justeru, saya memohon kepada kerajaan untuk menjelaskan, sebenarnya berapa
jumlah kos yang terlibat dalam pelaksanaan sistem SMS blast ini? Jelaskan juga
sekiranya pendekatan ini benar-benar memberi manfaat dan impak yang baik kepada
rakyat dan kepada negara. Oleh kerana saya bimbang kosnya adalah tinggi. Apabila
contohnya, kita menukarkan kod nombor SMS biast ini kepada kod MKN, GOV, KKMM
dan sebagainya. Ini ada kosnya, ada nilainya. Jadi, kalau dihantar kepada berjuta-juta
rakyat, itu adalah satu kos yang tinggi dan membimbangkan. Itu sahaja. Terima kasih
Tuan Pengerusi.

Tuan Pengerusi [Dato’ Sri Azalina Othman Said]: Yang Berhormat Baling.

12.41 tgh.

Datuk Seri Panglima Abdul Azeez bin Abdul Rahim [Baling]: Terima kasih
Tuan Pengerusi. Assalamualaikum warahmatullahi wabarakatuh. Salam Keluarga
Malaysia. Salam kestabilan demi kemakmuran rakyat. Butiran saya berkaitan dengan
perbahasan Kementerian Komunikasi dan Multimedia. Assalamualaikum Yang Berhormat
Menteri. Butiran 31003 — Jalinan Digital Negara (JENDELA). Kita sedia maklum visi dan
misi Kementerian Komunikasi dan Multimedia ialah untuk memperkasakan jaringan dan
infrastruktur telekomunikasi digital dan komunikasi sosial serta memacu pertumbuhan
ekonomi digital.

Pelan Infrastruktur Digital Negara yang dikenali sebagai Jalinan Digital Negara
iaitu JENDELA dianggarkan menelan belanja RM21 bilion. Syabas dan tahniah saya
