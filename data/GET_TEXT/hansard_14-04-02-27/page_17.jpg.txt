DR.08.12.2021 7

ekonomi tambahan, yang kita- berbentuk yang saya nyatakan sebentar tadi, yang telah
kita berbelanja sepanjang 2020, RM10 juta itu adalah kepada pekebun kecil yang kita
minta supaya ia dijadikan sebagai aktiviti tambahan. Aktiviti ekonomi tambahan.

Kalau dia bergantung sahaja kepada getah, sudah pasti apa yang dinyatakan oleh
pihak Yang Berhormat Tebrau sebentar tadi, ia menjadi nyata. Akan tetapi kalau mereka
ada sedikit kemahuan, apa yang kita bantu dan untuk pengetahuan Tuan Yang di-Pertua,
di kawasan saya telah terlalu ramai mengambil bantuan daripada segi aktiviti ekonomi
tambahan ini. Mereka berjaya dan telah menjadi pemenang Anugerah Desa Cemerlang
di peringkat KPLB. Jadi, saya berharap supaya mereka ini, Yang Berhormat galakkan
adakan aktiviti ekonomi tambahan ini. Terima kasih Tuan Yang di-Pertua.

Puan Nor Azrina binti Surip [Merbok]: Boleh satu lagi soalan tambahan?

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Saya jemput Yang Berhormat Merbok, soalan tambahan
yang ketiga.

Puan Nor Azrina binti Surip [Merbok]: Terima kasih Tuan Yang di-Pertua. Saya
ingin bertanya kepada Yang Berhormat Timbalan Menteri, kerajaan ada mengenalkan
Model Perancangan Strategik RISDA (MPSR) 2021-2025. Jadi saya ingin bertanya,
apakah impak atau inisiatif di bawah model tersebut? Terima kasih.

Dato’ Sri Haji Abdul Rahman bin Mohamad: Terima kasih Tuan Yang di-Pertua.
Sebenarnya, kami RISDA sentiasa mencari pembaharuan untuk pekebun-pekebun kecil.
Walaupun sekarang harga agak meningkat, telah mencecah pada hari ini RM3.30 bagi
sekerap, tetapi aktiviti-aktiviti yang dinyatakan oleh Yang Berhormat sebentar tadi, ini yang
kita memberi latihan yang begitu banyak. Boleh dikatakan setiap masa pihak pengembang
kita turun padang untuk memastikan bahawa kita dapat mencapai sasaran.

Ini yang digalakkan oleh Kementerian Pembangunan Luar Bandar kepada agensi-
agensi kita, sama ada RISDA ataupun FELCRA sendiri, ataupun agensi-agensi seperti
KETENGAH, KESEDAR dan sebagainya. Kita minta mereka turun padang supaya kita
dapat laksanakan, khususnya kita tahu permasalahan ketika COVID-19.

Ini yang kita sarankan supaya ia menjadi lebih efisien kepada mereka untuk
menambah pendapatan di masa mendatang ini. Terima kasih Tuan Yang di-Pertua.

6. Puan Teo Nie Ching [Kulai] minta Menteri Kesihatan menyatakan nisbah doktor
kepada penduduk di Malaysia dan matlamat KKM menjelang tahun 2022 dan tahun 2025.

Timbalan Menteri Kesihatan | [Dato’ Dr. Haji Noor Azmi bin Ghazali]: Terima
kasih Tuan Yang di-Pertua, terima kasih Yang Berhormat Kulai. KKM telah membuat
unjuran keperluan doktor dalam negara yang disediakan mengikut rancangan lima tahun.
Sekarang ini RMKe-12 lah.

Sebagai contoh, RMKe-12 sasaran nisbah kepada penduduk 1:400 pada tahun
2025, berbanding 1:450 dalam Rancangan Malaysia Ke-11. Nisbah 2020 adalah 1:441
dan anggaran pada tahun 2022 ialah 1:425. KKM sentiasa berusaha memastikan tahap
akses perkhidmatan bagi penduduk untuk mendapatkan perkhidmatan yang berkualiti dan
selamat.

01030

Bagi menentukan keperluan pegawai perubatan termasuk pakar, urusan ini dibuat
berdasarkan norma keperluan sumber manusia untuk kesihatan bagi fasiliti KKM.
Penetapan norma ini berdasarkan beberapa perkara. Ada lima perkara.

Pertama, jumlah penduduk dan jumlah kedatangan pesakit.

Kedua, kategori fasiliti KKM seperti hospital negeri, hospital pakar major, hospital
pakar minor, hospital tanpa pakar, institusi perubatan khas dan juga klinik kesihatan.
