DR.08.12.2021 33

mempunyai industri perfileman yang benar-benar dapat membantu kepada pembangunan
dan menyumbang kepada KDNK dalam negara mereka. Walaupun kita telah pun
melancarkan Dasar Industri Kreatif Negara kita ini yang bertujuan untuk menjadikan filem
dan juga lain-lain itu sebagai penyumbang ke arah KDNK negara kita, tetapi ia masih jauh
sehingga akhirnya kita melihat kelemahan daripada sudut untuk kita menembusi— filem-
filem kita ini masih tidak berupaya untuk menembusi pasaran antarabangsa.

Kita linat bahawa sebaliknya negara kita yang banyak membawa filem-filem dari
luar, contoh dari Korea, Jepun, India, Europe dan sebagainya yang masuk ke dalam
pasaran negara kita. Akan tetapi saya ingat agak terlalu kecil filem-filem tertentu yang
berjaya menembusi pasaran antarabangsa. Mungkin kita hanya pergi setakat festival filem
antarabangsa tetapi untuk membawa kepada tayangan yang menjadi harian ditonton oleh
masyarakat di sana sama ada melalui panggung ataupun melalui stesen TV, sangat
berkurangan kalau tak silap saya seperti mana yang dilaporkan.

Jadi oleh sebab itu, saya hendak dapatkan penjelasan daripada pihak kerajaan.
Apakah perancangan kerajaan untuk memastikan supaya satu hari nanti maknanya kita
dapat menembusi pasaran antarabangsa. Oleh sebab itu yang saya harap juga ialah saya
dimaklumkan oleh penggiat-penggiat filem ini, mereka juga menghadapi masalah kerana
bayaran yang mereka terima melalui stesen-stesen TV ini, khususnya stesen TV swasta
ini, sudah lebih 30 tahun Yang Berhormat Menteri, tidak naik dia punya kadar bayaran
tersebut. Mungkin RTM agak naik juga dalam beberapa tahun lepas antara 10 peratus ke
15 peratus kenaikan bayaran untuk satu-satu slot filem ataupun drama dan sebagainya.

Akan tetapi untuk TV-TV swasta ini, tidak mempunyai hasrat untuk menaikkan
kadar bayaran tersebut. Jadi sebab itu saya minta untuk dinaikkan ...

Tuan Sanisvara Nethaji Rayer a/l Rajaji [Jelutong]: Yang Berhormat Pokok
Sena, setuju dengan saya lebih baik daripada bayar NY, kita bayar duta-duta khas ke
sana ke sini. Lebih baik bayar...

Dato’ Mahfuz bin Haji Omar [Pokok Sena]: Sudah tentu, sudah tentu Yang
Berhormat Jelutong. Jadi, ini yang seharusnya untuk kita bantu kalau kita berkeinginan
untuk membawa industri filem kita lebin meluas kepada peringkat antarabangsa.

Kemudian saya juga melihat bahawa masalah kepada industri filem ini, mereka
memiliki pekerja freelance yang tidak mempunyai majikan, Tuan Pengerusi. Jadi, mereka
ini harus diberikan perlindungan sebab 95 peratus warga seni filem dan TV yang tidak
bermajikan ini, mereka tidak ada satu perlindungan yang akhirnya menyebabkan mereka
boleh dipermainkan oleh syarikat-syarikat, penerbit filem dan sebagainya. Jadi perlu kita
cari, cuma saya ingat semasa saya berada di Kementerian Sumber Manusia, kita cuba
memberikan perlindungan daripada sudut SOCSO sahaja tetapi daripada sudut lain-lain
itu, perundangan lain-lain itu, kita harus melihat untuk dimasukkan dalam akta pekerjaan
dan sebagainya untuk membolehkan mereka ini dilindungi oleh satu undang-undang itu
sendiri.

Ketiga, Tuan Pengerusi, ialah dalam Butiran 11031 ini, ada disebut Kajian
Pembangunan Dasar Muzik dan Filem Negara. Jadi ini menunjukkan bahawa kita tidak
mempunyai dasar yang jelas tentang hala tuju masa depan filem negara. Jadi sebab itu
saya minta apakah hasil daripada kajian yang dibuat itu untuk dikongsi bersama oleh
mereka yang terlibat dalam industri filem. Saya juga ingin mencadangkan supaya pihak
kerajaan dalam usaha untuk kita mem-promote filem kita kerana bila kita mem-promote
filem kita ini, kita akan dapat mem-promote budaya bangsa Malaysia itu sendiri, seni dan
sebagainya kepada masyarakat antarabangsa.

Jadi saya harap jika ada lawatan-lawatan kerajaan ke luar negara, lawatan-
lawatan pelaburan dan sebagainya, perlu untuk membawa wakil-wakil daripada industri
filem ini untuk terlibat sama dalam usaha untuk hendak membawa imej dan juga
mempromosi filem-filem dan juga budaya dari negara kita ini yang sangat penting dan
perlu dilakukan.
