DR.08.12.2021 61

sedikit ulasan oleh kerana nampaknya ada di kalangan sahabat-sahabat kita yang telah
membangkitkan beberapa orang.

Pertama, pelantikan ini telah dibuat oleh Kementerian Kewangan mengikut
peraturan sedia ada dan Kementerian Komunikasi dan Multimedia menyambut baik
pelantikan tersebut. Pelantikan dibuat adalah berdasarkan kepada merit seseorang yang
dilantik. Puan Izzana adalah seorang wanita muda yang berkelulusan tinggi, graduate
daripada Imperial College, graduate daripada Harvard, mempunyai track record dan juga
pengalaman yang tersendiri. Cuma sekarang ini beliau dikaitkan dengan masalah yang
dikatakan dihadapi oleh keluarganya.

Saya merasakan kita harus bersikap adil. Kalau kita sebagai ibu bapa
menghadapi masalah, kita tidak mahu anak-anak kita yang muda dibuat harassment
sedangkan beliau mempunyai merit yang tertentu. Pelantikan beliau adalah berasaskan
kepada merit beliau sendiri. Beliau adalah seorang wanita muda yang saya kata tadi,
mempunyai kelulusan yang baik. Beliau harus diberikan peluang dan jawatan beliau
adalah jawatan Pengarah Bukan Eksekutif. Kementerian berkeyakinan beliau boleh
memberikan sumbangan dan mewakili suara wanita muda dalam satu syarikat yang
penting seperti MDEC.

Puan Kasthuriraani a/p Patto [Batu Kawan]: Tuan Pengerusi, Yang Berhormat
Menteri, boleh saya minta sedikit penjelasan? Terima kasih. Terima kasih di atas jawapan
yang diberikan tadi mengenai pelantikan Wan Izzana Fatimah. Saya dengar dengan teliti
bahawa beliau seorang graduate daripada Imperial College Business School, daripada
Universiti Harvard tetapi saya tidak pasti kalau Yang Berhormat Menteri tahu, beliau juga
pengarah di TalentCorp. dan ahli panel pelaburan Pertubuhan Keselamatan Sosial
(PERKESO). Saya rasa dengan dua jawatan yang agak berat ini, mampukah beliau
menjalankan tanggungjawab di MDEC walhal di luar sana ada ramai graduan bukan
sahaja daripada Harvard tetapi daripada universiti tempatan juga yang pada pandangan
saya selayaknya atau mungkin lebih layak daripada wanita ini.

Maka saya harap dengan beliau memegang jawatan di dua entiti yang lain,
mungkin Yang Berhormat Menteri selaku Menteri Komunikasi dan Multimedia boleh
cadangkan kembali kepada Kementerian Kewangan. Kami berharap mungkin akan ada
orang lain yang kami boleh ambil selain daripada orang ini. Terima kasih. [Tepuk]

Tuan Pengerusi [Dato’ Mohd Rashid Hasnon]: Terima kasih Yang Berhormat
Batu Kawan.

Tan Sri Datuk Seri Panglima Haji Annuar bin Haji Musa: Saya mengharapkan
Yang Berhormat membela wanita ya. [Ketawa]

Puan Kasthuriraani a/p Patto [Batu Kawan]: Oh ini bukan isu wanita Yang
Berhormat Menteri, ini ialah isu kelayakan dan seorang yang telah memegang dua lagi
jawatan yang lain. Beliau menghindari wanita lain untuk mendapat tempat di MDEC ini.

Tan Sri Datuk Seri Panglima Haji Annuar bin Haji Musa: Pertama, dari segi
kelayakan jelas beliau layak malah lebih daripada layak, dari segi kelayakan. Saya ingin
jelaskan, jawatan yang dilantik oleh Menteri Kewangan ini adalah jawatan non-executive,
bermakna bukanlah dia kena duduk sepanjang masa buat kerja di situ. Dia hanyalah
sebagai non-executive director yang hadir dalam mesyuarat, beliau tidak ada kuasa untuk
mengendalikan day-to-day operation. Seperti mana kita tahu, Yang Berhormat pun faham,
seseorang duduk dalam banyak syarikat sebagai director, tidak menjadi masalah tetapi ini
adalah non-executive director, ahli lembaga bukan eksekutif. Terima kasih. [Tepuk]

Tuan Pengerusi [Dato’ Mohd Rashid Hasnon]: Terima kasih.

Datuk Seri Panglima Wilfred Madius Tangau [Tuaran]: Yang Berhormat
Menteri, boleh? Ini Tuaran.

Tuan Pengerusi [Dato’ Mohd Rashid Hasnon]: Terpulang kepada Yang
Berhormat, habis dah? Hendak rumuskan habis, saya bagi.
