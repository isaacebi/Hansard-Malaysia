DR.08.12.2021 13

Timbalan Menteri Perumahan dan Kerajaan Tempatan [Dato’ Sri Dr. Haji
Ismail bin Abd Muttalib]: Bismillahi Rahmani Rahim. Assalamualaikum warahmatullahi
wabarakatuh. Salam sejahtera dan salam Keluarga Malaysia. Terima kasih Tuan Yang di-
Pertua dan terima kasih Yang Berhormat Johor Bahru di atas keprihatinan tentang
masalah perumahan rakyat di Malaysia.

Untuk makluman Ahli Yang Berhormat, Kementerian Perumahan dan Kerajaan
Tempatan sentiasa peka dan prihatin terhadap permasalahan yang dihadapi oleh
penduduk PPR berhubung isu penyelenggaraan. Sehingga 30 September 2021, terdapat
154 buah projek atau 97,196 unit rumah PPR telah siap dibina oleh KPKT. Daripada
jumlah tersebut, sebanyak 54 projek adalah rumah /anded manakala 100 projek pula
merupakan rumah pangsapuri.

Daripada 100 projek PPR rumah pangsapuri tersebut, sebanyak lapan PPR diurus
dan diselenggarakan oleh KPKT. Sebanyak 92 PPR rumah pangsapuri pula adalah di
bawah pengurusan kerajaan negeri melalui SUK Perumahan Negeri atau Lembaga
Perumahan Negeri masing-masing. PPR yang diuruskan oleh KPKT diselenggarakan
mengikut tatacara pengurusan aset teralih bagi bangunan-bangunan kerajaan mengikut
Pekeliling Bil. 2 Tahun 2012.

Pemantauan secara berkala setiap bulan dilaksanakan oleh agen pengurusan
dan penyelenggaraan bangunan bersama pihak Jabatan Perumahan Negara bagi
memastikan pengurusan dan kerja-kerja pembaikan PPR dapat dilaksanakan secara
teratur dan berjadual.

Untuk makluman Ahli Yang Berhormat juga, bagi PPR yang diuruskan oleh
kerajaan negeri melalui Setiausaha Kerajaan Negeri (SUK) atau Lembaga Perumahan
Negeri, kos penyelenggaraan rumah PPR berkenaan ditampung melalui yuran
penyelenggaraan yang dibayar oleh penghuni sendiri di samping peruntukan tambahan
yang disalurkan oleh pihak kerajaan negeri kepada Agensi Penyelaras PPR Negeri.

Kementerian Perumahan dan Kerajaan Tempatan juga turut menyediakan
bantuan penyelenggaraan melalui Program Penyelenggaraan Perumahan bagi
membantu kerajaan negeri untuk menampung kos penyelenggaraan di perumahan awam
swasta.

Tuan Yang di-Pertua, KPKT juga turut menyediakan peruntukan melalui Tabung
Penyelenggaraan Perumahan Malaysia (TPPM) bagi membantu penghuni-penghuni
perumahan berstrata kos rendah dan kos sederhana rendah swasta untuk membaik pulih
dan menyelenggara harta bersama.

Untuk makluman Ahli Yang Berhormat, KPKT juga telah memperkenalkan inisiatif
baharu yang dikenali sebagai MyBeautiful Keluarga Malaysia bagi meningkatkan imej
perumahan berstrata jenis kos rendah awam yang tidak mempunyai joint management
body / management corporation (JMB/MC). Melalui inisiatif ini, sebanyak 68 projek yang
melibatkan 35 skim perumahan telah dikenal serta dibaiki untuk dibaik pulih dan
selenggara dengan melibatkan kos sebanyak RM14.95 juta.

01050

Selain itu untuk makluman Yang Berhormat, KPKT juga akan melaksanakan
Penilaian Indeks PPR Berdaya Huni. Program ini dilaksanakan sebagai satu platform
kepada komuniti PPR Malaysia untuk mengenal pasti amalan terbaik dalam mengawal
selia pengurusan PPR negara. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Soalan tambahan, sila
Yang Berhormat Johor Bahru.

Tuan Haji Akmal Nasrullah bin Mohd Nasir [Johor Bahru]: Terima kasih Tuan
Yang di-Pertua, terima kasih kepada Yang Berhormat Timbalan Menteri. Saya hendak
bawa pemerhatian daripada Yang Berhormat Timbalan Menteri soal rumah kos rendah
dan sederhana, terutamanya di bandar-bandar ini berbentuk strata. Jadi apabila strata ini
