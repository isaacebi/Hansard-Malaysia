DR.08.12.2021 9

Jadi, seperti yang saya katakan tadi, kita sudah letakkan. Sekarang ini mengikut
rancangan lima tahun dan pada RMKe-12, kita letakkan 1:400. Jadi, sekali lagi saya
hendak sarankan, yang pentingnya kita bermatlamat dan kita tetap mencari satu matlamat
untuk kita usahakan dan insya-Allah, satu hari kita akan capai matlamat ini. Terima kasih
Tuan Yang di-Pertua.

Puan Teo Nie Ching [Kulai]: Matlamat tidak dicapai. Itu masalahnya. Buat apa
kita ada matlamat tetapi tidak ada langkah yang proaktif untuk memastikan kita boleh
capai matlamat tersebut?

Timbalan Yang di-Pertua [Dato' Mohd Rashid Hasnon]: Yang Berhormat Kulai,
kita bagi peluang orang lain pula.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Bagi pada Sabah atau Sarawak.

Timbalan Yang di-Pertua [Dato' Mohd Rashid Hasnon]: Soalan tambahan
yang kedua. Saya jemput...

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Sabah atau Sarawak.

Timbalan Yang di-Pertua [Dato' Mohd Rashid Hasnon]: ...Yang Berhormat
Pontian.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Untuk sini semua. Mana boleh Johor semua. [Ketawa] [Tepuk]

Datuk Seri Haji Anmad bin Haji Maslan [Pontian]: Terima kasih Tuan Yang di-
Pertua. Pertama, apakah langkah kementerian untuk mengatasi dua masalah ini?
Pertama, masalah kekurangan doktor pakar. Kedua ialah isu doktor kontrak. Itu sahaja
soalan.

Timbalan Yang di-Pertua [Dato' Mohd Rashid Hasnon]: Sila.

Dato’ Dr. Haji Noor Azmi bin Ghazali: Terima kasih Tuan Yang di-Pertua, terima
kasih Yang Berhormat Pontian. Soalan yang ringkas dan memerlukan jawapan yang
cukup panjang sebenarnya.

Walau bagaimanapun, kerajaan telah menggariskan banyak perkara. Kita sudah
terangkan beberapa kali. Dalam bajet pun  diterangkan. Beberapa_ perkara
penambahbaikan yang dilakukan untuk doktor kontrak dan kita ke arah untuk berusaha
supaya kita dapat memberikan penempatan kepada doktor kontrak seperti jawatankuasa
khas_ diwujudkan untuk membincangkan masalah dengan pindaan undang-undang
umpamanya.

Berkenaan dengan Akta Perubatan, Akta Pergigian, Akta Farmasi dan juga kita
hendak bincang tentang Akta Pencen dengan JPA. Kita hendak fikir macam mana supaya
penambahbaikan dapat dilakukan untuk doktor siswazah, untuk fleksibiliti, untuk membuat
kepakaran dan sebagainya. Jadi, ini yang kita buat.

Untuk menambahbaikkan lagi doktor pakar, kita telah menambahkan slot-slot
untuk pengajian kepakaran di hospital, menambahkan lagi peluang-peluang untuk paralle/
pathway, dengan izin, umpamanya. Juga kita berusaha supaya kita dapat menarik lebih
ramai doktor-doktor yang bekerja di luar untuk bekerja dalam negara dan juga telah
memberikan bermacam-macam insentif kepada doktor-doktor pakar supaya mereka tetap
setia dan memberi perkhidmatan yang terbaik untuk negara kita. Terima kasih Tuan Yang
di-Pertua.

Timbalan Yang di-Pertua [Dato' Mohd Rashid Hasnon]: Terima kasih. Soalan
tambahan yang ketiga. Saya jemput Yang Berhormat Beaufort.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Terima kasih Tuan Yang di-Pertua. Pertamanya, saya ingin bertanya, kerana
