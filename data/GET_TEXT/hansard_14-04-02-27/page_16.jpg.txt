6 DR.08.12.2021

5. Tuan Abdul Latiff bin Abdul Rahman [Kuala Krai] minta Menteri Pembangunan
Luar Bandar menyatakan berapa subsidi skim tanaman semula getah yang diperuntukkan
bagi menggantikan pokok getah yang tidak ekonomik dan berapa orang pekebun kecil
yang berjaya mendapat kelulusan skim tersebut sepanjang tempoh RMKe-11.

Timbalan Menteri Pembangunan Luar Bandar | [Dato’ Sri Haji Abdul Rahman
bin Mohamad]: Bismillahi Rahmani Rahim, assalamualaikum  warahmatullahi
wabarakatuh. Terima kasih Tuan Yang di-Pertua dan terima kasih kepada Yang
Berhormat Kuala Krai. Untuk makluman Yang Berhormat, sebagai makluman Yang
Berhormat, kementerian melalui RISDA melaksanakan Program Tanam Semula Getah ke
Getah (TSGG) yang memberi bantuan kepada pekebun kecil bagi menanam semula
kebun getah tua atau kebun lain yang tidak ekonomik dengan benih getah baharu
berhasilan tinggi.

Sepanjang tempoh Rancangan Malaysia Ke-11, sejumlah RM589.19 juta telah
diperuntukkan bagi pelaksanaan program ini. Dengan peruntukan tersebut, bilangan
pekebun kecil yang berjaya diberi kelulusan adalah seramai 64,863 orang. Sekian, terima
kasih.

Tuan Abdul Latiff bin Abdul Rahman [Kuala Krai]: Terima kasih Tuan Yang di-
Pertua, terima kasih Yang Berhormat Timbalan Menteri atas jawapan yang telah diberikan.
Saya ingin bertanya soalan tambahan, pekebun kecil yang menyertai Program Tanam
Semula Getah ini akan kehilangan sumber pendapatan mereka selama antara lima
sehingga tujuh tahun dalam tempoh getah ini ditanam, sementara menunggu pokok getah
mengeluarkan hasil.

Jadi, apa tindakan kementerian bagi memastikan pekebun kecil tersebut dapat
meneruskan kelangsungan kehidupan mereka dengan baik? Terima kasih Tuan Yang di-
Pertua.

Dato’ Sri Haji Abdul Rahman bin Mohamad: Terima kasih Tuan Yang di-Pertua,
terima kasih Yang Berhormat Kuala Krai. Sebagai makluman, kementerian melalui RISDA
sebenarnya menyasarkan pokok getah yang ditoreh boleh mengeluarkan hasil lebih
kurang dalam empat tahun setengah. Akan tetapi sekiranya mereka mengamalkan
amalan pertanian JAP, bimbingan dan latihan JAP sentiasa diberikan oleh pihak RISDA
melalui program pengembangan.

Bagi memastikan pekebun kecil dapat meneruskan kelangsungan kehidupan
sementara menunggu pokok getah mengeluarkan hasil, RISDA menyediakan bantuan di
bawah Program Aktiviti Ekonomi Tambahan (AET) dan pembangunan usahawan. Ini
memberi bantuan keperluan perniagaan, pemasaran dalam bentuk mata benda, peralatan
dan bahan input pengeluaran serta membimbing dan meningkatkan pengetahuan dan
kemahiran keusahawanan kepada pekebun kecil dan ahli isi rumah sepanjang ini.

Dalam Rancangan Malaysia Ke-11, RM165.64 juta diperuntukkan kepada 11,591
orang usahawan pekebun kecil menerima manfaat. Selain itu, Program Hasil Baharu
Agromakanan turut disediakan kepada pekebun kecil. Program ini menyediakan bantuan
seperti peralatan dan input pertanian kepada pekebun kecil yang boleh memberi hasil
yang kadar segera. Program ini bermula 2020, di mana jumlah RM10 juta diperuntukkan
dan seramai 520 orang pekebun kecil menerima manfaat. Kesimpulan, kementerian
sentiasa prihatin kepada permasalahan yang ditimbulkan oleh Yang Berhormat Kuala
Krai. Terima kasih Tuan Yang di-Pertua.

Tuan Steven Choong Shiau Yoon [Tebrau]: Terima kasih Tuan Yang di-Pertua.
Soalan saya adalah- jawapan-jawapan yang diberi oleh Timbalan Menteri bagi saya ialah
penyelesaian pada jangka masa pendek. Jadi, soalan saya adalah macam mana hendak
mengatasi masalah kekurangan pendapatan pekebun-pekebun getah pada jangka masa
panjang? Macam mana- apa ada perancangan untuk membantu mereka supaya mereka
pada masa yang akan datang tidak mengalami masalah sekarang? Terima kasih.

Dato’ Sri Haji Abdul Rahman bin Mohamad: Terima kasih Tuan Yang di-Pertua,
terima kasih Yang Berhormat Tebrau. Sebenarnya, apa yang dinyatakan oleh Yang
Berhormat Tebrau saya sangat bersetuju, untuk penyelesaian jangka masa panjang. Oleh
sebab itu, bermula pada tahun 2020 seperti jawapan saya, yang kita nyatakan aktiviti
