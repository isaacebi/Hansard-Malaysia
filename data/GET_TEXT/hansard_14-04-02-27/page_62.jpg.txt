52 DR.08.12.2021

menggantikan Department of Public Relations, dengan izin. Selaras dengan fungsinya
sebagai lidah rasmi kerajaan dalam menerangkan kepada rakyat mengenai falsafah,
dasar serta wawasan negara. Saya ingin Yang Berhormat Menteri menyatakan tahap
kejayaan Jabatan Penerangan dalam usaha memberikan penerangan yang benar dan
tepat mengenai aspirasi visi dan misi mengikut konsep Keluarga Malaysia iaitu Wawasan
Kemakmuran Bersama 2030 dan lain-lain lagi.

Tuan Pengerusi, saya tidak melihat semua mesej penting ini dapat disalurkan
kepada semua kaum dan masyarakat. Ini jelas dilihat pada tempoh PKP dilaksanakan
mesej SOP atau ordinan baharu tidak disampaikan kepada semua rakyat dan mesej pun
tidak mudah difahamkan maksud sesuatu mesej. Maka, saya minta pihak kementerian
mengkaji semula kaedah dan pendekatan yang digunakan supaya prestasi Jabatan
Penerangan dapat ditingkatkan.

Tuan Pengerusi, di bawah kementerian ini terdapat komuniti Keluarga Malaysia
yang telah ditubuhkan di setiap kawasan di bawah Jabatan Penerangan Daerah untuk
tujuan menyampaikan maklumat yang pantas, tepat dan mudah difahami rakyat. Akan
tetapi, seperti yang dikatakan oleh Yang Berhormat Menteri pada 22 September 2021,
fungsi atau matlamat menghadapi masalah penularan maklumat salah dan palsu.

Maka, pusat kawalan komunikasi perlu diubahsuai bagi meningkatkan
keberkesanan penyaluran maklumat kepada golongan sasar serta RTM, BERNAMA dan
Jabatan Penyiaran diarah untuk memastikan maklumat yang tidak sahih dapat disekat.
Akan tetapi, maklumat palsu atau fake news, dengan izin masih berleluasa buat masa ini.

Oleh itu, saya ingin Yang Berhormat Menteri menjawabkan sudahkah usaha-
usaha untuk menyekat penularan fake news atau berita palsu masih belum dilaksanakan.
Sekiranya, ia telah dilaksanakan, apa sebabnya penularan fake news atau berita palsu
masih berleluasa.

Tuan Pengerusi, jenayah siber adalah berleluasa khususnya scam yang menipu
mangsa-mangsa yang biasanya daripada kalangan yang kurang sedar ada sindiket yang
hari-hari memancing dan memburu mangsa. Soal saya, adakah kementerian ada satu
pendekatan yang efektif untuk kenal pasti sindiket dengan serta-merta dan dimaklumkan
kepada pihak PDRM untuk mengambil tindakan yang sewajarnya. Adakah satu kerjasama
diwujudkan di antara dua-dua pihak. Itu sahajalah daripada saya kerana tidak cukup
masa. Itu sahaja dari Tebrau. Terima kasih.

Tuan Pengerusi: Terima kasih Yang Berhormat Tebrau. Yang Berhormat Kota
Melaka, silakan.

3.05 ptg.

Tuan Khoo Poay Tiong [Kota Melaka]: Tuan Pengerusi, “Capaian liputan
Internet 4G di seluruh Sarawak akan meningkat ke tahap 92 peratus menjelang tahun
2022 selepas selesainya pelaksanaan Fasa Satu Pelan Jalinan Digital Negara’, kata Yang
Berhormat Menteri Komunikasi. Katanya lagi, bahawa tahun depan Sarawak akan
menerima liputan Internet 4G yang hampir sama dengan semua negeri di seluruh negara
apabila kerajaan mempercepatkan proses menaik taraf prasarana dan infrastruktur jalur
lebar dengan perbelanjaan mencecah RM4 bilion.

Maka, saya merujuk kepada Butiran 31003 — Jalinan Digital Negara (JENDELA).
Di mana untuk tahun depan hanya sekadar RM700 juta sahaja. Jadi, saya hendak tanya
kepada Yang Berhormat Menteri bagaimana boleh capai sasaran yang dijanjikan oleh
Yang Berhormat Menteri iaitu 92 peratus pada tahun depan. Kalau dalam statement dia,
dia kata akan belanja RM4 bilion tetapi tahun depan hanya diperuntukkan RM700 juta
sahaja. Itu soalan saya.

Ini kerana saya lihat, saya khuatir ini adalah janji Yang Berhormat Menteri untuk
menjelang pilihan raya negeri di Sarawak. Satu janji yang barangkali di masa akan datang
dia akan jadi satu janji kosong sahaja. Kenapa saya kata begitu? Hujung minggu yang
lepas saya baru pergi ke Sarawak. Perjalanan dua jam dari Kuching sudah tidak ada
liputan. Bukan jangan cakap liputan Internet. Liputan untuk talian telefon pun sudah tidak
