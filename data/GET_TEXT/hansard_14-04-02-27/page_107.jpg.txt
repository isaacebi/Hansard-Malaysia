DR.08.12.2021 97

Di hadapan saya, saya ada Modul Skuad Waja. Modul Skuad Waja ini diterbitkan
cetakan pertama pada tahun 2021. Penasihatnya Dr. Zurina Abdul Hamid yang
merupakan Ketua Pengarah Jabatan Pembangunan Wanita yang baru sahaja bersama
dengan kementerian semenjak tahun 2020. Jadi, saya tak pasti program apa yang
disebutkan.

Bersama saya adalah juga merupakan jumlah bilangan peserta. Jika dilihat
daripada yang ada ini, daripada Januari kita bermula dengan kosong, tak ada orang.
Februari dengan jumlah 18 orang, kemudian meningkat kepada 149, kemudian meningkat
kepada 2,000, meningkat kepada 10,000 dan kepada 20,000 dan akhirnya pada Disember
berjumlah 102,000 orang.

Jadi, kita hendak maklumkan bahawa program ini juga...

Puan Maria Chin binti Abdullah [Petaling Jaya]: Minta maaf, Yang Berhormat.
Walaupun ada program-program yang disebutkan, boleh saya tahu, macam mana
maklumat ini dapat sampai ke golongan B40? Ini kerana mereka tak pernah dengar
program ini.

Datuk Seri Rina binti Mohd Harun: Terima kasih Yang Berhormat. Hendak
daftar Skuad Waja, tak ada saya sorok-sorok. Ini untuk parti politik kah, ini untuk orang
tertentu kah. Tidak. Boleh scan sahaja QR code untuk jadi ahli Skuad Waja. Kita akan
sebarkan. Saya akan maklumkan kepada tadi Yang Berhormat Petaling Jaya untuk kita
adakan.

Alhamdulillah, untuk tahun hadapan, kita akan perkukuhkan lagi Skuad Waja kita
ini dengan latihan-latihan. Kalau sekarang ini mereka mempunyai hanya bimbingan asas
untuk psikososial, tahun hadapan kita akan pertingkatkan lagi. Kalau sekarang kita ada
100,000, saya sasarkan pada tahun hadapan kita ada satu juta orang. Terima kasih Yang
Berhormat.

Puan Kasthuriraani a/p Patto [Batu Kawan]: Yang Berhormat Menteri. Tuan
Pengerusi, sedikit penjelasan mengenai program Skuad Waja ini. Nama sahaja Skuad
Waja tetapi sebelum ini pada tahun 2016, ada Program Wanita Anti Jenayah (WAJA)
anjuran Pejabat Pembangunan Wanita Negeri Johor dan disokong oleh Kementerian
Pembangunan Wanita, Keluarga dan Masyarakat. Program Wanita Anti Jenayah (WAJA)
tahun 2014 yang juga berlangsung di Gelang Patah, Johor. Program Wanita Anti Jenayah
yang juga berlangsung di Bachok pada tahun 2015.

01820

So, maksudnya Yang Berhormat Menteri hanya letakkan perkataan ‘Skuad WAJA’
tetapi Program Wanita Anti Jenayah (WAJA) memang wujud beberapa tahun yang lepas.
Tidak ada isu kalau Yang Berhormat hendak mulakan Skuad WAJA ini. Niat itu baik tetapi
saya juga ada soalan lain yang saya tanya iaitu apakah KPI Skuad WAJA ini? Saya lihat
mereka ini terlibat dalam memberikan bakul makanan pada bulan Jun. Ada laporan, ada
gambar. Memang niat yang baik tetapi saya rasa hasrat penubuhan Skuad WAJA ini
adalah untuk membantu daripada segi psikososial dan sebagainya untuk golongan yang
menjadi mangsa keganasan rumah tangga, jenayah seksual dan sebagainya.

But what | see is bantuan untuk bakul makanan- Jika ya, siapa yang sponsored
bakul makanan itu? Siapakah yang berikan kepada mereka untuk mereka agihkan dan
bagaimana penerima tersebut semua dapat dikenal pasti? Terima kasih.

Datuk Seri Rina binti Mohd Harun: Terima kasih Yang Berhormat. Saya
sebutkan tadi, di hadapan saya ini ada modul. Modulnya diterbitkan pada tahun 2021.
Saya tidak pastilah yang tahun 2014 tetapi ini yang kita telah adakan modul supaya ia
adalah lebih bersistem dan kita adakan supaya bimbingan psikososial ini diberikan.

Dalam masa yang sama untuk menjawab tadi pertanyaan Yang Berhormat,
jangankan ahli Skuad WAJA yang turun beri bakul makanan, saya Menteri pun turun beri
bakul makanan. Jadi kita lihat di sini, sebenarnya memang...
