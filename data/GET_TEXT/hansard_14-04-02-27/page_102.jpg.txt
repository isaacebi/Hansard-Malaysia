92 DR.08.12.2021

aktiviti warga emas di kawasan masing-masing. Jadi, kepada Ahli-ahli Parlimen yang
masih lagi belum lagi mempunyai pusat aktiviti warga emas kita ada peruntukan RM1.5
juta untuk tahun 2022 yang akan memperuntukkan sekurang-kurang 15 pusat aktiviti
warga emas, maka kita boleh membuat sesi penglibatan bersama Ahli-ahli Parlimen yang
berminat untuk menubuhkan pusat warga emas di kawasan masing-masing.

Tuan Shaharizukirnain bin Abd Kadir [SetiuJ: Yang Berhormat Menteri
Terengganu kawasan mana yang belum ada?

Datuk Seri Rina binti Mohd Harun: Negeri mana?
Tuan Shaharizukirnain bin Abd Kadir [Setiu]: Terengganu.

Datuk Seri Rina binti Mohd Harun: Terengganu, Kuala Nerus dan Kuala
Terengganu yang belum ada lagi PAWE. Okey, jadi untuk bilangan warga emas ya dan
Yang Berhormat dari Kuala Krai bertanyakan status sekolah pondok sebagai PAWE.
Bahagian warga emas bersama JKMN Kelantan telah mengadakan perbincangan dengan
pihak pengurusan pondok di Kelantan. Walau bagaimanapun, perbincangan lanjut akan
diadakan bagi menentukan pondok yang sesuai untuk dijadikan PAWE. Sebagai projek
rintis JKM menyasarkan sebuah PAWE pondok akan ditubuhkan pada tahun 2022.

Seterusnya Yang Berhormat Kuala Krai juga ada menyebut tentang isu
pemakaian uniform daripada pramugari. Isu ini tertakluk di bawah bidang kuasa
Kementerian Sumber Manusia di mana hal ehwal kebajikan pekerja dinyatakan dalam
Akta Kerja 1955. la juga tertakluk kepada dasar syarikat penerbangan berkenaan yang
tidak memerlukan keputusan daripada Kabinet. Walau bagaimanapun, kita mengambil
maklum tentang cadangan yang telah diutarakan oleh Yang Berhormat Kuala Krai.

Tuan Abdul Latiff bin Abdul Rahman [Kuala Krai]: Terima kasih Yang
Berhormat.

Datuk Seri Rina binti Mohd Harun: Terima kasih. Seterusnya tentang soalan
daripada Yang Berhormat Segambut tentang perundangan akta tentang Rang Undang-
undang AGS dan juga pelan tindakan OKU. Jadi, Rang Undang-undang Anti Gangguan
Seksual insya-Allah disasarkan untuk bacaan kali pertama pada sidang kali ini. Rang
Undang-undang Kesaksamaan Gender dalam perancangan untuk tahun 2023 selepas
Rang Undang-undang AGS ini selesai. Kementerian juga telah merancang untuk
semakan Pelan Tindakan OKU dan Akta Jagaan.

01800

Pelan Tindakan OKU ini akan tamat pada tahun 2022. Semua ini telah
dimasukkan dalam Pelan Pelaksanaan Dasar RMKe-12. Untuk Pelan Tindakan Orang
Kurang Upaya, kementerian telah mengedarkan surat yang bertarikh 28 September 2021
kepada 20 buah agensi peneraju bagi mendapatkan maklum balas status pencapaian
program tindakan di bawah Pelan Tindakan Orang Kurang Upaya untuk tahun 2016
hingga 2022. Sehingga 8 Disember 2021, 19 buah daripada agensi peneraju telah
mengemukakan maklum balas.

Bagi status semakan Akta OKU 2008, satu mesyuarat bagi membincangkan
penubuhan pasukan Projek Khas Semakan Akta OKU 2008 telah diadakan pada 3
November 2021. Mesyuarat bersetuju supaya semakan Akta OKU 2008 ini
dipengerusikan oleh wakil daripada JKM. Senarai keahlian akan diperhalusi dan
mengadakan bengkel bagi menyediakan input semakan Akta OKU 2008 ini.

Selain itu, ada ditanyakan tentang pembangunan dan perkembangan kanak-
kanak. Kerajaan sentiasa berusaha untuk membangunkan pembangunan kanak-kanak
yang mana kita telah pun melantik sebanyak 140 pasukan pelindung kanak-kanak dan
juga sebanyak 133 pasukan kebajikan kanak-kanak. Juga, dalam masa yang sama
KPWKM juga akan sentiasa membantu dalam kita meningkatkan lagi perkembangan
kanak-kanak.

Seterusnya, ada juga dinyatakan tentang pengurusan maklumat ibu tunggal yang
lebih komprehensif. Terima kasih saya ucapkan kepada cadangan daripada Yang
Berhormat Segambut. Sekarang ini, kementerian memang sedang bekerjasama dengan
