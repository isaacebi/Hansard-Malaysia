72 DR.08.12.2021

Seterusnya Butiran 030900 — Sosiokonomi Warga Emas, Butiran 031500 — Pusat
Aktiviti Warga Emas (PAWE), Butiran 031600 — Unit Penyayang Warga Emas, Butiran
030900 — Sosioekonomi Warga Emas dan terakhir Butiran 010001 — Pusat Jagaan Harian
Warga Tua. Saya menyentuh semua butiran ini kerana semuanya berkait. Pada tahun
2020, terdapat 3.7 juta orang warga emas di negara ini dan ia dijangka meningkat seramai
15.3 peratus iaitu kepada 5.3 juta orang pada tahun 2030.

Dalam tempoh 10 tahun sahaja jumlah ini akan meningkat hampir sekali ganda.
Walaupun saya menyokong inisiatif-inisiatif yang dibuat, namun peruntukan yang
berkaitan warga emas ini saya lihat tidak mencerminkan persediaan kementerian bagi
menghadapi status negara tua. Justeru saya ingin bertanya kepada kementerian, apakah
persediaan dan strategi kerajaan bersama-sama dengan kementerian lain untuk
membantu bakal-bakal warga emas ini? Ini supaya mereka pada masa yang akan datang
tidak tergolong dalam golongan miskin. Saya khuatir kerana definisi ‘kemiskinan’ selalu
dikaitkan dengan faktor kaum, faktor wilayah, pendidikan dan sebagainya. Namun, faktor
usia khususnya golongan warga emas ini tidak diambil kira.

Kedua saya ingin bertanya, mengapakah program Pusat Aktiviti Warga Emas
(PAWE) ini, berapakah jumlahnya di Sabah? Sehingga ke hari ini tidak terdapat di
Parlimen Kalabakan. Apakah usaha kementerian bagi menggalakkan lebih ramai warga
emas di Sabah terlibat dalam program-program yang dianjurkan oleh kementerian? Itu
sahaja daripada saya. Sekian terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Kalabakan. Seterusnya Yang Berhormat Kuala Langat.

4.29 ptg.

Dato’ Dr. Xavier Jayakumar a/l Arulanandam [Kuala Langat]: Terima kasih
Tuan Pengerusi. Kuala Langat hendak ambil bahagian di dalam peruntukan bajet
Kementerian Pembangunan Wanita, Keluarga dan Masyarakat. Saya rujuk pada Butiran
20000 — Perkhidmatan Bekalan. Tuan Pengerusi. Saya hendak tanya Jabatan Kebajikan
Masyarakat ini, adakah mereka ini untuk bantu semua orang di dalam kawasan ataupun
mereka memilih siapa yang akan diberi bantuan dan sebagainya.

01630

Saya minta kementerian mengkaji semula kerja Jabatan Kebajikan Masyarakat ini
sebab apa yang saya dengar dari kawasan saya dan juga kawasan-kawasan luar ini, ada
juga pegawai-pegawai di dalam JKM ini, mereka tidak ikut SOP yang sudah pun
disediakan tetapi mereka buat kajian atas isu pilin kasih kepada siapa yang datang kepada
Jabatan Kebajikan Masyarakat. Orang yang pergi kepada Jabatan Kebajikan Masyarakat
ini ialah orang yang paling miskin dan hendak dapat bantuan dari pegawai-pegawai di
dalam Jabatan Kebajikan Masyarakat. So, saya minta untuk kementerian kaji dan
janganlah ikut warna kulit dan agama mereka bila mereka datang untuk cari bantuan.
Bantuan itu telah ditetapbkan. Saya ingat sekarang dengan kerajaan Keluarga Malaysia,
kita kena amalkan Keluarga Malaysia di dalam semua jabatan juga. Ini penting untuk kita
faham bahawa orang-orang yang datang kepada Jabatan Kebajikan Masyarakat ialah
orang yang paling miskin dan tidak boleh dapat bantuan dari mana-mana pihak. Mereka
tangguh kepada Jabatan Kebajikan Masyarakat.

Juga, kalaulah kementerian hendak buka pejabat-pejabat baharu JKM ini di dalam
kawasan-kawasan, tentukan bahawa jabatan itu ialah di satu tempat di mana ada
kenderaan awam (public transport) yang senang untuk orang ini naik bas ataupun ambil
kenderaan untuk pergi dan dapatkan bantuan mereka. Malangnya, ada beberapa buah
pejabat kebajikan ini, dia ialah di dalam satu tempat di mana tidak ada kenderaan awam.
Mereka miskin hendak pergi kepada sana untuk dapat bayaran bulanan, bayar teksi RM30
hingga RM40. Dari apa dia dapat? Dari RM100 hingga RM120, contohnya lah. So,
bayaran sukunya sudah pun pergi kepada bayaran teksi dan sebagainya. So, pastikan
bahawa bila kita ada pejabat kebajikan masyarakat, itu mesti ditempatkan di satu tempat
di mana mereka senang dihubungi dan senang untuk mereka yang akan pergi kepada
pejabat ini untuk dapat bantuan dan sebagainya.
