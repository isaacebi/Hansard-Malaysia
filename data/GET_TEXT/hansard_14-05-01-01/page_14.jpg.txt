6 DR.28.02.2022

diperingkat Persekutuan dan negeri berlandaskan Dasar Agromakanan Negara 2.0 dan
Pelan Tindakan Dasar Sekuriti Makanan Negara.

01050

Sektor agromakanan negara telah menunjukkan peningkatan di mana
pertumbuhan keluaran dalam negara kasar mencatatkan angka sebanyak lima peratus
dengan sumbangan sebanyak 4.4 peratus dengan nilai eksport sebanyak RM27.7 bilion
bagi tempoh sehingga suku ketiga tahun 2021. Justeru, pembangunan_ sektor
agromakanan hendaklah terus dipergiatkan. Usaha meningkatkan pendapatan golongan
petani, penternak dan nelayan juga hendaklah terus dilaksanakan menerusi pemerkasaan
kaedah pemasaran yang berkesan dan tidak dieksploitasikan oleh orang tengah.

Sektor agrikomoditi juga turut menyumbang sebanyak RM61.98 bilion bagi
tempoh sehingga suku ketiga tahun 2021 dengan jumlah eksport sehingga Oktober 2021
sebanyak RM209.5 bilion. Peningkatan ini adalah selari dengan agenda pembangunan
ekonomi nasional dan aktiviti ekonomi yang kini beralih kepada sektor pembuatan bernilai
tambah tinggi dan perkhidmatan. Pelaksanaan Dasar Agrikomoditi Negara (DAKN) 2021-
2030 akan menjadi garis panduan kepada pemain industri untuk memperkukuh
sumbangan sektor agrikomoditi kepada pertumbuhan ekonomi negara.

Bagi memastikan rakyat Beta tidak terhimpit dengan kenaikan kos sara hidup dan
kos barangan keperluan harian, program penstabilan dan penyeragaman harga, program
pengedaran barangan serta penguatkuasaan yang berterusan perlu dilaksanakan sebaik-
baiknya. Beta mengalu-alukan inisiatif Kempen Beli Barangan Malaysia dan Program
Jualan Malaysia bagi menyokong pemulihan ekonomi domestik. Program ini berupaya
menawarkan sumber pekerjaan dan pendapatan baharu melalui pemerkasaan industri
francais dan jualan langsung.

Selain itu, pelaksanaan program jualan Keluarga Malaysia yang dilaksanakan di
seluruh negara membolehkan rakyat Beta untuk mendapatkan barangan keperluan
dengan harga yang berpatutan. Usaha ini juga selaras dengan aspirasi untuk menjaga
kebajikan rakyat, membantu mengurangkan kos sara hidup dan meningkatkan taraf hidup
rakyat Beta.

[Meneguk air]

Ahli-ahli Yang Berhormat sekalian, kKemerosotan alam sekitar dan fenomena
perubahan iklim yang berlaku telah memberi ancaman kepada dunia dan kesejahteraan
manusia. Bagi menghadapi ketidaktentuan pada masa hadapan, mekanisme pengurusan
bencana hendaklah sentiasa ditambah baik dan turut melibatkan peranan dan
tanggungjawab rentas sosial meliputi kerajaan, swasta, pertubuhan masyarakat sivil
(CSO) dan sukarelawan, terutamanya daripada kalangan belia serta rakyat jelata. Dalam
masa yang sama, penyelarasan antara Kerajaan Persekutuan, kerajaan negeri dan pihak
berkuasa tempatan hendaklah dilaksanakan secara berterusan. Pembangunan sistem
amaran bencana berpusat dan peningkatan sistem saliran, terutamanya di kawasan
berpenduduk padat khususnya di lokasi yang berisiko tinggi berlakunya bencana
hendaklah terus dipergiatkan.

Langkah penyelesaian jangka pendek dan jangka panjang termasuk
kesiapsiagaan infrastruktur tebatan banjir seperti yang diputuskan dalam Mesyuarat
Jawatankuasa Pengurusan Bencana Pusat hendaklah segera dilaksanakan. Di samping
itu, pelaksanaan kerja-kerja pembersihan awam dan penyenggaraan kemudahan tebatan
banjir hendaklah dilakukan secara berkala. Perlindungan dan kelestarian alam sekitar
mestilah diutamakan. Rakyat beta hendaklah sentiasa cakna dan mengambil berat
terhadap kepentingan dalam memastikan kebersihan dan keselamatan di kawasan
persekitaran masing-masing.

Beta menyeru agar kerajaan akan dapat mengekalkan sekurang-kurangnya 50
peratus daripada keluasan tanah negara dilitupi dengan kawasan berhutan dan pokok-
pokok melalui pelaksanaan amalan pengurusan hutan secara berkekalan. Selain itu,
kawasan yang berpotensi untuk diiktiraf sebagai geopark hendaklah dikekalkan dan
dipelinara. Selaras dengan aspirasi untuk mencapai sasaran pelepasan karbon bersih
sifar menjelang tahun 2050.
