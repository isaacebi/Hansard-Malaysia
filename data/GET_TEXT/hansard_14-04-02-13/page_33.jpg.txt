DR.15.11.2021 23

Ini kerana setahap ini saya diberitahu bahawa hanya bahasa Iban adalah satu
bahasa yang dilaksanakan di sekolah. Terima kasih.

[Tuan Yang di-Pertua mempengerusikan mesyuarat]

Dato’ Sri Hajah Nancy Shukri: Terima kasih Yang Berhormat. Kalau yang
khusus untuk dijadikan bahasa di sekolah, saya percaya ini harus ditanya kepada MOE.

Namun begitu Yang Berhormat, kita ada menjalankan penyelidikan untuk
masyarakat Lun Bawang Yang Berhormat. JWN pada tahu 2019 telah melaksanakan
penyelidikan mengenai nilai murni dalam cerita rakyat tradisi lisan masyarakat Lun
Bawang. Penyelidikan ini dijalankan bagi menganalisis dan merumuskan nilai murni dalam
cerita-cerita rakyat masyarakat Lun Bawang Sarawak serta menghuraikan persepsi
pembaca terhadap unsur pengajaran dan pendidikan dalam cerita-cerita Lun Bawang.

Tadi Yang Berhormat bertanya mengenai bajet. Kalau ia berhubung kait dengan
penyelidikan, di bawah JWN, kita memang ada peruntukan kerana kita melihat kepada
keperluan-keperluan untuk menjalankan penyelidikan untuk seluruh masyarakat di
Malaysia ini, tidak kira sama ada di Sarawak ataupun di mana sahaja di negara kita.

Jadi kalau untuk kajian sahaja, mungkin kita boleh commitkan di sini. Akan tetapi
kalau untuk bahasa untuk di sekolah sepertimana yang telah dilakukan untuk bahasa Iban
dulu, saya rasa itu adalah di bawah Kementerian Pendidikan dan mungkin kerajaan negeri
perlu berbincang bersama untuk dipohon melalui Kementerian Pendidikan. Saya rasa itu
sahaja. Terima kasih Tuan Yang di-Pertua.

Tuan Muhammad Bakhtiar bin Wan Chik [Balik Pulau]: Tuan Yang di-Pertua,
mohon soalan tambahan.

Tuan Yang di-Pertua: Ada soalan lagi? Ya, Yang Berhormat Ledang.

Tuan Syed Ibrahim bin Syed Noh [Ledang]: [Bercakap tanpa menggunakan
pembesar suara]

Tuan Yang di-Pertua: Oh! Silakan.

Tuan Muhammad Bakhtiar bin Wan Chik [Balik Pulau]: Terima kasih Tuan
Yang di-Pertua. Saya rasa baru-baru ini Kementerian Pelancongan, Seni dan Budaya
telah melancarkan Dasar Kebudayaan Negara (DAKEN) 2021 di mana dalam DAKEN ini
terdapat kajian ataupun satu elemen mengenai etnik-etnik budaya etnik minoriti di negara
kita. Saya rasa pasti Menteri terlibat sama dalam sesi libat urus. Saya bersama juga
semasa MOTAC juga terlibat dalam sesi libat urus dalam DAKEN ini atau Dasar
Kebudayaan Negara ini.

Cuma soalan saya ialah bagaimana kementerian akan mengembangkan atau
menterjemahkan apa yang telah dimasukkan dalam Dasar Kebudayaan Negara terutama
sekali yang disentuh tadi dalam etnik minoriti, warisan dalam pemuliharaan dan
pemeliharaan etnik warisan ini. Saya rasa banyak etnik warisan di negara kita — Sarawak
sahaja mempunyai 27 etnik, malah Menteri juga sebut di Semenanjung— saya juga baru
ini melawat kaum Chitty di Melaka. Saya rasa tidak ada satu usaha yang komprehensif
dalam memulihara etnik minoriti di negara kita. Silakan.

Dato’ Sri Hajah Nancy Shukri: Terima kasih Tuan Yang di-Pertua, terima kasih
Yang Berhormat. Sebenarnya DAKEN ini seperti Yang Berhormat sudah maklum bahawa
ia baru diluluskan. Kita menubuhkan jawatankuasa untuk dengan izin, to be in the
committee of the jawatankuasa DAKEN ini. Dalam perancangan kami, untuk makluman
juga, untuk jawatankuasa ini kita meliputi seluruh negara. Jadi, sebab itu kita mengambil
kira kaum-kaum yang tertentu dan setiap negeri memang ada wakilnya.

Di samping itu juga, kita telah menyenaraikan aktiviti-aktiviti yang akan kita

lakukan. Walaupun Yang Berhormat telah berkesempatan untuk terlibat dalam libat urus,
saya belum sempat Yang Berhormat kerana masa Yang Berhormat itu, kita belum lagi
