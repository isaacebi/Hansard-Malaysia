6 DR.15.11.2021

Datuk Mohamad bin Alamin: Terima kasih Yang Berhormat Jempol.
Sebagaimana yang saya telah maklumkan awal-awal tadi bahawa usaha untuk
menjadikan TVET ini sebagai satu pilihan, ia usaha yang merentasi kementerian. Sebagai
contoh disebutkan soal sektor pertanian tadi.

Untuk makluman Lembaga Pemasaran Pertanian Persekutuan (FAMA), ia sudah
dimasukkan modulnya di bawah Universiti Teknologi MARA, Universiti Malaysia Sarawak,
Kolej Universiti Islam Pahang Sultan Ahmad Shah contohnya. Di peringkat sekolah, kita
juga menyediakan beberapa modul yang khusus untuk sektor pertanian ini. Ini usaha kita.

Akan tetapi banyak lagi kementerian yang lain juga menjalankan usaha-usaha ini.
Saya yakin dengan usaha yang ada ini, akan mampu untuk mengangkat sektor pertanian
juga menjadi salah satu yang diminati oleh anak-anak kita pada masa akan datang.
Terima kasih.

Timbalan Yang di-Pertua [Dato' Mohd Rashid Hasnon]: Terima kasih. Saya
bagi peluang soalan tambahan ketiga.

Tuan Sabri bin Azit [Jerai]: Jerai.

Timbalan Yang di-Pertua [Dato' Mohd Rashid Hasnon]: Saya minta Yang
Berhormat Alor Gajah.

Datuk Seri Mohd Redzuan bin Md Yusof [Alor Gajah]: Terima kasih Tuan Yang
di-Pertua. Dapatan daripada kajian 2019 menunjukkan keluaran daripada pengajian tinggi
termasuk TVET, enam daripada sepuluh tidak memenuhi kehendak industri. Saya hendak
bertanya kepada Timbalan Menteri, adakah data hari ini menunjukkan jumlah peratusan
pelajar-pelajar TVET dijuruskan melalui industry-led training dan berapakah berita ini
dapat memenuhi industri itu juga? Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Alor Gajah. Sila Yang Berhormat Timbalan Menteri.

Datuk Mohamad bin Alamin: Untuk data, kita akan bekalkan kepada Yang
Berhormat Alor Gajah. Akan tetapi secara amnya, kerajaan menyediakan pelbagai
platform dan juga alternatif, pilihan-pilinan. Walaupun ada kadang-kadang dalam sektor
tertentu ia tidak menepati dalam bidang yang lain ia sangat diminati.

Jadi, kita melihat ataupun mengambil maklum bahawa kita perlu memberi
emphasize ataupun apa-apa yang perlu, usaha kita lebihkan juga di sektor-sektor yang
lain agar ia akan dapat memenuhi pasaran di negara kita ini nanti. Insya-Allah, terima
kasih Yang Berhormat.

Timbalan Yang di-Pertua [Dato' Mohd Rashid Hasnon]: Terima_ kasih.
Pertanyaan jawab lisan seterusnya, saya ingin menjemput Yang Berhormat Tuan Abdul
Latiff bin Abdul Rahman, Yang Berhormat Kuala Krai.

Tuan Abdul Latiff bin Abdul Rahman [Kuala Krai]: Terima kasih Tuan Yang di-
Pertua. Saya juga ingin berpantun pada hari yang ceria ini.

Sungguh indah negeri Melaka;

Tempat lahir ramai pahlawan;
Nombor tiga soalan saya;

Jawapan tuntas menjadi impian.

Terima kasih.

3. Tuan Abdul Latiff bin Abdul Rahman [Kuala Krai] minta Menteri Tenaga dan
Sumber Asli menyatakan, apa langkah-langkah yang diambil oleh kementerian bagi
memastikan bekalan elektrik di Semenanjung adalah mencukupi dan grid talian
penghantaran sentiasa kukuh.
