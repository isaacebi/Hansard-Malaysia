88 DR.15.11.2021

(i) kontraktor gagal menyiapkan reka bentuk dalam tempoh yang
telah ditetapkan;

(ii) kontraktor lewat memuktamadkan perolehan sebahagian
peralatan; dan

(iii) kualiti kerja yang tidak mengikut spesifikasi.

Jawatankuasa Siasatan Tadbir Urus, Perolehan dan Kewangan Kerajaan
(JKSTUPKkK) juga telah ditubuhkan pada tahun 2019 dan telah mengesyorkan dua pilihan
kepada kerajaan sama ada untuk menghentikannya atau meneruskan dengan projek ini.
Keputusan Kerajaan PH pada ketika itu adalah untuk meneruskan perolehan LCS. Ini juga
telah disahkan di dalam Dewan yang mulia ini oleh Yang Berhormat Kota Raja selaku
Menteri Pertahanan ketika itu pada 29 Oktober 2019. Bukan setakat itu, pihak MINDEF
sendiri telah dipanggil untuk memberikan penjelasan kepada pihak Jabatan Audit Negara,
Jawatankuasa Kira-kira Wang Negara (PAC) sebanyak lima kali, JKSTUPKK sebanyak
tiga kali. Malah pihak MINDEF juga semasa zaman pemerintahan PH telah disoal siasat
oleh pihak Suruhanjaya Pencegahan Rasuah Malaysia sebanyak dua kali.

Di bawah kepimpinan saya, MINDEF dan ATM akan memberikan kerjasama dan
sokongan penuh kepada semua siasatan yang dibuat oleh badan-badan berkenaan.
Dalam masa yang sama, walaupun kepimpinan syarikat OEM iaitu Boustead adalah terdiri
daripada barisan kepimpinan yang baharu, namun ia tidak bermaksud kepimpinan syarikat
yang terdahulu boleh terlepas daripada keadilan sekiranya terdapat salah laku.

Saya mengalu-alukan mana-mana pihak sekiranya terdapat bukti baharu atau
maklumat tambahan untuk kita laporkan terus kepada pihak-pihak berkuasa. MINDEF
termasuk saya sendiri tidak akan sesekali mempertahankan serta berkompromi dengan
mana-mana pihak yang melakukan tindakan tidak bertanggungjawab dalam perihal
perolehan LCS ini. Keutamaan saya sebagai Menteri Kanan Pertahanan pada ketika ini
ialah untuk menyelamatkan projek ini. la amat penting memandangkan kapal LCS ini
sememangnya aset yang diperlukan oleh Tentera Laut Diraja Malaysia. Bukan itu sahaja,
projek ini juga melibatkan vendor-vendor tempatan yang mana sebahagiannya terdiri
daripada veteran ATM dan ada juga yang menjadi kakitangan kepada syarikat-syarikat
tersebut.

Kita sebenarnya tidak ada pilihan. Suka ataupun tidak, saya dan kepimpinan
MINDEF perlu mencari apa jua jalan penyelesaian sekalipun untuk memastikan perolehan
kapal LCS ini dapat disempurnakan dan akan diterima oleh TLDM. Sejak saya mengambil
alih tampuk kepimpinan MINDEF, saya telah mengambil pendekatan inklusif untuk
melibatkan semua pihak berkepentingan seperti LTAT dan Boustead demi memikirkan
hala tuju penyelesaian LCS ini.

01720

Inisiatif penyelesaian ini menggariskan dua komponen utama iaitu corporate
restructuring dan fundraising. Perbincangan ini turut melibatkan Kementerian Kewangan
dan juga Unit Perancangan Ekonomi, Jabatan Perdana Menteri.

Kini, MINDEF berada di peringkat akhir rundingan bagi menyediakan pelan
pemulihan. Dalam masa yang sama, bengkel-bengkel yang melibatkan semua pihak
berkepentingan bagi pemulihan projek LCS ini juga bagi memastikan syor pemulihan yang
komprehensif dapat dihasilkan sebelum diangkat semula ke Jemaah Menteri untuk
kelulusan dan tindakan selanjutnya.

Dalam mempertimbangkan cadangan ini, kementerian berpegang kepada prinsip
keperluan kritikal pertahanan negara, tanggungjawab kontraktual kerajaan dan
tanggungjawab syarikat berdasarkan penemuan JSTUPKK. Cadangan pelan pemulihan
ini turut mengambil kira permasalahan syarikat dan vendor. Yang Berhormat Lumut
jangan bimbang, pendekatan yang kita lakukan hari ini turut mengambil kira
pertimbangan-pertimbangan vendor dan veteran-veteran yang berada bersama-sama
dengan syarikat-syarikat berkenaan.

Sehubungan dengan itu, kita tidak boleh lagi pandang ke belakang. Apa yang
telah berlaku menjadi pengajaran dan iktibar yang cukup besar buat kerajaan. Sebagai
