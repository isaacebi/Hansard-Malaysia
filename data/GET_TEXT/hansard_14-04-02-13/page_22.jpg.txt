12 DR.15.11.2021

Datuk Zahidi bin Zainul Abidin: Terima kasih Yang Berhormat. Pertama sekali
soalan Yang Berhormat itu dari semasa ke semasa kita sentiasa membuat pemantauan
tentang talian-talian judi online ini. Akan tetapi saya hendak terangkan di sini juga kepada
Yang Berhormat, judi ada dua. Satu, judi dalam negara dan satu, lagi judi online.

Judi dalam negara ini termasuklah Magnum, cabutan undi yang dibuat oleh
Kementerian Kewangan, lumba kuda, kasino dan banyak yang terdapat di sekitar Kuala
Lumpur dan juga di Genting Highlands, ini judi dalam negara. Satu lagi judi online. Judi
dalam negara ini kita ambil duit rakyat Malaysia, siapa main judi dalam Malaysia ini, duit
rakyat Malaysia dan kita cukai.

Akan tetapi judi online ini luar negara iaitu dari India, Thailand, Filipina semua
bermain judi dalam negara dan kalau kita tidak buat lesen, maka orang dalam Malaysia
main judi luar negara, kita tidak dapat cukai. Oleh sebab itulah, maknanya kita sekarang
ini di bawah Kementerian Kewangan kita cadang kepada Kementerian Kewangan seperti
Yang Berhormat katakan tadi untuk membuat undang-undang ataupun bill supaya kalau
boleh kita dapatkan lesen. Ini kerana, ini luar negara, duit orang luar negara kita ambil.
Daripada judi kita lulus dalam Malaysia, kita ambil duit orang dalam Malaysia. Itu Yang
Berhormat. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Soalan tambahan yang kedua saya jemput Yang Berhormat
Rasah dahulu.

Tuan Cha Kee Chin [Rasah]: Terima kasih Tuan Yang di-Pertua. Soalan saya
singkat sahaja supaya sekejap lagi Yang Berhormat Sepanggar ada peluang untuk soalan
tambahan ketiga. Tuan Yang di-Pertua, macam ini— saya meneliti jawapan Yang
Berhormat Timbalan Menteri ketika menjawab soalan asal yang menyatakan bahawa
tiada syarikat telekomunikasi yang bersekongkol dengan pihak ataupun sindiket untuk
menjual data peribadi pengguna.

Saya bersetuju dengan Yang Berhormat Timbalan Menteri, sebab saya rasa
syarikat telekomunikasi yang kita ada ini semua syarikat besar. Mereka tidak akan buat
kerja macam inilah. Cuma ada kakitangan ataupun staf dia yang mempunyai motif
tertentu. Ini kerana manusia ini kadang kita tidak tahulah kan. Kita bukan kata hendak niat
jahat atau apa-apa pun, memang ada manusia macam itu.

Jadi, apakah mekanisme ataupun yang ada pada kementerian bersama dengan
syarikat telekomunikasi untuk membanteras jika ada kegiatan sebegini? Untuk
memastikan data peribadi pengguna terjamin. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Rasah, sila Yang Berhormat Timbalan Menteri, satu minit.

Datuk Zahidi bin Zainul Abidin: Okey, terima kasih Yang Berhormat. Dia curi
data peribadi ini ada dua. Pertama, daripada syarikat telekomunikasi. Kedua, daripada
pihak kerajaan. Jadi, kita tidak tahu yang mana satu yang bocor, yang kakitangan yang
jual sama ada kerajaan atau telekomunikasi. Bagi SKMM, kita di bawah data perlindungan
peribadi, kita hanya menjaga syarikat swasta. Kerajaan kita tidak jaga. Jadi itu, daripada
segi akta.

Jadi kadang-kadang kita tidak tahu bocor di mana. Kalau kata— maknanya
daripada syarikat swasta, dia lapor kepada kita, kita boleh check siapa yang jual, siapa
ini, di mana bocornya. Kita boleh check. Akan tetapi setakat hari ini, tiada. Daripada pihak
kerajaan, tidak ada. Maknanya tidak ada— maknanya daripada Kementerian komunikasi
dia tidak boleh pi campur sebab akta tidak cover. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih. Soalan
tambahan ketiga, saya jemput Yang Berhormat Sepanggar.

Datuk Mohd Azis bin Jamman [Sepanggar]: Okey, terima kasih Tuan Yang di-
Pertua. Yang Berhormat Menteri, tadi Yang Berhormat Menteri ada maklumkan tentang
operasi judi ini ia berpusat di luar negara, kita maklum tentang itu. Akan tetapi saya ingin
tanya kepada kementerian, apakah ada koordinasi di antara pihak kementerian, PDRM
dan juga PBT?
