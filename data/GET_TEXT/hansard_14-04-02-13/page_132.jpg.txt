122 DR.15.11.2021

Datuk Dr. Mohd Radzi bin Md. Jidin: Sekejap, saya jelaskan dahulu.

Tuan Shaharizukirnain bin Abd Kadir [Setiu]: Untuk makluman Ahli Yang
Berhormat Menteri...

Datuk Dr. Mohd Radzi bin Md. Jidin: Yang Berhormat, saya jelaskan sikit dulu.
Tuan Shaharizukirnain bin Abd Kadir [Setiu]: Okey.

Datuk Dr. Mohd Radzi bin Md. Jidin: Saya selesaikan dulu ya. Sikit sahaja, satu
paragraf sahaja. KPM mendapati bahawa enrolmen di Sekolah Menengah Agama Setiu
(SMA Setiu) dan Sekolah Menengah Imtiaz Yayasan Terengganu, Setiu masih belum
optimum. Data menunjukkan enrolmen Sekolah Menengah Imtiaz Yayasan Terengganu,
Setiu adalah seramai 298 orang murid berbanding kapasiti sebanyak 420 tempat.
Manakala enrolmen di SMA Setiu adalah seramai 587 orang berbanding kapasiti
sebanyak 690 tempat.

Selain itu, terdapat 10 buah sekolah menengah harian yang mempunyai kelas
aliran agama dan menawarkan pakej mata pelajaran seperti di SMKA. Enrolmen murid di
semua kelas aliran agama tersebut adalah sebanyak 616 orang murid berbanding kapasiti
sebanyak 900 tempat. Justeru, sekolah agama dan sekolah menengah harian yang
menawarkan kelas aliran agama sedia ada masih berupaya untuk menampung keperluan
pendidikan sekolah agama bagi murid di kawasan tersebut. Silakan Yang Berhormat.

01940

Tuan Shaharizukirnain bin Abd Kadir [Setiu]: Yang Berhormat Menteri, untuk
makluman Yang Berhormat Menteri, berkaitan dengan cadangan Sekolah Menengah
Kebangsaan Agama Penarik ini sedang dibina Klinik Kesihatan Rhu 10 yang lebih kurang
dalam tak sampai lima kilometer daripada tapak cadangan. Jadi, untuk jangka masa
hadapan kemungkinan berlaku kepadatan sedikit di kawasan tersebut lah.

Datuk Dr. Mohd Radzi bin Md. Jidin: Terima kasih Yang Berhormat Setiu. Untuk
masa ini seperti mana yang dijelaskan kita dapati masih ada kapasiti yang belum
digunakan. Apabila sampai masanya jika terdapat keperluan maka perkara ini akan dilihat
oleh pihak KPM.

Ahli Yang Berhormat Parit? Tak ada. Ahli Yang Berhormat Selangau dan Yang
Berhormat Sri Gading? Tak ada. Yang Berhormat Papar? Tidak ada. Yang Berhormat
Setiu. Ahli Yang Berhormat Setiu ada membangkitkan tentang pembinaan dewan di
sekolah. Untuk makluman Ahli Yang Berhormat, KPM komited dalam usaha menyediakan
prasarana dan kemudahan infrastruktur pendidikan kepada semua murid di seluruh
negara. Bagi tujuan ini KPM sentiasa memantau dan mengkaji keperluan membina
infrastruktur tambahan seperti dewan sekolah berdasarkan syarat-syarat sedia ada.

Untuk makluman Ahli Yang Berhormat, kemudahan dewan akan dimasukkan
dalam skop pembinaan sekolah baharu. Bagi sekolah sedia ada yang masih belum
mempunyai dewan, KPM sedang meneliti keperluan dan kesesuaian tapak di sekolah
yang terlibat. Walau bagaimanapun keputusan pembinaan dewan sekolah ini tertakluk
kepada keutamaan dan kelulusan agensi pusat.

Ahli Yang Berhormat Bagan, Yang Berhormat Padang Serai— ada?
Tuan Shaharizukirnain bin Abd Kadir [Setiu]: Yang Berhormat Menteri.
Datuk Dr. Mohd Radzi bin Md. Jidin: Okey.

Tuan Shaharizukirnain bin Abd Kadir [Setiu]: Yang Berhormat Menteri. Saya
minta penjelasan sedikit Yang Berhormat Menteri. Saya juga ada sebut dalam perbahasan
saya berkait dengan baik pulih padang bola Sekolah Kebangsaan Renek yang sudah
berlanjutan hampir dua tahun yang membahayakan para pelajar untuk bermain. Minta
penjelasan Yang Berhormat Menteri.

Datuk Dr. Mohd Radzi bin Md. Jidin: Terima kasih Yang Berhormat Setiu.
Berkaitan dengan baik pulih, ia ada selepas ini. la mengikut urutan. Saya jawab berkaitan
apa yang dibangkitkan tadi. Ahli Yang Berhormat Bagan, Yang Berhormat Padang Serai,
