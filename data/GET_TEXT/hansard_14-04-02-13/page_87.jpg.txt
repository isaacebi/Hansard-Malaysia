DR.15.11.2021 77

adalah agak kasar dan saya rasa perkara itu seperti ini perlu dielakkan. Ini sebab
wartawan itu menjalankan tugas, tanggungjawab. Dia hendak tahu apakah sebab
Kerajaan Negeri Kedah telah menutup semua kedai nombor ekor.

Jadi, tidak salah untuk wartawan itu bertanya soalan seperti ini. Saya faham, ini
adalah niat Parti PAS untuk dapat meraih undi di PRN Melaka. Itu adalah strategi. Akan
tetapi cara Yang Berhormat Menteri untuk menangani isu ini dengan mengadakan
konfrontasi dengan bahasa kasar terhadap seorang wartawan wanita itu adalah sesuatu
yang tidak baik.

01620

Saya minta kepada Yang Berhormat Menteri dan Yang Berhormat Timbalan
Menteri untuk memohon maaflah kepada beliau dan juga kepada keluarganya secara
terbuka. Itu adalah nasihat saya kepada Yang Berhormat Menteri. Terima kasih.

Tuan Haji Idris bin Haji Ahmad: Terima kasih kepada Yang Berhormat Batu
Gajah. Terima kasih kepada Tuan Yang di-Pertua. Walaupun benda ini benda yang di luar
konteks yang tidak dibincangkan tetapi saya rasa, pada saya tidak ada benda unsur-unsur
yang bersifat provokasi pun. Itu sahaja, terima kasih.

Tuan Yang di-Pertua: Terima kasih Yang Berhormat Menteri. Seterusnya saya
menjemput.../Disampuk].

Datuk Seri Panglima Abdul Azeez bin Abdul Rahim [Baling]: Lah, habis
sudah? Hendak tanya Tabung Haji — orang ingat habis sudah, Yang Berhormat Menteri?
[Ketawa].

Okey, okey tidak apalah.
Datuk Mohd Azis bin Jamman [Sepanggar]: Ingat hendak tanya?
Tuan Yang di-Pertua: Sudah habis sudah.

Datuk Seri Panglima Abdul Azeez bin Abdul Rahim [Baling]: Saya memang
ingat ada topik Tabung Haji. Boleh saya tanya sedikit, Yang Berhormat Menteri? Boleh
tidak? Agak-agak?

Tuan Yang di-Pertua: Ikut Yang Berhormat Menteri kalau...

Datuk Seri Panglima Abdul Azeez bin Abdul Rahim [Baling]: Boleh? Terima
kasih Tuan Yang di-Pertua, terima kasih Yang Berhormat Menteri. Saya hendak tanya
sedikit berkaitan perkara yang saya bahaskan dahulu. Ini berkaitan dengan audit report
Tabung Haji iaitu untuk tahun 2018. Dalam emphasized matter ini jelas terbukti
dimaklumkan dalam ini bahawa Kabinet pada 7 Disember 2018 yang di bawah kelolaan
Yang Berhormat Langkawi dan Yang Berhormat Menteri Kewangannya, Yang Berhormat
Bagan dan Menteri Agama Yang Berhormat Parit Buntar.

Saya bertanyakan — ia ada banyak sangat isu. Tidak perlu ulas satu per satu tetapi
antara perkara yang amat penting knususnya pendeposit-pendeposit Tabung Haji hendak
tahu berkaitan dengan Laporan Audit 2018 yang telah audit menegur berkaitan dengan
sukuk Tabung Haji yang tidak mempunyai jaminan kerajaan.

Kebiasaannya untuk makluman Yang Berhormat Menteri, sewaktu saya jadi
pengerusi dahulu pun segala teguran kita ambil kira. Pada zaman itu, hanya sekali 2017
sahaja. Akan tetapi, soalan saya sekarang kenapa dan mengapa adakah kerajaan merasa
bimbang bahawa pinjaman bernilai RM27 bilion itu khususnya sukuk tidak ada sama sekali
mempunyai sebarang jaminan daripada kerajaan. Jadi, kalau kita tengok ini satu perkara
yang agak cukup-cukup membimbangkan. Saya pernah ajukan perkara ini kepada Yang
Berhormat Bagan pada waktu itu sebagai Yang Berhormat Menteri Kewangan. Mereka
cuma memberi surat sokongan bukan surat jaminan. Akan tetapi sehingga hari ini, teguran
Ketua Audit Negara bagi tahun 2019 itu kelihatan belum diambil tindakan serius dan masih
lagi tidak ada jaminan kerajaan ke atas sukuk bernilai yang boleh RM27 bilion.

Soalan saya, apakah tindakan dan apakah kerajaan risau atau tidak berkaitan
dengan implikasi negatif terhadap Tabung Haji sekiranya mereka tidak dapat bayar?
