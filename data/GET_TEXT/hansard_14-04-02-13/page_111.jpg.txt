DR.15.11.2021 101

Dato’ Sri Haji Fadillah bin Yusof: Sama nombor jalan, ‘K’ juga adalah jalan
negeri. FT adalah jalan persekutuan. Untuk Yang Berhormat Kuala Nerus, insya-Allah kita
akan terus memohon kepada Agensi Pusat dan Yang Berhormat Kuala Nerus pun kena
terus membawa melalui kerajaan negeri supaya dikemukakan lagi kepada EPU supaya ia
dapat dimasukkan sebagai keutamaan untuk projek-projek yang akan datang. Terima
kasih.

Timbalan Yang di-Pertua [Dato’ Mohd Rashid Hasnon]: Teruskan Yang
Berhormat Menteri.

Dato’ Sri Haji Fadillah bin Yusof: Permohonan Yang Berhormat Labuan untuk
diadakan lampu isyarat trafik di Simpang Lajau, Simpang Kina Benua dan juga Simpang
Mutiara. Bagi simpang tiga Jalan Kina Benua ke Jalan Ranca-Ranca yang dikenali oleh
penduduk Labuan sebagai Simpang Kina Benua, JKR Wilayah Persekutuan Labuan telah
menaik taraf fasiliti keselamatan jalan meliputi pemasangan lampu jalan dan garisan jalan
pada tahun 2019 dengan peruntukan sejumlah RM331,090. Bagi simpang Taman Mutiara,
reka bentuk geometri dan fasiliti redaan trafik di kawasan bulatan tersebut adalah
mencukupi dan buat masa ini tiada keperluan untuk membina lampu isyarat.

Manakala bagi simpang tiga Jalan Pohon Batu, Jalan Tanjung Aru yang dikenali
simpang di Kampung Lajau, kementerian ini telah menyenaraikan cadangan menaik taraf
simpang tiga di Jalan Pohon Batu, Jalan Tanjung Aru, Wilayah Persekutuan Labuan
sebagai senarai keutamaan kementerian di bawah Rolling Plan Kedua Rancangan
Malaysia Ke-12. Walau bagaimanapun, berdasarkan peruntukan yang terhad, cadangan
projek tersebut tidak dapat dipertimbangkan oleh Agensi Pusat dalam tempoh berkenaan.

Yang Berhormat Hulu Selangor, Yang Berhormat Balik Pulau, Yang Berhormat
Jerantut ada memohon untuk menaik taraf jalan Persekutuan FT01 dan FT1208, Jalan
Persekutuan Teluk Kumbar dan Jalan Jerantut Padang Piol. Untuk makluman Ahli-ahli
Yang Berhormat, permohonan-permohonan ini telah diangkat dalam Rolling Plan
Rancangan Malaysia Ke-11 dan juga Rancangan Malaysia Ke-12.

Walau bagaimanapun, berdasarkan agihan siling peruntukan yang terhad dan
keutamaan projek lain, cadangan projek-projek tersebut tidak dapat dipertimbangkan oleh
Agensi Pusat untuk tempoh ini. Jadi insya-Allah, kita akan bawa lagilah. Jangan putus
asa, kita usahakan secara berterusan. Boleh ya Yang Berhormat Hulu Selangor? Minta
maaf, kali ini belum ada berita gembira untuk Yang Berhormat.

Seterusnya berikut adalah status projek-projek tersenarai yang telah dibangkitkan
oleh Ahli-ahli Yang Berhormat iaitu projek Pan Borneo oleh Yang Berhormat Pekan dan
Yang Berhormat Sepanggar. Untuk makluman Ahli-ahli Yang Berhormat, projek
Lebuhraya Pan Borneo Sabah dan Sarawak sepanjang 1,492 kilometer merupakan
inisiatif Kerajaan Persekutuan untuk menambah baik secara berperingkat jaringan
infrastruktur jalan raya di Sabah dan Sarawak. Dimulakan pada tahun 2015, keseluruhan
fasa satu Projek Lebuhraya Pan Borneo Sarawak bernilai RM16.117 bilion meliputi 11
pakej kerja dengan jajaran sepanjang 786 kilometer dari Telok Melano ke Miri.

Satu pakej kerja iaitu pakej Telok Melano ke Sematan telah siap sepenuhnya
pada bulan Januari 2019. Manakala bagi 10 pakej kerja iaitu dari Sematan ke Miri sedang
giat dilaksanakan dengan status kemajuan pembinaan sehingga bulan Oktober 2021
adalah sebanyak 73 peratus dan dijangka siap sepenuhnya pada penghujung tahun 2022.
Insya-Allah.

Tuan Lukanisman bin Awang Sauni [Sibuti]: Yang Berhormat Menteri,
daripada Sibuti.

Timbalan Yang di-Pertua [Dato’ Mohd Rashid Hasnon]: Yang Berhormat
Sibuti. Belakang. Dekat belakang.

Dato’ Sri Haji Fadillah bin Yusof: Ya, Yang Berhormat Sibuti.

Tuan Lukanisman bin Awang Sauni [Sibuti]: Terima kasih Yang Berhormat
Menteri. Saya ada persoalan berkenaan tentang Pan Borneo berkenaan tentang missing
link Yang Berhormat Menteri daripada Pujut ke CIQ Baram dan juga saya melihatkan
missing link ini adalah sangat penting untuk menghubungkan dan juga melengkapkan Pan
