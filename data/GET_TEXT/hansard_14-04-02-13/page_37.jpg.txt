DR.15.11.2021 27

Sebelum ini biasanya bantuan daripada NADMA turun kepada penerima. Kadang-
kadang kita Ahli Parlimen ini tidak tahu sebenarnya walaupun diberitahu tadi melalui
negeri, memalui jawatankuasa daerah tetapi kadang-kadang ia terus kepada penerima.
Jadi, bolehkah kalau diperkenankan NADMA membuat satu SOP baharu bahawa Ahli
Parlimen perlu juga untuk diberitahu supaya kita lebih tahu tentang siapakah yang telah
menerima bantuan dan sebagainya. Terima kasih.

01140

Sebelum itu saya mengucapkan tahniah kepada Tan Sri Tuan Yang di-Pertua di
atas Anugerah Darjah Panglima Setia Mahkota membawa gelaran Tan Sri.

Tuan Yang di-Pertua: Terima kasih Yang Berhormat Pasir Mas.

Tuan Sanisvara Nethaji Rayer a/l Rajaji [Jelutong]: Dengan izin, saya juga
mengambil kesempatan untuk mengucapkan tahniah kepada Tan Sri Tuan Yang di-Pertua
di atas penganugerahan Darjah Kebesaran itu.

Tuan Yang di-Pertua: Terima kasih Yang Berhormat.

Tuan Sanisvara Nethaji Rayer a/l Rajaji [Jelutong]: Tahniah Tan Sri. Yang
Berhormat, cuma bila saya balik kali ini memang kawasan P. Ramlee sudah pun banjir.
Lepas saya terima suntikan penggalak booster, saya difahamkan bahawa di Jalan P.
Ramlee khususnya Jalan Maarof, Kampung Makam, Jalan P. Ramlee juga telah dilanda
banjir. Cuma permintaan saya, saya berterima kasih di atas makluman yang telah
diberitahu tadi.

Akan tetapi cuma saya ingin tanya, adakah rancangan untuk mendirikan jabatan
ataupun cawangan NADMA di negeri-negeri. Kalau kita boleh menubuhkan jabatan-
jabatan ataupun mengadakan kakitangan di semua negeri di Malaysia, perkara itu juga
akan membantu koordinasi di antara Ahli Parlimen, terutamanya di kawasan-kawasan
yang selalu dilanda banjir.

Saya lihat ini adalah perkara yang wajib diberi perhatian. Mungkin peruntukan
boleh kita agihkan untuk kita menubuhkan cawangan-cawangan NADMA di negeri-negeri
yang dilanda banjir. Kalau boleh dipertimbangkan segera kerana ini akan sedikit sebanyak
membantu koordinasi. Begitu juga akan- kita lihat ada masalah, kalau NADMA hanya
tertumpu di Putrajaya, bagaimanakah Ahli-ahli Parlimen di kawasan-kawasan yang
dilanda banjir itu dapat menyalurkan maklumat. Kalau kakitangan itu berada di Putrajaya,
adakah mereka benar-benar akan sedar keadaan banjir, masalah yang akan dihadapi oleh
penduduk-penduduk di kawasan-kawasan tertentu? Keadaan air, masalah tidak ada
makanan, rumah ditenggelami air dan sebagainya.

Cuma permintaan saya kalau Yang Berhormat Menteri mengangkat perkara ini
kepada Yang Amat Berhormat Perdana Menteri, kementerian dan kepada kerajaan
supaya kita tubuhkan cawangan-cawangan di semua negeri di seluruh Malaysia.
Permintaan daripada Yang Berhormat. Terima kasih.

Datuk Mohd Azis bin Jamman [Sepanggar]: Yang Berhormat, tambahan juga
kepada Yang Berhormat Jelutong tadi. Daripada Sepanggar, Sabah. Sepanggar juga
merupakan satu kawasan sering dilanda banjir. Kalau dahulu dia ada bulan, sekarang ini
macam somehow because of perubahan climate dan sebagainya, isu banjir ini sudah tidak
boleh dipredict lagi. Jadi masalah yang kami dihadapi di Sepanggar ini untuk makluman
Yang Berhormat Menteri, pernah berlaku banjir di kawasan Sepanggar tetapi oleh sebab
ketidakadaan agensi-agensi yang dapat membantu seperti NADMA ini, menjauhkan orang
kampung terpaksa mencari tempat-tempat tertentu, buat knemah sendiri.

Malah baru-baru ini ada kes di mana budak kecil hampir lemas, mati. Akan tetapi
terpaksa dibantu oleh penduduk kampung. Jadi harapan saya kalau boleh NADMA ini
perlu panjangkan perkhidmatan mereka ke negeri Sabah khususnya di kawasan-kawasan
yang sering terkena banjir. Terima kasih.

Datuk Dr. Haji Abdul Latiff di Ahmad: Tuan Yang di-Pertua, kalau saya
benarkan semua orang ini, tidak habis fasal banjir ini. Boleh saya jawab dahulu mereka
yang bertanya fasal banjir. Cadangan-cadangan Ahli-ahli Yang Berhormat itu memang
