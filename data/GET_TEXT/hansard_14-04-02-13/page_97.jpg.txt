DR.15.11.2021 87

01710

Terima kasih Tuan Yang di-Pertua kerana mengizinkan saya mengambil bahagian
dalam sesi penggulungan Belanjawan 2022 dalam Dewan yang mulia ini. Terlebih dahulu
bagi pihak seluruh warga Kementerian Pertahanan serta anggota Angkatan Tentera
Malaysia, saya mengambil kesempatan ini untuk merakamkan _ setinggi-tinggi
penghargaan dan terima kasih khususnya kepada Yang Amat Berhormat Perdana Menteri
serta Menteri Kewangan kerana tetap mengutamakan sektor pertahanan melalui
peruntukan sebanyak RM16.14 bilion kepada MINDEF dalam Bajet 2022.

Dalam ketika negara dan seluruh dunia masih berperang dengan pandemik
COVID-19 yang menuntut kerajaan memberikan tumpuan terhadap usaha membaik pulih
sektor ekonomi dan membela kesejahteraan rakyat, peruntukan ini amatlah bermakna dan
kami di MINDEF amat bersyukur kerana perhatian tetap terus diberikan kepada MINDEF
dan ATM. Sekiranya bajet ini mendapat kelulusan daripada Dewan yang mulia ini, saya
dan kepimpinan MINDEF akan memastikan ia digunakan secara berhemah, teliti dan
efisien kerana dengan kekangan yang kita hadapi hari ini, semua pihak perlu memastikan
bahawa peruntukan ini sampai kepada sasaran dan menepati matlamat tanpa sebarang
bentuk ketirisan dan ketidakcekapan.

Bajet 2022 bagi kami di MINDEF dan ATM, cukup penting. Banyak agenda yang
perlu diberikan perhatian. Antaranya agenda kesihatan, agenda kebajikan warga
MINDEF, ATM dan veteran dan agenda perumahan. Akan tetapi kami sedar bahawa
agenda-agenda ini amat penting, lebih-lebih lagi di era pandemik yang mana ramai
terkesan dan warga ATM tidak terkecuali.

Tuan Yang di-Pertua, bagi pihak MINDEF, izinkan saya menyatakan
penghargaan kepada 14 orang Ahli-ahli Yang Berhormat yang telah mengambil bahagian
iaitu Yang Berhormat Port Dickson, Yang Berhormat Lumut, Yang Berhormat Sibuti, Yang
Berhormat Sik, Yang Berhormat Kota Raja, Yang Berhormat Semporna, Yang Berhormat
Jempol, Yang Berhormat Pontian, Yang Berhormat Hulu Langat, Yang Berhormat Hulu
Rajang, Yang Berhormat Padang Serai, Yang Berhormat Sungai Petani, Yang Berhormat
Bachok dan Yang Berhormat Kapar.

Tuan Yang di-Pertua, daripada 14 orang Yang Berhormat yang berkenaan, lima
orang daripadanya mengemukakan persoalan berkenaan dengan perolehan kapal littoral
combat ship (LCS) iaitu Yang Berhormat Lumut, Yang Berhormat Sibuti, Yang Berhormat
Sik, Yang Berhormat Kota Raja dan Yang Berhormat Semporna.

Berhubung isu ini, perolehan enam buah kapal Second Generation Patrol Vessel,
dengan izin, bermula pada tahun 2010 bagi memenuhi keperluan Tentera Laut Diraja
Malaysia untuk meningkatkan keupayaan armada berdasarkan pada dasar perancangan
pada ketika itu. Cadangan ini kemudiannya telah diangkat melalui Jemaah Menteri pada
18 Ogos 2010. Susulan itu, kementerian telah memohon untuk melaksanakan perolehan
ini pada 23 Mac 2011. Kerajaan telah bersetuju meluluskan permohonan tersebut di
bawah RMKe-10 dan juga di bawah RMKe-11 dan tempoh pelaksanaan perolehan adalah
selama 10 tahun mulai 3 Oktober 2013 hingga 2 Oktober 2023. Namun, sehingga 31
Oktober 2021, kemajuan kerja bagi LCS adalah sebanyak 57.5 peratus berbanding jadual
perancangan kerja asal iaitu 96.57 peratus. Secara keseluruhannya, perolehan ini telah
mengalami kelewatan sebanyak 39.52 peratus atau bersamaan dengan 43 bulan.

Saya telah menyatakan beberapa kali sebelum ini bahawa tidak dinafikan
sememangnya terdapat masalah dalam perolehan LCS. Walau bagaimanapun, ini
bukanlah masalah baharu yang timbul sejak saya menerajui semula MINDEF. la turut
diakui oleh kepimpinan MINDEF sebelum ini, termasuklah Yang Berhormat Kota Raja
yang menerajui MINDEF satu ketika dahulu. Kelewatan perolehan ini adalah kerana pihak
original equipment manufacturer (OEM) dengan izin, berkaitan pembinaan LCS telah
memberhentikan kerja disebabkan masalah kewangan yang dihadapi oleh pihak syarikat
dan menyebabkan pembayaran kepada OEM tidak dilaksanakan mengikut jadual yang
telah pun ditetapkan.

Tambahan, Yang Berhormat Kota Raja sendiri pada 29 Oktober 2019 telah
menjelaskan tiga faktor yang menjadi punca kelewatan perolehan LCS iaitu:
