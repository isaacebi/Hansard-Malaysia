DR.15.11.2021 91

kapal perlu disiapkan sebelum tahun 2025. Apa yang saya risaukan adalah sebenarnya
kapal ini perlu disiapkan pada tahun 2022 tetapi sekarang ini ditunda ke tahun 2025.
Bagaimana kosnya, adakah kos ini akan meningkat atau kekal? Terima kasih Tuan Yang
di-Pertua, terima kasih Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Padang Serai.

Dato’ Seri Hishammuddin Tun Hussein: Itu semua sedang dibincangkan
sekarang bukan sahaja daripada segi kos, tetapi daripada segi teknologi kapal-kapal yang
lambat siap ini perlu di upgrade supaya ia memenuhi kehendak dan keperluan semasa.
Kita kena pastikan bahawa ia tidak menjejaskan kerjaya dan mereka yang bergantung
harap kepada syarikat-syarikat berkenaan. Akan tetapi daripada segi tambahan kepada
OEM tadi, saya boleh beri jaminan kepada Dewan yang mulia ini bahawa kerajaan tidak
akan membayar lebih daripada apa yang telah pun dipersetujui, malah apa yang mereka
tidak lakukan daripada segi kelewatannya, jumlah wang yang patut disalurkan kepada
Boustead kita sudah set-off dan tidak bayar kepada Boustead sehingga pengurusan
baharu yang telah pun dilantik untuk syarikat berkenaan.

Timbalan Yang di-Pertua [Dato’ Mohd Rashid Hasnon]: Baik, teruskan Yang
Berhormat.

Dato’ Seri Hishammuddin Tun Hussein: Terima kasih Tuan Yang di-Pertua.
Kebajikan veteran ATM, seramai empat orang Yang Berhormat telah membangkitkan isu
kebajikan veteran ATM iaitu Yang Berhormat Lumut, Yang Berhormat Hulu Langat, Yang
Berhormat Padang Serai dan Yang Berhormat Kapar. Daripada isu yang dibangkitkan ini,
sebahagian besarnya menyentuh mengenai kebajikan veteran ATM yang tidak
berpencen.

Sebelum saya menjawab secara terperinci, saya ingin menjelaskan kepada Ahli
Dewan sekalian, pada ketika ini terdapat seramai 204,020 orang veteran ATM di seluruh
negara. Daripada jumlah berkenaan seramai 104,791 orang merupakan veteran ATM
yang berpencen, manakala selebihnya seramai 73,863 orang merupakan veteran ATM
yang tidak berpencen.

Definisi bagi veteran ATM yang tidak berpencen adalah bekas anggota ATM yang
tidak berkhidmat sepenuh masa atau telah menamatkan perkhidmatan lebih awal. Agak
unik kepada ATM. Daripada satu tempoh yang melayakkan mereka digelar sebagai
veteran ATM berpencen, mereka telah memilih atau atas sebab-sebab tertentu terpaksa
meninggalkan perkhidmatan dalam masa 12,15 atau 18 tahun. Biarpun begitu, kerajaan
tetap menghargai jasa dan pengorbanan golongan veteran ATM yang tidak berpencen
sepanjang perkhidmatan mereka.

Sebagai contoh Yang Amat Berhormat Perdana Menteri sendiri telah
mengumumkan pada 1 November lepas bahawa Bantuan Khas Kewangan sebanyak
RM350 secara one-off kepada satu juta pesara kerajaan yang diumumkan oleh Menteri
Kewangan semasa pembentangan Bajet 2022 turut akan diberikan kepada golongan
veteran ATM termasuklah veteran ATM yang tidak berpencen.

Saya juga maklum bahawa terdapat saranan agar kerajaan mewujudkan skim
yang sesuai untuk veteran ATM yang tidak berpencen. Namun perkara ini amat
bergantung kepada situasi ekonomi dan kedudukan kewangan semasa negara. Buat
masa ini kerajaan memberikan tumpuan kepada usaha memerangi wabak COVID-19
dalam memulihkan semula ekonomi negara yang telah menelan belanja yang cukup
besar. Namun cadangan dan saranan ini tetap diteliti oleh kerajaan sebagaimana yang
telah dinyatakan oleh Yang Amat Berhormat Perdana Menteri sendiri.

Selain itu saya juga ingin memberi penjelasan berkenaan penyelarasan jurang
pencen antara pesara tentera sebelum tahun 2004 dan selepas tahun 2004 yang mana
perkara ini akan melibatkan bidang kuasa agensi pusat memandangkan isu pencen ini
tidak hanya menjadi isu pesara ATM semata-mata tetapi turut melibatkan pesara
perkhidmatan awam secara keseluruhannya. Kalau sekiranya ini kita hendak memikirkan
dan memberi jaminan ia akan melibatkan jumlah yang begitu besar. Menerusi pasukan
kajian yang dilantik, kementerian akan memberi komitmen dalam memastikan kaedah dan
