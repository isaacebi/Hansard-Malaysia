DR.15.11.2021 43

Tuan Yang di-Pertua: Terima kasih.

Dato’ Sri Mustapa bin Mohamed: Kami merasa bersyukur dan tahniah kita
ucapkan. Saya menyambung rakan saya, Menteri (Hal Enwal Sabah dan Sarawak) untuk
memberikan pencerahan kepada isu-isu yang dibangkitkan tentang bidang tugas saya di
Jabatan Perdana Menteri. Pertama, saya ucapkan terima kasih kepada 42 orang Ahli
Yang Berhormat yang telah menyertai perbahasan yang ada kaitan dengan tugas saya
khususnya berkaitan dengan hal ekonomi Unit Perancang Ekonomi.

Kita sedia maklum bahawa setiap kementerian akan membuat penggulungan.
Hal-hal terperinci berkaitan peruntukan, agihan akan dijawab oleh Menteri masing-
masing. Jadi saya akan menumpukan kepada hal-hal dasar sahaja. Setiap bandar, luar
bandar akan dijawab oleh Menteri Pembangunan Luar Bandar, hal usahawan dijawab oleh
Menteri Pembangunan Usahawan dan Koperasi. Jadi, saya tumpu hal dasar sahaja.

Kita sedia maklum bahawa pada 18 November, Yang Berhormat Menteri
Kewangan akan membuat penggulungan di Dewan yang mulia ini. Saya yakin beliau akan
menjawab banyak persoalan yang dibangkitkan termasuklah agihan peruntukan. Kita di
sini banyak membicarakan agihan peruntukan pembangunan yang penting tetapi kadang-
kadang kita lupa ada lagi satu komponen yang lebih besar iaitu peruntukan mengurus.

Umpamanya Kerajaan Pusat bertanggungjawab untuk beberapa hal, pendidikan
adalah tanggungjawab 100 peratus Kerajaan Pusat. Kesihatan, 100 peratus Kerajaan
Pusat. Pertahanan, Kerajaan Pusat. Polis, Kementerian Dalam Negeri. Oleh yang
demikian, sudah semestinyalah sebahagian besar peruntukan itu adalah untuk Kerajaan
Pusat tetapi perbelanjaannya adalah untuk negeri.

Tuan Yang di-Pertua, saya akan mengehadkan pencerahan saya kepada hal
berkaitan dengan perkara dasar sahaja. Bagi Ahli Yang Berhormat yang tidak ada di
dalam Dewan, saya akan ringkaskan penjelasan, saya takkan jelaskan dengan detail.

Ada tujuh perkara yang ada kaitan dengan saya. Pertama ialah agihan peruntukan
pembangunan. Saya akan beri sedikit lagi pencerahan. Kedua ialah berkaitan dengan
agenda pemerkasaan bumiputera. Ketiga ialah usaha-usaha untuk mengurangkan jurang
antara negeri yang maju dengan negeri yang kurang maju termasuklah untuk membasmi
kemiskinan, satu agenda penting Yang Amat Berhormat Perdana Menteri. Keempat,
keseimbangan pembangunan. Kelima, projek kereta api laju High-Speed Rail Kuala
Lumpur-Singapore. Keenam ialah PETRONAS. Akhir sekali hal FELDA.

Sebelum saya pergi kepada secara detail peruntukan pembangunan ini, saya
ingin menjelaskan bahawa dalam kerajaan kita ada agensi pusat ataupun central agency.
Maknanya kerja-kerja kementerian ini merentasi semua kementerian. Ini termasuklah
Kementerian Kewangan yang kuasanya cukup besar dan peranannya merentasi semua
kementerian, dipanggil central agency.

Hal-hal perjawatan umpamanya, JPA. Hal-hal berkaitan dengan pendigitalan dan
juga hal yang berkaitan dengan memodenkan pentadbiran awam, MAMPU. Hal-hal
pembangunan ialah EPU ialah antara empat agensi pusat. Jadi EPU adalah salah sebuah
daripada empat agensi pusat yang bertanggungjawab. Tanggungjawab utama ialah untuk
menimbangkan peruntukan yang dipohon oleh kementerian-kementerian.

Jadi sebagai makluman Yang Berhormat, proses untuk memohon peruntukan ini
bermula bulan Mac. Jadi mana-mana peruntukan yang tidak diluluskan dalam Dewan ini,
sama ada dalam RMKe-12 ataupun bajet yang dibentangkan oleh Yang Berhormat
Menteri Kewangan, boleh dimohon semula.

Prosesnya bermula bulan Mac akan datang. Pihak EPU akan mengedarkan surat
pekeliling dan permohonan dibuat secara dalam talian melalui sistem MyProjek. Tempoh
masanya ialah 1 Mac hingga 31 Mac. Cumanya proses sekarang ialah kita banyak
berhubung dengan kementerian. Maknanya kalau hal sekolah, EPU akan dapat
permohonan daripada Kementerian Pendidikan. Kalau hal universiti daripada
Kementerian Pengajian Tinggi.

Saya sedia maklum bahawa kerajaan negeri dan Ahli-ahli Yang Berhormat mahu
juga diterima input daripada Yang Berhormat. Ini antara perkara yang kita dapati daripada
