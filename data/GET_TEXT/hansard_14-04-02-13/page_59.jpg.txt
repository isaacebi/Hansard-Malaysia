DR.15.11.2021 49

membolehkan kita kongsi kekayaan semua Ahli Parlimen tanpa terkecuali menyatakan
dasar ini dasar yang baik yang perlu diteruskan. Cumanya beberapa perkara yang
dibangkitkan termasuklah ketirisan, pelaksanaan, termasuklah hal-hal yang berkaitan
dengan ekuiti.

Sebelum saya hendak menjawab ekuiti yang dibangkitkan oleh Yang Berhormat
Pasir Salak dan beberapa Ahli Yang Berhormat yang lain, yang pertamanya saya hendak
maklumkan bahawa angka terkini 2019 menunjukkan bahawa ekuiti bumiputera 17.2
peratus dan ini adalah antara lainnya disebabkan oleh kerana penjualan aset bumiputera
kepada bukan bumiputera ada kaitan juga dengan nominee ataupun syarikat-syarikat
yang tidak mengisytiharkan pegangan mereka dan terkini kita nominee ini ada kira-kira 12
peratus.

Untuk itu, kerajaan bercadang untuk meminda Akta Syarikat dan juga akta yang
berkaitan dgn SPRM untuk memastikan bahawa pemilik saham dikehendaki untuk
mengisytiharkan the ultimate shareholder dengan izin, supaya kerajaan dapat mengetahui
siapa sebenarnya yang memegang saham nominee ini. Sekarang ini nominee ini agak
tinggi seperti saya katakan tadi ialah kira-kira 12 peratus.

Keduanya Tuan Yang di-Pertua, dasar kerajaan pada masa ini ialah untuk sektor-
sektor tertentu khususnya pembuatan. Kerajaan membenarkan pemilikan 100 peratus
oleh pelabur asing apabila MITI dan MIDA mempromosikan pelabur-pelabur luar negara
maka apabila mereka melabur di Pulau Pinang atau di Johor atau Lembah Kelang,
kerajaan membenarkan syarikat-syarikat ini memiliki 100 peratus daripada saham
tersebut. Oleh hal demikian, pemilikan asing kekal berada pada tahap kira-kira 45 peratus.

Maka apa yang saya hendak katakan di sini ialah dua perkara. Pertama ialah
memang adalah mencabar untuk meningkatkan pegangan ekuiti bumiputera melebihi 17
peratus, antara lainnya kerana ada kecenderungan untuk bumiputera menjual aset
mereka kepada bukan bumiputera. Kedua, ada masalah struktur di mana kita dapati
bahawa dengan adanya dasar yang membenarkan pemilikan 100 peratus dalam bidang
pembuatan.

01440

Maka pegangan asing dalam negara kita umpamanya bank, syarikat-syarikat
multinasional. Ini satu dasar yang pada pandangan kerajaan penting kerana dalam
keadaan kita menghadapi saingan, kalau kita tidak benarkan syarikat-syarikat asing dalam
bidang high-end manufacturing dengan izin, ataupun dalam bidang digital unpamanya di
mana kita kekurangan orang tempatan maka sukar untuk kita menarik pelabur asing. Jadi
itulah antara sebab kenapa sukar untuk kita menaikkan ekuiti bumiputera. Dalam pada itu
kita sedar bahawa ini adalah dasar yang penting kerajaan dan kerajaan akan terus
berusaha memastikan bahawa dasar bumiputera ini dapat kita capai.

Keterangan terperinci mengenai bumiputera ini akan diterangkan oleh
kementerian-kementerian lain kerana MARA umpamanya di bawah Kementerian
Pembangunan Luar Bandar. Satu agensi yang amat penting dalam memperkasakan
bumiputera. Menteri di Jabatan Perdana Menteri juga petugas khas unit TERAJU dan
Peneraju sebagai contoh ya itu berkaitan dengan ekuiti.

Seterusnya mengenai kemiskinan yang banyak disentuh oleh Ahli Yang
Berhormat. Antaranya ialah Yang Berhormat Alor Gajah, ramai yang saya tidak baca di
sini, Yang Berhormat Bukit Mertajam, Yang Berhormat Kuantan, Yang Berhormat Bandar
Kuching, Yang Berhormat Hang Tuah Jaya, Yang Berhormat Lanang, Yang Berhormat
Penampang, Yang Berhormat Sibuti, Yang Berhormat Batu Kawan, Yang Berhormat
Kinabatangan, Yang Berhormat Parit, Yang Berhormat Permatang Pauh, Yang Berhormat
Dungun.

Yang Berhormat Pandan, Yang Berhormat Hulu Selangor, Yang Berhormat
Stampin, Yang Berhormat Batang Lupar, Yang Berhormat Selangau, Yang Berhormat
Teluk Intan, Yang Berhormat Pasir Gudang, Yang Berhormat Kepong, Yang Berhormat
Sungai Buloh, Yang Berhormat Merbok. Ini antara Ahli Yang Berhormat yang
membangkitkan tentang hal-hal kemiskinan.
