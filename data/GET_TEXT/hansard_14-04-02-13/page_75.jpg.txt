DR.15.11.2021 65

kebiasaannya, kes rayuan jenayah yang ditetapbkan untuk pendengaran di Mahkamah
Rayuan akan diputuskan pada hari yang sama iaitu hari didengar. Walau bagaimanapun,
kes-kes rayuan yang melibatkan isu yang rumit dan memerlukan penelitian yang
mendalam, tarikh keputusan untuk rayuan disebut akan ditetapkan dalam satu tempoh
masa yang munasabah (reasonable time). Berdasarkan rekod ini, Pejabat Pendaftaran
Mahkamah Rayuan pada masa ini, hanya kes yang melibatkan Yang Berhormat Pekan
sahaja yang telah ditangguhkan untuk keputusan dalam tempoh melebihi lima bulan.
Selain itu, terdapat lima lagi kes rayuan yang melibatkan Yang Berhormat Pekan di
Mahkamah Rayuan yang masih aktif.

Bagi Mahkamah Persekutuan pula, tidak sebarang kes rayuan jenayah yang
tertangguh untuk keputusan melebihi tempoh lima bulan. Berhubung dengan kes yang
melibatkan Yang Berhormat Pekan di Mahkamah Persekutuan pada masa ini, terdapat
satu rayuan jenayah melibatkan Yang Berhormat Pekan masih aktif iaitu kes jenayah
bernombor 05(L)19609/2021(W). Rayuan telah didaftarkan pada 13 September 2021 dan
kini sedang menunggu penyediaan alasan penghakiman dan rekod rayuan, Tuan Yang
di-Pertua.

Yang Berhormat Bukit Gelugor membangkitkan mengenai isu kewarganegaraan
Malaysia di mana Yang Berhormat ingin tahu sama ada cadangan untuk pindaan
Perlembagaan Persekutuan bagi menjelaskan tafsiran memberikan kerakyatan kepada
anak yang lahir kepada ibu atau ayah merupa warganegara Malaysia yang telah pun
diperincikan telah dibawa ke perhatian Majlis Raja-raja. Yang Berhormat juga ingin tahu
sekiranya Peguam Negara serius terhadap perkara ini dan dibawa untuk perhatian Yang
di-Pertuan Agong. Sekiranya Yang Berhormat, apakah pandangan Majlis Raja-raja
terhadap perkara ini? Sekiranya tidak, apakah sebab terdapat kelewatan untuk membawa
perkara ini kepada Majlis Raja-raja? Untuk makluman Tuan Yang di-Pertua, dalam
Mesyuarat Jemaah Menteri pada 24 September 2021, Jemaah Menteri telah bersetuju
supaya Yang Berbahagia Tan Sri Peguam Negara menyembah maklum kepada Majlis
Raja-raja berhubung status kes Suriani Kempe & Others versus Kerajaan Malaysia &
Others [2021] SCLJ 666, Mesyuarat Pre-Council dan Mesyuarat Majlis Raja-raja telah
dijadualkan pada 23 dan 24 November 2021.

Tuan Yang di-Pertua, berhubung kepada cadangan pindaan kepada
Perlembagaan Persekutuan mengenai perkara kewarganegaraan, pindaan tersebut
hendaklah mendapat persetujuan Majlis Raja-raja berdasarkan fasal (5) perkara 159
Perlembagaan Persekutuan dan hendaklah mendapatkan sokongan sekurang-kurangnya
sebagaimana biasa iaitu dua pertiga daripada jumlah bilangan Ahli Majlis Parlimen di
bawah fasal (3) perkara 159 Perlembagaan Persekutuan.

Sekiranya cadangan pindaan turut menyentuh hak orang lahir sebelum Malaysia
untuk menjadi warganegara oleh sebab perhubungan mereka dengan negeri Sabah dan
Sarawak atau jaminan layanan sama rata antara yang lahir dan bermastautin di negeri-
negeri Borneo tersebut dengan orang yang lahir bermastautin di negeri di Tanah Melayu,
persetujuan Tuan Yang Terutama Yang di-Pertua Negeri Sabah dan Sarawak hendaklah
diperoleh selaras dengan perenggan (a) fasal (2) perkara 161E Perlembagaan
Persekutuan, Tuan Yang di-Pertua.

Tuan Ramkarpal Singh a/l Karpal Singh [Bukit Gelugor]: Izin. Tuan Yang di-
Pertua, boleh saya tanya Yang Berhormat Menteri berkenaan jawapan yang— soalan,
terhadap soalan saya. Terima kasih. Saya ambil maklum Tuan Yang di-Pertua, jawapan
tersebut bahawa pihak Kabinet telah pun berjumpa pada 24 September tahun ini dan
Mesyuarat Majlis Raja-raja dijadualkan untuk diadakan pada 23 dan 24 November 2021,
bulan ini iaitu dalam masa beberapa minggu.

Now, persoalan saya adalah ini Tuan Yang di-Pertua, sama ada selepas itu
sekiranya diumumkan bahawa ini diterima. Saya sambut baik apa yang dibuat oleh
Kabinet. Ini adalah satu step in the right direction, dengan izin Tuan Yang di-Pertua oleh
sebab— Akan tetapi, saya ingin men-highlight-kan di sini bahawa ini merupakan satu
perkara yang memerlukan utmost urgency, dengan izin oleh sebab mereka yang terbabit
yang terkesan adalah berjumlah angka besar.
