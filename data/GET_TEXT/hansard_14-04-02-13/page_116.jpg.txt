106 DR.15.11.2021

Jadi, saya harap Yang Berhormat kemukakan kepada JKR negeri dan juga negeri
dan panjangkan salinan kepada saya supaya dapat kita membuat semakan.

Tuan Karupaiya a/l Mutusami [Padang Serai]: Terima kasih Menteri, apa yang
minta sebab kawasan saya banyak kilang baru berlabuh sana. So, kita tentukan jalan-
jalan kita up-to-date. Itu yang kita minta Menteri sebab... [Disampuk]

Dato’ Sri Haji Fadillah bin Yusof: Betul, saya faham Yang Berhormat. Begitu
juga kawasan lain juga banyak kilang. Jadi semua orang akan mohon supaya
dinaiktarafkan jalan, dinaiktarafkan traffic light. Oleh sebab itu, saya katakan mesti ada
permohonan melalui proses yang saya cadangkan tadi di permulaan.

[Tuan Yang di-Pertua mempengerusikan Mesyuarat]

Tuan Karupaiya a/l Mutusami [Padang Serai]: Terima kasih Menteri. Hasil
banyak kita bagi kepada Federal. Federal mesti bagi sikit balik kepada kita untuk jalan-
jalan supaya rakyat selamat situ. Terima kasih, Menteri, terima kasih Tuan Yang di-Pertua.

Dato’ Sri Haji Fadillah bin Yusof: Kalau banding Kedah dengan Sarawak.
Sarawak banyak lagi sumbangan kepada Federal Yang Berhormat. [Ketawa] Tidak apa,
sahaja. Nanti saya ambil rekod apa permintaan Yang Berhormat dan saya akan
kemukakan kepada agensi pusat untuk dipertimbangkan dan berdoalah banyak supaya
kelulusan peruntukan ini dapat diberikan, terima kasih.

Tuan Karupaiya a/l Mutusami [Padang Serai]: Terima kasih Menteri. Terima
kasih Tuan Yang di-Pertua.

Tuan Mordi anak Bimol [Mas Gading]: Mas Gading Yang Berhormat Menteri.
Tuan Yang di-Pertua: Mas Gading.
Dato’ Sri Haji Fadillah bin Yusof: Ada lagi?

Tuan Mordi anak Bimol [Mas Gading]: Sikit. Okey, ini hendak tanya tentang
bagaimana untuk memastikan jalan-jalan atau projek-projek yang di bawah seliaan
ataupun tanggungjawab kerajaan negeri diberikan keutamaan terutama apabila Kerajaan
Pusat sudah pun memberikan kelulusan peruntukan. Contohnya seperti Jambatan
Selampit. Peruntukan sudah diluluskan tetapi masih sehingga hari ini projek masih tidak
dijalankan. Mohon pencerahan pihak Menteri.

Dato’ Sri Haji Fadillah bin Yusof: Itu dalam bidang kuasa kerajaan negeri. Yang
Berhormat nanti bolehlah melalui ADUN-ADUN ataupun boleh menulis terus kepada
kerajaan negeri. Akan tetapi untuk itu saya akan menyemak untuk membantu Yang
Berhormat untuk semak. Jadi saya tidak dapat hendak respons sebab itu bukan dalam
bidang kuasa saya. Terima kasih.

Tuan Yang di-Pertua, tahniah di atas anugerah Tan Sri sebagai Ahli Parlimen
Petrajaya dan juga sebagai sama batch lah hendak merekodkan ucapan tahniah kepada
Yang Berhormat Tan Sri.

Begitulah rumusan penggulungan kami. Sekali lagi terima kasih di atas juga
teguran dan cadangan daripada semua Ahli Yang Berhormat untuk kami
mempertingkatkan khidmat yang lebih baik lagi kepada negara dan kepada rakyat
Malaysia dan Keluarga Malaysia keseluruhannya. Sekian, wabillahitaufik walhidayah
wassalamualaikum warahmatullahi wabarakatuh.

Tuan Yang di-Pertua: Waalaikumsalam, terima kasih Yang Berhormat Menteri
Kanan Kementerian Kerja Raya. Akhir sekali untuk hari ini saya menjemput Yang
Berhormat Menteri Kanan Kementerian Pendidikan 60 minit Yang Berhormat. Silakan.
