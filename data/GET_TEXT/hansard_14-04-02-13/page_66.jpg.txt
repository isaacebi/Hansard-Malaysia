56 DR.15.11.2021

Akan tetapi, berdasarkan jawapan Menteri MOSTI beberapa minggu yang lepas,
saya mendengar bahawa pembangunan ekonomi hidrogen ini hanya tertumpu kepada
hidrogen kelabu, bukannya hidrogen hijau. Berkenaan dengan PETRONAS, saya ingin
mengetahui sejauh manakah PETRONAS mempunyai pelan jangka panjang untuk
pembangunan industri minyak dan gas di Sarawak memandangkan saya tidak dapat
melihat pun satu pelan yang konkrit knusus bagi negeri Sarawak.

Datuk Mohd Azis bin Jamman [Sepanggar]: Boleh?

Dato’ Sri Mustapa bin Mohamed: Yang Berhormat Sibuti yang pertama
mengenai ekonomi hidrogen. PETRONAS adalah antara syarikat Malaysia yang paling
ke hadapan dalam membangunkan teknologi hidrogen dan sudah membangunkan di
Sarawak. Tidak silap, saya satu shipment sudah pun dieksport ke negara Jepun. Jadi,
ini antara pencapaian PETRONAS dan PETRONAS komited untuk terus membangunkan
industri hijau. Ini adalah the future, masa depan hidrogen hijau, COP26 baru selesai di
Glasgow walaupun tidak menepati hasrat kita, kebanyakan negara untuk mengurangkan
global warming suhunya 1.5 darjah centigrade tetapi ada juga sedikit sebanyak
pencapaian.

Jadi, PETRONAS juga telah pun membuat komitmen untuk net zero carbon
emissions 2050, sebuah syarikat Malaysia yang berbuat demikian. Jadi kita amat bangga
dengan apa yang PETRONAS buat dan saya yakin PETRONAS akan terus berusaha
bukan sahaja untuk membangunkan ekonomi hidrogen di Sarawak, tetapi juga
mempelopori beberapa teknologi baharu. PETRONAS sebuah syarikat yang inovatif yang
telah memperkenalkan beberapa pembaharuan dalam pengurusan dan juga dalam
teknologinya.

Berkaitan dengan Sarawak, seperti saya sebutkan tadi, ada jawatankuasa
bersama antara Kerajaan Pusat dan Sarawak, banyak platform. Apa yang penting perlu
ada libat urus dan pertemuan. Saya yakin rakan-rakan kita di Sarawak sedar bahawa
hubungan antara PETRONAS dan Sarawak baik dan semakin baik. Ini ialah untuk
kepentingan bersama, sesuai dengan semangat MA63. Kita sudah bagi jaminan bahawa
kita akan memastikan hak Sabah dan Sarawak dalam MA63 akan terpelihara. Yang
Berhormat Menteri Undang-undang ada di sini, saya tidak pandai hendak pergi cakap
lebih daripada itu, yang lebihnya tanya Yang Berhormat Menteri Undang-undang. Terima
kasih, Yang Berhormat Sepanggar boleh.

Datuk Mohd Azis bin Jamman [Sepanggar]: Sepanggar. Okey, terima kasih
Yang Berhormat Menteri, terima kasih Tuan Yang di-Pertua. Saban tahun kita sering
melihat PETRONAS sering mengumumkan pendapatan yang mereka peroleh hasil
daripada kerja-kerja yang mereka peroleh baik dalam ataupun luar negara.

Akan tetapi untuk bersifat adil kepada negeri-negeri yang mengeluarkan sumber
petroleum ini, boleh kah Yang Berhormat Menteri memberikan for the benefit to all MPs
khususnya daripada Sabah dan Sarawak dan juga untuk negeri-negeri pengeluar minyak.
Bolehkah Yang Berhormat Menteri memberikan kepada kita, pecahan mengikut negeri
sumber pendapatan yang diperoleh oleh PETRONAS mengikut negeri-negeri pengeluar
minyak? Terima kasih.

Dato’ Sri Mustapa bin Mohamed: Tuan Yang di-Pertua, mengenai bayaran
kepada sesetengah negeri oleh PETRONAS, sesetengahnya direct kalau Sabah
Sarawak, sesetengahnya secara tidak langsung...

Datuk Mohd Azis bin Jamman [Sepanggar]: Bukan, bukan pendapatan Yang
Berhormat Menteri. Maksud saya ini hasil yang diperoleh oleh PETRONAS yang diambil
dari negeri-negeri pengeluar minyak. Itu maksud soalan saya.

Dato’ Sri Mustapa bin Mohamed: Okey, saya — itu berbeza. Satu ialah bayaran
tunai ataupun berkaitan dengan minyak, satu lagi ialah hasil. Saya tidak ada jawapan,
tetapi kita sedia maklumlah bahawa semakin banyak hasil minyak dan gas datang dari
Sabah, kebanyakan dari Sarawak, angka-angka saya tidak ada, tetapi lebih kurang ...

Datuk Mohd Azis bin Jamman [Sepanggar]: Bertulis pun boleh Yang
Berhormat Menteri.
