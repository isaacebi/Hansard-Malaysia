DR.15.11.2021 51

masa yang sama diajar mereka menjahit, diubah minda mereka. Jadi ini pendekatan yang
akan dimulakan awal tahun depan. Satu negeri, dua kawasan akan dipilih dan kita akan
pastikan bahawa pendekatan bersepadu. Kalau sebelum ini kita bekerja sebagai silo,
masing-masing. Jabatan ini, jabatan itu, negeri, NGO lain, universiti lain. Jadi saya pun
mengadakan mesyuarat pertama dan insya-Allah. Terima kasih.

Dato’ Sri Haji Tajuddin bin Abdul Rahman [Pasir Salak]: Yang Berhormat
Menteri.

Dato’ Sri Azalina Othman Said [Pengerang]: Yang Berhormat, Yang Berhormat
Pasir Salak.

Dato’ Sri Mustapa bin Mohamed: Okey, terima kasih, sila.

Dato’ Sri Haji Tajuddin bin Abdul Rahman [Pasir Salak]: Yang Berhormat
Menteri, terima kasih pada Yang Berhormat Menteri dan juga kepada Tuan Yang di-
Pertua. Bercakap soal kemiskinan di kampung-kampung, luar bandar ini, sudah lama
sudah, berpuluh-puluh tahun lagi. Saya rasa yang menyebabkan tidak selesai, tidak dapat
kita mengatasi masalah ini kerana kita tidak mengadakan peluang ekonomi kepada
mereka, peluang yang memberikan mereka pendapatan. Bagaimana untuk mewujudkan
pendapatan ini? Mereka mestilah diberikan peluang pekerjaan, nombor satu.

Kedua, peluang berniaga ataupun sebagai pengusaha. Bagaimana hendak
mewujudkan peluang perniagaan? Apa produk yang hendak dikeluarkan? Apa produk
yang hendak diusahakan. Di kampung tidak ada. So, kerajaan mesti membawa
perancangan di mana orang-orang kampung yang miskin-miskin, miskin tegar ataupun
tidak miskin tegar dapat menjalankan perusahaannya sebagai pengusaha mengeluarkan
produk-produk tertentu. Saya mesti mencadangkan supaya orang-orang kampung ini,
yang miskin tegar ini menjadi orang-orang yang boleh mengeluarkan bahan-bahan
kepada pengusaha-pengusaha yang besar-besar. Mereka menjadi vendor kepada
pengilang-pengilang, kepada gedung-gedung.

Selalunya gedung-gedung besar ini, kilang-kilang besar mereka memerlukan
berbagai-bagai komponen produk mereka. Sebahagian daripada komponen produk
mereka ini boleh dikeluarkan di luar bandar, di kampung-kampung, diajar orang-orang
kampung itu untuk menghasilkan produk-produk komponen kepada kilang-kilang besar.
Jadi adalah mereka peluang untuk bekerja dan juga berniaga. Ini diamalkan di Jepun
umpamanya.

Kilang-kilang besar di Jepun seperti Mitsubishi, Isuzu, Toyota dan sebagainya,
komponen kepada produk-produk mereka itu yang berjumlah beratus-ratus komponen,
kecil dan besar dibekalkan oleh vendor-vendor di luar bandar ataupun di tempat lain. Tidak
semestinya kilang itu sendirinya. They don’t produce their own components or products.
Certain components of the product shall be produced by the vendor. So, you create
vendor, you create opportunities kepada mereka. Ini tidak dibuat.

Asyik-asyik semua ini, vendor-vendor ini semua diletakkan di bandar-bandar
besar. Kalau umpamanya kilangnya di Selangor, vendor pun di Selangor. Kalau kilangnya
di Seberang Perai, vendornya pun di Seberang Perai. Kalau di Johor Bahru, di Johor
Bahru. Why can’t we encourage gain, give more incentive kepada pengusaha-pengusaha
kilang-kilang besar ini untuk bawa peluang ini kepada masyarakat di luar bandar. Then,
you create jobs. Wujudkan peluang pekerjaan, peluang perniagaan.

01450
Dato’ Sri Azalina Othman Said [Pengerang]: Soalan, Yang Berhormat.

Dato’ Sri Haji Tajuddin bin Abdul Rahman [Pasir Salak]: Soalan saya ialah
kenapa kerajaan tidak sampai ke peringkat itu perancangannya, economic planningnya?
Sama ada EPU atau UPEN di setiap negeri, begitulah. Sampai hari ini saya sedih melihat.
Kalau ada projek baharu daripada Jepun, daripada Korea, dari Jerman, daripada mana-
mana pun, semuanya ditumpukan kepada pusat-pusat bandar. Then hendak
mengeluarkan komponen pun di dalam bandar juga. So, what are we going to do? Apa
peluang yang kita boleh beri kepada orang kampung? Tidak ada.
