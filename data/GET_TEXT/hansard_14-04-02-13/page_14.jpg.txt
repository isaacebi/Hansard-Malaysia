4 DR.15.11.2021

Timbalan Menteri Pendidikan II [Datuk Mohamad bin Alamin]: Hebat. Hebat
pantun dia. Assalamualaikum warahmatullahi wabarakatuh. Terima kasih, Tuan Yang di-
Pertua. Terima kasih, Yang Berhormat Sri Gading.

Tuan Yang di-Pertua, Kementerian Pendidikan Malaysia (KPM) telah
melaksanakan Transformasi Pendidikan Vokasional (TPV) bertujuan memartabatkan
pendidikan vokasional sebagai aliran perdana bermula tahun 2012. TPV telah mengubah
landskap pendidikan TVET dalam menghasilkan graduan kolej vokasional KPM yang
berkualiti serta mempunyai kebolehpasaran (marketability), kebolehkerjaan (workability)
dan kebolehgajian (employability) yang tinggi untuk memenuhi keperluan revolusi industri
4.0.

Dalam usaha untuk meningkatkan kefahaman dan penerimaan masyarakat
berhubung pendidikan TVET, KPM melaksanakan aktiviti jerayawara dan hebahan di
seluruh negara, menggiatkan program kesedaran dan jangkauan serta kempen bersama
pelbagai pihak untuk mempromosikan TVET sebagai pilihan utama. Antara strategi yang
telah dilaksanakan adalah seperti berikut, pertamanya, mempromosi kejayaan lepasan
TVET KPM dalam bidang pekerjaan atau yang telah menjadi usahawan berpendapatan
tinggi melalui pelbagai platform media sosial seperti Facebook, Instagram, Twitter dan
Youtube serta media cetak dan elektronik.

Kedua, menguar-uarkan laluan artikulasi pengajian murid lepasan diploma TVET
KPM ke peringkat sarjana muda teknologi yang dilaksanakan oleh Malaysian Technical
University Network (MTUN).

Ketiga, menyediakan program pengajian yang menepati keperluan industri
melalui pelaksanaan industry-led curriculum yang mana murid juga memperoleh
pengalaman industri melalui pelaksanaan on-the-job training (OJT) dalam program
perantisan dalam tempoh pengajian.

Keempat, menggalakkan tenaga pengajar dan murid-murid TVET KPM berdaftar
dengan Malaysian Board of Technologists (MBOT) yang menaik taraf mereka sebagai
juruteknik bertauliah dalam bidang masing-masing.

Kelima, mempromosikan kemenangan dan kejayaan murid TVET KPM dalam
pertandingan kemahiran dan inovasi peringkat kebangsaan dan antarabangsa. Sebagai
contohnya, Adik Amir Hamizan bin Kamal dari Kole} Vokasional Datuk Lela Maharaja,
Negeri Sembilan yang mewakili negara di The WorldSkills Competition Kazan di Rusia
pada tahun 2019 dalam kategori gubahan bunga (floristry).

Contoh yang keduanya ialah Adik Nursyazmin binti Anmad Yani dari Kolej
Vokasional Kajang. Penerima Anugerah Tangan Emas di WorldSkills Belia Malaysia 2019
dalam kategori automotif dan Kolej Vokasional Alor Setar sebagai johan bagi Anugerah
Harta Intelek Negara 2020.

Keenam, strategi kita ialah untuk meningkatkan kerjasama strategik antara KPM
dan industri, institusi pendidikan serta badan profesional berfokuskan kepada pemindahan
teknologi kepakaran dan latihan kemahiran. Kerjasama strategik ini dimeterai melalui note
of understanding dan memorandum of understanding antara pihak yang terlibat. Sebagai
contohnya dengan pihak Association of Chartered Certified Accountants (ACCA),
Universiti Kuala Lumpur (UniKL), Johor Petroleum, MDEC, Federation of Malaysian
Manufacturers (FMM) dan Shell Berhad juga.

Ketujuh, melaksanakan promosi dengan kerjasama industri secara berfokus bagi
kempen kesedaran berimpak tinggi dalam memperkukuh pendidikan TVET di mana pihak
industri mempromosikan kecemerlangan serta kebolehpasaran graduan TVET di industri.

Timbalan Yang di-Pertua [Dato' Mohd Rashid Hasnon]: Yang Berhormat
Timbalan Menteri, jangan panjang sangat. Rumuskan. Tiga minit sahaja.

Datuk Mohamad bin Alamin: Ya, tinggal satu para lagi. Boleh ya?
Timbalan Yang di-Pertua [Dato' Mohd Rashid Hasnon]: Baik, sila.

Datuk Mohamad bin Alamin: KPM komited untuk meningkatkan akses dan
kesaksamaan pendidikan bagi kumpulan murid yang tidak cenderung dalam bidang
