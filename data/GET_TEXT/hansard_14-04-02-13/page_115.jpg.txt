DR.15.11.2021 105

sesetengah projek siap. Jadi, adakah kementerian merancang untuk tidak mengenakan
denda kepada kontraktor-kontraktor yang menghadapi masalah ini apabila berlaku
kelewatan siap.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kangar.

Dato’ Sri Haji Fadillah bin Yusof: Di JKR Malaysia, kita ada jawatankuasa yang
akan menilai sama ada untuk extension of time dengan izin, dan begitu juga berhubung
kait dengan ketidakmampuan kontraktor menyiapkan kerja. Apakah yang menyumbang
kepada kelewatan dan sebagainya. Jadi, kita tidak dapat memberi secara pukal
mengatakan disebabkan kenaikan barang dan mereka tidak mampu maka projek itu akan
diberi lanjutan masa dan sebagainya.

Apa yang kita lakukan sebab itu kita memperkenalkan variation of price. Makna,
barang yang tersenarai dalam jadual yang ditentukan maka ia boleh menuntut pada kadar
harga sebenar mereka membeli pada waktu itu. Jadi, ini akan meringankan bebanan
kewangan kontraktor. Itu telah kita lakukan.

Akan tetapi, mana yang tidak tersenarai maka kita sedang berbincang dan
mempertimbangkan untuk mengangkat kepada MOF dan juga UKAS supaya jadual untuk
barangan yang boleh dipertimbangkan untuk variation of price ini diperluaskan.

01830

Malahan kita juga sedang berbincang adakan lanjutan tempoh ini akan dilanjutkan
sehingga bukan sahaja Disember tahun ini juga dipertimbangkan untuk dilanjutkan
sehingga Disember 2022. Ini langkah-langkah proaktif yang sedang kita laksanakan tetapi
keputusan akan dimuktamadkan dengan perbincangan bersama di antara Kementerian
Kerja Raya yang melibatkan juga MOF dan juga melibatkan UKAS di bawah Jabatan
Perdana Menteri. Kalau ini dipersetujui nanti kita akan umumkan secara rasmi kepada
semua orang. Terima kasih.

Untuk Tuan Yang di-Pertua, saya mengucapkan terima kasih kepada semua Ahli
Yang Berhormat sekali lagi... [Disampuk]

Tuan Karupaiya a/l Mutusami [Padang Serai]: Menteri ada sedikit, berkenaan
traffic light di kawasan saya. FT169 Jalan Kulim-Mahang, Simpang Pulai dan juga
simpang Batu Puteh. Saya sudah minta tidak dapat jawapan.

Kedua, FT136 Padang Serai-Merbok dekat Sungai Karangan. Saya minta dua
traffic light. Ini adalah masalah besar sentiasa kita hadapi, accident banyak. Saya minta
tolong ambil perhatian.

Saya juga puji Jabatan Kerja Raya di Kulim memang bagus. Setiap kali saya
panggil terus turun dan selesaikan. Ini yang kita mahu. Saya puji mereka. Tolong bagi
apa-apa pangkat, naikkan mereka. Terima kasih Menteri. [Ketawa]

Tuan Mordi anak Bimol [Mas Gading]: Mas Gading.
Dato’ Sri Haji Fadillah bin Yusof: Terima kasih Yang Berhormat.
Tuan Mordi anak Bimol [Mas Gading]: Yang Berhormat Menteri, Mas Gading.

Dato’ Sri Haji Fadillah bin Yusof: Permohonan Yang Berhormat ini amat
spesifik. Yang Berhormat kalau dapat dua cara— dalam penggulungan saya tadi saya
mencadangkan kalau ada projek-projek baru yang ingin dipohon seeloknya dibawa
melalui kerajaan negeri. Bawa kepada jurutera daerah, jurutera daerah akan bawa kepada
kerajaan negeri sama ada JKR negeri ataupun EPU peringkat negeri. Mereka akan
kemukakan kepada kita supaya keutamaan itu ditentukan di peringkat negeri sebab nanti
ramai yang bersaing untuk dapat peruntukan.

Setiap daerah, setiap kawasan Parlimen, setiap negeri memohon. Jadi nanti EPU
akan menyusunkan mengikut keutamaan apakah prioriti yang boleh diberikan. Jadi, di
peringkat kami. Kami akan menyokong semua permohonan tetapi bergantung dengan
adakah peruntukan itu diluluskan barulah dapat kita laksanakan.
