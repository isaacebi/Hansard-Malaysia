2 DR.15.11.2021

diteruskan pada masa-masa yang akan datang. Saya ingin bertanya kepada Yang
Berhormat Menteri berkenaan apakah status pembayaran PTPTN yang terkini?

Juga daripada segi jumlah tunggakan, memandangkan pandemik COVID-19 ini
memberi satu cabaran yang besar kepada peminjam-peminjam untuk membayar hutang.
Juga dengan kedudukan tunggakan hutang yang ada pada PTPTN, saya ingin
bertanyakan pandangan KPT, sejauh manakah kemampuan PTPTN untuk memberi
pinjaman kepada pelajar pada masa yang akan datang?

Timbalan Yang di-Pertua [Dato’ Mohd Rashid Hasnon]: Silakan Yang
Berhormat Menteri menjawab. Satu minit.

Datuk Seri Dr. Noraini binti Anmad: Terima kasih saya ucapkan kepada Yang
Berhormat Sibuti atas soalan tambahan yang telah diberikan. Saya ada maklumat terkini
mengenai status pembayaran jumlah tunggakan yang tidak berbayar. Untuk makluman
Dewan yang mulia juga, setakat 30 September 2021 seramai 2.4 juta orang peminjam
telah menamatkan pengajian.

Sepatutnya PTPTN mula menerima hampir RM24.6 bilion sebagai bayaran balik
tetapi setakat ini 77.75 peratus telah mula membayar balik dengan jumlah hampir 800,000
orang peminjam telah selesaikan pinjaman. 400,000 orang peminjam sedang membuat
bayaran balik secara konsisten mengikut jadual pembayaran tersebut dan lebih kurang
seramai 700,000 orang peminjam buat bayaran balik tetapi tidak konsisten.

Secara keseluruhannya, RM15.5 bilion telah berjaya dikutip dan—MNZCC
Sebenarnya, Yang Berhormat tadi bertanya mengenai kemampuan bertahan kepada
beban tunggakan yang tinggi. Jadi, modal pembiayaan yang diguna pakai oleh PTPTN
sebenarnya bergantung pada prestasi bayaran balik sebagai sumber utama dana bagi
membiayai pinjaman sedia ada dan juga pembiayaan baharu. Kita dapati bahawa
pemberian insentif diskaun seperti diskaun bayaran balik telah berjaya menarik minat
peminjam untuk membuat bayaran balik kepada PTPTN. Terima kasih.

Timbalan Yang di-Pertua [Dato’ Mohd Rashid Hasnon]:Terima kasih Yang
Berhormat Menteri. Soalan tambahan kedua, saya jemput...

Datuk Dr. Hasan bin Bahrom [Tampin]: Tampin. Tampin

Timbalan Yang di-Pertua [Dato’ Mohd Rashid Hasnon]: ...Yang Berhormat
Bukit Bintang.

Tuan Fong Kui Lun [Bukit Bintang]: Terima kasih. Tuan Yang di-Pertua, saya
ingin bertanya Yang Berhormat Menteri. Bagaimanakah pula insentif pembayaran PTPTN
untuk para pelajar di Semenanjung kerana kadar kegagalan bayaran balik pinjaman agak
tinggi dalam kalangan pelajar-pelajar Semenanjung? Saya ingin tanya, apakah tindakan
yang diambil ke atas mereka? Terima kasih.

01010

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Bukit Bintang. Sila, Yang Berhormat Menteri.

Datuk Seri Dr. Noraini Anmad: Yang Berhormat, tadi saya telah maklumkan
dalam jawapan tambahan tersebut mengenai berapa banyak jumlah bayaran balik yang
telah dikemukakan, yang telah diberi ataupun dibayar oleh peminjam PTPTN.

Jadinya, antara inisiatif PTPTN, iaitu baru-baru ini Yang Berhormat Menteri
Kewangan juga dalam kita hendak menggalakkan peminjam membuat bayaran balik
PTPTN, dia telah umumkan mengenai diskaun 15 peratus atas baki hutang untuk
penyelesaian penuh pinjaman, 12 peratus sekiranya peminjam bayar 50 peratus daripada
baki hutang dan 10 peratus sekiranya bayaran balik itu dibuat melalui potongan gaji
ataupun debit terus.

Sebenarnya Yang Berhormat Bukit Bintang, PTPTN ada sediakan pelbagai
platform pembayaran bagi memudahkan peminjam membuat bayaran balik termasuk
bayaran balik sama ada melalui kaunter, melalui perbankan internet dan juga melalui
bayaran secara dalam talian, Yang Berhormat. Terima kasih.
