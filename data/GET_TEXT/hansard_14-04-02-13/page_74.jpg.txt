64 DR.15.11.2021

mesyuarat kami juga kadangkala kes-kes besar setiap kali kita minta maklum balas
daripada wakil SPRM ataupun menerusi Dewan Rakyat selalunya diberikan dalam
perhatian, akan dimaklumkan kemudian.

Mungkin Yang Berhormat boleh cadangkan cara terbaik untuk memberikan kita
updates yang terkini supaya semua pihak merasakan mendapat gambaran tugasan
termasuklah siasatan yang sedang berlaku. Terima kasih Yang Berhormat.

Tuan Yang di-Pertua: Terima kasih.

Dato’ Sri Dr. Haji Wan Junaidi bin Tuanku Jaafar: Tuan Yang di-Pertua, ingin
saya memberi penjelasan berhubung dengan kes-kes yang masih dalam siasatan.
Kebiasaannya pihak SPRM ataupun pihak polis, satu siasatan kes-kes sedemikian ini
biasanya tidak akan mendedahkan apakah siasatan yang telah dilaksanakan oleh pihak
polis ataupun SPRM.

Akan tetapi walau bagaimanapun kalau permohonan yang dibuat oleh Yang
Berhormat pada ketika Yang Berhormat dalam PAC dahulu insya-Allah saya akan bincang
dengan SPRM berkemungkinan ada perkembangan yang baru yang boleh didedahkan
kepada pihak Public Accounts Committee nanti, insya-Allah.

Puan Nurul Izzah binti Anwar [Permatang Pauh]: Terima kasih Yang
Berhormat, saya jelaskan sedikit kalau boleh, tidak lama. Begini, kita ada wakil ex-officio
SPRM dalam Jawatankuasa PAC. Namun saya hendak maklumkan kadangkala siasatan
bermula sejak tahun 2018 ya, ada beberapa kes tidak disebut di sini tetapi untuk kami
mendapat akses pun sampai tahun 2021 mereka masih kata, “Baik kita akan datang balik
kepada Yang Berhormat.”

Jadi, kadangkala kita fikir seolah-olah kurangnya capaian, saya tidak
maksudkannya dari segi untuk tatapan umum tetapi kurang-kurang dalam skop dan juga
perbincangan PAC wajib kita dapatkan sebagaimana mereka lakukan tugas dalam
konteks sebagai ex-officio. Terima kasih Yang Berhormat.

01530

Dato’ Sri Dr. Haji Wan Junaidi bin Tuanku Jaafar: Terima kasih Yang
Berhormat. Sebenarnya mengikut amalan yang dibuat di England contohnya, untuk pihak
PAC termasuk juga Parlimen terbuka, apabila sesuatu perkara yang dianggap masih
dalam siasatan ataupun confidentiality itu masih terjaga, makanya ia hanya boleh
didedahkan menerusi perbincangan di antara— Kalau di England, di antara Speaker
dengan pihak jabatan kerajaan yang menjagakan apa dipanggilkan yang confidential
tersebut.

Apabila diputuskan dalam perbincangan tersebut, maka barulah perkara itu boleh
didedahkan kepada Public Accounts Committee. Kalau dalam keadaan sedemikian Tuan
Yang di-Pertua, saya mencadangkan supaya pihak daripada Public Accounts Committee
meminta secara terus kepada pihak SPRM perkara-perkara yang mereka hendak
bincangkan dengan pihak SPRM.

Berkemungkinan kalau kita boleh adopt juga amalan yang dibuat oleh pihak di
House of Commons yang mana pihak Speaker berbincang dengan pihak agensi kerajaan
untuk menentukan parameter perkara-perkara yang boleh didedahkan dan perkara-
perkara yang tidak boleh didedahkan dalam situasi-situasi sebegini, Tuan Yang di-Pertua.

Terima kasih Yang Berhormat dan terima kasih Tuan Yang di-Pertua. Yang
Berhormat Puchong membangkitkan kelewatan kes Mahkamah Rayuan dan Mahkamah
Persekutuan. Yang Berhormat, dimaklumkan bahawa kes yang melibatkan Yang
Berhormat Pekan telah pun didengar dan ditangguhkan pada bulan Mei 2021. Namun,
sehingga bulan November, masih menunggu keputusan.

Yang Berhormat bertanya berapa banyak kes jenayah Mahkamah Rayuannya.
Kes tidak ditangguhkan selama lima bulan. Makna kes Mahkamah Rayuan yang tidak
ditangguhkan selama lima bulan.

Yang Berhormat ingin mengetahui sama ada terdapat backlog ataupun kelewatan
dalam memberikan keputusan kes. Untuk makluman Tuan Yang di-Pertua, pada
