74 DR.15.11.2021

Tuan Yang di-Pertua: Bertulislah, bertulis.

Dato’ Sri Dr. Haji Wan Junaidi bin Tuanku Jaafar:  ...Pilihan raya dan
sebagainya.

Datuk Mohd Azis bin Jamman [Sepanggar]: Pelan di Bugaya, Yang Berhormat.
Tuan Yang di-Pertua: Bertulislah.

Dato’ Sri Dr. Haji Wan Junaidi bin Tuanku Jaafar: Semua ada di sini dan saya
boleh hantar secara bertulis, Tuan Yang di-Pertua. Insya-Allah.

Tuan Yang di-Pertua: Lima hari.

Dato’ Sri Dr. Haji Wan Junaidi bin Tuanku Jaafar: Tuan Yang di-Pertua, itu
sahaja. Saya ucapkan sekali lagi terima kasih. Kepada Yang Berhormat mencelah pun
saya ucapkan terima kasih banyak-banyak.

Tuan Yang di-Pertua: Terima kasih.

Dato’ Sri Dr. Haji Wan Junaidi bin Tuanku Jaafar: /nsya-Allah, saya akan cuba
sebaik-baik boleh untuk jawab soalan-soalan yang dibangkit oleh Ahli-ahli Yang
Berhormat sekalian. Terima kasih.

Tuan Yang di-Pertua: Terima kasih. Seterusnya Menteri di Jabatan Perdana
Menteri (Hal Ehwal Agama). Dia pun sudah— Yang Berhormat pun sudah takut saya
cancel 20 minit daripada masa beliau sebab kita sudah terbengkalai 20 minit. Akan tetapi,
Yang Berhormat, masa 40 minit tetapi saya minta Yang Berhormat kalau soalan yang Ahli-
ahli Yang Berhormat yang tidak ada itu diberi secara bertulis saja. Masa 40 minit ya, Yang
Berhormat.

4.09 ptg.

Menteri di Jabatan Perdana Menteri (Hal Enwal Agama) [Tuan Haji Idris bin
Haji Ahmad]: Assalamualaikum warahmatullahi wabarakatuh. Terima kasih Tuan Yang
di-Pertua. Terlebih dahulu, saya ingin mengucapkan setinggi penghargaan dan terima
kasih terutama kepada Yang Berhormat Sik— Yang Berhormat Sik ada tidak? Yang
Berhormat Labuan?

1610
Tuan Haji Idris bin Haji Anmad: Yang Berhormat Labuan.
Datuk Rozman bin Isli [Labuan]: Ada, Labuan ada.

Tuan Haji Idris bin Haji Ahmad: Ada ya? Yang Berhormat Bintulu? Yang
Berhormat Pokok Sena ada? Yang Berhormat Beruas, Yang Berhormat Alor Gajah, Yang
Berhormat Machang, Yang Berhormat Kuala Nerus, Yang Berhormat Kuantan dan Yang
Berhormat Kulim-Bandar Baharu yang telah membangkit isu-isu yang berkaitan dengan
hal ehwal Islam semasa perbahasan Belanjawan 2022 peringkat dasar. Jadi, yang tidak
ada itu saya skip.

Tuan Yang di-Pertua: Ya.

Tuan Haji Idris bin Haji Anmad: Yang Berhormat Sik tidak ada. Saya menjawab
soalan berkenaan dengan Yang Berhormat Pokok Sena yang mencadangkan supaya
kerajaan perlu mengkaji kembali Bantuan Geran Per Kapita bagi setiap sekolah dapat
diberikan kepada sekolah agama rakyat, sekolah tahfiz dan sekolah pondok untuk
membantu mereka mendapat bantuan yang sama dengan sekolah kebangsaan.

Berhubung dengan Bantuan Geran Per Kapita murid, Kerajaan Persekutuan
melalui Kementerian Pendidikan pada tahun 2018, 2019, 2020 dan 2021 ada menyalurkan
peruntukan wang one-off Bantuan Awal Persekolahan berjumlah RM100 kepada murid
warganegara Malaysia dalam kalangan B40 di sekolah agama negeri dan sekolah agama
rakyat, tahfiz, pondok dan sekolah agama swasta sama seperti Bantuan Awal
Persekolahan yang diterima oleh pelajar-pelajar sekolah kebangsaan.
