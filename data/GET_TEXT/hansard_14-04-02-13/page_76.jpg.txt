66 DR.15.11.2021

Pada masa sesi yang lepas, saya telah pun bertanya soalan dan saya mendapat
jawapan bahawa daripada lebih 2,352 permohonan yang dibuat oleh ibu-ibu di luar negara
berkenaan isu ini, hanya 21 sahaja permohonan diluluskan iaitu dalam tempoh tiga tahun
antara tahun 2018 hingga Oktober tahun ini. So, that is a lot of backlog applications
dengan izin Tuan Yang di-Pertua, pending.

Jadi, saya ingin mendapat tahu daripada Yang Berhormat Menteri, sama ada
sekiranya diluluskan oleh Majlis Raja-raja, will we expect to see rang undang-undang ini
on our tables to be debated at the latest by the first sitting of the next Parliament sitting in
early next year? Adakah itu boleh dilakukan? Saya mengucapkan terima kasih.

Dato’ Sri Dr. Haji Wan Junaidi bin Tuanku Jaafar: Terima kasih Tuan Yang di-
Pertua. Sebenarnya masalah ini berbangkit bukanlah saja di Semenanjung, di Sarawak
dan di seluruh negara, Tuan Yang di-Pertua. Sebenarnya saya sendiri pun pernah
menguruskan perkara yang sama. Walaupun pada ketika itu saya mendapat kelulusan,
saya juga memahami bahawa memang kritikal bahawa perkara ini perlu diputuskan. Akan
tetapi walau bagaimanapun, saya berjanji Tuan Yang di-Pertua, kita akan mencari masa
untuk pindaan itu dilaksanakan dan dibawa kepada Dewan yang mulia ini nanti, pada
tahun hadapan. /nsya-Allah.

Dato’ Sri Azalina Othman Said [Pengerang]: Yang Berhormat Menteri, boleh
saya tambah sikit? Yang Berhormat Menteri, saya ucap terima kasihlah ke atas
keprihatinan dan dengan izin, consistency oleh Yang Berhormat Menteri. Akan tetapi saya
hanya memberikan pandangan bahawa mungkin forum Ahli Parlimen, we as lawmakers
adalah forum yang terbaik untuk membuat undang-undang pindaan tersebut. Ini kerana
walaupun hari ini mahkamah telah menolak permohonan, stay of execution dengan izin,
tetapi akhirnya tertakluk kepada kita pembuat undang-undang kerana interpretasi
mahkamah akan memang terletak akhirnya kepada perbahasan tiap-tiap Ahli Parlimen.
Jadi, saya harap dengan MOU yang kita tandatangani selain daripada MA63, kita boleh
letak sekali kepada pindaan dalam isu Perlembagaan tentang isu citizenship. Terima kasih
Yang Berhormat Menteri.

01540

Dato’ Sri Dr. Haji Wan Junaidi bin Tuanku Jaafar: Terima kasih Tuan Yang di-
Pertua. Sebenarnya daripada sekarang hingga kepada bulan Julai tahun 2022, beberapa
siri pindaan Perlembagaan bakal dilaksanakan oleh pihak kerajaan.

Pertama, undang-undang yang kita sebut di dalam CSA yang telah kita
tandatangani iaitu undang-undang lompat parti, undang-undang memendekkan ataupun
mengehadkan term of office untuk Perdana Menteri itu di dalam CSA kita. Apa yang saya
dikehendaki melaksanakannya sekurang-kurangnya mestilah dibentangkan di Dewan
Parlimen ini sebelum ataupun semasa persidangan bulan Julai nanti.

Jadi dalam keadaan sedemikian, insya-Allah perkara-perkara kritikal sebagai
undang-undang berhubung dengan warganegara ini juga akan diambil kira Yang
Berhormat dan saya cukup yakin Ahli-ahli Yang Berhormat di dalam Dewan ini nanti akan
menyokong pindaan Perlembagaan sedemikian. Oleh kerananya, melibatkan kepentingan
orang ramai di negara ini, insya-Allah Tuan Yang di-Pertua.

Yang Berhormat daripada Bukit Gelugor juga mencadangkan agar satu
Jawatankuasa Dwipartisan bagi meneliti cadangan-cadangan pindaan kepada
Perlembagaan Persekutuan supaya isu-isu teknikal yang berkaitan dapat diselesaikan
secara sekali gus dan pindaan-pindaan yang dibawa adalah lebih jitu dan komprehensif.

Untuk makluman Tuan Yang di-Pertua dan Ahli-ahli Yang Berhormat, apa-apa
cadangan pindaan kepada Perlembagaan adalah tertakluk kepada Perkara 159
Perlembagaan Persekutuan. Mengikut Fasal 3 Perkara 159 Perlembagaan Persekutuan,
suatu rang undang-undang bagi membuat apa-apa pindaan kepada Perlembagaan
Persekutuan selain pindaan yang dikecualikan daripada peruntukan Fasal 3 Perkara 159
PP dan suatu rang undang-undang bagi membuat apa-apa pindaan kepada suatu rang
undang-undang yang diluluskan di bawah Fasal 4 Perkara 10 PP tidak boleh diluluskan
dalam mana-mana satu Majlis Parlimen melainkan jika rang undang-undang itu telah
