34 DR.15.11.2021

Tuan Yang di-Pertua: Yang Berhormat boleh buka pelitup muka, Yang
Berhormat.

Datuk Seri Panglima Dr. Maximus Johnity Ongkili: ...Atas jasa kepada negara.

Datuk Mohd Azis bin Jamman [Sepanggar]: Buka mask, buka mask. Yang
Berhormat Menteri, boleh buka mask.

Datuk Seri Panglima Dr. Maximus Johnity Ongkili: Terlebih dahulu, saya ingin
mengambil kesempatan untuk merakam ucapan terima kasih kepada Ahli-ahli Yang
Berhormat Kota Belud, Yang Berhormat Semporna, Yang Berhormat Tuaran, Yang
Berhormat Kota Kinabalu, Yang Berhormat Keningau, Yang Berhormat Sibu, Yang
Berhormat Penampang, Yang Berhormat Sepanggar yang ada di sini serta juga Yang
Berhormat Igan yang telah mengambil bahagian dalam perbahasan Belanjawan 2022 di
peringkat dasar, yang menyentuh hal kepentingan negeri Sabah dan Sarawak, khasnya
perkara-perkara yang berkaitan di bawah tanggungjawab Jabatan Perdana Menteri (Hal
Ehwal Sabah dan Sarawak).

Saya ingin mulakan penggulungan pada hari ini dengan memaklumkan secara
ringkas mengenai status berhubung dengan Majlis Khas MA63 yang banyak kali disentuh
oleh beberapa Ahli Yang Berhormat serta juga jawatankuasa-jawatankuasa yang
ditubuhkan di bawahnya.

Untuk makluman Ahli-ahli Yang Berhormat, pada 18 Oktober 2021 yang lalu,
Majlis Khas MA63 telah bersidang buat kali ketiga dan telah mengorak sekali lagi kejayaan
di mana beberapa keputusan penting telah berjaya dicapai dalam mesyuarat tersebut.

Antaranya, berhubung tuntutan negeri Sabah mengenai perkara-perkara
penangkapan ikan, penangkapan laut dan muara telah dipertimbangkan syor dan
dikemukakan oleh Kementerian Pertanian dan Industri Makanan (MAFI), Majlis Khas
supaya empowerment pelesenan perikanan laut dilaksanakan oleh MAF! dengan Jabatan
Perikanan Sabah. Inisiatif ini juga telah selesai sepenuhnya, selewat-lewatnya harus
boleh dilaksanakan pada Disember. Majlis Khas juga dengan inisiatif empowerment ini
telah diperluaskan pada Jabatan Perikanan Laut Sarawak atas permintaan Kerajaan
Negeri Sarawak sewaktu mesyuarat berlangsung.

01210

Selain itu Majlis Khas bersetuju supaya rang undang-undang pindaan antara
tujuan meminda Artikel 1(2) dan juga Artikel 160(2) mengenai tafsiran ‘Persekutuan’
dipertimbangkan oleh Kabinet antara diluluskan untuk dibentangkan pada Mesyuarat
Parlimen ini yang mana bacaan pertama telah pun dilakukan dan dijangka untuk bacaan
kedua setelah kita selesai meluluskan bajet bagi tahun hadapan.

Diharap Ahli-ahli Yang Berhormat bukan sahaja berbahas tetapi menyokong apa
yang akan dibentangkan. Yang Berhormat Menteri Undang-undang JPM dalam
penyampaian penggulungan nanti beliau juga boleh menjawab jika ada lagi soal-soal yang
perlu dibangkitkan oleh Ahli-ahli Yang Berhormat.

Manakala masalah lain yang memerlukan tindakan...

Datuk Seri Panglima Wilfred Madius Tangau [Tuaran]: Boleh mencelah? Boleh
mencelah? Tuaran.

Tuan Yang di-Pertua: Yang Berhormat Menteri di depan. Yang Berhormat
Tuaran.

Datuk Seri Panglima Wilfred Madius Tangau [Tuaran]: Tuaran.

Datuk Seri Panglima Dr. Maximus Johnity Ongkili: Yang Berhormat Tuaran,
awal juga.

Datuk Seri Panglima Wilfred Madius Tangau [Tuaran]: Yang tadi sahaja.
Datuk Seri Panglima Dr. Maximus Johnity Ongkili: Okey.
