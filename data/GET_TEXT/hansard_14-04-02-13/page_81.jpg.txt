DR.15.11.2021 71

pengesahan daripada Mahkamah Majistret Kelas Satu untuk meluluskan permohonan
sebagai warganegara di negeri Sabah.

Jadi, oleh sebab itulah kenapa keperluan itu adalah amat kritikal kepada saya
pada ketika itu sebagai Timbalan Menteri yang menguruskan permohonan-permohonan
tersebut hingganya berbincang dengan Yang Amat Arif Tan Sri Datuk Seri Panglima
Richard Malanjum pada ketika itu. Tahniah Yang Berhormat sudah dilantik dan diberi
anugerah Tun sebagaimana yang dibangkit oleh Yang Berhormat baru minggu lepas.

01600

Tun Richard Malanjum secara panjang lebar macam mana masalah dihadapi oleh
pihak mahkamah di Sabah untuk menguruskan supaya mahkamah pergi ke
perkampungan, ke luar bandar untuk berjumpa dengan mereka yang berkepentingan
sedemikian ini.

Cadangan saya, Yang Berhormat, ialah supaya pihak Pendaftar Mahkamah
Negeri Sarawak dan Sabah berbincang dengan Ketua Pendaftar Mahkamah Persekutuan
kerana Ketua Pendaftar Mahkamah Persekutuan mempunyai autoriti yang diberi oleh KSN
untuk berbincang perkara ini bagaimana boleh sumber kewangan itu diagihkan ke negeri
Sarawak dan Sabah.

Datuk Seri Panglima Wilfred Madius Tangau [Tuaran]: Dengan lain-lain
perkataan, begitu payahlah hendak dapat duit... [/Pembesar suara dimatikan]

Tuan Yang di-Pertua: Yang Berhormat Tuaran, cukuplah. Yang Berhormat,
Yang Berhormat hendak tangani soalan Yang Berhormat Jelutong?

Tuan Gobind Singh Deo [Puchong]: Puchong.

Dato’ Sri Dr. Haji Wan Junaidi bin Tuanku Jaafar: ([Bercakap tanpa
menggunakan pembesar suara]

Tuan Yang di-Pertua: Ya, kemudian habis ya? Kemudian yang lain bertulis
sebab dah lebih masa.

Dato’ Mahfuz bin Haji Omar [Pokok Sena]: Isu SPR tidak sentuh kah?

Tuan Ramkarpal Singh a/l Karpal Singh [Bukit Gelugor]: Tuan Yang di-Pertua,
sebelum ini, boleh saya just tanya satu perkara sebelum jawapan ini? Because mine is
very short.

Saya just hendak tanya Yang Berhormat Menteri sebelum menjawab Yang
Berhormat Puchong. Sama ada Yang Berhormat Menteri akan menangani isu yang juga
ditimbulkan iaitu berkenaan medical cannabis yang telah pun dibawa ke Dewan yang
mulia ini? Soalan saya antara lainnya adalah sama ada Dangerous Drugs Act akan
dipinda memandangkan pengumuman Kementerian Kesihatan baru-baru ini? Sama ada
perkara ini ditangani oleh Yang Berhormat Menteri dan sekiranya ada jawapan? Terima
kasih.

Tuan Yang di-Pertua: Terima kasih. Tamatkan ya, Yang Berhormat. Tolong.

Dato’ Sri Dr. Haji Wan Junaidi bin Tuanku Jaafar: Sudah habis ya, Yang
Berhormat?

Tuan Yang di-Pertua: Ya.

Dato’ Sri Dr. Haji Wan Junaidi bin Tuanku Jaafar: Terima kasih Yang
Berhormat. Saya jawab itu ringkas dulu. Sebenarnya pihak Kementerian Kesihatan
belum berbincang dengan saya berhubung dengan Dangerous Drugs Act ini, Yang
Berhormat, sebenarnya. /nsya-Allah, kalau ada pihak Kementerian Kesihatan berjumpa
saya, kita akan bincang perkara ini.

Walau bagaimanapun, ini saya hendak bagi jawapan apa yang ada pada saya
berhubung dengan apa yang disoal oleh Yang Berhormat Puchong tadi.

Untuk makluman Yang Berhormat, kertas siasatan terhadap pegawai SPRM yang
telah ditangkap melibatkan kes kehilangan wang sitaan ini telah dikemukakan kepada
