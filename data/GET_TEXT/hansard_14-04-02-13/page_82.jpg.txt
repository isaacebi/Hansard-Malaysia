72 DR.15.11.2021

Jabatan Peguam Negara pada 1 Oktober 2021 dan kini sedang dalam tindakan dan
arahan lanjut daripada timbalan pendakwa raya. Setakat ini, pihak Jabatan Peguam
Negara belum membuat apa-apa keputusan kerana kes masih lagi dalam siasatan dan
melaksanakan arahan lanjut daripada timbalan pendakwa raya untuk proses
melengkapkan siasatan.

Terima kasih Tuan Yang di-Pertua.

Tuan Gobind Singh Deo [Puchong]: Yang Berhormat Menteri, boleh saya?
Tuan Yang di-Pertua, hanya soalan yang pendek. Yang Berhormat Menteri telah pun
menyatakan bahawa perkara ini sedang disiasat dan telah pun dikemukakan kepada
Pejabat Peguam Negara. Saya hendak minta Yang Berhormat Menteri, boleh Yang
Berhormat Menteri beritahu di bawah seksyen apa perkara ini disiasat dan dihantar untuk
arahan daripada timbalan pendakwa raya? Terima kasih.

Dato’ Sri Dr. Haji Wan Junaidi bin Tuanku Jaafar: Tuan Yang di-Pertua,
sebenarnya saya ada berbincang dengan Peguam Negara tetapi saya sudah lupa sama
ada di bawah kecurian ataupun kes lain, Yang Berhormat. Jadi, saya tidak pasti setakat
ini.

Tuan Gobind Singh Deo [Puchong]: Boleh saya minta agar diberi dalam
jawapan bertulis kalau boleh? Terima kasih.

Tuan Yang di-Pertua: Ya.

Dato’ Sri Dr. Haji Wan Junaidi bin Tuanku Jaafar: Baik, Tuan Yang di-Pertua,
saya akan buat jawapan bertulis.

Tuan M. Kulasegaran [Ipoh Barat]: Tuan Yang di-Pertua, Tuan Yang di-Pertua.
Tuan Yang di-Pertua: Yang Berhormat, tolong tamatkan, Yang Berhormat.
Dato’ Mahfuz bin Haji Omar [Pokok Sena]: Yang Berhormat.

Tuan M. Kulasegaran [Ipoh Barat]: Tuan Yang di-Pertua, saya ada bangkitkan
perkara mengenai select committee untuk Kementerian Sumber Manusia. Saya ada bagi
alasan-alasan tetapi tidak ada jawapan. Adakah ia akan diberi sekarang atau secara
bertulis? Select committee on human resources. Saya ada bangkitkan perkara itu dalam
perbahasan saya.

Dato’ Sri Dr. Haji Wan Junaidi bin Tuanku Jaafar: Terima kasih Yang
Berhormat. Sebenarnya, Tuan Yang di-Pertua, saya sudah bangkitkan, Tuan Yang di-
Pertua, pada mesyuarat kita yang baru hari Isnin, kalau tidak salah saya, Yang Berhormat,
saya bangkit. Sebab, penubuhan jawatankuasa dalam Parlimen, saya memang sudah
serah bulat-bulat, saya tidak hendak terlibat. Biarlah Tuan Yang di-Pertua sebagai
Speaker of the House buat keputusan sama ada hendak menubuhkan ataupun tidak.
Apabila keputusan dibuat, kita akan buat laporan kepada pihak kerajaan. Yang
Berhormat, memang sudah dibincangkan.

Tuan Yang di-Pertua: Yang Berhormat, kalau boleh, remind saya dengan
bertulis.

Tuan M. Kulasegaran [Ipoh Barat]: Okey, okey.
Tuan Yang di-Pertua: Saya boleh bangkitkan di dalam Jawatankuasa Dewan.

Tuan M. Kulasegaran [Ipoh Barat]: Terima kasih. Saya akan buat sedemikian.
Terima kasih.

Tuan Yang di-Pertua: Saya serahkan kepada Jawatankuasa Dewan lah.
Tuan M. Kulasegaran [Ipoh Barat]: Terima kasih.

Dato’ Mahfuz bin Haji Omar [Pokok Sena]: Tuan Yang di-Pertua.

Tuan Yang di-Pertua: Yang Berhormat, tolong tamatkan.

Dato’ Mahfuz bin Haji Omar [Pokok Sena]: Tuan Yang di-Pertua.
