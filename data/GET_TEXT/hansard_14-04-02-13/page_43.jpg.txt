DR.15.11.2021 33

Datuk Dr. Haji Abd. Latiff bin Ahmad: Okey. la tidak melibatkan kos lain. Dan
RM25 juta itu, initial grant itu, adalah tidak akan berulang dan kita harap NGO dan badan-
badan sukarela yang lain boleh contribute bagi memastikan yang dana tersebut boleh
berkembang.

Yang Berhormat Muar.
Tuan Yang di-Pertua: Yang Berhormat Muar.

Tuan Syed Saddiq bin Syed Abdul Rahman [Muar]: Yang Berhormat Menteri,
pada 23 September di dalam Dewan yang mulia ini, Timbalan Yang Berhormat Menteri
telah pun jawab bahawa semua Ahli Parlimen kerajaan dan pembangkang akan diberikan
peruntukan bagi empat bulan yang terakhir. Ini diminitkan di dalam Dewan. Kalau tidak,
boleh dikenakan tindakan tatatertib, Peraturan Mesyuarat 36(12). Akan tetapi, ini sudah
masuk bulan yang kesebelas tetapi satu sen lagi belum diturunkan.

Saya faham mungkin Yang Berhormat Menteri baik orangnya tetapi bila
dikatakan, “Bincang di luar”, saya cuma nak diminitkan, direkodkan dalam Dewan ini.
Saya sudah berjumpa dengan Yang Amat Berhormat Perdana Menteri tiga kali, diberikan
komitmen bertulis juga tetapi sudah masuk bulan 11, orang Muar tidak dapat satu sen lagi.
Ini berkenaan dengan banjir, Yang Berhormat Menteri, kerana apabila orang susah di
Muar, saya yang kena jawab, kena letakkan di rumah saya, keluarkan duit, tetapi kerajaan
tidak membantu. Terima kasih Yang Berhormat Menteri.

Datuk Dr. Haji Abd. Latiff bin Ahmad: Dia sudah main rekod ini sudah banyak
kali sudah. Saya nak pastikan, kalau ada masa, saya akan berjumpa dengan Yang Amat
Berhormat Perdana Menteri. Kita sudah bersetuju seperti apa yang dijawab oleh Yang
Berhormat Timbalan saya, bahawa konsep ar-rahman dan ar-rahim ini akan terus kita
praktikkan. Kita sudah sign MoU, walaupun ada yang tidak sign MoU, kita akan bagi
kepada semua.

Akan tetapi, apabila Yang Berhormat Muar jumpa Yang Amat Berhormat Perdana
Menteri, dia ada prosedurnya, Yang Berhormat. ICU punya KP kena buat memo, hantar
surat kepada Yang Amat Berhormat Perdana Menteri. Yang Amat Berhormat Perdana
Menteri pula akan bersetuju. Yang Berhormat dahulukan Menteri, faham the governance
of it.

Datuk Mohd Azis bin Jamman [Sepanggar]: Yang Berhormat.
Tuan Yang di-Pertua: Yang Berhormat, masa sudah tamat, Yang Berhormat.

Datuk Dr. Haji Abd. Latiff bin Ahmad: /nsya-Allah, kita akan selesaikan dalam
masa terdekat.

Tuan Syed Saddiq bin Syed Abdul Rahman [Muar]: Yang Berhormat,
governance dia kalau tak boleh berikan, jangan jawab dalam Dewan.

Datuk Dr. Haji Abd. Latiff bin Ahmad: Lain-lain yang tidak dapat saya jawab,
saya minta, Tuan Yang di-Pertua, saya jawab secara bertulis...

Datuk Haji Hasanuddin bin Mohd Yunus [Hulu Langat]: Soalan APM, Yang
Berhormat Menteri. Angkatan Pertahanan Awam.

Datuk Dr. Haji Abd. Latiff bin Ahmad: ...Termasuk kepada Yang Berhormat
Hulu Langat. Terima kasih.

Tuan Yang di-Pertua: Terima kasih. Seterusnya saya ingin menjemput Yang
Berhormat Menteri di Jabatan Perdana Menteri (Hal Enwal Sabah dan Sarawak). Masa
40 minit, Yang Berhormat.

12.06 tgh.

Menteri di Jabatan Perdana Menteri (Hal Enwal Sabah dan Sarawak) [Datuk
Seri Panglima Dr. Maximus Johnity Ongkili]: Terima kasih Tuan Yang di-Pertua.
Syabas dan tahniah kerana mendapat anugerah...
