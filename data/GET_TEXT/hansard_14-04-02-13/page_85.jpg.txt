DR.15.11.2021 75

Bagi tahun 2022, kerajaan bersetuju untuk menyediakan Bantuan Awal
Persekolahan sebanyak RM150 untuk meningkat berbanding RM100 sebelum ini. Bagi
Bantuan Geran Per Kapita sekolah agama rakyat dan swasta yang berdaftar, kerajaan
telah meluluskan pada tahun 2020 sebanyak RM10 seorang pelajar bagi meringankan
beban kos operasi.

Dato’ Mahfuz bin Haji Omar [Pokok Sena]: Tuan Yang di-Pertua, tidak lupa
ucapkan tahniah kepada Tan Sri atas anugerah pingat kebesaran.

Tuan Yang di-Pertua: Terima kasih.

Dato’ Mahfuz bin Haji Omar [Pokok Sena]: Boleh buat jamuan nasi Arab.
[Ketawa] Baik terima kasih Yang Berhormat Menteri. Saya fikir RM10 ini terlalu kecil
berbanding dengan apa yang diperoleh oleh sekolah kebangsaan sedangkan
pengorbanan_ sekolah-sekolah agama rakyat, sekolah tahfiz ini telah berjaya
mengurangkan beban kerajaan dari segi hendak menyediakan bangunan, daripada segi
hendak menyediakan alat kelengkapan. Mereka telah berusaha, berikhtiar mencari dana.
Jadi sepatutnya saya fikir kalau kita hendak melihat kemajuan masa depan sekolah-
sekolah agama rakyat yang mampu membekalkan insan-insan yang baik untuk masuk
dalam pasaran pekerjaan sampai kepada peringkat menjadi pemimpin negara, saya fikir
bahawa kita perlu bantu dengan Bantuan Geran Per Kapita yang munasabah sama seperti
mana sekolah-sekolah kebangsaan. Minta penjelasan.

Tuan Haji Idris bin Haji Ahmad: Terima kasih. Perkara itu boleh dibincang
sekiranya kewangan kita nanti kukuh. Yang Berhormat Bintulu...

Dato’ Mahfuz bin Haji Omar [Pokok Sena]: Awat duit tidak ada kah? [Ketawa]

Tuan Haji Idris bin Haji Ahmad: Tidak. Fasal 22 hari bulan hari itu tidak ada fikir
pun bab ini. [Ketawa].

Dato’ Mahfuz bin Haji Omar [Pokok Sena]: Sekarang lah sepatutnya ia dibuat.
Tuan Haji Idris bin Haji Anmad: Okey. Yang Berhormat Kuantan tidak ada.

Dato’ Mahfuz bin Haji Omar [Pokok Sena]: Ada isu lagi yang saya bangkitkan
itu tidak dijawab

Tuan Haji Idris bin Haji Anmad: Ada. Depan ini.
Dato’ Mahfuz bin Haji Omar [Pokok Sena]: Depan?

Tuan Haji Idris bin Haji Anmad: Depan. Yang Berhormat Beruas, tidak ada tadi.
Yang Berhormat Labuan ada kan?

Datuk Rozman bin Isli [Labuan]: Ada. Ada.

Tuan Haji Idris bin Haji Ahmad: Okey, terima kasih. Tuan Yang di-Pertua, Yang
Berhormat Labuan mencadangkan agar peruntukan yang mencukupi diberikan kepada
Labuan untuk projek pembinaan masjid. Jabatan Agama Islam Wilayah Persekutuan
(JAWI) telah merancang untuk melaksanakan kerja-kerja pembinaan semula dan
pembaikan masjid serta surai melalui permohonan peruntukan pembangunan RMKe-12
mahupun peruntukan mengurus pada tahun hadapan.

Untuk itu, JAWI telah dan akan memohon peruntukan dari semasa ke semasa di
bawah peruntukan pembangunan RMKe-12 untuk melaksanakan beberapa cadangan
projek pembinaan semula masjid dan surau yang akan dikenal pasti.

Selain daripada permohonan peruntukan pembangunan tersebut, JAWI juga akan
menggunakan sebahagian peruntukan mengurus untuk kerja-kerja pembaikan masjid dan
surau yang mengalami kerosakan kritikal di Labuan.

Datuk Rozman bin Isli [Labuan]: Yang Berhormat Menteri.
Tuan Haji Idris bin Haji Ahmad: Ya.

Datuk Rozman bin Isli [Labuan]: Terima kasih Tuan Yang di-Pertua. Ada
beberapa masjid dan surau yang sudah mendapatkan kelulusan untuk pembinaan baharu
