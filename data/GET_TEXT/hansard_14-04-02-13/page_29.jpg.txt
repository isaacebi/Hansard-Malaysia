DR.15.11.2021 19

Datuk Mohd Azis bin Jamman [Sepanggar]: Terima kasih Yang Berhormat
Menteri. Saya tahu tadi jawapan pun tidak habis. Akan tetapi tidak apa. Kita tunggu ia
punya jawapan yang secara bertulis. Akan tetapi soalan tambahan saya. Yang Berhormat
Menteri, sektor pertanian menyumbangkan sebanyak 16.5 peratus kepada keseluruhan
KDNK Sabah pada tahun 2020.

Sabah merupakan negeri keempat terbesar dalam sektor pertanian di Malaysia
dengan sumbangan sebanyak 12.9 peratus. Ramai tidak tahu bahawa ladang FELDA
terbesar pun terletak di negeri Sabah. Namun, antara isu utama yang dihadapi di negeri
Sabah ini ialah kita kekurangan industri hiliran dan tanah-tanah pertanian yang masih
banyak belum dapat dibangunkan.

Jadi soalan saya, Yang Berhormat Menteri. Apa perancangan ataupun langkah
yang boleh diambil oleh Kementerian Pertanian bagi memastikan agar Sabah ini jangan
hanya dijadikan sebagai negeri pengeluar raw material? Maksudnya, hanya bahan metah
tidak diproses. Ini kerana konsep ekonomi apabila pembuat ataupun pengilang
meletakkan kilang mereka berhampiran dengan sumber, pastinya ia akan mengurangkan
kos.

Akan tetapi apa yang berlaku di Sabah, tidak ada industri-industri hiliran ini dibuka
di negeri Sabah. Kebanyakannya berada dan berpusat di Kuala Lumpur. Jadi, apa
peranan yang boleh dimainkan oleh kementerian untuk membuka industri hiliran bagi
dalam masa yang sama untuk menyediakan peluang-peluang pekerjaan kepada anak-
anak muda Sabah supaya mereka tidak berhijrah ke bandar-bandar besar di
Semenanjung Malaysia? Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Sepanggar. Sila Timbalan Menteri, satu minit.

Datuk Seri Haji Anmad bin Hamzah: Terima kasih Tuan Yang di-Pertua. Terima
kasih Yang Berhormat. Kalau Yang Berhormat sebut tadi, tiada industri hiliran keluaran
Sabah, tidak berapa tepat. Seperti yang saya sebutkan tadi, bahawa MARDI telah
ditubuhkan di negeri Sabah sejak tahun 1996. Kira-kira 150,000 orang-orang usahawan
dan pegawai-pegawai kita telah dilatih untuk mempertingkatkan lagi pemprosesan
makanan seperti hasilan ikan, daging, soya, bakery dan pastry.

Minuman jus, minuman terus dan kordial. Sabah mempunyai satu potensi yang
cukup besar untuk mengeluarkan industri hiliran. Seperti saya sebut tadi, MARDI bukan
sahaja bertanggungjawab, bahkan pada ketika ini kerajaan telah memberikan banyak
insentif. Seperti insentif yang kita berikan geran padanan 70:30. Sebanyak 70 daripada
kerajaan dan 30 daripada pengusaha untuk mengeluarkan industri hiliran.

Kalau ia kepada hiliran-hiliran pada high impact product. Kita beri 50:50.
Sebanyak 50 daripada kerajaan geran dan 50 daripada usahawan. Jadi, inilah usaha kita
bagi menarik minat supaya banyak lagi usahawan-usahawan dapat terus mengeluarkan
apa juga industri hiliran, produk dari negeri Sabah yang mempunyai potensi yang cukup
besar dalam pasaran, bukan sahaja dalam negara, bahkan di luar negara. Terima kasih
Tuan Yang di-Pertua.

Tuan Ahmad Fadhli bin Shaari [Pasir Mas]: [Bangun]
Datuk Seri Panglima Wilfred Madius Tangau [Tuaran]: [Bangun]

Timbalan Yang di-Pertua [Dato' Mohd Rashid Hasnon]: Terima kasih. Soalan
tambahan kedua, sila Yang Berhormat Beaufort.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Terima kasih Tuan Yang di-Pertua. Saya ingin bertanya kepada Yang
Berhormat Timbalan Menteri, apa strategi khusus oleh MAFI bagi meningkatkan
produktiviti sektor ternakan di Sabah dengan memperkenalkan teknologi-teknologi
baharu, khususnya untuk membangunkan lagi industri hiliran.

Memandangkan Sabah amat berpotensi untuk dijadikan hab pertanian serantau.
Saya juga ingin tahu, apa pentingnya kita memperkenalkan sistem blockchain untuk
