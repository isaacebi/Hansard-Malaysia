114 DR.15.11.2021

Seorang Ahli: Ya, betul. Betul.
Tuan Ma'mun bin Sulaiman [Kalabakan]: Terima kasih.

Datuk Dr. Mohd Radzi bin Md. Jidin: Terima kasih Yang Berhormat Kalabakan.
Izinkan saya Tuan Yang di-Pertua menyentuh sedikit berkaitan dengan kekurangan guru
tadi yang disebut oleh Yang Berhormat Kalabakan.

Apabila saya masuk ke kementerian pada tahun 2020, kita membuat semakan
dan kita mendapati pada waktu itu ada kekurangan lebih 18,000 orang guru di seluruh
negara. 18,000 orang. Apabila berlaku kekurangan yang begitu besar maknanya
sebarang kekosongan di sekolah tidak dapat diganti. Perkara ini bukan baharu, telah
berlarutan sekian lama sebab itu kami di KPM duduk berbincang bersama-sama dengan
Suruhanjaya Perkhidmatan Pendidikan (SPP) merangka apakah strategi yang terbaik bagi
memastikan kita dapat membuat pengikisan kekosongan ini.

Oleh sebab itu, itu kami pada waktu ini bersama SPP sedang melaksanakan
usaha untuk pengambilan 18,000 ini termasuk bagi guru-guru di negeri Sabah. /nsya-Allah
dengan pengambilan ini kita yakin bahawa gap atau jurang yang ada itu dapat dirapatkan
kembali dan sekiranya selepas ini berlaku kekurangan jumlahnya tidak begitu besar. Jadi,
kita ambil maklum apa yang dibangkitakan Yang Berhormat Kalabakan tadi.

Tuan Sivakumar Varatharaju Naidu [Batu Gajah]: Yang Berhormat Menteri,
Batu Gajah.

Datuk Dr. Mohd Radzi bin Md. Jidin: Teruskan.

Tuan Sivakumar Varatharaju Naidu [Batu Gajah]: Yang Berhormat Menteri,
berkaitan dengan pengambilan guru one-off 18,000 ini saya hendak tahu berapakah ramai
yang sebenarnya daripada mereka itu tidak mempunyai kelayakan ikhtisas pendidikan?
Berapakah peratus Yang Berhormat Menteri sebab ada ramai yang hendak tahu sama
ada polisi itu diteruskan tidak sebab mereka yang mempunyai kelayakan yang baik bukan
ikhtisas pendidikan tetapi setelah mereka memohon mereka tidak dapat berjaya dalam
pengambilan tersebut. Jadi, saya hendak tahu sama ada polisi itu diteruskan dan
berapakah peratus daripada kalangan mereka itu bukan daripada kalangan ikhtisas
pendidikan? Terima kasih.

Datuk Dr. Mohd Radzi bin Md. Jidin: Terima kasih Yang Berhormat Batu Gajah.
Pertama sekali berkaitan berapa peratus. Sebenarnya, secara umumnya di dalam
pasaran di luar sana kita tidak tahu berapa peratus guru dengan ikhtisas pendidikan yang
masih ingin berkhidmat sebagai guru. Mungkin dia keluar universiti dengan ikhtisas
pendidikan pada waktu itu tiada peluang untuk berkhidmat di sekolah maka, mungkin
mereka telah berkhidmat di dalam sektor lain.

Namun begitu, dalam pengambilan untuk 18,000 kekosongan ini — 18,702
kekosongan ini keutamaan diberikan kepada mereka yang mempunyai_ikhtisas
pendidikan. Jadi, pihak SPP melaksanakan pengambilan keutamaannya adalah untuk
mereka yang mempunyai ikhtisas pendidikan. Namun begitu, ada bidang-bidang tertentu
yang kita tahu jumlah tawaran atau supply dengan izin, daripada yang ada ikhtisas
pendidikan ini tidak mencukupi.

Oleh sebab itu, kita juga keluarkan iklan untuk contract of service untuk
membolehkan mereka yang tidak mempunyai ikhtisas pendidikan juga memohon. Namun
begitu, secara umumnya pengambilan pertama sekali dibuat di kalangan mereka yang
mempunyai ikhtisas pendidikan dan kemudiannya kita akan ambil dalam kalangan mereka
yang tidak mempunyai ikhtisas pendidikan. Itu proses pelaksanaannya. Terima kasih.

Seterusnya, Yang Berhormat Sabak Bernam membangkitkan tentang...
[Disampuk]

Puan Teo Nie Ching [Kulai]: Boleh tanya sedikit, tentang ambilan. Terima kasih
Yang Berhormat Menteri.

Datuk Dr. Mohd Radzi bin Md. Jidin: Silakan.
