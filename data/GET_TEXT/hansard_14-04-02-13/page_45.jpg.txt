DR.15.11.2021 35

Datuk Seri Panglima Wilfred Madius Tangau [Tuaran]: Boleh? Terima kasih
Tuan Yang di-Pertua. Terima kasih Yang Berhormat Menteri. Berkenaan dengan pindaan
Perlembagaan, Artikel 1(2) dan juga Artikel 160. Antara perkara yang sangat penting di
situ ialah bahawa pindaan ini dibuat untuk mencerminkan bahawa Sabah, Sarawak dan
Semenanjung ini adalah equal partner.

Akan tetapi apabila dipinda Artikel 160 iaitu memberi definisi kepada takrifan
‘Persekutuan’, maka dia mengatakan bahawa draf yang telah disediakan itu akan
menunjukkan bahawa Sabah, Sarawak dan Semenanjung itu bukan pula mencerminkan,
ia adalah equal partner tetapi akan perlihatkan bahawa Sabah dan Sarawak hanyalah
salah satu dari negeri.

Pertanyaan saya kepada Yang Berhormat sebagai Menteri yang menjaga hal
ehwal Sabah dan Sarawak ialah adakah Yang Berhormat Menteri telah mengkaji
cadangan pindaan tersebut? Apakah Yang Berhormat Menteri bersetuju bahawa pindaan
yang dibuat itu tidak akan mencapai matlamat hasrat pindaan yang dibuat pada Artikel
1(2) tersebut? Mohon penjelasan, terima kasih.

Tuan Yang di-Pertua: Yang Berhormat, sebenarnya saya rasa Yang Berhormat
mendahului perbahasan pindaan yang dicadangkan itu. Saya rasa kita perlu— kita tidak
boleh berbuat demikian. Kita perlu tunggu perbahasan...

Datuk Seri Panglima Wilfred Madius Tangau [Tuaran]: Saya tahu Tuan Yang
di-Pertua, tetapi ini Menteri bertanggungjawab untuk tujuan ini. Tanggungjawab dia sangat
besar sebab itu sebagai Menteri, saya mahu bertanya adakah kementerian ini ataupun
pihak Yang Berhormat sebagai Menteri mengkaji perkara ini sebelum dan memberi input
kepada Yang Berhormat Menteri Undang-undang sebelum dicadangkan.

Tuan Yang di-Pertua: Soalan itu okey, soalan itu...

Datuk Seri Panglima Wilfred Madius Tangau [Tuaran]: Saya ingat itu tidak
salah. Kalau tidak kenapa diwujudkan kementerian ini ataupun unit ini jika...

Tuan Yang di-Pertua: Soalan, Yang Berhormat...

Datuk Seri Panglima Wilfred Madius Tangau [Tuaran]: ...Sekiranya tidak
mengkaji perkara tersebut.

Tuan Yang di-Pertua: Yang Berhormat soalan tentang...

Datuk Seri Panglima Wilfred Madius Tangau [Tuaran]: Tidak perlu tunggu
yang itu Tuan Yang di-Pertua. Terima kasih.

Tuan Yang di-Pertua: Soalan tentang kajian saya benarkan, tetapi soalan
tentang definisi dan takrifan itu...

Datuk Seri Panglima Wilfred Madius Tangau [Tuaran]: Tidak, saya tidak mahu
tanya definisi. Saya mahu tanya dia apa kerja yang telah dibuat oleh kementerian ini untuk
memberi input itu. Itu sahaja Tuan Yang di-Pertua. Terima kasih.

Tuan Yang di-Pertua: Silakan Yang Berhormat Menteri.

Datuk Mohd Azis bin Jamman [Sepanggar]: Okey, tambahan Yang Berhormat
Menteri, Yang Berhormat Sepanggar. Sabah juga ini, sini-sini.

Tuan Chan Foong Hin [Kota Kinabalu]: Yang Berhormat Sepanggar dulu, Yang
Berhormat Sepanggar dulu lepas itu Kota Kinabalu.

Tuan Yang di-Pertua: Yang Berhormat Sepanggar di depan sini.

Datuk Mohd Azis bin Jamman [Sepanggar]: Sepanggar dulu. Okey, terima
kasih Tuan Yang di-Pertua. Terima kasih Yang Berhormat Menteri. With regards to apa
yang telah disebut oleh Yang Berhormat Tuaran tadi mengenai Artikel 1(2). Saya yakin
dalam konsep perbincangan di dalam Kabinet, apa yang telah dibentangkan oleh Yang
Berhormat Menteri yang menjaga hal ehwal undang-undang tentang apa yang telah
dibacakan first reading itu.
