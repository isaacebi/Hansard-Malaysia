DR.15.11.2021 61

Berhormat yang telah membahaskan isu di bawah Kementerian Jabatan Perdana Menteri
(Parlimen dan Undang-undang) sepanjang tempoh perbahasan Rang Undang-undang
Perbekalan tahun 2021 berdasarkan Keluarga Malaysia, Makmur Sejahtera yang
dibentangkan oleh Yang Berhormat Menteri Kewangan pada 29 Oktober yang lalu.

Untuk makluman Dewan yang mulia ini, seramai 20 Ahli Yang Berhormat telah
membahaskan pelbagai isu yang berkaitan dengan Parlimen dan Undang-undang.
Mereka ialah Yang Berhormat Jelutong, Yang Berhormat Petaling Jaya, Yang Berhormat
Segambut, Yang Berhormat Pekan, Yang Berhormat Puchong, Yang Berhormat Bukit
Gelugor, Yang Berhormat Hang Tuah Jaya, Yang Berhormat Hulu Langat, Yang
Berhormat Tuaran, Yang Berhormat Johor Baharu, Yang Berhormat Pengerang, Yang
Berhormat Port Dickson, Yang Berhormat Kuala Selangor, Yang Berhormat Permatang
Pauh, Yang Berhormat Pasir Mas, Yang Berhormat Kubang Pasu, Yang Berhormat Sibu,
Yang Berhormat Dungun, Yang Berhormat Bukit Gelugor dan Yang Berhormat Batu
Gajah.

Soalan daripada Ahli-ahli Yang Berhormat di bawah Parlimen dan Undang-
undang akan dijawab bersekali berdasarkan kepada isu yang berbangkit seperti berikut:

(i) isu rasuah dan integriti;
ii) isu dasar dan perundangan;
iii) peruntukan dan pengurusan agensi;

iv) pembaikan tadbir urus dalam meningkatkan perkhidmatan kerajaan; dan
v) pembaikan pilihan raya SPR.

Yang Berhormat daripada Jelutong ingin tahu mengapa penangkapan yang
melibatkan ketirisan kewangan dan kes rasuah seperti kes Dana Unit Transformasi
Masyarakat India (MITRA) di bawah Kementerian Perpaduan Negara hanya melibatkan
pegawai-pegawai bawahan, sedangkan pemimpin masih bebas berleluasa.

Untuk makluman Tuan Yang di-Pertua, SPRM pernah menjalankan siasatan
berkenaan isu ini pada tahun 2019. Walau bagaimanapun, siasatan tersebut tidak
mendapat bukti wujud kesalahan di bawah Akta SPRM 2009.

Pada tahun 2021, SPRM telah menerima maklumat dan siasatan telah
disegerakan berkaitan dengan isu ini. Tangkapan yang telah dibuat adalah berdasarkan
peruntukan undang-undang. SPRM menjalankan siasatan dengan telus tanpa mengira
pangkat.

01520
Yang Berhormat Petaling Jaya.
Tuan M. Kulasegaran [Ipoh Barat]: Yang Berhormat, penjelasan.

Dato’ Sri Azalina Othman Said [Pengerang]: Belum mula lagi Yang Berhormat
Ipoh Barat.

Tuan M. Kulasegaran [Ipoh Barat]: Dia sudah habis topik, dia hendak pergi ke
topik yang lain Tuan Yang di-Pertua.

Dato’ Sri Azalina Othman Said [Pengerang]: But | think Yang Berhormat, with
all due respect biar Yang Berhormat Menteri selesai perenggan ini dan saya buka kepada
Yang Berhormat.

Dato’ Sri Dr. Haji Wan Junaidi bin Tuanku Jaafar: Tuan Yang di-Pertua, saya
ada 54 muka surat, jadi kalau banyak sangat persoalan yang bangkit, yang baru lagi...

Tuan M. Kulasegaran [Ipoh Barat]: Belum mula lagi.

Dato’ Sri Azalina Othman Said [Pengerang]: Sekejap ya, Yang Berhormat.
Yang Berhormat Ipoh Barat...

Tuan M. Kulasegaran [Ipoh Barat]: Belum mula lagi, macam mana Yang
Berhormat Menteri tahu yang ia akan ambil masa dan sebagainya. Saya ada bangkitkan
