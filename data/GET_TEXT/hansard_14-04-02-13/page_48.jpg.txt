38 DR.15.11.2021

Dato’ Sri Bung Moktar bin Raden [Kinabatangan]: Boleh mencelah Yang
Berhormat Menteri?

Tuan Yang di-Pertua: Yang Berhormat Kinabatangan.
Dato’ Sri Bung Moktar bin Raden [Kinabatangan]: Kinabatangan.

Datuk Seri Panglima Dr. Maximus Johnity Ongkili: Yang Berhormat
Kinabatangan? Okey. [Ketawa]

Dato’ Sri Bung Moktar bin Raden [Kinabatangan]: [Ketawa] Terima kasih Yang
Berhormat Menteri. Ya saya terdengar Ahli Parlimen Tuaran menyatakan bahawa
kerajaan negeri— Common Tower Technologies Sdn. Bhd. (CTTSB) telah menjual semua
100 peratus. Sebetulnya tidak betul. Ini penjualan cuma 40 peratus dan ia dibenarkan.
Business as usual, berniaga. Jadi apabila berniaga, memang di mana-mana pun GLC ia
ada partner. Ini bukan perkara baharu. Jadi saya membantu Yang Berhormat Menteri
untuk menyelesaikan perkara ini. Terima kasih.

Tuan Yang di-Pertua: Sebenarnya tak sepatutnya...

Datuk Seri Panglima Dr. Maximus Johnity Ongkili: Yang Berhormat
Kinabatangan, Timbalan Ketua Menteri Sabah. So, tepatlah beliau yang menjawab—
mengambil peluang untuk menjawab perihal tersebut iaitu maklumat diberikan kepada
pihak awam begitu...

Tuan Yang di-Pertua: Hal negeri itu.

Datuk Seri Panglima Dr. Maximus Johnity Ongkili: Okey, now seterusnya,
berhubung dengan empat perkara berkaitan minyak dan gas...

Datuk Seri Panglima Wilfred Madius Tangau [Tuaran]: SESB. Belum dijawab
lagi. SESB...

Datuk Seri Panglima Dr. Maximus Johnity Ongkili: Oh! SESB.

Datuk Seri Panglima Wilfred Madius Tangau [Tuaran]: Mahu diserahkan atau
tidak. Kita mahu bagi kepada...

Datuk Seri Panglima Dr. Maximus Johnity Ongkili: Okey. Unit bahagian kita di
JPM telah pun diberi mandat untuk membantu Sabah dalam perkara ini. Dalam
perbincangan pihak Kementerian Tenaga dan Sumber Asli dan juga bahagian kita di JPM,
maklumat yang diberikan oleh Kerajaan Negeri Sabah ialah memang mereka mahu take
over SESB. Akan tetapi, dalam suatu keadaan yang perlu dihalusi daripada segi costing
dan seterusnya. Juga dengan akta yang perlu iaitu empat enakmen yang perlu dibentuk,
ia akan menggunakan— mereka telah meminta tiga tahun untuk menyelesaikan.

Saya yakin dalam tempoh dua tahun boleh ini dicapai. Memang pricing is
important dalam perkara ini dan Kementerian Tenaga dan Sumber Asli masih dalam
proses perbincangan. Pihak kita akan membantu dalam perkara ini tetapi komitmen ialah
negeri Sabah wants it tetapi they want more time to look at the costing and what it will cost
Sabah in particular.

Okey, daripada segi royalti minyak dan pembayaran tunai petroleum, mineral
minyak dan medan minyak, Akta Laut Wilayah 2012, juga hak negeri dalam pelantar
benua khususnya empat perkara ini— kesemua perbincangan berkaitan dengan perkara-
perkara ini telah ditangguhkan untuk sementara waktu bagi memberi laluan kepada
penyelesaian secara komersial.

Okey, mengenai minyak dan gas yang sedang berbincang dengan Kerajaan
Persekutuan, Kerajaan Negeri Sabah, Kerajaan Negeri Sarawak dan PETRONAS.
Kerajaan Negeri Sarawak telah menandatangani perjanjian-perjanjian perlesenan secara
komersial, penyelesaian secara komersial pada 7 Disember bersama dengan
PETRONAS. Manakala, perbincangan dengan Kerajaan Negeri Sabah dijangka akan
bermula dalam secepat mungkin setelah Bajet 2022 akan selesai.

Yang Berhormat Kota Belud, Yang Berhormat Kota Kinabalu dan juga Yang
Berhormat Keningau juga membangkitkan perkara berkaitan pemberian khas. Saya juga
