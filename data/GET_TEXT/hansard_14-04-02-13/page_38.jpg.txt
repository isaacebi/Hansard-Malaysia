28 DR.15.11.2021

baik. NADMA ini hanya satu agensi yang menjaga, hendak memberi pampasan. Akan
tetapi urusan banjir adalah tiga perkara yang dikongsi iaitu, kerajaan tempatan, kerajaan
negeri dan kerajaan pusat. Jadi hal-hal yang bersangkut paut dengan banjir atau bencana
perlu dikongsi. Jangan serahkan semata-mata kepada kerajaan pusat. Kerajaan negeri
dan juga peranan kerajaan ketiga juga perlu ada peranan masing-masing.

Setakat ini, Jawatankuasa Pengurusan Bencana Negeri yang dipengerusikan
oleh Setiausaha Kerajaan Negeri macam di Sabah Timbalan Menteri yang jaga,
sementara Jawatankuasa Pengurusan Bencana di daerah dipengerusikan oleh DO. Dia
juga adalah pegawai dan juga punca kuasa kepada apa juga isu-isu keselamatan. Jadi
dalam—ia perlukan satu koordinasinya.

Jadi buat sementara ini NADMA tidak ada cadangan untuk dipanjangkan pegawai-
pegawai ia ke daerah-daerah. la akan melibatkan kos yang banyak yang tidak sepatutnya.
Sedangkan perkara-perkara tersebut boleh diselesaikan di peringkat negeri dan juga
daerah. Setakat ini berjalan dengan begitu baik. Kalau adapun, dalam mesyuarat Perdana
Menteri dengan Ketua-ketua Menteri dan Menteri-menteri Besar yang akan berlangsung
pada 23 November ini, cadangan daripada Yang Berhormat Jelutong itu akan saya ambil
maklum. Kita boleh bincang bersama. Akan tetapi urusan-urusan perlu dipusatkan kepada
komuniti.

Oleh sebab itu salah satu daripada penubuhan Civil Defence Emergency
Response Team (CDERT) perlu berada di daerah dan kawasan yang terbabit umpamanya
bot, kenderaan perlu berada di komuniti, proses-proses penyelamat. Ahli-ahli Yang
Berhormat digalakkan untuk turut bersama seperti apa Yang Berhormat Pokok Sena
sudah buat. Saya Tuan Yang di-Pertua, bila banjir ini memang banyak dapat pahala Ahli-
ahli Yang Berhormat akan pergi melawat, ziarah. Kalau makanan daripada JKM lambat,
kita sediakan dahulu. Betul, Yang Berhormat Pokok Sena kan?

Jadi proses lambat itu bukan kerana NADMA tidak ada di daerah atau di negeri.
Bermakna sistem penyampaian dan sistem keberkesanan di peringkat negeri dan juga
daerah amat bagus. Cuma kita perlu perbetulkan koordinasi.

Datuk Seri Panglima Abdul Azeez bin Abdul Rahim [Baling]: Yang Berhormat,
Baling Yang Berhormat.

Tuan Yang di-Pertua: Silakan Yang Berhormat Muar dahulu.

Tuan Syed Saddiq bin Syed Abdul Rahman [Muar]: Terima kasih Yang
Berhormat Menteri. Situasi banjir di Muar sangat mencemaskan kerana taburan hujan
yang tinggi, longkang-longkang yang tidak digali dan pada masa yang sama, bantuan
kerajaan itu tidak begitu cepat. Kerisauan saya, saya ingat sampai dua minggu lepas Yang
Berhormat Menteri, banjir begitu teruk sampai saya terpaksa menempatkan dua keluarga
di rumah saya sendiri di Muar.

Saya kongsi pengalaman perit ini kerana sambil semua Ahli Parlimen yang lain
sudah pun mendapatkan peruntukan khas kerajaan, Ahli Parlimen Pakatan Harapan saya
rasa tempoh terdekat, RM600,000 dalam tempoh masa tiga bulan sahaja. Di meja
kerajaan, RM3.8 juta, ada yang bagi Sabah Sarawak sampai ke RM5 juta. Di Muar Yang
Berhormat Menteri, kosong ‘Ringgit Malaysia’. Saya telah pun berjumpa sendiri dengan
Yang Amat Berhormat Perdana Menteri, / believe diplomacy is the way forward, tiga kali
sudah jumpa...

Datuk Dr. Haji Abdul Latiff di Ahmad: Tuan Yang di-Pertua, ini sudah lari tajuk.
Tuan Syed Saddiq bin Syed Abdul Rahman [Muar]: la berkait rapat kerana...
Datuk Dr. Haji Abdul Latiff di Ahmad: Biar dahulu nanti itu ICU punya hal.
Tuan Syed Saddiq bin Syed Abdul Rahman [Muar]: Yang Berhormat Menteri.
Datuk Dr. Haji Abdul Latiff di Ahmad: Tidak perlu—saya faham itu.

Tuan Syed Saddiq bin Syed Abdul Rahman [Muar]: Macam mana saya hendak
selesaikan isu banjir...
