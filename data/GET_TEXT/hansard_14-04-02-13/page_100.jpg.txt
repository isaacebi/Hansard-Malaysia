90 DR.15.11.2021

syarikat kecil di bawah payung dan naungan anchor company atau syarikat payung tadi
perlu diselamatkan dan mereka yang bekerja di dalam syarikat-syarikat ini memerlukan
pembelaan.

Oleh sebab itu, penting dalam kita hendak melihat ke hadapan, kita jangan
campur adukkan untuk mencari kebenaran, keadilan dan ketelusan untuk melihat siapa
yang bertanggungjawab tetapi fokus kita untuk meneruskan projek ini. Saya tidak ada
jaminan bahawa apa yang kita hendak buat ini sama ada Jemaah Menteri akan setuju
atau tidak. Kalau ia setuju, itulah satu-satunya opsyen yang melibatkan semua pihak yang
berkepentingan. Kalau itu merupakan komitmen jitu kita semua, saya harap dan percaya
bahawa inilah satu-satunya harapan kita untuk menyelesaikan isu LCS ini, dengan izin,
once and for all.

Tuan Karupaiya a/l Mutusami [Padang Serai]: Yang Berhormat Menteri,
sedikit.

Timbalan Yang di-Pertua [Dato' Mohd Rashid Hasnon]: Sila, Yang Berhormat
Padang Serai.

Tuan Syed Ibrahim bin Syed Noh [Ledang]: Sekejap. Berkaitan tadi jawapan
Yang Berhormat Menteri. Saya sebut tadi berkenaan dengan kapal peronda itu akan tiba
yang pertama yang disebut Yang Berhormat Menteri pada April 2025 sedangkan sebelum
ini disebutkan April 2022. Jadi, sudah tiga tahun lewat.

Bagaimana dengan lima lagi kapal peronda ini? Adakah ianya akan tetap
diterima? Bila tempohnya? Berapa lama lagi kita perlu tunggu? Kerana saya rasa kalau
misalnya kita telah order, telah buat tempahan ini saya rasa lebih 10 tahun lepas, apakah
bahawa kita akan terima itu dalam keadaan kualiti yang terbaik dan yang terkini dari segi
kapal peronda tersebut?

Dato’ Seri Hishammuddin Tun Hussein: Saya tidak tahu apa yang telah pun
diumumkan oleh Menteri-menteri Pertahanan sebelum saya tetapi apa yang saya
bentangkan kepada Dewan yang mulia ini merupakan perancangan saya yang sekarang
ini memikul tanggungjawab untuk memimpin MINDEF.

Tahun 2025 merupakan kapal pertama dan jadualnya mungkin setiap tahun
selepas tahun 2025 sehinggalah keenam-enam kapal siap. Akan tetapi, tidak mampu
saya memberi komitmen hari ini kerana seperti saya maklumkan tadi, apa yang
perancangan kita yang saya sudah bentangkan ke Dewan hari ini memerlukan keputusan
Jemaah Menteri dan apa yang saya rancang sekarang kalau tidak diputuskan dan
dipersetujui oleh Jemaah Menteri, tidak adalah perancangan yang boleh saya umumkan.

Akan tetapi, saya beri jaminan kepada Yang Berhormat Ledang, sejurus sahaja
Jemaah Menteri memutuskan perancangan kita yang melibatkan Kementerian Kewangan,
yang melibatkan EPU, yang melibatkan LTAT, yang melibatkan Boustead yang juga
melibatkan TLDM dan ATM, saya akan maklumkan bukan sahaja kepada Yang Berhormat
Ledang tetapi saya akan maklumkan dan umumkan kepada khalayak orang ramai.

01730
Tidak ada perkara yang perlu saya sembunyikan.
Timbalan Yang di-Pertua [Dato’ Mohd Rashid Hasnon]: Teruskan.
Dato’ Seri Hishammuddin Tun Hussein: Tuan Yang di-Pertua...
Tuan Karupaiya a/l Mutusami [Padang Serai]: Sedikit sebelum...

Timbalan Yang di-Pertua [Dato’ Mohd Rashid Hasnon]: Yang Berhormat
Padang Serai hendak bertanya, mencelah.

Tuan Karupaiya a/l Mutusami [Padang Serai]: Padang Serai.
Dato’ Seri Hishammuddin Tun Hussein: Yang Berhormat Padang Serai.

Tuan Karupaiya a/l Mutusami [Padang Serai]: Terima kasih Tuan Yang di-
Pertua, terima kasih Yang Berhormat Menteri. Soalan saya, LCS mempunyai lima buah
