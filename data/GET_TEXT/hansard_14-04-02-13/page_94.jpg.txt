84 DR.15.11.2021

perkhidmatan meningkatkan produktiviti, mengurangkan kebergantungan kepada pekerja
asing berkemahiran rendah dan seterusnya menjana peluang perniagaan di dalam sektor
bernilai tambah tinggi. Sehingga 31 Oktober 2021, sebanyak 167 syarikat telah diluluskan
Geran SAG berjumlah RM99.5 juta dengan 86 peratus penerima adalah PKS dan
selebihnya adalah Mid-Tier Companies (MTC). Peruntukan RM100 juta di bawah
Belanjawan 2022 merupakan tambahan kepada peruntukan SAG sedia ada susulan
sambutan menggalakkan yang diterima daripada pemain industri di mana 200 syarikat
adalah disasarkan untuk menerima manfaat daripada fasilitasi ini.

Tuan Yang di-Pertua, melalui Belanjawan 2022, kerajaan telah memperkenalkan
skim Digital Ecosystem Acceleration (DESAC) yang menawarkan galakan cukai kepada
digital technology provider dan digital infrastructure provider bagi menyokong
pembangunan ekosistem digital negara secara komprehensif. Kerajaan sentiasa komited
untuk meningkatkan penggunaan automasi terutamanya dalam sektor berintensifkan
buruh, seterusnya mengurangkan kebergantungan kepada pekerja asing berkemahiran
rendah dan beralih ke arah penggunaan automasi dan pendigitalan seiring dengan
Revolusi Perindustrian 4.0. Bermula tahun 2016, MIDA telah menetapkan kriteria dan
syarat bagi kelulusan Lesen Pengilang di bawah Akta Penyelarasan Perindustrian 1975
iaitu syarikat hendaklah mematuhi nisbah Pelaburan Modal bagi Setiap Pekerja atau
dengan izin, Capital Investment Per Employee sekurang-kurangnya RM140,000. Ini
membuktikan komitmen kerajaan untuk memastikan syarikat-syarikat tempatan beralih
kepada automasi dalam masa yang terdekat.

Tuan Yang di-Pertua, Yang Berhormat Bukit Bendera telah membangkitkan
tentang sumbangan industri tempatan serta insentif khusus kepada industri peranti
perubatan. Untuk makluman Yang Berhormat, bagi tempoh Januari hingga September
2021, jumlah eksport peranti perubatan yang merangkumi antaranya instrumen
perubatan, kelengkapan pembedahan, picagari (syringe), catheter dan surgical gloves
telah meningkat sebanyak 59.7 peratus kepada RM32.98 bilion berbanding RM20.65
billion pada tempoh yang sama tahun 2020. Import pula berjumlah RM4.83 bilion iaitu
mencatatkan penyusutan sebanyak 7.2 peratus. Bagi tempoh yang sama, eksport bagi
silinder oksigen serta alat pengukur paras oksigen (oximeter) bernilai RM299.72 juta
meningkat 26.1 peratus, manakala import pula berjumlah RM169.85 juta, peningkatan
sebanyak 13.3 peratus.

Sejumlah 33 projek dengan pelaburan bernilai RM7.4 bilion telah diluluskan dalam
industri peranti perubatan bagi tempoh Januari hingga September 2021. Pelaburan
domestik merekodkan jumlah tertinggi iaitu sebanyak RM4.5 bilion atau 60.8 peratus,
manakala pelaburan asing berjumlah RM2.9 bilion. Projek-projek ini dijangka menjana
11,740 peluang pekerjaan baharu. Daripada projek yang diluluskan, 10 projek dengan
pelaburan RM2.1 bilion adalah untuk pembuatan peranti perubatan yang bernilai tambah
tinggi.

Untuk makluman Yang Berhormat, peranti perubatan adalah tergolong di bawah
Senarai Am dan Teknologi Tinggi di bawah Akta Penggalakan Pelaburan 1986. Oleh itu,
syarikat pembuatan yang mengeluarkan produk peranti perubatan di Malaysia adalah
layak dipertimbangkan insentif cukai seperti Galakan Taraf Perintis atau Galakan Elaun
Cukai Pelaburan. Maklumat terperinci mengenai kedua-dua galakan cukai ini akan saya
kemukakan secara bertulis kepada Yang Berhormat.

01700

Yang Berhormat Bukit Bendera juga bertanyakan ikhtiar yang dilaksanakan oleh
MITI untuk memperbaiki Indeks Daya Saing Global dan meningkatkan prestasi
perdagangan seperti yang juga diperingatkan oleh Yang Berhormat Kangar sebentar tadi.
MPC selaku peneraju pembangunan produktiviti senantiasa berusaha meningkatkan
kedudukan daya saing global dari tahun ke tahun, kedudukan Malaysia dalam ranking
World Competitiveness Yearbook meletakkan Malaysia di kedudukan ke-25 pada tahun
2021, meningkat sebanyak dua anak tangga dari kedudukan ke-27 pada tahun 2020.

Peningkatan ini disumbangkan oleh kenaikan dalam indikator-indikator antaranya
Kecekapan Perniagaan dan Pelaburan Antarabangsa. Kerajaan berpandangan
momentum peningkatan prestasi Indeks Daya Saing Global dapat terus dikekalkan
