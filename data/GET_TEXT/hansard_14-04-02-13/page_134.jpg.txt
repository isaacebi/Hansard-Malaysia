124 DR.15.11.2021

berstatus sekolah kerajaan termasuk sekolah berasrama penuh dan kolej vokasional,
RM1.39 juta bagi sekolah rendah dan sekolah menengah berstatus sekolah bantuan
kerajaan, RM86.03 juta bagi sekolah jenis kebangsaan (Cina) berstatus sekolah kerajaan
dan sekolah bantuan kerajaan.

Tuan Yang di-Pertua: Tolong habiskan Yang Berhormat Menteri, sebab sudah
7.47 malam. Saya tidak ada kuasa hendak panjangkan lagi.

Datuk Dr. Mohd Radzi bin Md. Jidin: Okey.

Tuan Yang di-Pertua: Isu yang sama sekarang?
Datuk Dr. Mohd Radzi bin Md. Jidin: Macam mana?
Tuan Yang di-Pertua: Isu yang sama kah sekarang?
Datuk Dr. Mohd Radzi bin Md. Jidin: Isu yang sama.
Tuan Yang di-Pertua: Habiskan ya.

Datuk Dr. Mohd Radzi bin Md. Jidin: Saya habiskan senarai. RM34.79 juta bagi
sekolah jenis kebangsaan (Tamil) berstatus sekolah kerajaan dan sekolah bantuan
kerajaan, RM24.03 juta bagi sekolah mubaligh berstatus sekolah kerajaan dan sekolah
bantuan kerajaan, RM4.77 juta bagi sekolah conforming berstatus sekolah kerajaan dan
sekolah bantuan kerajaan dan RM14.51 juta bagi sekolah agama bantuan kerajaan.

Untuk makluman Ahli-ahli Yang Berhormat, KPM sedar bahawa terdapat jenis
sekolah yang menerima peruntukan siling yang lebih rendah berbanding dengan yang
lain. Untuk itu, sebanyak RM30 juta daripada RM850 juta peruntukan penyelenggaraan
sekolah dan institusi pendidikan adalah dikhususkan bagi menampung mana-mana
keperluan penyelenggaraan kritikal untuk jenis sekolah yang siling peruntukannya adalah
RM35 juta dan ke bawah.

Untuk makluman Ahli-ahli Yang Berhormat juga, sekolah yang memerlukan
peruntukan penyelenggaraan ini perlu mengemukakan permohonan kepada KPM sama
ada sesebuah sekolah akan menerima sejumlah peruntukan ataupun tidak bergantung
kepada tahap kerosakan dan kos pembaikan sebenar.

Untuk soalan-soalan yang tidak dapat saya jawab pada petang ini, saya akan
kemukakan secara bertulis.

Puan Teo Nie Ching [Kulai]: Yang Berhormat Menteri, satu sahaja.

Tuan Ma’mun bin Sulaiman [Kalabakan]: Satu Yang Berhormat Menteri.
Please, permintaan orang Sabah Yang Berhormat Menteri.

Tuan Yang di-Pertua: Yang Berhormat Kalabakan, tolong. Masa sudah habis.
Yang Berhormat Kulai maaf. Ini tak sah mesyuarat ini.

Puan Teo Nie Ching [Kulai]: Tak. Saya hendak bangkitkan isu ini tetapi Yang
Berhormat Menteri boleh jawab secara bertulis. Boleh tak? Terima kasih Tuan Yang di-
Pertua. Saya faham formula itu kerana saya pun rujuk balik kepada ucapan Yang
Berhormat Menteri pada tahun yang lalu. Akan tetapi saya hendak bangkit satu perkara,
semasa penggulungan Yang Berhormat Menteri pada tahun yang lalu, peruntukan yang
diumumkan oleh Yang Berhormat Menteri untuk SMJK adalah RM4.11 juta untuk 74 buah
sekolah.

Akan tetapi Yang Berhormat Timbalan Menteri Senator Mah buat satu
pengumuman pada 18 Oktober tahun ini dan jumlah SMJK meningkat kepada 81 buah.
Akan tetapi peruntukan yang diberikan kepada SMJK hanya RM3.8 juta. Ini kerana kalau
ikut pengiraan dan juga pengumuman yang dibuat oleh Yang Berhormat Menteri,
sepatutnya sebuah SMJK boleh dapat RM55,000.

Jadi, peruntukan untuk 81 SMJK sepatutnya RM4.5 juta. Jadi saya rasa di sana
ada satu perbezaan yang cukup besar jadi saya minta Yang Berhormat Menteri boleh
siasat dan beri sekurang-kurangnya jawapan bertulis. Sekian terima kasih.
