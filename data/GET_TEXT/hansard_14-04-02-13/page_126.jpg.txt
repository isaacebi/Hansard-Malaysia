116 DR.15.11.2021

tahun 2019. Bagi tahun 2020 sehingga 31 Oktober 2021 kebolehpasaran graduan TVET
KPM adalah sebanyak 98.29 peratus.

Berhubung cadangan Yang Berhormat Tanjung Malim untuk mewajibkan semua
tenaga pengajar mendaftar dengan sistem eProfiling TVET, KPM ingin memaklumkan
bahawa tenaga pengajar TVET KPM diwajibkan mendaftar dalam TVET /nstructor
eProfiling System (TiPS) di bawah kendalian Centre for Instructor & Advanced Skill
Traning (CIAST), sebuah agensi di bawah Kementerian Sumber Manusia.

Sehingga 31 Oktober 2021, seramai 5,360 orang tenaga pengajar TVET KPM
telah mendaftar dalam sistem eProfiling ini. Pendaftaran tenaga pengajar TVET KPM ini
menunjukkan komitmen KPM bagi memastikan tenaga pengajar TVET mencapai tahap
kompetensi seperti yang telah ditetapkan di samping keperluan mengikuti latihan industri.

Puan Teo Nie Ching [Kulai]: Boleh saya tanya sedikit? Tentang TVET. Terima
kasih Yang Berhormat Menteri. Dua perkara. Satu tentang keputusan yang diumumkan
pada 1 November, saya hendak tambah sedikit maklumat bahawa saya terima maklumat
bahawa masih ada orang terima maklum balas daripada SPP tetapi status itu adalah
tergantung. Jadi saya minta bantuan daripada Yang Berhormat Menteri untuk tengok
perkara itu.

Kedua tentang tenaga kerja TVET. Oleh sebab ada KV Setapak ada satu period
spot check. Yang Berhormat Menteri pun sudah hadir di sana dan saya hendak ucap
tahniah kepada Yang Berhormat Menteri kerana pada 2 November saya percaya DG
Pendidikan telah isu satu memo kepada semua sekolah. Akan tetapi saya hendak tanya
untuk tenaga pengajar yang terlibat dalam period spot check itu, apakah tindakan yang
akan diambil oleh pihak kementerian?

Datuk Dr. Mohd Radzi bin Md. Jidin: Walaupun soalan ini tidak ditanya, tetapi
pandai Yang Berhormat Kulai masuk ikut KV. Saya saya rasa saya jelaskan perkara ini.
Pertama sekali kami sebenarnya di peringkat KPM, saya sendiri bersama dengan Ketua
Setiausaha Kementerian dan juga bersama dengan Ketua Pengarah Pendidikan turun
sendiri ke sekolah untuk mendengar penjelasan daripada murid-murid berkaitan dengan
isu tersebut.

Bagi memastikan murid-murid berasa selesa dalam memberi penjelasan pada
kami, kita mohon supaya tidak ada guru atau warden berada di dalam dewan pada waktu
itu. Ini merupakan sebahagian daripada pendekatan untuk mendapat maklumat. Selain
daripada itu satu penyiasatan yang lebih terperinci telah diadakan oleh pegawai-pegawai
di peringkat kementerian.

Sebenarnya apa yang berlaku dalam konteks ini kami membuat keputusan untuk
tidak menjelaskan kepada umum, kerana apa pemeriksaan fizikal ini sebenarnya
dilaksanakan oleh murid terhadap murid yang lain. Itu keadaan yang sebenarnya. Jadi,
bagi mengurangkan tekanan pada murid-murid ini, sebab itu kami di peringkat
kementerian mengambil pendekatan untuk menasihati murid-murid ini tentang apa yang
berlaku.

Berdasarkan penjelasan yang diberikan kepada kami, apa yang dijelaskan oleh
anak-anak ini, ianya dianggap sebagai tradisi di kalangan senior-senior mereka. la
dilaksanakan secara turun-temurun. Jadi kami telah berjumpa dengan murid-murid yang
terlibat dan menasihati mereka supaya bermula daripada tempoh tersebut perkara
tersebut tidak akan dilaksanakan lagi.

Sebagai langkah tambahan, sepertimana yang disebut oleh Yang Berhormat Kulai
tadi, betul, pada 2 November, Ketua Pengarah Pendidikan Malaysia telah mengeluarkan
satu surat peringatan berkaitan pemeriksaan fizikal dalam kalangan murid perempuan di
sekolah. Kita sudah tetapbkan bahawa ya, kita tahu ianya berlaku dan kita membuat
keputusan supaya semua pengetua dan guru besar mengambil perhatian supaya perkara
ini tidak akan berlaku lagi di mana-mana institusi di bawah KPM. Silakan.

Puan Teo Nie Ching [Kulai]: Terima kasih Yang Berhormat Menteri. Saya hanya
hendak minta sedikit penjelasan. Maksudnya Yang Berhormat Menteri adalah, saya tahu
bahawa okey, sekarang yang melaksanakan period spot check itu adalah pelajar. Akan
