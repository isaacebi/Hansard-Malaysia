100 DR.15.11.2021

PLUS Selatan iaitu daripada Yong Peng ke Senai Utara pada Rolling Plan | Rancangan
Malaysia Kedua Belas.

Berdasarkan agihan siling peruntukan yang terhad untuk projek baharu,
kementerian ini tidak dapat mengangkat projek tersebut pada agensi pusat untuk
pertimbangan. Kementerian ini akan meneliti semula cadangan projek ini apabila dimohon
dalam rolling plan yang akan datang dan akan diangkat untuk pertimbangan agensi pusat
sekiranya memenuhi aspek teknikal untuk dilaksanakan.

Begitu juga cadangan Projek Lebuh Raya Trans Borneo oleh Yang Berhormat
Kalabakan. Kementerian ini akan meneliti semula cadangan projek tersebut apabila
dipohon dalam rolling plan yang akan datang. Cadangan projek ini akan diangkat pada
agensi pusat untuk kelulusan.

Untuk makluman Ahli Yang Berhormat Kuala Nerus, kementerian ini telah
menerima permohonan untuk menaik taraf laluan Persekutuan FT003 dari Kampung
Kubang Jela ke Bulatan Batu Enam dan dari Bulatan Batu Enam ke Persimpangan FT065,
Lapangan Terbang Sultan Mahmud Kuala Terengganu yang turut melibatkan naik taraf
Jambatan Buluh Gading dalam Rolling Plan Pertama, Rancangan Malaysia Kedua Belas.

Manakala untuk cadangan membina jejambat merentasi Bulatan Batu Enam di
laluan FT003 pula, kementerian ini telah menerima permohonan projek tersebut dalam
Rolling Plan Keempat 2020, Rancangan Malaysia Kedua Belas— Rancangan Malaysia
Kesebelas, maafkan saya.

01810

Berdasarkan agihan siling peruntukan yang terhad untuk projek baharu,
kementerian ini tidak dapat mengangkat projek-projek tersebut kepada Agensi Pusat
untuk pertimbangan. Kementerian ini akan meneliti semula cadangan projek-projek ini
apabila dimohon dalam rolling plan yang akan datang dan akan diangkat untuk
pertimbangan Agensi Pusat sekiranya memenuhi aspek teknikal untuk dilaksanakan.

Tuan Karupaiya a/l Mutusami [Padang Serai]: [Berdiri]

Dato’ Dr. Mohd Khairuddin bin Aman Razali [Kuala Nerus]: Yang Berhormat
Menteri, sedikit Yang Berhormat Menteri. Kuala Nerus. Oleh kerana permintaan ini sudah
agak lama, dah masuk Rancangan Malaysia Ke-11 lagi dan sekarang Rancangan
Malaysia Ke-12, saya harap agar diberikan sedikit pertimbangan oleh pihak kementerian.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kuala Nerus. Sila.

Tuan Karupaiya a/l Mutusami [Padang Serai]: Sedikit Yang Berhormat Menteri.
Sedikit lagi, Padang Serai. So, tadi Yang Berhormat Menteri bagi tahu jalan Paya Besar
ke Taman Kuchai adalah jalan negeri, tetapi saya dapat maklumat daripada JKR sana,
dia kata kes 812. Ini jalan federal. Tolong jelaskan Yang Berhormat Menteri.

Dato’ Sri Haji Fadillah bin Yusof: Kodnya ialah ‘K’ kan?
Tuan Karupaiya a/l Mutusami [Padang Serai]: ‘K’ ya, K812.

Dato’ Sri Haji Fadillah bin Yusof: Bila kodnya ‘Kk’, itu maknanya jalan negeri.
Kalau jalan persekutuan, kodnya ialah FT.

Tuan Karupaiya a/l Mutusami [Padang Serai]: FT.

Dato’ Sri Haji Fadillah bin Yusof: Ya.

Tuan Karupaiya a/l Mutusami [Padang Serai]: Okey, terima kasih.
Dato’ Sri Haji Fadillah bin Yusof: Jadi plat kereta Kedah pun ‘K’ kan?

Tuan Karupaiya a/l Mutusami [Padang Serai]: Ya, betul.
