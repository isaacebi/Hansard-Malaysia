DR.15.11.2021 115

Puan Teo Nie Ching [Kulai]: Terima kasih Yang Berhormat Menteri. Saya hanya
hendak tanya untuk pengambilan guru itu, saya hendak ucap tahniahlah kepada KPM,
kepada Yang Berhormat Menteri kerana ada usaha ini. Pengambilan sebanyak 18,000
saya rasa itu adalah satu inisiatif yang bagus.

01910

Akan tetapi saya hendak tanya, setakat ini berapa jumlah permohonan yang telah
diterima kerana kami tahu bahawa biasanya apabila KPM ada buat apa-apa tawaran,
sebenarnya yang layak sebenarnya jumlah itu sangat-sangat kurang. Jadi saya hendak
tanya, berapa permohonan telah diterima dan berapa daripada permohonan itu, berapa
yang layak sebelum mereka ditemuduga oleh SPP?

Selain daripada itu, saya juga ada isu lagi yang minta perhatian daripada Yang
Berhormat Menteri iaitu tentang keputusan selepas fasa 1 yang telah ditemuduga oleh
SPP kerana mereka masih tunggu keputusan yang diumumkan walaupun telah janji
bahawa sepatutnya keputusan itu diumum lebih awal tetapi sampai sekarang untuk
kumpulan fasa 1 mereka masih tunggu sampai sekarang. Terima kasih Yang Berhormat
Menteri.

Datuk Dr. Mohd Radzi bin Md. Jidin: Terima kasih Yang Berhormat Kulai.
Berkaitan dengan jumlah permohonan ini, tidak ada yang bertanya tentang soalan ini,
saya akan bagi secara bertulis. Tentang tawaran tadi, untuk fasa 1 sebenarnya tawaran
keputusan temuduga fasa 1 telah diumumkan pada 1 November. Untuk mereka yang
berjaya bagi fasa 1 ini, keputusannya telah diumumkan pada 1 November. Jadi, berkaitan
dengan jumlah permohonan itu, izinkan saya memberikan jawapan secara bertulis.

Seterusnya Yang Berhormat Sabak Bernam membangkitkan sejauh mana
kejayaan pendidikan TVET mampu melahirkan modal insan dan tenaga kerja yang
memenuhi keperluan industri. Untuk makluman Ahli-ahli Yang Berhormat, KPM sentiasa
komited untuk terus memperkasakan pendidikan TVET yang ditawarkan di kolej
vokasional (KV), sekolah menengah teknik (SMT) dan juga program vokasional di sekolah
menengah harian.

Fokus TVET KPM adalah untuk melahirkan modal insan berteraskan kemahiran,
kepakaran, pengiktirafan dan pengalaman di industri. Langkah tersebut adalah untuk
meningkatkan kebolehpasaran serta mobiliti sebagai pekerja yang memenuhi keperluan
industri. KPM komited bagi memastikan program TVET KPM dilaksanakan dengan
memenuhi pembangunan latihan yang komprehensif, pensijilan yang diiktiraf oleh
pelbagai pihak terutama pihak industri serta pengetahuan yang tinggi dalam bidang yang
berkaitan.

Selain daripada program TVET KPM, murid boleh mendapat latihan terus dalam
industri melalui program apprenticeship mode Sistem Latihan Dual Nasional (SLDN).
Program SLDN ini merupakan inisiatif untuk memperkasa pendidikan TVET bagi
membolehkan murid memperoleh kemahiran sebenar yang diperlukan di tempat kerja
semasa mereka masih bersekolah dengan kerjasama erat pihak industri.

Dalam usaha mencapai matlamat ini, KPM mempergiat dan mempelbagaikan
program SLDN bersama pihak industri. KPM telah melaksanakan program SLDN dengan
McDonalds serta program yang melibatkan kerjasama tiga penjuru iaitu Malaysian
Investment Development Authority (MIDA) KPM dan Federation of Malaysian
Manufacturers (FMM).

Pada tahun 2021, bilangan murid yang mengikuti program SLDN adalah seramai
511 orang. KPM mensasarkan enrolment murid SLDN ditingkatkan kepada seramai 2,000
orang pada tahun 2025. Melalui pelaksanaan program SLDN ini, murid yang tamat
pengajian dengan pensijilan Sijil Kemahiran Malaysia (SKM) tahap 3 akan terus
ditawarkan pekerjaan oleh industri atau bekerja pilihan sendiri.

Yang Berhormat Tanjung Malim membangkitkan tentang kebolehpasaran
graduan TVET. Untuk makluman Ahli-ahli Yang Berhormat program TVET KPM telah
berjaya melahirkan graduan dengan kebolehpasaran yang tinggi. Kebolehpasaran
graduan TVET KPM adalah sebanyak 97.02 peratus pada tahun 2018, 98.84 peratus pada
