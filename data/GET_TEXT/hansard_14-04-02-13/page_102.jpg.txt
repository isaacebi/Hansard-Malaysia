92 DR.15.11.2021

solusi yang terbaik dapat direalisasikan menangani isu jurang pencen ini dan perkara ini
akan dibentangkan kepada Majlis Angkatan Tentera dan seterusnya kepada agensi pusat
untuk pertimbangan selanjutnya khususnya Suruhanjaya Perkhidmatan Awam (SPA).

Di sebalik cabaran bagi dua perkara yang saya nyatakan tadi, usaha kita untuk
terus memperkasakan kebajikan veteran ATM tidak sekali-kali kita ke sampingan.
MINDEF memberikan priority dan tumpuan penuh terhadap usaha memperkasakan
pembelaan kebajikan bagi golongan veteran ATM sama ada berpencen ataupun tidak
berpencen melalui inisiatif-inisiatif khusus. Bagi tahun ini, MINDEF telah memperuntukkan
sejumlah RM35.7 juta bagi Skim Bantuan Kebajikan. Sehingga kini seramai 12,377 orang
veteran ATM, balu dan tanggungan telah menerima manfaat tersebut.

Antara bantuan-bantuan yang disediakan adalah seperti Skim Bantuan Sara
Hidup, Bantuan Persekolahan dan Kolej Vokasional Kebangsaan kepada anak-anak
veteran, bantuan kemasukan ke universiti awam, politeknik kepada anak-anak veteran,
bantuan perubatan, bantuan peralatan pesakit, bantuan bencana alam dan bantuan
pengurusan jenayah. Dalam kita hendak memikirkan penyelesaian kepada dua perkara
besar tadi, ini tidak bermakna bahawa kebajikan dan pembelaan kepada veteran
dihentikan.

Tuan Karupaiya a/l Mutusami [Padang Serai]: Yang Berhormat Menteri,
sedikit. Terima kasih Yang Berhormat Menteri, terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Ya, sila.

Tuan Karupaiya a/l Mutusami [Padang Serai]: Pertama sekali bagi anggota
yang berkhidmat 10 tahun, 15 tahun, 18 tahun. So, mereka ini adalah mereka yang
berhenti apabila tengah berkhidmat, tidak dipaksa untuk teruskan perkhidmatannya.
Kalau sekiranya mereka terpaksa tidak boleh berhenti teruskan, mereka tidak akan
berhenti. Apa yang menjadi masalah sekarang adalah, mereka sudah berumur 60 tahun
70 tahun. Orang yang berhenti 10 tahun, 15 tahun dan 18 tahun. Mereka mempunyai
masalah.

Oleh sebab masa mereka dalam tenaga muda, kita gunakan sepenuhnya.
Semasa Komunis kita masuk keluar, memang kerap kali. Itu yang mereka tidak tahan,
mereka terseksa, mereka tidak senang duduk dengan keluarga, ibu bapa yang meninggal
pun mereka tidak dapat pergi ziarahi sebab kita dalam hutan masuk, dua minggu, tiga
minggu satu bulan macam itu dalam hutan. So, pengorbanan mereka itu kita perlu hargai.

Pada masa ini mereka sudah uzur, mereka sudah tua. Apa yang kita minta
kepada kerajaan, bagilah Ehsan sedikit kepada mereka supaya boleh beli vitamin, sedikit
tambahan untuk nasi yang lauk sekarang ikan kering, at least boleh makan dengan ayam
dan sebaginya, ikan. ltu yang kita minta. Bukan banyak kita minta. Bagi orang yang
berhenti 10 tahun 15 tahun dan 18 tahun. Itu yang kita minta supaya jasa mereka kerajaan
tidak lupa. Oleh sebab hari ini kita duduk senang kita boleh keluar ke mana pun sebab
pengorbanan mereka.

01740

Hari itu kalau kita tidak korban, hari itu kita tidak betul-betul lawan dengan
komunis, masih lagi kita akan keluarkan duit begitu banyak untuk mempertahankan
kawasan kita. Akan tetapi, kita sudah selesaikan itu semua, jimatkan duit kerajaan. Akan
tetapi, hari ini kita minta sedekah balik pada kerajaan. Lihatlah pada kita, bagaimana
keadaan kita. Itu saja kita minta. Selain daripada itu Yang Berhormat Menteri, bagi pencen
— Itu adalah jurang yang begitu jauh sekali. Kita sekarang ada — sekiranya pangkat yang
sama, katakanlah dia Pegawai Waran |, pada masa ini dia dapat — orang yang berhenti
sebelum pencen lama, mereka dapat RM1,500. Dengan pangkat yang sama pada masa
ini, mereka menerima lebih kurang RM3,800 ke RM4,000 lebih. Jauh, jurang dia jauh.
Oleh sebab sekarang kita tidak ada komunis dan sebagainya tetapi pencen tinggi. Saya
tidak sakit hati dan sebagainya pada mereka.

Akan tetapi, orang yang betul-betul berkorban ini, kita lupakan, kita tinggalkan.
Mereka rasa mengapa saya berlawan bermati-matian, tinggal isteri, tinggal anak bini —
Saya masuk hutan lawan semua untuk apa? Untuk pertahankan negara kita yang tercinta
