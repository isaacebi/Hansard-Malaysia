102 DR.15.11.2021

Borneo untuk penyambungan Miri masuk ke negara Brunei. Juga, apakah status
berkenaan tentang penyambungan jalan Brunei ke Miri ini dan juga saya berharap Yang
Berhormat Menteri dapat menjawab berkenaan persoalan ini.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Sibuti.

Dato’ Sri Haji Fadillah bin Yusof: Terima kasih Yang Berhormat Sibuti. Memang
benar dalam pakej fasa pertama, kita hanya selesai di Pujut. Kemudian pakej kedua
sepatutnya sambungan ialah dari Pujut sehinggalah ke CIQ Kuala Baram dan seterusnya
masuk ke Lawas dan Limbang. Apabila pertukaran kerajaan dahulu, fasa kedua ini telah
dibatalkan. Oleh sebab itulah maka berlaku missing link dengan izin, daripada Pujut ke
CIQ Kuala Baram ini untuk masuk ke Brunei tiada peruntukan.

Kita telah memohon untuk dimasukkan dalam Rolling Plan 2022, tetapi
dimaklumkan bahawa ia tidak diluluskan oleh Agensi Pusat. Untuk itu, kita akan
kemukakan rayuan semoga dapat dipertimbangkan projek ini dapat diteruskan supaya
lengkaplah sekurang-kurangnya fasa pertama ini lengkap dengan standard yang telah kita
tetapkan iaitu dua lorong dua hala.

Kalau tidak, ia akan menjadi bottleneck dengan izin, dari Pujut ke ClIQ yang
merupakan perhubungan dengan negara Brunei Darussalam. Brunei Darussalam
jalannya semua sudah cantik dan sebagainya dan imej negara kita ialah dari ClIQ Kuala
Baram untuk menunjukkan bahawa kita juga mempunyai jalan yang setaraf dengan
negara Brunei. Insya-Allah Yang Berhormat Sibuti, kita akan membuat rayuan untuk hal
ini.

Manakala pelaksanaan projek fasa satu Lebuhraya Pan Borneo Sabah dengan
anggaran jarak keseluruhannya 706 kilometer dibahagikan kepada 35 pakej kerja di mana
kaedah asal pelaksanaan projek ini melalui rakan pelaksana projek ataupun project
delivery partner (PDP) pada tahun 2016. Walau bagaimanapun, kaedah pelaksanaan
telah berubah susulan penamatan PDP yang turut memberikan kesan kepada jadual
pelaksanaan.

Untuk makluman Ahli-ahli Yang Berhormat, sehingga kini, 12 pakej kerja telah
dibuat pelantikan kontraktor bagi tujuan kerja-kerja pembinaan dengan status kemajuan
pembinaan sehingga Oktober 2021 bagi pakej kerja yang telah dimulakan adalah 62
peratus.

Kerja-kerja pembinaan bagi tiga pakej kerja baharu yang melibatkan laluan
daripada Sandakan, Batu 32 sehingga Sungai telah bermula dan dijangka akan siap pada
Oktober 2024. Manakala satu pakej kerja baharu melibatkan laluan dari Serusop ke Pituru
pula telah diperuntukkan di dalam Rancangan Malaysia Ke-12 menjadikan keseluruhan
16 pakej kerja akan dilaksanakan buat masa kini dengan kos keseluruhan sebanyak RM10
bilion dan RM10, 849 juta.

Untuk makluman Ahli Yang Berhormat juga, kerajaan kini sedang mengkaji dan
meneliti cadangan-cadangan bagi menyegerakan pelaksanaan keseluruhan baki fasa
satu. Lebuhraya Pan Borneo Sabah sebanyak 19 pakej kerja termasuk
mempertimbangkan kaedah pelaksanaan secara private finance initiative (PFl) dengan
izin, dan pembiayaan melalui terbitan sukuk ataupun bon oleh Danalnfra. Namun,
sebarang kaedah pelaksanaan yang tertakluk kepada penelitian lanjut bersama Agensi
Pusat dan kemampuan kewangan semasa kerajaan.

Projek jalan Central Spine oleh Yang Berhormat Bentong. Untuk makluman Ahli
Yang Berhormat, perancangan asal Kementerian Kerja Raya bagi pembinaan jalan
Central Spine, pakej enam melibatkan empat seksyen dari Sertik ke Simpang Pelangai
sepanjang 47.5 kilometer.

Walau bagaimanapun, kelulusan yang diperoleh daripada Agensi Pusat untuk
dilaksanakan adalah seksyen 6A sahaja iaitu Sertik ke Persimpangan Lebuhraya Pantai
Timur sepanjang 8.05 kilometer di bawah Rolling Plan Pertama Rancangan Malaysia Ke-
12,
