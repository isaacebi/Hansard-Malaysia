DR.15.11.2021 41

Tadi disebutkan oleh Yang Berhormat Menteri, ada peruntukan diturunkan
kepada Sabah berjumlah RM5 bilion. Yang Berhormat Kinabatangan ada di sini. Akan
tetapi tidak semua RM5 bilion ini dibelanjakan keseluruhannya. Itu yang kita sebut, kita
desak Kerajaan Persekutuan mengubah sistem lapuk ini, serahkan peruntukan ini kepada
negeri Sabah supaya tidak ada isu lagi berkenaan jika peruntukan tidak habis
dibelanjakan. Perlu disalahkan kerajaan negeri kalau tidak habis dibelanjakan.

Persoalan ini Yang Berhormat Menteri sudah lama. Setiap RM5 bilion yang telah
diperuntukkan kepada Sabah, tidak pernah habis dipakai. Sudahlah kita sebut RM5 bilion
tidak cukup, tidak sesuai dengan sumber KDNK negeri Sabah yang kita sediakan kepada
Kerajaan Persekutuan. RM5 bilion yang diberikan setiap tahun pun tidak habis
dibelanjakan. Yang Berhormat Menteri, itu yang kita minta selaku Menteri yang berasal
dari Sabah, perjuangkan perkara ini. Sebutkan di dalam Kabinet, serahkan, kena buat satu
reformasi pentadbiran agar peruntukan sewajarnya diberikan sepenuhnya kepada Sabah
dan Sarawak. Terima kasih.

Datuk Seri Panglima Wilfred Madius Tangau [Tuaran]: Tambahan sedikit lagi
Yang Berhormat. Tambahan sedikit hal itu.

Tuan Yang di-Pertua: Masa hendak tamat sudah. Yang Berhormat Tuaran sudah
banyak kali dah.

Datuk Seri Panglima Wilfred Madius Tangau [Tuaran]: Sedikit sahaja.
[Pembesar suara dimatikan]

Tuan Yang di-Pertua: Cukuplah, cukup, cukup. Yang Berhormat, tolong. Kita
semua tahu sudah isu itu. Beri Yang Berhormat Menteri ringkaskan dan buat
penggulungan. Maaf. Yang Berhormat Menteri, mikrofon, mikrofon.

Datuk Seri Panglima Wilfred Madius Tangau [Tuaran]: Pendek sahaja.
Tambahan pada yang — minta maaf.

Datuk Seri Panglima Dr. Maximus Johnity Ongkili: Oh! Pendek sahaja.

Datuk Seri Panglima Wilfred Madius Tangau [Tuaran]: Sebab ini sangat
penting, Yang Berhormat bercerita tentang ini penjajahan Putrajaya. Okey, pendek sahaja
Tuan Yang di-Pertua.

Soal bajet untuk mahkamah Sabah dan Sarawak, ia tidak ada bajet, ia terpaksa
minta dari Putrajaya. Itu apa? Itu bukan penjajahan? Adakah Yang Berhormat telah
memperjuangkan supaya mahkamah Sabah dan Sarawak diberikan bajet tahunan?
Mereka tidak ada bajet tahunan dan kena minta dari Putrajaya. Itu contoh Yang
Berhormat. Tolong jawab. Terima kasih.

Tuan Yang di-Pertua: Yang Berhormat Menteri, tolong...

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Yang Berhormat Menteri, Yang Berhormat Menteri.

Datuk Seri Panglima Dr. Maximus Johnity Ongkili: Budget to the government...

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Tuan Yang di-Pertua.

Dr. Kelvin Yii Lee Wuen [Bandar Kuching]: Yang Berhormat Menteri...

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Yang Berhormat Menteri.

Datuk Seri Panglima Dr. Maximus Johnity Ongkili: Daripada segi bajet...
Dr. Kelvin Yii Lee Wuen [Bandar Kuching]: Boleh saya celah sedikit?

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Yang Berhormat Menteri, Yang Berhormat Menteri, Beaufort.

Datuk Seri Panglima Dr. Maximus Johnity Ongkili: Oh! Okey.
