DR.15.11.2021 31

Puan Nurul Izzah binti Anwar [Permatang Pauh]: Saya juga bangkitkan
sebenarnya. Terima kasih Tuan Yang di-Pertua.

Datuk Dr. Haji Abd. Latiff bin Ahmad: Ada, ada. Saya lupa hendak sebut Yang
Berhormat Permatang Pauh.

Puan Nurul Izzah binti Anwar [Permatang Pauh]: Ada jawapannya? Boleh saya
bertanya sekali?

Datuk Dr. Haji Abd. Latiff bin Ahmad: Boleh, boleh. Sila.

Puan Nurul Izzah binti Anwar [Permatang Pauh]: Terima kasih. Ada tiga
perkara yang saya bangkitkan berkaitan dengan Yayasan Keluarga Malaysia. Pertama
adalah hanya lebih kurang satu peratus daripada isi rumah yang mempunyai kanak-kanak,
tidak termasuklah yang telah mengalami kehilangan ibu dan ayah akibat COVID-19. Akan
tetapi hanya satu peratus daripada keseluruhan isi rumah yang mempunyai kanak-kanak
menerima bantuan oleh kerajaan menerusi pelbagai kementerian.

Kedua adalah penggunaan Paras Pendapatan Garis Kemiskinan. Bila guna
bawah daripada RM2,208, maksudnya ratusan ribu isi rumah memang ia terkeluarlah.
Jadi, saya hendak tanya...

Ketiga, sorry. Isu ketiga itu saya bangkitkan, tidak perlu ada Yayasan Keluarga
Malaysia kerana memang sudah ada banyak organisasi, badan-badan bukan kerajaan,
termasuklah yayasan yang bergerak di bawah ini. Bagaimana kerajaan boleh memastikan
mereka menerima geran padanan? Oleh kerana semasa COVID-19, mereka menjadi
tulang belakang kepada penurunan bantuan kebajikan.

Jadi, saya hendak tanya, memandangkan saya minta secara khusus supaya PGK
2019 diguna pakai bagi penurunan bantuan. Kalau tidak, ramai sangat yang akan tercicir,
ratusan ribu ini kerana B40 sudah jadi B60 kan, Yang Berhormat? Bila masa tercicir,
apakah ini akan diambil kira dalam target kita untuk memakmurkan bumiputera? Ini kerana
pada saya, memang jurang akan bertambah besar lagi kalau kita tidak guna pakai. Terima
kasih Yang Berhormat, terima kasih Tuan Yang di-Pertua.

Tuan Yang di-Pertua: Terima kasih.

Datuk Dr. Haji Abd. Latiff bin Ahmad: Saya ucap banyak-banyak terima kasih
Yang Berhormat Permatang Pauh. Sewaktu Yang Berhormat duduk di Lembah Pantai pun
perkara yang sama juga Yang Berhormat sentiasa ungkapkan. Yang Berhormat begitu
prihatin dan amat dekat dengan mereka yang deprived of love, dengan izin Tuan Yang di-
Pertua, kasih dan sayang ini amat penting. Kalau kita tidak ada kasih, sayang dan ihsan,
tidak mungkin kita berada sebagai Ahli-ahli Yang Berhormat.

Apa pun yang dicadangkan oleh Yang Berhormat itu akan kita ambil kira. Ada
cadangan bahawa kenapa perlu ada YKM ini? Kerajaan kuat berpendapat bahawa YKM
ini tidak akan mengganggu gugat atau menjejaskan mana-mana agensi atau NGO yang
memang sudah buat kerja dan rapat dengan mereka ini.

Yang Berhormat Permatang Pauh juga tanya JPM mengenai MySPC, bagaimana
data-data— sekarang data-data ini sedang kita bangunkan. Memang kita perasan antara
perkara-perkara yang kita bincang dalam Kabinet adalah bagaimana data yang berselerak
ini, yang dipunyai kadang-kadang oleh NGO dan ia tidak berkongsi dengan JKM
umpamanya atau ia tidak berkongsi dengan the third level of government. Third level of
government pun ada juga yayasan-yayasan yang menjaga dan adalah pemegang taruh
kepada dana-dana tersebut.

01200

Jadi, apabila dana-dana tersebut dan mereka yang terlibat dalam social protection
network ini yang MySPC ini dipengerusikan Yang Amat Berhormat Perdana Menteri, saya
yakin bila data ini sudah ada, Yang Berhormat boleh ada akses kepada data tersebut. la
dibangunkan secara internal oleh Jabatan Perdana Menteri di bawah ICU. Kalau ada apa-
apa hal, Yang Berhormat Permatang Pauh boleh berhubung direct dengan saya. Saya
boleh bantu.
