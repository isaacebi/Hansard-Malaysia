46 DR.15.11.2021

Jadi kalau Yang Berhormat Menteri menyebutkan tentang yang kaya kena
berkongsi dengan yang miskin, saya ingin jelaskan di sini bahawa kita hanya menuntut
hak kita sebagaimana yang tertulis dalam Perjanjian Malaysia tahun 1963. Kita tidak ingin
kacau hak-hak ataupun sumber dari negeri-negeri yang lain. Kita cuma minta hak kita
sebagaimana yang tertulis dalam perjanjian itu.

Akan tetapi persoalannya Yang Berhormat Menteri, sekarang ini sudah 58 tahun
Malaysia dibentuk, Sabah masih lagi walaupun sumbernya kaya, negerinya kaya, rakyat
yang termiskin ada di Sabah. Lapan buah daerah termasuk Kota Marudu merupakan
daerah yang termiskin.

Jadi inilah saya minta kalau boleh Yang Berhormat Menteri perbetulkan sedikit.
Oleh sebab itu kita minta agar satu transformasi daripada kerajaan agar empower
kerajaan negeri agar peruntukan yang sedia ada- saya tidak mahu sentuhlah tentang
sama ada RM5 bilion yang diberikan pada Sabah itu selaras ataupun sepatutnya. Akan
tetapi kita bermula dahulu dengan isu penurunan kuasa.

Jumlah RM5 bilion yang diberikan oleh Kerajaan Pusat setiap tahun tidak habis
dibelanjakan Yang Berhormat Menteri. Kalau boleh juga mungkin dalam sidang ini, saya
ingin bertanya, kalau boleh daripada RM5 bilion yang diperuntukkan sejak lima tahun ke
belakang, berapa peratus projek-projek itu ataupun duit itu dibelanjakan sepenuhnya?
Terima kasih.

Tuan Teh Kok Lim [Taiping]: Yang Berhormat Menteri, boleh saya minta jawab...
Tuan Ma’mun bin Sulaiman [Kalabakan]: Satu, Kalabakan.

Dato’ Sri Mustapa bin Mohamed: Terima kasih Yang Berhormat Sepanggar.
Sebelum saya lupa fasal masa ada tiga minit, kita sambung pukul 2.30 petang, insya-
Allah. Pertamanya berkaitan hak tadi diterangkan rakan saya Menteri Sabah dan
Sarawak. Kerajaan Pusat sudah pun memberi jaminan melalui Majlis Khas, telah
beberapa kali Mesyuarat diadakan dan ada kemajuan.

Kita harus akui bahawa Majlis Khas ini telah mencapai beberapa kemajuan. Tidak
sampai 100 peratus, tetapi banyak kemajuan juga. Jadi hal-hal yang disebut oleh Yang
Berhormat tadi boleh kita bangkitkan di sana secara telus, secara objektif tanpa emosi
dan ini kita- platform ini dan kita ada Jawatankuasa Pilihan Parlimen. Banyak ruang, di
Parlimen ada, majlis ada, Kabinet ada. Jadi...

Datuk Mohd Azis bin Jamman [Sepanggar]: Okey, Yang Berhormat Menteri
sebagai tambahan sedikit, kalau boleh kita minta dalam Parlimen ini agar direkodkan
ataupun diberikan maklumat ini dalam lima tahun ke belakang. Tidak payah terlampau
jauhlah 58 tahun ke belakang, lima tahun ke belakang.

Daripada setiap tahun perbelanjaan yang diberikan oleh Kerajaan Pusat kepada
negeri Sabah, berapa peratus pelaksanaan yang lengkap? Ini sebab kita tahu dalam
RMKe-11 Yang Berhormat Menteri, kita pun tahu telah diumumkan sewaktu
pembentangan baru-baru ini, 71 peratus daripada RMKe-11 projek-projek tidak dapat
dilaksanakan, terpaksa di-carry forward ke RMKe-12.

Jadi, oleh sebab itu saya ingin tanya di dalam Dewan yang mulia ini, dalam lima
tahun ke belakang, boleh tidak Yang Berhormat Menteri senaraikan kepada kita jumlah-
peratus projek-projek ataupun peruntukan itu yang 100 peratus dibelanjakan sepenuhnya.
Terima kasih.

Dato’ Sri Mustapa bin Mohamed: /nsya-Allah Tuan Yang di-Pertua. Antara
sebab-— kalau tentang projek saya maklum Menteri Kanan Kerja Raya dan semua
Menteri...

Dato’ Hajah Azizah binti Mohd Dun [Beaufort]: Yang Berhormat Menteri...

Dato’ Sri Mustapa bin Mohamed: Berkongsi dengan kita, sebab-sebabnya
antaranya ialah masalah tanah, masalah kontraktor. Menteri Kanan Kerja Raya dua hari
lepas menyatakan bahawa ada 15 ‘projek sakit’ di Sabah...
