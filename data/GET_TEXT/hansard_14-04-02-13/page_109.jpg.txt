DR.15.11.2021 99

Bagi Jalan Tun Ahmad Zaidi Adruce ialah adalah jalan negeri di bawah seliaan
JKR Sarawak dan pihak berkuasa tempatan. Manakala Jalan Pulau Dudong pula adalah
jalan raya negeri di bawah seliaan JKR Sarawak.

Yang Berhormat Setiu, berkaitan melibatkan menaik aras jalan di Jalan Bonggol
Setar ke Jalan Pelong, Jalan Kampung Bukit ke Sungai Las dan Jalan Chalok Kedai ke
Kampung Gong Terap. Hasil semakan, kementerian ini mendapati lokasi yang
dimaklumkan adalah jalan negeri iaitu Jalan Pengkalan Merbau, Pelong, Jalan Bukit Alur
Lit ataupun laluan T136 dan Jalan Chalok, Gong Terap, Bukit Putera iaitu laluan T168.

Yang Berhormat Padang Serai melibatkan jalan yang rosak di lokasi jalan negeri
di dalam laluan K812 untuk Jalan Paya Besar, Taman Kuchai dan Jalan Aliran atau Air
Merah, Paya Besar ke Butterworth-Kulim Expressway (BKE). Jadi, ini pun jalan negeri.

Yang Berhormat Mas Gading melibatkan jalan menuju ke Bandar Bau didapati
jalan-jalan rosak yang dibangkit oleh Yang Berhormat Mas Gading adalah juga di jalan
negeri. Yang Berhormat Kuala Krai telah menyenaraikan sebanyak 10 projek-projek naik
taraf jambatan dan jalan. Walau bagaimanapun setelah disemak, projek-projek tersebut
merupakan jalan menghubungkan kampung ke kampung lain. Ini bukanlah di bawah skop
kerja KKR.

Yang Berhormat Papar, melibatkan jambatan kedua Papar termasuk di dalam
skop cadangan projek menaik taraf Jalan Lok Kawi, Pengalat Papar Sabah. Skop projek
menaik taraf jalan berkenaan turut melibatkan naik taraf jalan negeri dan Yang Berhormat
Tanjong Manis melibatkan jalan utama di Tanjong Manis, Sibu adalah jalan negeri di
bawah kod Q1211.

Ahli-ahli Yang Berhormat juga ada membangkitkan tentang isu penyelenggaraan
jalan. Sepertimana keadaannya dengan proses permohonan projek tadi, aspek
penyelenggaraan juga termaktub bidang kuasa mengikut status jalan tersebut.

Seperti Yang Berhormat sedia maklum, skop kerja penyelenggaraan jalan
persekutuan terbahagi kepada tiga iaitu pertama, penyelenggaraan rutin yang
merangkumi penyelenggaraan pavement, penyelenggaraan bahu jalan, potong rumput,
perabot jalan, mencuci jambatan dan pembetung, mencuci longkang dan pemeriksaan
rutin yang dilaksanakan setiap bulan berdasarkan bilangan pusingan kerja yang telah
ditetapkan dalam kontrak perjanjian

Kedua, penyelenggaraan berkala iaitu penyelenggaraan berkala pavement yang
meliputi kerja-kerja turapan jalan seperti menurap semula permukaan jalan dan
penyelenggaraan berkala bukan pavement, yang meliputi kerja-kerja selain dari turapan
jalan seperti mengecat garisan jalan, membaik pulih pembetung, mengganti papan tanda
dan lain-lain.

Ketiga, kecemasan termasuk notice of defects (NOD) ini melibatkan
membersihkan pokok tumbang, kawalan trafik semasa kerosakan atau runtuhan jalan,
membersihkan tanah runtuh dan juga papan tanda amaran semasa banjir.

Untuk makluman Ahli Yang Berhormat juga, bagi membaik pulih jalan-jalan dalam
status kritikal, Kementerian Kerja Raya menyediakan program penyelenggaraan turapan
berdasarkan notis kerosakan ataupun dengan izin notice of defects (NOD) yang
disediakan oleh syarikat konsesi penyelenggaraan jalan persekutuan. Melalui NOD ini,
Kementerian Kerja Raya akan menyenaraikan program penyelenggaraan turapan ini
mengikut keutamaan tahap kritikal dan keperluan mendesak untuk dikemukakan kepada
Kementerian Kewangan bagi kelulusan peruntukan.

Sehubungan dengan itu, peruntukan kerja-kerja penyelenggaraan bagi tahun
2022 seluruh Malaysia berjumlah RM1.5 bilion dapat dilaksanakan seperti yang telah
dirancang. Bagi isu penyelenggaraan yang dibangkitkan oleh Yang Berhormat Bukit
Gantang dan Yang Berhormat Tangga Batu, setiap permohonan akan diperhalusi oleh
JKR negeri sebelum diangkat ke kementerian sebelum diputuskan untuk pelaksanaan.

Yang Berhormat Sri Gading membangkitkan berkenaan pelebaran PLUS dari Air
Keroh-Senai. Kementerian ini telah menerima permohonan bagi cadangan lorong ketiga
