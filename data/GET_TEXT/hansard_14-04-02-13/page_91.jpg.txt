DR.15.11.2021 81

Tuan Noor Amin bin Ahmad [Kangar]: Terima kasih Tuan Yang di-Pertua dan
juga Yang Berhormat Menteri. Saya mendengar jawapan yang agak panjang tentang
CPTPP dan saya dalam perbahasan yang lalu ada menyentuh sedikit tentang RCEP. Jadi
kalau boleh saya nak dengar sedikit komen Yang Berhormat Menteri tentang itu.

Cuma pandangan saya tentang hubungan perdagangan luar ini, kalau kita tengok
dalam formula KDNK kita, sebahagian daripada formula termasuk eksport tolak import.
Jadi saya melihat semula kepada indeks kita dalam index of ease doing business, skor
kita agak teruklah kalau dalam hal untuk memulakan perniagaan.

01640

Adakah ini berpunca daripada kita terlalu terdorong untuk memastikan eksport
kita sentiasa melebihi import? Jadi, sebab saya rasa dalam pemikiran baharu ekonomi,
kita tidak seharusnya terikat dengan perkara itu kerana dengan tujuan_ kita
menandatangani perjanjian-perjanjian antarabangsa berkaitan dengan perdagangan ini
kita hendak lebih banyak pelaburan masuk. Jadi, kalau adapun berlaku defisit daripada
segi orang kata, eksport tolak import ini, bagi saya ini hanyalah bersifat sementara. Jadi,
kita berharap import yang masuk ke negara kita adalah import-import yang berkualiti
supaya masyarakat kita menjadi masyarakat orang kata inventor lah, selain daripada
pengguna.

Dato’ Seri Mohamed Azmin bin Ali: Terima kasih Yang Berhormat Kangar. Saya
bersetuju dengan pandangan Yang Berhormat. Oleh sebab itu, di awal penggulungan tadi,
saya menekankan soal National Investment Aspirations (NIA) yang memberikan
penekanan seperti cadangan Yang Berhormat supaya kita menarik pelaburan-pelaburan
yang berkualiti tinggi, yang berteknologi tinggi supaya Malaysia kekal untuk mencapai
tahap competitiveness dan juga ease of doing business yang dibangkitkan, yang
sebenarnya ada dalam jawapan saya di akhir penggulungan nanti.

Tuan Yang di-Pertua, MITI sedia maklum bahawa Perjanjian CPTPP ini adalah
komprehensif dan menyentuh bidang-bidang seperti:

i) Perolehan Kerajaan;

ii) State-Owned Enterprise (SOE);

iii) Investor-State Dispute Settlement (ISDS); dan
iv) Hak Harta Intelek dan juga Piawaian Buruh.

Pada masa yang sama, Perjanjian CPTPP juga mempunyai peruntukan-
peruntukan khas yang memberikan fleksibiliti dan melindungi ruang dasar ataupun policy
space kerajaan. Saya ingin menegaskan bahawa obligasi negara di dalam CPTPP perlu
dibaca secara bersama pengecualian dan fleksibiliti yang telah berjaya dirundingkan dan
diamati oleh Malaysia.

Untuk makluman Ahli-ahli Yang Berhormat, kerajaan mempunyai policy space
dan hak yang jelas bagi menetapkan tindakan pengawalseliaan yang tidak bersifat
diskriminasi (non-discriminatory regulatory action) dalam memelihara kebajikan awam
seperti isu kesihatan, alam sekitar dan keselamatan. Mekanisme ISDS yang terkandung
di dalam CPTPP turut memberikan fleksibiliti kepada kerajaan untuk melaksanakan
langkah-langkah yang berkepentingan awam.

Tuan Yang di-Pertua, saya ingin menegaskan dalam Dewan yang mulia ini
bahawa Perjanjian CPTPP tidak akan menjejaskan hak keistimewaan bumiputera. Dasar
dan hak keistimewaan Bumiputera merupakan salah satu tunjang Perlembagaan
Persekutuan dan kerajaan tidak akan berkompromi dalam mempertahankan dasar
tersebut di dalam mana-mana perjanjian antarabangsa. Peruntukan ini, alhamdulillah,
terkandung dalam Annex II! Non-Conforming Measures di bawah Perjanjian CPTPP.
Maknanya, dalam menggubal perjanjian ini, pegawai-pegawai kementerian dan kerajaan
telah berjaya untuk mengadakan carve-out policy bagi menjamin kepentingan Bumiputera.

Izinkan saya membaca salah satu provision dalam perjanjian ini, Tuan Yang di-
Pertua. “Malaysia reserves the right to adopt or maintain any measure that provides
