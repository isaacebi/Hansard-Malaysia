96 DR.15.11.2021

Pada era COVID-19 ini yang mana untuk kita mendapatkan supply peralatan
ketenteraan dari negara yang jauh bukan mudah. Justeru, Indonesia sebagai rakan negara
jiran, mampu mengurangkan kebergantungan terhadap produk industri pertahanan luar
rantau.

Saya percaya, industri pertahanan negara kita juga setaraf dengan negara-negara
serantau yang lain. MINDEF juga berpandangan industri pertahanan negara kita mesti
dipacu dengan kepimpinan yang baik. Lebih penting, setiap keperluan yang kita hendak
untuk industri pertahanan negara ini dibangunkan mestilah mengambil kira pandangan
ketiga-tiga cabang perkhidmatan ATM dengan izin, the end users, sama ada Tentera
Darat, Tentera Laut dan Tentera Udara.

Insya-Allah Yang Berhormat, sekiranya dapat dilaksanakan ia bukan sahaja dapat
membantu usaha memperkukuhkan sistem pertahanan negara malah ia juga berpotensi
menjana pendapatan negara serta membantu mewujudkan peluang pekerjaan berkualiti
kepada pasaran tenaga kerja tempatan. Berdasarkan data Jabatan Statistik Malaysia,
setiap RM1 bilion yang dilaburkan kepada sektor ini, ia berupaya menjana sehingga
15,000 peluang pekerjaan baharu.

Justeru, berhubung cadangan Yang Berhormat Jempol untuk membangunkan
Malaysia Defence City di Lipis, ia adalah satu cadangan yang baik. Namun sebarang
keputusan berhubung lokasi ini kita tunggulah Yang Berhormat apabila Dasar Industri
Pertahanan Negara kita siap untuk dilancarkan.

Tuan Yang di-Pertua, dari ketiga-tiga isu yang saya bangkitkan tadi menjawab 14
soalan yang dibangkitkan oleh 14 orang wakil rakyat daripada 17 yang melibatkan
MINDEF. Tiga lagi, dua tidak ada, satu lagi agak spesifik. Saya minta izin perkara itu
dijawab secara bertulis.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri Kanan Pertahanan.

Tuan Syed Ibrahim bin Syed Noh [Ledang]: Yang Berhormat Menteri, boleh?
Tuan Yang di-Pertua, sedikit.

Tuan Karupaiya a/l Mutusami [Padang Serai]: Sedikit lagi. Ringkas.
Tuan Syed Ibrahim bin Syed Noh [Ledang]: Dua sahaja, ringkas.
Timbalan Yang di-Pertua [Dato’ Mohd Rashid Hasnon]: Sila.

Tuan Syed Ibrahim bin Syed Noh [Ledang]: Oleh sebab tadi- minta maaf.
Terima kasih Tuan Yang di-Pertua. Terima kasih Yang Berhormat Menteri. Saya hendak
membangkitkan tadi berkenaan dengan kebajikan yang disentuh tadi oleh Yang Berhormat
Menteri berkenaan kebajikan veteran iaitu memang juga menjadi perhatian. Saya suka
dengar tadi bahawa kita mengambil berat berkenaan dengan veteran.

Akan tetapi satu lagi kebajikan ialah kebajikan anggota tentera sekarang dan
keluarga mereka. Saya sudah baca daripada segi banyak cadangan termasuk dalam
Belanjawan 2022 pun yang disebut oleh Yang Berhormat Menteri memberikan fokus dan
tumpuan kepada kebajikan anggota tentera.

Jadi, saya hendak bertanya di sini, ambil kesempatan sedikit kerana saya
memikirkan berkenaan dengan anggota tentera yang duduk di luar dari kem yang
jumlahnya saya rasa macam di Melaka sekarang ini di Sungai Udang, ramai juga mereka
ini yang duduk di luar, yang berulang alik ke kem. Saya lihat kalau kita pergi sekarang
kempen di Melaka itu kita nampak mereka menaiki motor, mereka menaiki macam-macam
kenderaan. Apakah perlindungan ataupun faedah tambahan yang boleh kita bantu
mereka? Ini supaya dimudahkan untuk melaksanakan tugas dan tanggungjawab di
samping untuk menjaga anggota keluarga mereka.

Saya tahu ada cadangan untuk rumah keluarga angkatan tentera disebutkan
sebanyak 2,000 unit menjelang hujung Oktober. Kita sudah lepas November, berapakah
jumlah rumah keluarga tersebut? Kemudian daripada segi jumlah keseluruhan ialah
10,200 untuk RMKe-12. Jadi bilakah agaknya kita boleh nampak jadual-jadual
pelaksanaan rumah keluarga angkatan tentera ini? Di samping kita juga hendak tahu
