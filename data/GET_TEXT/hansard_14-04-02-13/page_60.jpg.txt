50 DR.15.11.2021

Saya hendak terangkan beberapa perkara. Ini agensi yang penting bagi kerajaan.
Oleh itu sebabnya dalam membentangkan Rancangan Malaysia Ke-12, Perdana Menteri
antara lain menekankan bahawa adalah menjadi hasrat kerajaan untuk menghapuskan
miskin tegar menjelang tahun 2025. Apabila kita bercakap tentang miskin, ia merentasi
bukan saja bumiputera, kebanyakan miskin bumiputera kerana majoriti rakyat kita
bumiputera.

Akan tetapi kerajaan tahu bahawa ada orang Cina yang miskin, India yang miskin
dan bangsa lain juga. Maka dalam kita menangani isu kemiskinan, kita tidak kira bangsa
ya dan kita juga tidak tertumpu luar bandar. Sebenarnya miskin bandar ini ialah 45 peratus
lebih ramai miskin di bandar daripada miskin di luar bandar.

Jadi saya hendak tekankan bahawa agenda untuk menangani kemiskinan, saya
hendak bagi jaminan kepada semua Ahli Yang Berhormat, kita tidak mengenal kulit,
bangsa ataupun agama. Kerajaan bertekad untuk membasmi miskin tegar. Miskin tegar
ini ialah kalau dalam konteks sekarang pendapatan isi rumah RM1,169 satu keluarga
sebulan. Ini adalah mencukupi untuk makan saja.

Jadi, kalau pendapatannya kurang RM1,169, makna keluarga tersebut tidak
cukup makan. Maka kerajaan berhasrat untuk menghapuskan kumpulan ini. Untuk itu kita
sedang memurnikan data eKasih. Pada masa ini eKasih di bawah ICU. Ada 505,000
miskin. Daripada jumlah tersebut 262,000 adalah miskin tegar.

Bermaknanya kita hendak hapuskan miskin tegar. Angkanya 262,000. Jadi
angka-angka ini sering kali dipertikaikan oleh Yang Berhormat dan ICU faham perkara ini
dan akan di putih, akan diadakan usaha untuk memutihkan angka eKasih supaya ia
diambil, ia diubahsuai dari semasa ke semasa mengikut keadaan semasa. lItu berkaitan
dengan data yang dipohon oleh Yang Berhormat.

Satu lagi ialah PDPS, Pusat Data Perlindungan Sosial. Ini merupakan satu pusat
data yang berpusat. Dibangunkan oleh Jabatan Perangkaan Malaysia, dasarnya di bawah
ICU. Keduanya, ini bergabung dan dalam masa terdekat, bulan ini ataupun bulan depan
akan lancarkan kepada Perdana Menteri di mana semua bantuan yang diterima oleh
kumpulan miskin akan terdapat dalam pangkalan data ini.

Pangkalan data ini akan menjadi rujukan yang penting dalam menyampaikan
sumber bantuan. Bantuan kebajikan masyarakat, biasiswa diterima, Bantuan Prihatin
Nasional, semua sekali, OKU akan dimasukkan. Termasuklah bantuan insya-Allah satu
hari nanti oleh kerajaan negeri juga dan NGO.

Jadi, apabila adanya data berpusat ini, ini juga mungkin yang dimaksudkan oleh
Yang Berhormat Tuan Yang di-Pertua semasa bertanya soalan pagi tadi. Jadi,
memanglah kita sedar bahawa data ini penting. Jadi untuk menangani kemiskinan tegar
yang pertama ialah dilaksanakan tanpa mengira kaum. Kedua kita akan gunakan data
berpusat. Satu, eKasih yang akan dimurnikan dengan kerjasama Ahli Parlimen juga.
Kedua ialah PDPS, Pusat Data Perlindungan Sosial.

Satu lagi saya hendak maklumkan Ahi Yang Berhormat, oleh sebab agenda ini
besar maka kerajaan sudah buat keputusan bahawa kita sebagai projek rintis akan
memilih dua kawasan sebuah negeri. Bagi negeri Sabah dan Sarawak akan ditambah
bilangan kawasan tersebut. Kita akan menggunakan kaedah baru untuk atasi miskin tegar.
Kaedah baru ini akan mengumpulkan kesemua jabatan kerajaan, universiti, NGO, Majlis
Agama Islam, individu. Sekarang ini tidak berapa bersepadu. Jadi kita akan pilih.

Semalam saya daripada Johor dan kita melawat satu, dua. Kerajaan negeri
bersama ICU akan memilih dua kawasan setiap negeri. Bagi Sabah dan Sarawak mungkin
empat, lima. Kawasan-kawasan ini kita akan beri tumpu dua tahun. Jadi program ini
berupa one-off. Kita akan bagi tumpuan kepada program-program akan menjana
pendapatan. Bersama dengan Ahli Parlimen Sik saya melawat Sik seminggu lepas. Kita
pergi ke kampung.

Dato’ Sri Haji Tajuddin bin Abdul Rahman [Pasir Salak]: [Bangun]

Dato’ Sri Mustapa bin Mohamed: Kita melihat bagaimana pihak NCIA sedang
melaksanakan program bernama Kasih Ibu Darul Aman di mana diberikan bantuan, pada
