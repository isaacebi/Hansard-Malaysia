52 DR.15.11.2021

So, a new policy, | hope, with the new Minister in charge of economic policy ini
dapat merancang perancangan yang lebih hebat yang memberi peluang kepada orang
kampung, miskin tegar dan lain-lainnya. Ini harapan kita. Terima kasih.

Datuk Rozman bin Isli [Labuan]: Yang Berhormat Menteri, Labuan.

Dato’ Sri Mustapa bin Mohamed: Terima kasih Tuan Yang di-Pertua, terima
kasih Yang Berhormat Pasir Salak.

Dato’ Sri Azalina Othman Said [Pengerang]: Hendak jawab Yang Berhormat
Labuan sekali kah?

Datuk Rozman bin Isli [Labuan]: Labuan, Yang Berhormat Menteri, sedikit
sahaja.

Dato’ Sri Mustapa bin Mohamed: Nanti dahulu. Sekejap lagi saya bagi peluang.

Dato’ Sri Azalina Othman Said [Pengerang]: Sekejap, sekejap. Apa dia Yang
Berhormat Menteri?

Dato’ Sri Mustapa bin Mohamed: Takut panjang soalan, saya takut terlupa,
Tuan Yang di-Pertua. Saya jawab satu dahulu.

Dato’ Sri Azalina Othman Said [Pengerang]: Yang Berhormat hendak jawab
dahulu Yang Berhormat Pasir Salak?

Dato’ Sri Mustapa bin Mohamed: Yang Berhormat Pasir Salak.

Dato’ Sri Azalina Othman Said [Pengerang]: Tunggu sekejap, Yang Berhormat
Labuan.

Dato’ Sri Mustapa bin Mohamed: Terima kasih atas keprihatinan Yang
Berhormat Pasir Salak atas isu kemiskinan. Kita Ahli Parlimen prihatin tentang perkara ini.
Yang Berhormat Pasir Salak melawat Indonesia tiga hari, empat hari lalu. Indonesia
mengisytiharkan bahawa tahun 2024 mereka hendak hapuskan miskin tegar ini. Negara
China, Presiden Xi Jinping bulan Februari tahun ini mengisytiharkan di China sudah tidak
ada miskin tegar. Satu negara 1.4 bilion manusia tidak ada miskin tegar. Maka, tidak ada
sebab mengapa Malaysia sebuah negara yang sedang membangun ini tidak dapat
menghapuskan miskin tegar pada tahun 2025. Itulah motivasi kita.

Saya bagi dua contohlah. Pertama di Kampung Sungai Melayu, Johor Bahru. Di
negeri Johor, negeri Tuan Yang di-Pertua. Mereka terlibat dengan pengambilan balik
tanah. Mereka nelayan tetapi pihak Iskandar melalui penglibatan ketua kampung,
pengerusi JKPP— Tok Pandak nama dia, saya jumpa dia semalam. Di sana berlaku
peningkatan 50 peratus mereka nelayan miskin apabila diperkenalkan ecotourism itu,
mereka tubuhkan koperasi.

Satu orang, bayarannya RM30 untuk naik perahu untuk memancing dan ada
restoran asam pedas di situ yang juga diusahakan oleh koperasi. Jadi, dua sumber
pendapatan. Satu, RM35 seorang passenger yang pergi untuk memancing, dan kedua,
ada koperasi. Ini satu model yang saya anggap berjaya dan kita akan teruskan perkara
tersebut.

Di Sik, Kasih Ibu Darul Aman, RM250 diberi dalam bentuk makanan bulanan.
Bukan cash. Diberi kad dan ditunaikan di kedai tertentu dan dilatih— Siti Mariam namanya.
Saya melawat dua minggu lepas. Dia diajar juga menjahit dan sekarang ini jahitan beliau
ini dijual ke seluruh negara melalui online.

Jadi, selain daripada vendor yang disebutkan oleh Yang Berhormat Pasir Salak
itu, kita jangan perlekehkan pendekatan-pendekatan tradisional, ecotourism di Sungai
Melayu, Johor baru-baru ini yang berpotensi besar pendapatan mereka naik selepas
COVID-19. Sekarang ini PKP sudah Fasa 4 di Johor ini, domestic tourism melonjak
dengan begitu ketara. Ini satu kaedah. Maknanya kita kena— pertanian, umpamanya.
Sesetengah tempat pertanian. Kita bincang mengenai Sik umpamanya, bukan sahaja
pertanian, pelancongan pun ada. Tasik juga ada di Sik. Jadi, kita ikut keadaan.
