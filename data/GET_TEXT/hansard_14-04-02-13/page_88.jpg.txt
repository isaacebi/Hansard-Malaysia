78 DR.15.11.2021

Apakah tindakan pembetulan yang telah atau akan diambil oleh pihak kerajaan? Begitu
juga, saya melihat pendapatan dan keuntungan Tabung Haji yang semakin mengucup
setiap tahun sejak Pakatan Harapan memerintah. Tahun lepas, walaupun tanpa bebanan
subsidi OPEX, Tabung Haji masih tidak mampu memberikan pulangan yang kompetitif.

Saya amat bimbang sekiranya pulangan dividen terlalu rendah seperti dua ke tiga
tahun kebelakangan ini maka Tabung Haji tidak lagi menjadi pilihan utama umat Islam dan
akhirnya ia akan boleh merencatkan peranan Tabung Haji sebagai satu wadah ekonomi
buat umat Islam. Terima kasih Yang Berhormat Menteri, terima kasih Tuan Yang di-
Pertua.

Tuan Haji Idris bin Haji Anmad: Okey terima kasih kepada Tuan Yang di-Pertua,
terima kasih kepada Yang Berhormat Baling. Oleh sebab itulah dalam Mesyuarat Jemaah
Kabinet pada 14 Julai 2021 bersetuju untuk menubuhkan RCI. Sebenarnya RCI telah pun
diputuskan pada Mesyuarat Jemaah Kabinet hari Jumaat yang lalu. Kita tertangguh oleh
sebab sebelumnya ada yang kita lantik, dia tidak bersetuju. Sekarang ini, sudah pun ada
persetujuan dan insya-Allah kita akan kemukakan kepada pihak Kebawah Duli Yang Maha
Mulia Seri Paduka Baginda Yang di-Pertuan Agong dan selepas itu akan diisytiharkan
Jawatankuasa Suruhanjaya RCI ini.

Kita sedar bahawasanya apabila aset Tabung Haji ini dibuat melalui special
purpose vehicle (SPV) ini yang sudah tentu ia keluar daripada Akta Tabung Haji ini yang
memberikan jaminan kepada pendeposit. Apabila sudah diuruskan melalui syarikat maka
sudah tentu kalaulah nauzubillahiminzalik jadi sesuatu perkara yang tidak diinginkan maka
ia akan memberikan kesan kepada pendeposit. Maka, sebab itulah kita harapkan supaya
RCI dapat dilunaskan. Mungkin kita beri masa dalam tiga bulan ataupun habis lama enam
bulan selepas itu akan berlakunya satu buah pelan pemulihan semula terhadap Tabung
Haji. Terima kasih, Tuan Yang di-Pertua.

Tuan Yang di-Pertua: Terima kasih Yang Berhormat... [Disampuk]

Datuk Seri Panglima Abdul Azeez bin Abdul Rahim [Baling]: Terima kasih
Yang Berhormat Menteri. Segerakan RCI itu. Terima kasih.

Tuan Yang di-Pertua: Terima kasih Yang Berhormat Menteri. Sekarang yang
ingin menjemput Menteri di Kementerian Perdagangan Antarabangsa dan Industri. 40
minit, Yang Berhormat. Silakan.

4.25 ptg.

Menteri Kanan Perdagangan Antarabangsa dan Industri [Dato’ Seri
Mohamed Azmin bin Ali]: Tuan Yang di-Pertua. Assalamualaikum warahmatullahi
wabarakatuh dan salam sejahtera.

Saya menyambut baik pandangan dan input dari Ahli-ahli Yang Berhormat
semasa perbahasan RUU Belanjawan 2022 peringkat dasar yang terkait dengan
perdagangan antarabangsa, pembangunan industri dan pelaburan. Kementerian
menghargai setiap pandangan dan cadangan yang konstruktif dalam memastikan
ekonomi Malaysia terus berdaya saing pasca COVID-19 demi kesejahteraan Keluarga
Malaysia.

Tuan Yang di-Pertua, Yang Berhormat Pagoh mencadangkan agar Misi Galakan
Perdagangan dan Pelaburan (MGPP) memberi fokus untuk menarik lebih banyak
pelaburan baharu berteknologi tinggi dan berteknologi hijau. Bagi memastikan pemulihan
ekonomi negara berada pada landasan yang kukuh, kementerian akan meningkatkan
daya tarikan Malaysia sebagai destinasi pelaburan berkualiti tinggi di samping langkah-
langkah pembangunan ekosistem yang mesra pelabur, seiring dengan objektif National
Investment Aspiration (NIA).

NIA memberi penekanan terhadap elemen Environmental, Social and
Governance (ESG) yang semakin mendapat keutamaan pada peringkat antarabangsa.
Dasar ini penting bagi menjamin kelestarian pertumbuhan ekonomi negara, kerana isu ini
memberikan kesan terhadap eksport dan pelaburan langsung asing. MGPP sentiasa
