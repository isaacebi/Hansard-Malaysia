48 DR.15.11.2021

akan cakap ringkas sahaja. Bagi yang ada lebih sedikit, saya hendak sambung intervensi
daripada sahabat kita dari Sepanggar.

Jadi untuk Yang Berhormat, bagi Rancangan Malaysia Ke-11, peruntukan untuk
Sabah ialah RM23 bilion yang dibelanjakan 75 peratus. Ini antara lain oleh kerana COVID-
19 yang menyebabkan banyak projek tergendala tahun lepas, kita sedia maklum ada
lockdown dan sebagainya ada juga masalah kontraktor, masalah tanah. Apa pun kerajaan
memandang serius tentang prestasi pelaksanaan projek-projek dan Yang Amat
Berhormat Perdana Menteri sendiri akan mengadakan mesyuarat awal bulan depan bulan
Disember untuk pantau RMKe-12 dan juga untuk memantau pelaksanaan projek-projek
pembangunan diurusetiakan oleh Unit Perancang Ekonomi.

Saya sendiri bersama Tan Sri Ketua Setiausaha Negara dari masa ke semasa
dan juga Pengerusi Pemantauan Projek-projek Pembangunan. Esok jam 12.30 saya dan
KSN akan mempengerusikan mesyuarat dengan kesemua KSU untuk meneliti prestasi
setiap kementerian dalam melaksanakan projek pembangunan dan hal-hal dibangkitkan
oleh Yang Berhormat Sepanggar, Yang Berhormat Kota Belud dan rakan-rakan daripada
Sarawak dan lain-lain kita akan ambil perhatian. Itu bagi menjawab daripada Yang
Berhormat Sepanggar.

Satu lagi saya hendak terangkan kepada Yang Berhormat ialah berkaitan dengan
konsep pembangunan asas. Pembangunan ini akhir-akhir ini kita ada tiga empat kategori,
yang pertama ialah pembangunan asas, yang asas ini bermakna bahawa projek-projek
yang konvensional seperti jalan raya, seperti untuk luar bandar, untuk sekolah, untuk
hospital dan lain-lain. Manakala peruntukan-peruntukan yang dianggap sebagai bukan
asas adalah peruntukan yang berkaitan dengan reklasifikasi. Dahulunya merupakan
projek-projek di bawah mengurus tetapi COVID-19 ini dipindahkan kepada pembangunan.

Ini ada kaitan dengan projek-projek penyelenggaraan jalan raya, projek-projek
pemulihan yang dilaksanakan oleh kerajaan untuk mengatasi masalah beberapa buah
syarikat. Jadi yang sebenarnya peruntukan asas ataupun pembangunan asas tahun
hadapan adalah 40.5 peratus berbanding dengan jumlah pembangunan 75.6 peratus.

Jadi 75.6 peratus dibelah peruntukan pembangunan tetapi peruntukan untuk asas
cuma 40.5 peratus. Oleh itu apabila kita melihat kepada agihan mengikut negeri yang kita
gunakan seperti yang diterangkan oleh Yang Amat Berhormat Perdana Menteri dalam
ucapan RMKe-12 ialah peratusan kepada pembangunan asas. Jadi dengan itu maka bagi
Sabah ialah RM5.1 bilion, 71.8 peratus daripada peruntukan pembangunan asas bagi
Sarawak RM4.4 bilion ialah 15.4 peratus berbanding dengan jumlah peruntukan. Itu cara
kita dan diterangkan dalam ucapan Yang Amat Berhormat Perdana Menteri dibezakan
pembangunan asas dengan bentuk pembangunan yang lain. Itu sebagai pencerahan
kepada semua Ahli Yang Berhormat.

Yang Berhormat Pontian dan beberapa Ahli Yang Berhormat yang lain telah
memohon agar kerajaan dapat membekalkan senarai projek-projek pembangunan dalam
kawasan Parlimen masing-masing. Ini merupakan permintaan daripada semua Ahli
Parlimen termasuklah apabila kita mengadakan libat urus pada 27 September di mana
ramai Ahli Parlimen mahu senarai projek-projek ini.

Ini akan mengambil masa sedikit kerana seperti saya maklumkan juga pagi ini,
fokus kita ialah peruntukan mengikut kementerian. Kementerian Pendidikan, Kementerian
Pembangunan Luar Bandar, tidak ikut Parlimen. Ikut negeri kita ada Parlimen ini
memerlukan masa sedikit dan kita akan maklumkan Ahli Yang Berhormat apabila senarai
ini dapat kita bekalkan kepada Ahli Yang Berhormat. Saya cukup faham kenapa Ahli Yang
Berhormat mahu senarai ini untuk membolehkan kita pantau dan juga untuk
memaklumkan pengundi kita bahawa atas usaha kerajaan, maka projek-projek yang
diluluskan untuk tahun hadapan.

Seterusnya, banyak hal yang berkaitan dengan bumiputera dibangkitkan daripada
Yang Berhormat Tebrau, Yang Berhormat Pontian, Yang Berhormat Alor Gajah, Yang
Berhormat Bandar Kuching, Yang Berhormat Wangsa Maju dan Yang Berhormat Pasir
Salak. Kesemua yang berucap menyatakan dasar untuk membantu bumiputera itu bagus,
dasar yang baik yang perlu untuk memastikan negara kita aman tenteram untuk
