70 DR.15.11.2021

Dato’ Sri Dr. Haji Wan Junaidi bin Tuanku Jaafar: Untuk makluman Yang
Berhormat, peruntukan yang dimohon dan diluluskan adalah berdasarkan kepada
perancangan Ketua Pendaftar Mahkamah Persekutuan dengan tujuan Hakim Besar
Sabah dan Sarawak serta mengambil kira cadangan yang dikemukakan oleh Pendaftar
Mahkamah Tinggi Sabah dan Sarawak. Pendaftaran Mahkamah Rendah Sabah dan
Sarawak, input daripada Pengarah Mahkamah Negeri Sabah dan Sarawak, pengurusan
kewangan, perolehan serta pentadbiran yang melibatkan peruntukan bagi agensi di
bawah Jabatan Perdana Menteri hendaklah dilaksanakan berdasarkan kepada turun
kuasa dan had nilai tertentu oleh Ketua Setiausaha Negara kepada Ketua Jabatan.

Ini bermaksud Mahkamah Tinggi Sabah dan Sarawak mempunyai kuasa dalam
urusan kewangan dan perolehan. Namun, urusan kewangan atau perolehan yang
melebihi had nilai penurunan kuasa Hakim Besar Sarawak dan Sabah adalah [Tidak
jelas].... melulus peringkat Persekutuan.

Tuan Gobind Singh Deo [Puchong]: Tuan Yang di-Pertua, saya telah pun minta
tadi. Kalau ada jawapan kepada soalan yang saya kemukakan, soalan itu cukup penting.
Saya hendak tahu is there a cover-up dalam kes itu? Apa sudah jadi kepada kes itu? Kita
bincang panjang lebar berkenaan dengan kes itu dan nampaknya tidak ada jawapan.

Jadi, saya minta kalau ada Yang Berhormat Menteri boleh berikan jawapan
kepada saya dalam Dewan ini kerana kita rasa baik kalau dirakamkan untuk semua lihat
dan juga pada Hansard. ltu soalan dia. Mr. Minister is there a cover-up in the Hasanah
case? | think that is the question that needs to be answered in this House this afternoon.
Terima kasih.

Dato’ Sri Dr. Haji Wan Junaidi bin Tuanku Jaafar: Terima kasih Tuan Yang di-
Pertua yang... [Disampuk]

Tuan Yang di-Pertua: Kalau Yang Berhormat hendak jawab lepas itu masa
sudah habis ya, Yang Berhormat. So, Kalau hendak jawab sila boleh jawab.

Dato’ Mahfuz bin Haji Omar [Pokok Sena]: Fasal pilihan raya tidak jawabkah
Tuan Yang di-Pertua?

Datuk Seri Panglima Wilfred Madius Tangau [Tuaran]: Ada mahu penjelasan
sikit tentang...

Dato’ Mahfuz bin Haji Omar [Pokok Sena]: Tentang pilihan raya.

Tuan Yang di-Pertua: Yang Berhormat Tuaran sekejap. Yang Berhormat
Puchong dahulu.

Datuk Seri Panglima Wilfred Madius Tangau [Tuaran]: Penjelasan sedikit
tentang belanjawan untuk Mahkamah Tinggi Sabah dan Sarawak. Adakah Yang
Berhormat selaku Menteri yang bertanggungjawab dalam hal-hal undang-undang
perundangan dalam negara ini sedar bahawa beberapa program tertentu yang dijalankan
oleh Ketua Hakim Borneo dan apa nama Sabah dan Sarawak dahulu, mereka terpaksa
mendapatkan bantuan daripada derma awam dan sebagainya. Apabila dijalankan dahulu
mahkamah_ bergerak, dilaksanakan dahulu, ia begitu payah untuk mendapatkan
peruntukan dan sebagainya daripada Ketua Setiausaha Negara dan sebagainya.

Adakah Yang Berhormat selaku Menteri percaya bahawa cara yang ada sekarang
ini di mana Mahkamah Tinggi Sabah dan Sarawak terpaksa meminta dan tidak
mempunyai bajet sendiri. Adakah ini yang terbaik dalam dari segi pengurusan Mahkamah
Tinggi Sabah dan Sarawak.

Tuan Yang di-Pertua: Ringkas ya Yang Berhormat.

Dato’ Sri Dr. Haji Wan Junaidi bin Tuanku Jaafar: Terima kasih Tuan Yang di-
Pertua. Saya sebenarnya mengetahui daripada tahun 2014 lagi berhubung dengan
peruntukan untuk mahkamah Sarawak dan Sabah ini sebabnya peningkatan keperluan
khususnya yang disebut oleh Yang Berhormat Tuaran tadi iaitu berhubung dengan
mahkamah bergerak. Pada ketika itu, saya Timbalan Menteri dalam KDN untuk
menguruskan hampir 40,000 permohonan berhubung dengan kewarganegaraan di mana
di negeri Sabah khususnya tidak ada negeri lain dalam Malaysia yang perlukan
