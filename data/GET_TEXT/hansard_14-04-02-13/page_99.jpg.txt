DR.15.11.2021 89

jalan ke hadapan, pelan ini akan dibentang kepada Kabinet bagi kelulusan dan sekiranya
pelan ini diluluskan, sasarannya ialah TLDM boleh memperoleh kapal LCS pertama
mereka pada tahun 2025.

Tuan Yang di-Pertua, seramai empat orang Yang Berhormat telah
membangkitkan isu kebajikan veteran ATM.

Tuan Syed Ibrahim bin Syed Noh [Ledang]: Yang Berhormat Menteri, boleh
mencelah?

Dato’ Seri Hishammuddin Tun Hussein: Boleh.
Tuan Syed Ibrahim bin Syed Noh [Ledang]: Berkenaan LCS.

Timbalan Yang di-Pertua [Dato' Mohd Rashid Hasnon]: Ya, sila, Yang
Berhormat Ledang.

Tuan Syed Ibrahim bin Syed Noh [Ledang]: Terima kasih, Tuan Yang di-Pertua
dan Yang Berhormat Menteri. Saya rasa perkara ini telah banyak disebutkan dan
ditimbulkan oleh ramai Ahli-ahli Parlimen dan Ahli-ahli Yang Berhormat. Saya tidak
sempat berkenaan dengan perkara ini tetapi saya rasa agak terpanggil juga untuk
membangkitkannya kerana kita lihat jumlah pelaburan yang kita terpaksa bekalkan
ataupun peruntukkan adalah sangat besar.

Projek LCS ini bernilai RM9 bilion dan mengikut data yang saya dapat ini,
sebanyak RM6.83 bilion telah dibayar tetapi tiada satu pun kapal peronda LCS ini telah
siap. Sebelum ini saya telah dengar bahawa kapal pertama ini akan siap pada April 2022
tetapi tadi saya dengar daripada Yang Berhormat Menteri pada tahun 2025. Maksudnya
lewat lagi tiga tahun lagi untuk kita dapatkan walaupun satu kapal peronda. Inikan lagi
lima kapal-kapal peronda tersebut.

Jadi, apakah jaminan Yang Berhormat Menteri supaya kita tidak lagi menanggung
kerugian? Kedua, apakah jaminan untuk kita tidak terlalu bergantung kepada hanya kapal
peronda LCS tetapi juga kepada perolehan-perolehan kapal yang lain demi untuk menjaga
keselamatan dan ketenteraman bagi sempadan negara kita? Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Ledang. Sila, Yang Berhormat Menteri.

Dato’ Seri Hishammuddin Tun Hussein: Terima kasih, Yang Berhormat
Ledang. Kegusaran Yang Berhormat pun merupakan sesuatu yang membelenggukan
saya, tetapi kita telah mengambil tindakan yang proaktif. Kalau sebelum ini tidak ada
pendekatan yang inklusif, tetapi ketika ini, kita telah pastikan bahawa syarikat LTAT dan
juga Boustead dan juga syarikat-syarikat lain yang terlibat dengan LCS ini dilibatkan
bersama dalam memikirkan hala tuju kita.

Selain daripada syarikat-syarikat swasta atau government-linked companies yang
terlibat dengan projek LCS ini, kita juga membuat keputusan untuk melibatkan EPU dan
Kementerian Kewangan dalam memikirkan pendekatan kita ke hadapan. Ini semua
dibincangkan secara terbuka, secara telus dengan pengurusan baharu Boustead dan
harapan saya dan saya akan pantau secara dekat dan secara peribadi, inilah satu-satunya
peluang yang ada untuk kita betulkan keadaan.

Akan tetapi, dua perkara yang perlu kita fikirkan berasingan. Pertamanya, isu
elemen-elemen ketirisan atau rasuah serta perkara berbangkit berkaitan dengan
perolehan. Ini kita serahkan kepada jawatankuasa-jawatankuasa dan SPRM yang
sedang membuat siasatan, PAC pun, untuk cari di mana dan siapa yang harus
dipertanggungjawabkan.

Ini berbeza dengan pertimbangan kedua kita ialah untuk mahu menyelesaikan
projek perolehan kapal ini disempurnakan dan ini mesti diteruskan. Perancangan kita
ialah apa yang telah saya bentangkan di dalam Dewan yang mulia ini pada hari ini.
Sebabnya kita perlu teruskan dengan projek ini kerana ini telah pun disyorkan oleh audit
sendiri daripada mantan Menteri Pertahanan dan daripada Jawatankuasa Siasatan Tadbir
Urus Perolehan dan Kewangan Kerajaan untuk ianya diteruskan. Saya percaya bahawa
ianya dibuat kerana mereka tahu bahawa kapal-kapal ini diperlukan oleh TLDM, syarikat-
