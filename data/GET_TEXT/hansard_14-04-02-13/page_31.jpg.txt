DR.15.11.2021 21

harga. Ayam naik harga. Daging naik harga. Begitu juga produk-produk pertanian dan
yang lain, termasuk padi sekali pada ketika ini yang dihadapi oleh pesawah-pesawah.

Untuk makluman Tuan Yang di-Pertua, baja kita memerlukan “P”. Kita
memerlukan “N” dan baja seperti sebatian serta baja-baja organik. Keluarannya datang,
kita terpaksa import dan pengeluar utama adalah negara China. Mereka bukan sahaja
mengambil peluang untuk meningkat naikkan harga dengan begitu tinggi sekali, bahkan
mereka mempunyai satu masalah yang panjang mahu kalau saya hendak cerita ini.

Bagaimanapun Tuan Yang di-Pertua, kerajaan pada ketika ini begitu proaktif
sekali. Setelah mengambil tindakan serta beberapa tindakan yang mungkin akan
diumumkan oleh kerajaan supaya kita dapat membantu. Untuk pesawah, sebenarnya
kerajaan telah memberikan subsidi khas kepada baja dan racun yang masih lagi tidak
mencukupi. Bahkan, masalah yang dihadapi bukan sahaja pesawah, bahkan kepada
petani dan juga penternak, terutamanya ayam dan juga lembu. Terima kasih Tuan Yang
di-Pertua.

Timbalan Yang di-Pertua [Dato' Mohd Rashid Hasnon]: Terima_ kasih.
Pertanyaan jawab lisan seterusnya, saya ingin menjemput yang Berhormat Batang Lupar.

9. Dato’ Sri Hajah Rohani binti Abdul Karim [Batang Lupar] minta Menteri
Pelancongan, Seni dan Budaya menyatakan apakah terdapat kajian yang dilakukan oleh
kementerian terhadap etnik minoriti terutamanya yang berada di Sarawak seperti Jatti
Miriek, Lun Bawang dan Vaie dan didokumentasikan sebagai catatan khazanah negara.

Menteri Pelancongan, Seni dan Budaya [Dato’ Sri Hajah Nancy Shukri]:
Terima kasih Tuan Yang di-Pertua. Terima kasih Yang Berhormat Batang Lupar. Tuan
Yang di-Pertua, Kementerian Pelancongan, Seni dan Budaya (MOTAC) menerusi agensi
di bawah seliaannya iaitu Jabatan Warisan Negara (JWN) sentiasa menjalankan usaha-
usaha memelihara dan memulihara warisan kebudayaan tidak ketara negara.

Usaha-usaha ini bukan sahaja membabitkan etnik minoriti di Sarawak seperti
yang ditanyakan oleh Yang Berhormat Batang Lupar, malah turut meliputi etnik minoriti di
Sabah dan juga yang ada di Semenanjung. Warisan kebudayaan tidak ketara ini meliputi:

(i) seni persembahan,

(ii) bahasa dan persuratan,

(iii) adat dan budaya; dan

(iv) seni halus dan kraf.
01120

Selain daripada kajian yang dilaksanakan oleh para pegawai JWN. Ada juga
kajian ini yang telah dilakukan dengan kerjasama agensi Kerajaan Persekutuan dan
kerajaan negeri serta badan-badan bukan kerajaan (NGO) sama ada dalam bidang
penyelidikan atau penganjuran program pengembangan. Sebagai contoh, JWN pernah
menyalurkan peruntukan daripada Kumpulan Wang Warisan (KWW) kepada Persatuan
Lun Bawang Sarawak (LBAS) untuk menganjurkan Pesta Lun Bawang ataupun juga
dikenali sebagai Irau Aco Lun Bawang pada tahun 2013 dan 2014.

Untuk makluman, antara contoh penyelidikan yang dijalankan oleh JWN yang
suka saya ingin kongsikan dengan merujuk kepada soalan Yang Berhormat Batang Lupar
adalah penyelidikan ke atas pengap iaitu salah satu warisan bahasa dan kesusasteraan.
Pengap atau timang iaitu puisi dikir ialah puisi yang lazimnya dinyanyikan semasa Pesta
Gawai kecuali Gawai Antu. la merupakan sebutan yang digunakan oleh masyarakat Iban
di Daerah Kapit, manakala timang adalah sebutan yang digunakan oleh masyarakat Iban
di Saribas.

Penyelidikan terhadap puisi rakyat suku kaum Iban ini penting untuk menambah
maklumat bertulis memandangkan pengap ini telah pun diangkat sebagai warisan
kebangsaan pada tahun 2012. la juga adalah selari dengan usaha JWN
