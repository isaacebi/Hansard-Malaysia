54 DR.15.11.2021

Jadi, sebahagian daripada peruntukan untuk menghapuskan miskin tegar akan
kita gunakan daripada peruntukan Butiran 93500, muka surat 109 di bawah JPM, P6. Itu
sebagai menjawab pertanyaan Yang Berhormat Telok Intan. Beliau tidak ada, saya tidak
pergi lebih lanjut.

Beliau juga bertanya tentang dana fasilitasi RM200 juta untuk tahun depan. Ini
adalah untuk membolehkan kerajaan membantu projek-projek strategik tertentu untuk
membolehkan projek PFI, public-private partnership dilaksanakan. Itu menjawab Yang
Berhormat Telok Intan.

Seterusnya, saya pergi kepada PETRONAS dan akhir sekali FELDA. Saya mula
dengan FELDA. Rakan saya Yang Berhormat Jempol tidak ada di sini, mungkin ada di
Melaka. Hari ini Pengerusi FELDA ada di sini. Saya percaya Yang Berhormat Besut ada
di sini, beliau dengar. Ini satu perkara yang sering kali dibangkitkan oleh focus group.

Untuk makluman Ahli Yang Berhormat, saya dan Yang Berhormat Besut telah
menubuhkan setahun lalu focus group mengenai FELDA. Tuan Yang di-Pertua pun
pernah hadir sekali mesyuarat ini. Dihadiri oleh ramai Ahli Yang Berhormat di mana semua
isu FELDA dibangkitkan di sini. Banyak kita bincangkan hal-hal FELDA termasuklah
rumah generasi kedua yang banyak kali dibangkitkan oleh Yang Berhormat.

Isu utama di sini ialah kekurangan peruntukan kerana model yang digunakan
sebelum ini di mana kos bina rumah ialah kira-kira RM200,000 sebuah rumah dan dijual
pada RM100,000, lebih kurang, subsidi RM100,000. Ini bermakna setiap rumah yang
dibina, kerajaan perlu mengeluarkan peruntukan RM100,000. Itu antara kekangan yang
kita hadapi. Perancangan awal untuk bina 20,000 unit rumah di seluruh negara untuk
generasi kedua.

01500

Akan tetapi yang diperuntukkan kecil sahaja sebanyak 8,000 unit sahaja
disediakan tetapi oleh sebab kekangan untuk menyiapkan rumah yang belum selesai ini
kita memerlukan sekurang-kurangnya RM600 juta yang juga dibangkitkan oleh Yang
Berhormat Pengerang yang juga kita bincangkan di Kamar Khas. Tuan Yang di-Pertua
membangkitkan perkara ini di kawasan Pengerang, saya telah memberi jawapan dan ini
dalam perhatian Yang Berhormat Besut, Pengerusi FELDA yang sentiasa ambil berat
tentang perkara ini. Itu yang berkaitan dengan FELDA.

PETRONAS ini banyak yang dibangkitkan. Ada hal-hal berkaitan dividen, dividen
ini berkaitan dengan Kementerian Kewangan. Besar kemungkinan akan dijawab oleh
Menteri Kewangan, ada berkaitan dengan hasil. Saya menjawab hal-hal yang mungkin di
luar liputan Kementerian Kewangan khususnya daripada Yang Berhormat Sibuti, Yang
Berhormat Teluk Intan ada membangkitkan mengenai PETRONAS ini. Yang Berhormat
Labuan sudah jawab tadi, methanol. Yang Berhormat Labuan sudah dijawab, jadi ini
terakhir daripada saya.

Yang Berhormat Sibuti mencadangkan supaya PETRONAS mengembalikan
operasi minyak dan gas di Sabah dan Sarawak dan diuruskan oleh kerajaan negeri
masing-masing, ini cadangan Yang Berhormat Sibuti. Untuk makluman Yang Berhormat,
jawatankuasa bersama di antara Kerajaan Pusat, Kerajaan Negeri Sabah dan Kerajaan
Negeri Sarawak telah ditubuhkan bagi membincangkan isu berkaitan minyak dan gas.
Hanya di Sarawak, PETRONAS telah menandatangani, Commercial Settlement
Agreement pada 7 Disember 2020. Manakala kerjasama bersama di antara Kerajaan
Persekutuan, negeri Sabah dan PETRONAS sedang dalam proses penyediaan terma
rujukan. Hak-hak negeri Sabah dan Sarawak kekal terpelihara berdasarkan
Perlembagaan Persekutuan.

Pertanyaan Yang Berhormat Teluk Intan, mencadangkan PETRONAS
disenaraikan di Bursa Saham. Seperti Yang Berhormat sedia maklum, PETRONAS
adalah sebuah syarikat minyak dan gas milik penuh Kerajaan Malaysia melalui
Kementerian Kewangan Diperbadankan dan bertanggungjawab dalam pembangunan
serta lapangan minyak dan gas. Yang Berhormat Teluk Intan mencadangkan supaya
laporan kewangan PETRONAS diumumkaan ...
