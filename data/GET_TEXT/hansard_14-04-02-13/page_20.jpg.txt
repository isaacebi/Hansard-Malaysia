10 DR.15.11.2021

Jadi, persoalan saya memandangkan kita di saat akhir, insya-Allah kalaulah tidak
ada aral melintang dan sepatutnya dipersetujui oleh Kabinet, kita akan mendapat
kelulusan. Hanya saya pohon, adakah Yang Berhormat boleh berikan sesalinan rang
undang-undang tersebut untuk dibaca, ditatap dalam sesi libat urus bersama kesemua
Ahli Parlimen Dewan Rakyat sebelum dibawa nanti dalam bacaan pertama. Saya pohon
Yang Berhormat kerana ini isu yang mendapat dokongan semua pihak, lebih-lebih lagi
dalam tempoh pandemik. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Permatang Pauh. Sila Yang Berhormat Timbalan Menteri.

Dato’ Hajah Siti Zailah binti Mohd Yusoff: Terima kasih adinda Yang Berhormat
Permatang Pauh atas soalan yang dikemukakan. Untuk makluman Yang Berhormat,
setakat ini sebagaimana yang saya sebut tadi, rang undang-undang sekarang ini berada
di Pejabat Peguam Negara. Apabila dipersetujui dalam bentuk draf rang undang-undang
(white bill), maka akan dibawa kepada Majlis Mesyuarat Jemaah Menteri.

Sekiranya diluluskan, maka akan dikemukakan kepada lapan kementerian yang
terlibat untuk memberikan ulasan. Sekiranya lulus, maka perkara ini akan terus didaftarkan
untuk dibawa dalam bentuk rang undang-undang di Parlimen (blue bill). Apabila perkara
ini diluluskan, maka sudah tentulah kita akan beri kepada semua Ahli Yang Berhormat
rang undang-undang ini untuk kita linat bersama, insya-Allah.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Soalan tambahan yang ketiga, bukan Yang Berhormat Pasir
Mas hendak tanya tadi? Sudah berikan kepada...

Tuan Ahmad Fadhli bin Shaari [Pasir Mas]: Nampak Yang Berhormat Beaufort
bangun. Ladies first.

Timbalan Yang di-Pertua [Dato’ Mohd Rashid Hasnon]: Baik. Sila Yang
Berhormat Beaufort.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Terima kasih Tuan Yang di-Pertua. Terima kasih kepada Yang Berhormat
Pasir Mas. Soalan tambahan saya ialah, apakah kekangan yang dihadapi oleh
kementerian dalam usaha untuk memperkenalkan rang undang-undang ini? Bilakah
agaknya timeline untuk AG finalize rang undang-undang ini? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Beaufort.

Dato’ Hajah Siti Zailah binti Mohd Yusoff: Terima kasih Yang Berhormat
Beaufort, sahabat saya, atas sokongan terhadap rang undang-undang ini. Di antara
kekangan yang kita hadapi sebagaimana yang sedia maklum sebab tidak semua bidang
kuasa di bawah kementerian KPWKM.

01040

Di peringkat Kementerian Pembangunan Wanita, Keluarga dan Masyarakat, kita
telah buat yang terbaik, apa jua bidang di bawah kuasa kita. Segala inquiry— kita telah
menerima lima kali inquiry dari Jabatan Peguam Negara, kita telah jawab dan kita
selesaikan. Jadi, sekarang ini di bawah bidang kuasa Jabatan Peguam Negara—
sekiranya dapat kelulusan barulah dibawa kepada Mesyuarat Jemaah Menteri dan
kemudian apabila dapat ulasan daripada kementerian-kementerian yang berkaitan, maka
barulah boleh didaftarkan untuk dibentangkan di Parlimen.

Jadi, inilah yang menjadi masalah dan cabaran kami iaitu tentang masa. Jadi,
saya mengharapkan supaya kekangan ini dapat sama-sama kita doakan dipermudahkan
dan dapat kerjasama daripada semua pihak. Kita mengharapkan dalam masa yang
terdekat ini kalau boleh minggu ini diselesaikan di peringkat AGC. Itulah harapan kami.
Terima kasih.

Timbalan Yang di-Pertua [Dato’ Mohd Rashid Hasnon]: Terima_ kasih.
Pertanyaan jawab lisan seterusnya. Saya ingin menjemput Yang Berhormat Dato' Mohd.
Nizar bin Haji Zakaria, Parit.
