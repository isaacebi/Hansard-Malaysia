DR.15.11.2021 17

yang digerakkan oleh kerajaan dalam membantu kebajikan pemandu teksi semasa
pandemik ini? Saya mendapat laporan bahawa pendapatan mereka terjejas semasa
pandemik dan ramai daripada mereka tidak mendapat bantuan kerajaan. Mohon beri
penjelasan. Terima kasih Yang Berhormat Timbalan Menteri dan terima kasih Tuan Yang
di-Pertua.

Timbalan Yang di-Pertua [Dato’ Mohd Rashid Hasnon]: Ya, silakan Yang
Berhormat Timbalan Menteri.

Dato’ Henry Sum Agong: Terima kasih Yang Berhormat atas soalan tambahan.
Pihak kerajaan memang pun menyedari masalah yang dihadapi oleh teksi-teksi kita, e-
hailing termasuk dan mengambil maklum tentang apa yang dikemukakan Yang Berhormat
tadi. Pihak kementerian akan meneruskan kajian secara berterusan bagi menilai semua
aspek berkaitan perkhidmatan ini sebelum sebarang hala tuju mengenai perkara ini
dipertimbangkan kelak. Sekian, terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan
ketiga, saya beri peluang kepada Yang Berhormat Muar. Sila.

Tuan Syed Saddiq bin Syed Abdul Rahman [Muar]: Terima kasih. Yang
Berhormat Timbalan Menteri, Kabinet pada tahun 2019 telah pun meluluskan dengan
syarat yang agak ketat, e-hailing teksi dan motosikal mengikut negara-negara jiran kita.
Jawapan Yang Berhormat Timbalan Menteri, dengan izin, agak malas dan tidak telus
kerana jawapan itu jawapan selamat.

Hanya katakan bahawa banyak orang yang menunggang motosikal akhirnya akan
mengalami kemalangan. Akan tetapi, ini hanya mengikut trend setiap tahun tetapi apabila
Kabinet meluluskan, Kabinet telah pun meletakkan tempoh enam bulan untuk menilai.
Selepas e-hailing motosikal dibenarkan, adakah ada penambahan khusus daripada segi
kemalangan dalam sektor e-hailing motosikal ini?

Kalau hanya hendak ikut data yang telah pun wujud pada tahun-tahun yang agak
lepas ia tidak sektor spesifik, knususnya apabila telah pun ada syarikat-syarikat tempatan
seperti Dego Ride dan yang lain yang telah pun beroperasi kerana keputusan Kabinet
tersebut. Akan tetapi, buat pertama kali, kita mendengar kerajaan telah pun menarik
semula. Perkara ini akan menyebabkan implikasi yang agak buruk bagi syarikat-syarikat
kecil yang telah pun memulakan operasi ini.

Saya berharap Yang Berhormat Timbalan Menteri mempertimbangkan dan
membentangkan data-data yang jelas menunjukkan dalam tempoh masa enam bulan,
dalam sektor ini, ada kenaikan yang mendadak daripada segi kemalangan. Jangan buat
keputusan berdasarkan emosi dan tidak ikut data. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Muar. Sila, Yang Berhormat Timbalan Menteri.

Dato’ Henry Sum Agong: Tuan Yang di-Pertua dan Yang Berhormat Muar,
seperti yang saya nyatakan tadi, pihak kerajaan senantiasa mengambil kira keperluan-
keperluan pihak yang memerlukan khususnya teksi ini. Jadi, setakat ini keputusan yang
ditetapkan oleh kerajaan adalah seperti mana yang saya nyatakan tadi dan pihak
kementerian akan terus membuat kajian untuk masa yang akan datang. Sekian, terima
kasih.

Timbalan Yang di-Pertua [Dato’ Mohd Rashid Hasnon]: Terima_ kasih.
Pertanyaan Jawab Lisan seterusnya saya jemput Yang Berhormat Sepanggar.

8. Datuk Mohd Azis bin Jamman [Sepanggar] minta Yang Berhormat Menteri
Pertanian dan Industri Makanan menyatakan langkah-langkah yang diambil bagi
mengoptimumkan potensi Sabah sebagai hab pertanian serantau dan usaha bagi
meningkatkan produktiviti dan pendapatan pertanian melalui pelaksanaan pertanian
pintar.
