DR.15.11.2021 67

disokong dan dibaca kali kedua, kali ketiga dengan undi sebanyak tidak kurang daripada
dua pertiga daripada jumlah bilangan Ahli Majlis Parlimen.

Fasal 3 Perkara 159 Perlembagaan Persekutuan menyatakan dengan jelas
mengenai keperluan majoriti two-thirds total number of the House yang telah dicadangkan
dalam Constitutional Proposal Federation of Malaya yang bertujuan untuk memestikan
pindaan kepada PP ini tidak dibuat dengan mudah dan kaedah pindaannya hendaklah
dibuat mengikut kehendak rakyat secara keseluruhannya.

Berdasarkan Fasal 4 Perkara 159 Perlembagaan Persekutuan pindaan yang
berikut dikecuali daripada Fasal 3 Perkara 159 iaitu;

(a) Apabila pindaan kepada Bahagian Ill Jadual Kedua
Perlembagaan Persekutuan atau kepada Jadual Keenam atau
Jadual Ketujuh Perlembagaan Persekutuan;

(b) Apa-apa pindaan yang bersampingan dengan atau berbangkit
daripada perjalanan apa-apa kuasa untuk membuat undang-
undang yang diberikan kepada Parlimen oleh mana-mana
peruntukan PP selain daripada Perkara 74 dan Perkara 76
Perlembagaan Persekutuan;

(c) Tertakluk kepada Perkara 161E PP, apa-apa pindaan yang
dibuat bagi atau berkaitan dengan penerimaan masuk mana-
mana negeri ke dalam Persekutuan atau pergabungan
dengan negeri-negeri Persekutuan, apa-apa ubahsuaian yang
dibuat tentang pemakaian Perlembagaan Persekutuan bagi
sesuatu negeri diterima masuk atau bergabung sedemikian
sebelum itu; dan

(d) Apa-apa pindaan yang berbangkit daripada sesuatu pindaan
yang dibuat di bawah Perenggan A di atas.

Selain daripada itu Tuan Yang di-Pertua, berdasarkan Fasal 5 Perkara 159 PP
rang undang-undang berkaitan dengan pindaan berhubung dengan Fasal 4 Perkara 10
Perlembagaan Persekutuan dan apa-apa undang-undang yang diluluskan di bawah
peruntukan Bahagian Ill Kewarganegaraan Perkara 38, Perkara 70, Perkara 71(1)
mengenai kedudukan Raja-raja.

Fasal 4 Perkara 63, Fasal 4 Perkara 72 Keistimewaan Parlimen dan Dewan
Undangan Negeri. Perkara 151, Bahasa Kebangsaan atau Perkara 153 Kedudukan
Istimewa Orang Melayu dan anak negeri Sarawak dan Sabah tidak boleh diluluskan tanpa
terlebih dahulu dibawa untuk dipertimbangkan dan persetujuan Majlis Raja-raja.

Bagi PP yang melibatkan negeri Sabah dan Sarawak, menurut Perkara 161 yang
saya sebutkan tadi berkaitan dengan penerimaan masuk negeri Sabah dan Sarawak ke
dalam Persekutuan juga apa-apa ubahsuaian yang dibuat tentang pemakaian
Perlembagaan Persekutuan negeri-negeri tersebut.

Fasal 3 Perkara 59 terpakai melainkan jika ubahsuaian itu ialah ubahsuaian yang
menyamakan satu asimilasi kedudukan negeri itu di bawah Perlembagaan Persekutuan
dengan kedudukan negeri-negeri Tanah Melayu.

Fasal 2 Perkara 161E PP menyatakan bahawa tidak pindaan boleh dibuat kepada
PP tanpa persetujuan Yang di-Pertua Negeri Sarawak dan Sabah sekiranya pindaan
tersebut menyentuh mengenai perkara yang berbangkit. Banyak lagi Tuan Yang di-
Pertua.

Tuan Yang di-Pertua: Ya, lagi 10 minit Yang Berhormat.
Datuk Ahmad Jazlan bin Yaakub [Machang]: Yang Berhormat Menteri.

Dato’ Sri Dr. Haji Wan Junaidi bin Tuanku Jaafar: Walau bagaimanapun,
sebagai mana yang dicadangkan oleh Yang Berhormat iaitu menubuhkan jawatankuasa.
Saya mencadangkan Tuan Yang di-Pertua tiap-tiap kes pindaan Perlembagaan kita refer
kepada jawatankuasa yang ditubuhkan di bawah Parlimen itu sendiri yang lebih elok
