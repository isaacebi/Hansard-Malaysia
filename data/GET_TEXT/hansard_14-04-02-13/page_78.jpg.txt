68 DR.15.11.2021

daripada membuat satu jawatankuasa yang lain. Kita refer kepada jawatankuasa yang
bertanggungjawab berhubung dengan pindaan Perlembagaan itu tiap-tiap kali pindaan
Perlembagaan dibawa ke Dewan ini Tuan Yang di-Pertua.

Datuk Ahmad Jazlan bin Yaakub [Machang]: Yang Berhormat Menteri.
Tuan Yang di-Pertua: Yang Berhormat Machang minta laluan.

Datuk Ahmad Jazlan bin Yaakub [Machang]: Terima kasih Yang Berhormat
Menteri, terima kasih Tuan Yang di-Pertua. Dalam perbahasan saya ada membangkitkan
dua perkara berkaitan dengan rang undang-undang. Pertamanya rang undang-undang
berkaitan dengan anti lompat parti. Sudah dimaklumkan oleh Yang Berhormat Menteri
bahawasanya pada Julai tahun hadapan akan dibawa ke Dewan yang mulia ini.

Kedua, berkaitan dengan Rang Undang-undang 355 ini. Saya hendak tanya Yang
Berhormat Menteri, ada tidak perancangan kerajaan untuk membawa ataupun sedang
mengkaji ataupun sedang meneliti berkaitan dengan RUU 355 ini akan dibawa dalam
tempoh terdekat di dalam Dewan yang mulia ini. Terima kasih.

Dato’ Sri Dr. Haji Wan Junaidi bin Tuanku Jaafar: Tuan Yang di-Pertua, yang
355 ini apa ya Tuan Yang di-Pertua?

Tuan Yang di-Pertua: Mahkamah Syariah tu ya?

Dato’ Sri Dr. Haji Wan Junaidi bin Tuanku Jaafar: 355 Yang Berhormat, tolong
bagi tahu saya.

Datuk Ahmad Jazlan bin Yaakub [Machang]: Berkaitan dengan meningkatkan
tahap...

Tuan M. Kulasegaran [Ipoh Barat]: Sokong oleh kerajaan.

Datuk Ahmad Jazlan bin Yaakub [Machang]: Siapa cakap itu? Meningkatkan
taraf Mahkamah Syariah dan juga mengkaji semula hukuman-hukuman yang berkaitan
dengan Mahkamah Syariah yang diputuskan oleh Mahkamah Syariah sebagaimana yang
dibaca untuk kali pertama kalau tidak silap saya oleh Yang Berhormat Marang pada dua
tahun yang lepas.

Dato’ Sri Dr. Haji Wan Junaidi bin Tuanku Jaafar: Terima kasih, Tuan Yang di-
Pertua. Saya sengaja hendak dapat nama rang undang-undang tersebut sebab pengajian
saya di universiti dan di council legal education dahulu tidak pernah guna pun chapter itu.
Kita guna nama undang-undang itu sendiri. Reference kepada undang-undang itu refer
kepada nama undang-undang bukan refer kepada nombornya. Tidak pernah tahu pun
nombor itu.

Jadi saya sengaja minta sedikit ‘perl’ Tuan Yang di-Pertua. Yang Berhormat,
sepengetahuan saya bahawa undang-undang berhubung dengan hal-hal agama ini perlu
mendapat kelulusan pihak-pihak negeri. Walau bagaimanapun, soalan berhubung dengan
hal-hal Islam adalah perlu dirujuk kepada Menteri Hal Ehwal Islam itu sendiri. Jadi tidak
ada di-refer kepada saya ataupun dirujuk kepada saya untuk dibawa ke Parlimen ataupun
macam mana laluannya sebelum sampai ke Parlimen Tuan Yang di-Pertua.

Tuan Gobind Singh Deo [Puchong]: Tuan Yang di-Pertua, izinkan saya.
Dato’ Sri Dr. Haji Wan Junaidi bin Tuanku Jaafar: Tuan Yang di-Pertua.
Tuan Yang di-Pertua: Yang Berhormat.

Tuan Gobind Singh Deo [Puchong]: Minta maaf Menteri. Tuan Yang di-Pertua,
saya telah pun bangkitkan soalan berkenaan dengan siasatan yang dilaksanakan oleh
SPRM terhadap SPRM sendiri iaitu berkenaan dengan Datuk Hasanah dan wang yang
dikatakan dilesapkan.

01550

Jadi, saya ingin tahu kalau ada jawapan kepada perkara itu. Ini kerana Yang
Berhormat Menteri ada banyak hendak dijawab. Saya di Dewan. Kalau boleh fokus
kepada isu itu. Kalau ada jawapan Yang Berhormat Menteri.
