32 DR.15.11.2021

Puan Nurul Izzah binti Anwar [Permatang Pauh]: Terima kasih Yang
Berhormat. Boleh saya tanya satu daripada jawapan tersebut? Yang follow-up merupakan
isu PGK, kerana saya minta kalau kita guna pakai dalam pemberian bantuan dan
sekiranya tidak menggunakan RM2,208 bagi isi rumah itu, walaupun kita dah putuskan
tahun 2019, berapakah jumlah secara keseluruhan isi rumah yang memang terkeluar
daripada penerimaan bantuan? Terima kasih Yang Berhormat. Kalau boleh beri secara
bertulis pun okey.

Datuk Dr. Haji Abd. Latiff bin Ahmad: Okey, okey. Terima kasih Tuan Yang di-
Pertua. Terima kasih atas keprihatinan Yang Berhormat Permatang Pauh.

Tuan Yang di-Pertua: Masa Yang Berhormat tinggal kurang dua minit lagi.

Datuk Dr. Haji Abd. Latiff bin Anmad: Saya ingat dah complete, Tuan Yang di-
Pertua.

Puan Hannah Yeoh [Segambut]: Tuan Yang di-Pertua, minta penjelasan.

Datuk Dr. Haji Abd. Latiff bin Ahmad: Yang Berhormat Segambut tadi saya ada
sebut.

Puan Hannah Yeoh [Segambut]: Ya.
Datuk Dr. Haji Abd. Latiff bin Ahmad: Boleh.

Puan Hannah Yeoh [Segambut]: Isu yang dibangkitkan oleh saya untuk
Yayasan Keluarga Malaysia. Yang Berhormat Kubang Pasu dan saya ada bangkitkan
mengenai pembaziran kerana sekarang ini YKN sudah ada staf, sumber manusia yang
boleh mengendalikan isu anak yatim piatu. Kalau kita ada yayasan baharu, sewa pejabat,
semua itu akan memakan kos untuk kerajaan. Jadi, Yang Berhormat Menteri belum jawab
mengenai aspek itu. Yang Berhormat Menteri hanya kata melengkapkan slogan baharu
ini.

Yang keduanya, saya hanya nak dapatkan penjelasan, Yayasan Keluarga
Malaysia ini sekarang adalah untuk anak yatim piatu yang terkesan akibat COVID-19
tetapi ada banyak data ibu bapa yang meninggal, dia mungkin bukan berpunca daripada
COVID-19 tetapi mati kerana long COVID. Jadi, bagaimanakah Yayasan Keluarga
Malaysia akan mengendalikan kes seperti ini? Terima kasih.

Tuan Yang di-Pertua: Yang Berhormat Muar. Yang Berhormat nak beri Yang
Berhormat Muar sekali?

Datuk Dr. Haji Abd. Latiff bin Ahmad: Nanti. Saya jawab dahulu sebab tadi saya
nak jawab Yang Berhormat Segambut tetapi saya sudah diganggu mesra oleh Yang
Berhormat Permatang Pauh... [Ketawa] Sudah ada sudah jawapan ini.

Tuan Yang di-Pertua: Ringkaskan.

Datuk Dr. Haji Abd. Latiff bin Ahmad: Panjang sedikit. la tidak melibatkan ofis
semua sebab urusan Yayasan Keluarga Malaysia ini urusan di bawah SEPADU. Kita
sudah ada pegawai over and above. Pejabat pun tidak perlu kerana pejabat sedia ada
boleh digunakan. Okey, Yang Berhormat Segambut?

Puan Hannah Yeoh [Segambut]: Gaji CEO ada atau tidak? Ada atau tidak
tenaga kerja yang akan dilantik untuk menerajui?

Datuk Dr. Haji Abd. Latiff bin Ahmad: CEO of SEPADU is Jusa C. Dia
merupakan sekretariat kepada Yayasan Keluarga Malaysia.

Puan Hannah Yeoh [Segambut]: Bermaksud pegawai kerajaan sedia ada...
Datuk Dr. Haji Abd. Latiff bin Ahmad: Ya.

Puan Hannah Yeoh [Segambut]: ...Akan memangku?

Datuk Dr. Haji Abd. Latiff bin Ahmad: Ya.

Puan Hannah Yeoh [Segambut]: Okey.
