DR.15.11.2021 63

Selain itu, pembanterasan rasuah oleh SPRM sentiasa dipertingkatkan dan
dikemaskinikan sama ada dalam aspek operasi pencegahan dan pendidikan. SPRM juga
menambah baik kes penyiasatan dalam kes-kes rasuah dan salah guna kuasa di negeri
ini. Antara lain ialah melaksanakan pengurusan penyiasatan berkesan dalam kes high-
profile and public interest. Penggunaan kaedah analisa kewangan dan perisikan sedang
diperkembangkan lagi kerana jenayah rasuah semakin kompleks.

Untuk makluman Yang Berhormat bahawa terdapat 125 fail kes telah dibuka
penyiasatan. Daripadanya ialah berhubung dengan kes di bawah AMLA sebanyak 84 kes
dan satu kes perpetual property dan cawangan pelucutan harta sebanyak 41 dan jumlah
keseluruhan ialah 25 kes dan kes-kes yang telah dibicarakan di bawah AMLA ialah dua.
Jumlah di bawah perlucutan harta ialah enam dan jumlah keseluruhan lapan dan kes di
peringkat rayuan adalah 13, Tuan Yang di-Pertua.

[Tuan Yang di-Pertua mempengerusikan Mesyuarat]

Yang Berhormat Segambut membangkitkan tentang berlakunya pengurangan
72.91 hektar kawasan hijau dan terdapat enam kolam takungan banjir yang berfungsi
mengatasi masalah banjir Kuala Lumpur telah pun diluluskan memberi pemilikan bagi
tujuan pembangunan. Apakah tindakan SPRM mengenai perkara ini terutamanya laporan
Ketua Audit Negara. Adakah mereka akan melakukan siasatan atau menunggu apa
laporan dibuat, sepatutnya pembentangan siasatan dilakukan di Parlimen.

Untuk makluman Tuan Yang di-Pertua, bahawa kes yang di maksudkan oleh
Yang Berhormat dibangkit hasil pembentangan laporan Ketua Audit Negara pada 28
September 2021, 28 September Tuan Yang di-Pertua, baru-baru ini pun. SPRM telah
mengambil tindakan berkenaan dengan isu yang telah dibangkitkan oleh Yang Berhormat.
Buat masa sekarang SPRM sedang menjalankan siasatan, sebabnya Yang Berhormat
saya memberi penjelasan lanjut berhubung dengan perkara ini, kes ini berbangkit kepada
laporan Audit Negara pada tahun 2019.

Oleh kerana kita tidak mengadakan persidangan, maka laporan tersebut telah
tidak dibentangkan di dewan Parlimen ini, baru di bentang sekarang ini maka itulah
kenapanya tindakan baru diambil semenjak 28 hari bulan tersebut dan penyiasatan
setakat ini masih berjalan oleh SPRM, Tuan Yang di-Pertua.

Yang Berhormat dari Pekan, memohon mengapa rayuan keputusan Pulau Batu
Puteh ditarik balik pada saat-saat akhir. Kerajaan pada tahun 2018 telah meneruskan
permohonan semakan kes pertikaian Mahkamah Keadilan Antarabangsa untuk
menentukan kedaulatan tahap Pulau Batu Puteh.

Puan Nurul Izzah binti Anwar [Permatang Pauh]: Sedikit Yang Berhormat
sebelum pergi ke tajuk ini.

Dato’ Sri Dr. Haji Wan Junaidi bin Tuanku Jaafar: Batuan Tengah dan Tubir
Selatan serta permintaan tafsiran terhadap keputusan kes Pulau Batu Puteh tersebut
selaras dengan Artikel 60 statut ICJ. Keputusan tersebut telah mengambil kira pandangan
serta kepentingan negara termasuk anggaran implikasi kos keseluruhannya untuk kedua-
dua proses ini pada ketika itu Tuan Yang di-Pertua.

Tuan Yang di-Pertua: Yang Berhormat.

Dato’ Sri Dr. Haji Wan Junaidi bin Tuanku Jaafar: Walau bagaimanapun,
sebagaimana yang telah sedia dimaklumkan...

Tuan Yang di-Pertua: Yang Berhormat, Yang Berhormat Permatang Pauh minta
laluan.

Puan Nurul Izzah binti Anwar [Permatang Pauh]: Yang Berhormat, maaf saya
ada membangkitkan. Terima kasih Tuan Yang di-Pertua. Ini tentang isu SPRM kerana
beberapa kes yang dibangkitkan oleh Yang Berhormat dalam jawapan, kita mempunyai
masalah untuk mengakses status terkini siasatan. Contoh dalam peringkat PAC,
