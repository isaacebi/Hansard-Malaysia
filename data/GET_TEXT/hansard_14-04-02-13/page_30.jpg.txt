20 DR.15.11.2021

burung walit? Apa usaha yang dibuat oleh kementerian untuk membantu mereka yang
mengeluarkan hasil burung walit ini untuk dieksport ke luar negara? Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Beaufort. Sila Timbalan Menteri.

Datuk Seri Haji Ahmad bin Hamzah: Terima kasih Yang Berhormat. Terima
kasih Tuan Yang di-Pertua. Yang Berhormat, saya sebut apa itu blockchain. Makna,
sistem rantaian. Blockchain ini adalah satu perkara yang cukup penting sekali. Semua
sekali keluaran-keluaran walet yang pada ketika ini Sabah salah satu daripada pengeluar
terbesar, sebanyak 82 metrik tan setahun keluarannya yang dieksport bukan sahaja di
negeri China, bahkan di Hong Kong dan juga di Vietnam.

Kita perkenalkan sistem blockchain ini ataupun rantaian bagi memastikan supaya
kita dapat pasti sebab ini ialah QR code. Apa juga produk yang dikeluarkan, kita tahu
daripada mana datang asalnya. Supaya bukan sahaja kita dapat mengenal siapa
pengeluarnya, bahkan kita dapat memberikan nasihat apa juga masalah yang dihadapi.
Ini kerana pada satu ketika dahulu, keluaran walet kita di negara China telah dihantar
semula. Jadi, kita tahu siapa pengeluarnya. Jadi, kita akan memberikan khidmat nasihat
supaya dapat memperbetulkan apa juga kekurangan yang dihadapi.

Kedua, tentang ternakan. Pada ketika ini, saya telah sebut tadi bahawa bukan
sahaja daripada pedaging, bahkan kita dari Sabah sebenarnya mengeluarkan tenusu
yang cukup berkualiti pada ketika ini, yang menjadi pasaran dalam negara pada ketika ini.
Ini kerana sasaran kita untuk daging kita terlalu rendah sebanyak 23 peratus sahaja.
Sementara, tenusu kita hanya berjaya mencapai hanya 3.63 peratus. Saya ada banyak
hendak jawab bagi tetapi insya-Allah saya akan bagi secara bertulis. Masa tidak
mengizinkan. Terima kasih Tuan Yang di-Pertua.

Tuan Ahmad Fadhli bin Shaari [Pasir Mas]: [Bangun]
Datuk Seri Panglima Wilfred Madius Tangau [Tuaran]: [Bangun]

Timbalan Yang di-Pertua [Dato' Mohd Rashid Hasnon]: Saya bagi peluang
soalan tambahan yang ketiga daripada Yang Berhormat Pasir Mas.

Tuan Ahmad Fadhli bin Shaari [Pasir Mas]: Terima kasih Tuan Yang di-Pertua.
Soalan saya berhubung dengan pertanian tetapi keluar daripada... [Disampuk]

Tuan Mohamed Hanipa bin Maidin [Sepang]: Tuan Yang di-Pertua, patutnya
sebelah sini, berulang-ulang. Mana boleh dua-dua sana. Sepatutnya sini. Salah itu.

Timbalan Yang di-Pertua [Dato' Mohd Rashid Hasnon]: Sila. Tidak apa.

Tuan Ahmad Fadhli bin Shaari [Pasir Mas]: Keluar sedikit daripada...
[Disampuk]

Timbalan Yang di-Pertua [Dato' Mohd Rashid Hasnon]: Saya hendak bagi dua
kali sini, tidak apa.

Tuan Ahmad Fadhli bin Shaari [Pasir Mas]: ...kontak Sabah. Yang Berhormat
Timbalan Menteri, dalam isu pertanian ini perkara yang mengganggu petani pada hari ini
ialah isu kenaikan harga racun dan juga baja. Kerajaan telah mengumumkan untuk
menubuhkan jawatankuasa rentas kementerian. Itu bagus.

Akan tetapi itu bukan jawapan kepada rakyat. Isunya, bila agak-agaknya isu
kenaikan harga baja dan racun ini dapat diatasi dengan tuntas agar petani di bawah sana
dapat menerima khabar gembira menurunkan penurunan harga racun dan baja ini?
Terima kasih.

Timbalan Yang di-Pertua [Dato' Mohd Rashid Hasnon]: Sila Timbalan Menteri,
satu minit.

Datuk Seri Haji Ahmad bin Hamzah: Terima kasih Tuan Yang di-Pertua. Ini
menjadi salah satu perbualan dan perkara-perkara isu yang sangat hangat
diperbincangkan pada ketika ini. Itu sebab kita dapati kenaikan harga racun dan juga baja
tadi telah menyebabkan banyak sekali barang-barangan keluaran pertanian kita naik
