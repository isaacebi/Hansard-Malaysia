DR.15.11.2021 79

memberi fokus untuk menarik pelaburan berkualiti termasuk pelaburan berteknologi tinggi
dan hijau, di samping meningkatkan perdagangan serta pemindahan teknologi melalui
jalinan kerjasama khususnya dalam sektor berkepentingan strategik.

Sektor-sektor yang telah dikenal pasti adalah E&E, peranti perubatan,
aeroangkasa, pharmaceutical, tenaga boleh diperbaharui, industri kreatif, ekonomi digital
serta kenderaan cekap tenaga termasuk kenderaan elektrik. Tuan Yang di-Pertua, Yang
Berhormat Port Dickson dan Yang Berhormat Kangar meminta penjelasan berkenaan,
dengan izin Comprehensive and Progressive Agreement for Trans-Pacific Partnership
(CPTPP).

CPTPP telah ditandatangani oleh 11 negara anggota termasuk Malaysia, pada
tahun 2018. Perjanjian ini telah dikuatkuasakan oleh Australia, Canada, Jepun, New
Zealand, Mexico, Peru, Singapura dan Viet Nam. Hampir lima tahun sejak pelaksanaan
CPTPP, Malaysia telah kehilangan peluang untuk memanfaatkan Perjanjian tersebut
susulan proses ratifikasi yang masih belum selesai. Malaysia sedang dalam usaha
melengkapkan proses ratifikasi yang dijangka akan dimuktamadkan pada suku ketiga
tahun 2022.

Sebagai sebuah negara yang masih belum meratifikasi CPTPP, Malaysia hanya
diberikan status pemerhati dan tidak mempunyai sebarang hak untuk menghalang apa-
apa keputusan yang dibuat oleh lapan buah negara yang telah menguatkuasakan
perjanjian CPTPP. FTA seperti CPTPP adalah sesuatu yang bersifat perpetuity yang akan
memberikan pelbagai faedah dan pulangan positif kepada sektor-sektor ekonomi di masa
akan datang. Perjanjian ini menyediakan ruang dan peluang kepada industri dan
pembekal perkhidmatan untuk mendapat manfaat optimum melalui akses pasaran yang
luas dan semakin berkembang, berikutan permohonan kemasukan oleh anggota baharu
seperti United Kingdom, Republik Rakyat China dan Taiwan.

01630

Ini membuktikan bahawa CPTPP adalah satu perjanjian yang amat bermanfaat
dari segi ekonomi dan telah menarik minat pelbagai negara untuk menyertainya.

Antara tiga perkara utama yang merupakan opportunities lost untuk Malaysia
adalah, pertama, Perjanjian ini memberi akses pasaran yang lebih luas susulan
pengurangan dan penghapusan duti import ke atas barangan eksport Malaysia.
Preferential treatment yang bakal dinikmati oleh Malaysia akan memberi kelebihan dan
meningkatkan daya saing barangan eksport Malaysia di pasaran negara-negara
pengimport CPTPP, berbanding dengan negara-negara lain yang tidak menganggotai
Perjanjian ini.

Pada masa ini, Malaysia mempunyai bilateral and regional FTA dengan kesemua
negara anggota CPTPP kecuali Kanada, Mexico dan Peru. Tanpa CPTPP, Malaysia tidak
dapat menikmati sebarang bentuk akses pasaran berkeutamaan ataupun preferential
treatment di ketiga-tiga negara tersebut.

Ini akan menjejaskan daya saing barangan eksport Malaysia ke negara-negara
tersebut, khususnya memandangkan barangan eksport yang serupa daripada Vietnam
dan Singapura telah pun menikmati akses berkeutamaan.

CPTPP juga menyediakan satu ekosistem yang stabil, telus dan predictable bagi
meningkatkan eksport Malaysia dalam sektor perkhidmatan ke pasaran negara-negara
anggota CPTPP sebagai contoh, pembekal perkhidmatan tempatan seperti kejuruteraan,
seni bina, perakaunan dan kepakaran perubatan turut dapat merebut peluang perniagaan
baharu yang ditawarkan oleh CPTPP.

Kedua, CPTPP menyediakan pelbagai program capacity building dan technical
assistance untuk industri tempatan. Ketika ini, program sedemikian tidak ditawarkan
kepada Malaysia kerana masih belum meratifikasi CPTPP. Kebanyakan program yang
tersedia di bawah CPTPP sedang dinikmati oleh Viet Nam. Sebagai contoh, sebelum
meratifikasi CPTPP, barangan eksport yang dihasilkan oleh PKS Viet Nam menempuh
kesukaran menembusi pasaran Kanada kerana tidak berupaya mematuhi piawaian yang
ditetapbkan oleh Kanada. Namun begitu, selepas Viet Nam _ meratifikasi dan
