18 DR.15.11.2021

Timbalan Menteri Pertanian dan Industri Makanan | [Datuk Seri Haji Anmad
bin Hamzah]: Terima kasih Tuan Yang di-Pertua. Untuk makluman Ahli Yang Berhormat,
MAFI sentiasa mengutamakan pembangunan sektor agromakanan di negeri Sabah
sejajar dengan usaha untuk menjadikan negeri ini sebagai hab pertanian serantau.

Sehubungan itu, kerajaan melalui Jabatan Pertanian Sabah akan terus
meningkatkan keluasan kawasan Taman Kekal Pengeluaran Makanan (TKPM) di negeri
ini dengan perwujudan sebanyak 4 buah TKPM iaitu TKPM Sungai Koyah, Kinabatangan
Fasa 2, TKPM Limbuak, di Banggi Kudat, TKPM Ulu Bole, Sipitang serta dua buah mini
TKPM iaitu mini TKPM di Ulu Begawan dan mini TKPM di Serudong, Kalabakan.

Peningkatan jumlah TKPM dalam tempoh 10 tahun akan datang di bawah RMKe-
12 dan RMKe-13 akan dapat meningkatkan potensi pengeluaran hasil tanaman di Sabah
selaku hab pertanian serantau. Kementerian Pertanian dan Perikanan Sabah melalui
Jabatan Pertanian Sabah juga merancang untuk menjadikan Keningau sebagai dengan,
the fruit valley of Sabah dengan memberi fokus kepada tanaman pisang, lemon dan juga
avokado bagi meningkatkan produktiviti dalam pendapatan pertanian.

Projek ini akan direalisasikan melalui perwujudan TKPM Apin-Apin, Keningau
yang dijadualkan siap pada tahun 2022 dengan peruntukan sebanyak RM2.5 juta daripada
Kerajaan Persekutuan. Bagi meningkatkan pelaksanaan pertanian pintar di Sabah,
MARDI telah melaksanakan pemindahan teknologi dalam pertanian moden seperti sistem
penanaman secara fertigasi knususnya untuk tanaman rock melon, halia, cili, lada, tomato
dan tomato ceri kepada pegawai pengembangan syarikat-syarikat swasta dan institut
pengajian tinggi.

Bagi sektor ternakan pula, MAFI melalui Jabatan Perkhidmatan Veterinar Negeri
Sabah berusaha untuk melaksanakan pertanian pintar menerusi aplikasi teknologi dan
kaedah penternakan terkini berteraskan Revolusi Perindustrian Keempat (4IR). Antaranya
ialah dengan memperkenalkan sistem penternakan lembu secara integrasi di bawah
Perladangan Kelapa Sawit.

Aplikasi teknologi moden seperti penggunaan tanda pengenalan atau RFID turut
diperkenalkan dalam sistem penternakan integrasi bagi mempertingkatkan kecekapan
daya jejak (traceability) dalam pemantauan ternakan. Selain daripada penternakan lembu
daging, aktiviti penternakan lembu tenusu juga sedang berkembang pesat di Sabah
sehingga menjadi antara negeri pengeluar utama bagi susu segar di Malaysia.

Syarikat-syarikat berskala besar seperti (traceability) telah menggunakan
teknologi pintar dengan pengurusan ternakan yang mampu meningkatkan produktiviti dan
juga kualiti susu serta ekonomi ladang. Di samping itu, MAFI juga telah mengenal pasti
potensi Sabah sebagai salah satu negeri pengeluar utama bagi sarang burung walet
(SBW) di Malaysia.

01110

Purata pengeluarannya terdiri dari rumah walet ataupun rumah walet dalam gua
ialah sebanyak 82 metrik tan setahun. SWB ini telah berjaya menembusi pasaran eksport
keluar negara. Bagi menggalakkan perkembangan industri ini, MAFI menerusi DVS telah
memperkenalkan sistem blok rantai (blockchain) sebagai salah satu usaha kerajaan untuk
memperkukuhkan sistem daya jejak walet.

Bagi sektor perikanan pula, Kementerian Pertanian dan Perikanan Sabah melalui
Jabatan Perikanan Sabah telah melaksanakan pelbagai inisiatif untuk mempertingkatkan
lagi pengeluaran hasil perikanan Sabah melalui perikanan tangkapan marin serta
akuakultur menggunakan teknologi seperti Recirculating Aquaculture System (RAS) di
hatchery ikan.

Timbalan Yang di-Pertua [Dato' Mohd Rashid Hasnon]: Yang Berhormat,
minta ringkaskan jawapan ini.

Datuk Seri Haji Anmad bin Hamzah: Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Sila soalan tambahan
pertama, Yang Berhormat Sepanggar.
