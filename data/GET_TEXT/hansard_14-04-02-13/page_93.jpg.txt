DR.15.11.2021 83

01650

Sekiranya Malaysia meratifikasi Perjanjian ini, 60 hari kemudiannya, barangan
eksport negara akan menikmati layanan berkeutamaan (preferential treatment) di pasaran
kesemua negara anggota CPTPP. Malaysia juga akan menerima pelbagai program bina
upaya (capacity building) dan technical assistance. Ini adalah satu fakta yang tidak dapat
disangkal. Sebaliknya segala kegusaran mengenai kos akibat menyertai CPTPP hanyalah
kemungkinan semata-mata.

Dengan izin Tuan Yang di-Pertua, the benefits from CPTPP are real and tangible,
while the so-called costs associated with this agreement are mere probabilities. We should
not lose sight of the immense opportunities offered by the CPTPP, out of unfounded fear
for the unknown. Oleh yang demikian, saya ingin menggesa semua pihak untuk
mengenepikan perbezaan politik dan melakukan apa yang betul. Let us do the right thing.
Kita tidak lagi mempunyai masa untuk terus berbincang tanpa kesudahan mengenai
Perjanjian CPTPP. Ini bukan lagi masa untuk merancang tetapi masa untuk bertindak.
Nilailah Perjanjian CPTPP ini secara objektif.

Tuan Yang di-Pertua, Yang Berhormat Semporna — Saya sudah habis masa Tuan
Yang di-Pertua?

Tuan Yang di-Pertua: Banyak. Lagi 14 minit.
Dato’ Seri Mohamed Azmin bin Ali: 14 minit?
Tuan Yang di-Pertua: Ya.

Dato’ Seri Mohamed Azmin bin Ali: [Ketawa] Boleh. Tuan Yang di-Pertua, Yang
Berhormat Semporna menyentuh mengenai Pelan Induk Perindustrian dan industri masa
hadapan berasaskan digital seperti Kecerdasan Buatan (Artificial Intelligence). MITI
sedang di peringkat akhir menggubal Pelan Induk Perindustrian baharu. Pelan Induk ini
merupakan perancangan jangka panjang 2021 hingga 2030 bertujuan untuk memacu
industri tempatan agar lebih berdaya tahan, berdaya saing dan lestari melalui
pembangunan yang berteraskan produktiviti dan inovasi. la juga mengambil kira kesan ke
atas landskap perdagangan antarabangsa dan rantaian bekalan global berikutan
pandemik COVID-19 yang melanda dunia.

Lima teras utama yang dikenal pasti untuk memacu strategi pembangunan
industri telah pun ditetapbkan. Di samping mengutamakan produktiviti, inovasi dan
teknologi maju masa hadapan sebagai tonggak dalam mengembangkan lagi pertumbuhan
industri, Pelan Induk Perindustrian Baharu ini turut diselarikan dengan kerangka ESG dan
juga SDG yang memberi tumpuan kepada agenda kelestarian dan teknologi hijau yang
akan menjadi tunjang dan keutamaan dalam semua usaha pembangunan ekonomi
negara.

Yang Berhormat Wangsa Maju membangkitkan isu tahap automasi dalam sektor
pembuatan dan perniagaan. Industry4WRD merupakan manifestasi kerajaan untuk
menggalakkan peningkatan adaptasi teknologi Industri 4.0 di dalam proses pembuatan
serta sistem pengurusan syarikat termasuk PKS. Dua program khusus sebagai
pemangkin transformasi ke arah Industri 4.0 bagi sektor perkilangan telah diperkenalkan
iaitu Penilaian Kesediaan Industry¥4WRD yang dikendalikan oleh MPC dan Dana
Intervensi Industry4WRD yang diuruskan oleh MIDA. Sehingga 31 Oktober 2021,
sebanyak 154 syarikat telah diluluskan dengan dana sebanyak RM54.3 juta. Mengambil
kira kepentingan peningkatan automasi dan pendigitalan dalam mengukuhkan daya saing
dan daya tahan sesebuah perusahaan, Belanjawan 2022 telah memperuntukkan
sebanyak RM45 juta untuk inisiatif di bawah Industry4WRD. Kerajaan juga menawarkan
Automation Capital Allowance bagi menggalakkan syarikat perkilangan menjalankan
aktiviti inovatif dan produktif serta memacu adaptasi automasi terutamanya dalam industri
yang berintensif buruh. Sejak diperkenalkan pada tahun 2015 sehingga 31 Oktober 2021,
sebanyak 427 syarikat telah diluluskan.

Dasar Kerajaan ini terus diperkukuhkan melalui Smart Automation Grant (SAG).
Sejumlah RM100 juta diperuntukkan di bawah PENJANA dan PEMERKASA. Tujuan
utama geran ini adalah untuk membantu syarikat-syarikat sektor perkilangan dan
