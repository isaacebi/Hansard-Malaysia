44 DR.15.11.2021

sesi libat urus dengan Ahli Parlimen. Selain daripada input daripada kementerian, ramai
Ahli Yang Berhormat inginkan input itu datang juga daripada Ahli Parlimen. Saya banyak
pergi ke negeri-negeri. Semalam saya bersama dengan Yang Amat Berhormat Menteri
Besar Johor umpamanya.

Dato’ Sri Azalina Othman Said [Pengerang]: Yang Berhormat Menteri.

Dato’ Sri Mustapa bin Mohamed: Jadi, ada negeri mohon supaya input negeri
diberikan perhatian.

01250

Dato’ Sri Azalina Othman Said [Pengerang]: Yang Berhormat Menteri. Boleh
saya tanya?

Dato’ Sri Mustapa bin Mohamed: /nsya-Allah, beri saya dua minit, insya-Allah.
Maknanya itu kaedah sekarang. Kaedah sekarang kita ada banyak libat urus, RMKe-12
ada 600 libat urus. Ada Ahli Parlimen, ada ADUN, ada kerajaan negeri tetapi apa yang
kita kutip daripada maklum balas dari bawah ialah Ahli Parlimen dan kerajaan negeri ingin
dilibatkan dengan lebih intensif lagi. Kita ambil perhatian perkara itu dan sebarang
penambahbaikan akan kita buat dalam cycle tahun depan yang bermula bulan Mac. Sila
Yang Berhormat Pengerang.

Dato’ Sri Azalina Othman Said [Pengerang]: Terima kasih Yang Berhormat.
Saya tertarik dengan kenyataan mukadimah pembukaan Yang Berhormat tentang
pendekatan dasar oleh kerajaan dan juga disebut tentang kemungkinan memohon semula
kalau Bajet tidak memenuhi kepada permohonan untuk tahun 2022.

Jadi, soalan saya kepada Yang Berhormat, rata-rata saya mendengar banyak
bercakap tentang data bank supaya pendekatan ekonomi pembangunan Kerajaan Pusat
itu dapat dinilai dengan kehendak daripada Ahli Parlimen, daripada bottom-up bukan
daripada up to bottom. Terima kasih Yang Berhormat Menteri. Pandangan Yang
Berhormat Menteri ya.

Dato’ Sri Mustapa bin Mohamed: Terima kasih. Kita sedia maklum, sudah ada
libat urus di Parlimen dan juga di kafeteria dan kita jumpa dengan Ahli-ahli Parlimen. Apa
yang saya hendak tekankan sekali lagi, kita mengambil kira pandangan tersebut dan
insya-Allah kita akan mengubahsuai pendekatan. Akan tetapi pendekatan yang digunakan
sebelum ini, yang berfokus kementerian akan teruskan. Cumanya kita akan tambah baik
dengan lihat juga kepada permohonan daripada Ahli-ahli Parlimen dan juga Menteri
Besar.

Dato’ Sri Azalina Othman Said [Pengerang]: Yang Berhormat Menteri, soalan
saya, Yang Berhormat setuju tidak kalau kita wujudkan satu bank data? Terima kasih.

Dato’ Sri Mustapa bin Mohamed: Kita setuju untuk tambah baik dan bank data
ini kita memang sudah ada. MyProjek ini yang merupakan platform untuk menerima
permohonan projek merupakan datalah, data bank. Apabila kita terima permohonan
projek, semuanya masuk dalam MyProjek. Jadi, kita akan pergi ke kaedah yang mana
input daripada Ahli Parlimen dapat diambil kira dalam kita mempertimbangkan projek.

Saya hendak jelaskan juga bahawa sebelum ini apabila kerajaan menimbangkan
projek untuk rancangan lima tahun, ia untuk lima tahun sehinggalah Rancangan Malaysia
Kesepuluh ini bermula 2011 hingga 2015. RMKe-11 tahun 2016 hingga 2020. Sekarang
RMKe-12. Jadi sebelum Rancangan Malaysia Kesepuluh, bermakna satu hingga
sembilan Tuan Yang di-Pertua, kaedah kita ialah untuk menetapkan satu jumlah untuk
lima tahun. Projek yang hendak dibuat, universiti, hospital yang mana di awal
diperkenalkan pelan itu ditetapkan untuk lima tahun, jumlah peruntukan dan projek.

Akan tetapi, bermula Rancangan Malaysia Kesepuluh tahun 2011, kita sudah
ubah, dipanggil Rolling Plan setiap tahun. Dahulu lima tahun, tidak boleh ubah sudah
kecuali dalam kajian separuh penggal. Sekarang ini mengambil kira pandangan daripada
rakyat, dia lebih anjal, lebih fleksibel di mana kerajaan menimbangkan setiap tahun.

Jadi maknanya, itu seperti yang saya katakan tadi, mana-mana yang tidak
dipertimbangkan akan boleh dipohon lagi. Cumanya sudah pasti tertakluk kepada
