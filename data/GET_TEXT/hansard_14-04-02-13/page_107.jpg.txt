DR.15.11.2021 97

berkenaan dengan pembinaan Hospital Angkatan Tentera Terendak yang juga ada dalam
perancangan. Bilakah tempoh siap? Ini supaya ada satu jaminan juga kepada kebajikan
anggota keluarga dan angkatan tentera.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Ledang.

Tuan Karupaiya a/l Mutusami [Padang Serai]: Saya tambah sedikit. Sedikit lagi
saya tambah. Padang Serai.

Dato’ Seri Hishammuddin Tun Hussein: Janji tambahan lima minit sahaja. Jadi
saya benarkan satu sahaja ya.

Timbalan Yang di-Pertua [Dato’ Mohd Rashid Hasnon]: Baik, terima kasih.
Sila.

Tuan Karupaiya a/l Mutusami [Padang Serai]: Padang Serai, sedikit. Yang
Berhormat Menteri, saya ingin tanya berkenaan elaun PGM. Setiap tahun kita dapat
RM500 elaun PGM tetapi tahun ini kita tidak dapat apa-apa. Ramai veteran dekat bawah
sana tanya, mengapa tidak diberikan elaun PGM pada tahun ini?

Saya rasa Yang Berhormat Menteri Kewangan mungkin bagi satu jawapan yang
baik semasa menggulung, sebab ramai menunggu. Oleh sebab ini adalah hak. Kita
sangkut pingat PGM dengan bangga. Banyak kali Perdana Menteri pun ada announce,
dia kata akan bagi elaun PGM. Semasa beliau Menteri Pertahanan, dia announce tetapi
sudah jadi Perdana Menteri saya rasa dia terlupa. Akan tetapi Menteri Pertahanan jangan
lupa. Itu sahaja permintaan saya. Terima kasih Yang Berhormat Menteri.

Timbalan Yang di-Pertua [Dato’ Mohd Rashid Hasnon];: Baik terima kasih Yang
Berhormat Padang Serai.

Dato’ Seri Hishammuddin Tun Hussein: Sebenarnya Yang Amat Berhormat
Perdana Menteri tidak lupa. Kalau Yang Berhormat dengar apa yang saya jawab tadi,
perkara-perkara yang telah pun diumumkan dan pembelaan kepada veteran-veteran pun
diambil kira apabila melihat kepada kebajikan semua perkhidmatan awam.

Akan tetapi dalam konteks apa yang dibangkitkan kebajikan-kebajikan lain yang
diperlukan, RKAT merupakan agenda yang paling penting yang kita tekankan hari ini.
Yang Amat Berhormat Perdana Menteri telah melancarkan rumah sudah siap oleh LTAT
baru-baru ini untuk mengambil kira tekanan daripada anggota kita yang terpaksa sewa
rumah di bandar dengan elaun yang tidak mencukupi.

Oleh sebab itu agenda RKAT ini telah pun disediakan dalam bajet, dalam RMKe-
12 dan ia telah pun dilaksanakan sebelum ini pun. Jadi, secara perinciannya nanti saya
panjangkan kepada Yang Berhormat secara bertulis, insya-Allah. Terima kasih Tuan Yang
di-Pertua.

Timbalan Yang di-Pertua [Dato’ Mohd Rashid Hasnon]: Baik. Terima kasih
Yang Berhormat Menteri Kanan Pertahanan. Seterusnya saya ingin menjemput Yang
Berhormat Menteri Kanan Kerja Raya, 40 minit.

5.59 ptg.

Menteri Kanan Kerja Raya [Dato’ Sri Haji Fadillah bin Yusof]: Bismillahi
Rahmani Rahim. Assalamualaikum warahmatullahi wabarakatuh. Salam sejahtera, salam
Keluarga Malaysia. Terima kasih Tuan Yang di-Pertua. Terlebih dahulu saya ingin
mengambil kesempatan ini untuk mengucapkan terima kasih kepada 22 orang Yang
Berhormat yang telah mengambil bahagian dalam sesi perbahasan yang menyentuh isu-
isu di bawah bidang kuasa Kementerian Kerja Raya sepanjang minggu perbahasan yang
lalu.

Terima kasih atas keprihatinan Ahli-ahli Yang Berhormat mengenai isu-isu yang
telah dibangkitkan itu. Saya akan menggunakan kesempatan ini dengan sebaik mungkin
