DR.15.11.2021 47

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Yang Berhormat Menteri...

Tuan Ma’mun bin Sulaiman [Kalabakan]: Yang Berhormat Menteri, sedikit..

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Yang Berhormat Menteri, bolehkah saya Beaufort?

Dato’ Sri Mustapa bin Mohamed: Jadi ini adalah antara sebab-sebab kelewatan
projek. Ini pun saya ada satu minit lagi. Ya, Yang Berhormat Beaufort.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Beaufort sahaja hendak tanya, pertamanya, bilakah tarikh mula ditubuhkan
Jawatankuasa Khas yang Yang Berhormat Menteri sebut tadi? Bolehkah Yang Berhormat
Menteri, saya tahu bukan Menteri Kanan JKR, tetapi peruntukan dijaga. Kenapa masalah
berlaku yang kita punya Pan-Borneo itu terganggu, disebabkan apa itu ya?

Tuan Ma’mun bin Sulaiman [Kalabakan]: Sedikit Yang Berhormat Menteri.
Kalabakan.

Tuan Yang di-Pertua: Pukul 1 tengah hari, boleh sambung 2.30 petang?

Dato’ Sri Mustapa bin Mohamed: Sudah pukul 1 tengah hari. Tuan Yang di-
Pertua, saya jawab ini dan teruskan jam 2.30 petang.

Tuan Yang di-Pertua: Okey, sambung 2.30 petang.

Dato’ Sri Mustapa bin Mohamed: Jadi Pan-Borneo ini kita tahulah ada dua
bahagian, satu Sabah dan satu Sarawak. Menteri Kanan Kerja Raya sudah bagi
penjelasan banyak kali. Baru-baru ini Yang Berhormat Perdana Menteri ke Sabah untuk
melancarkan tiga-empat pakej yang kosnya kira-kira RM800 juta.

la ada kaitan dengan perubahan pendekatan, kita sedia maklum dan itu
tergendala setahun dan ada juga masalah-masalah pada- ini bukan hal- itu sebab saya
katakan tadi, hal terperinci akan dijawab oleh Menteri berkenaan. Saya hal dasar.
Sepanjang pengetahuan saya yang pertama ialah apabila berlaku perubahan kerajaan,
pendekatan baharu untuk melaksanakan Pan-Borneo bahagian Sabah, ini antara
sebabnya.

Kedua ialah prestasi beberapa kontraktor yang tidak memuaskan. Itu sebabnya
kalau kita lihat Pan-Borneo Sarawak dengan Pan-Borneo Sabah itu banyak beza daripada
segi prestasinya. Saya kira Tuan Yang di-Pertua, cukuplah setakat ini. Kita berehat
dahulu, kita sambung jam 2.30 petang. Terima kasih. Assalamualaikum warahmatullahi
wabarakatuh.

Tuan Yang di-Pertua: Waalaikumussalam. Terima kasih Yang Berhormat
Menteri. Oleh sebab masa telah pukul 1 tengah hari, maka saya tangguhkan Mesyuarat
kita sehingga pukul 2.30 petang nanti.

Assalamualaikum warahmatullahi wabarakatuh, salam sejahtera.
[Mesyuarat ditempohkan pada pukul 1.01 tengah hari]
01430
[Mesyuarat disambung semula pada pukul 2.30 petang]
[Dato’ Sri Azalina Othman Said (Pengerang)mempengerusikan Mesyuarat]

Dato’ Sri Azalina Othman Said [Pengerang]: Silakan Yang Berhormat Menteri.

2.33 ptg.

Menteri di Jabatan Perdana Menteri (Ekonomi) [Dato’ Sri Mustapa bin
Mohamed]: Assalamualaikum warahmatullahi wabarakatuh. Terima kasih Tuan Yang di-
Pertua untuk membolehkan saya sambung semula jawapan kepada isu-isu dibangkitkan
oleh Ahli-ahli Yang Berhormat. Bagi Ahli-ahli Yang Berhormat yang tiada di Dewan, saya
