26 DR.15.11.2021

Tuan Yang di-Pertua, sekarang banyak bencana yang berlaku. TERAJU,
SEPADU, Angkatan Pertahanan Awam, ICU dan juga perkara-perkara yang bersangkut
paut dengan Jabatan Perkhidmatan Awam, Suruhanjaya Perkhidmatan Awam dan
Bahagian Pengurusan Harta Jabatan Perdana Menteri.

NADMA. Yang Berhormat Baling serta Yang Berhormat Hang Tuah Jaya ingin
mengetahui mengenai perkara-perkara yang berkait rapat dengan penyaluran bantuan
kepada mangsa banjir melalui Bantuan Wang Ihsan (BWI) yang dikeluarkan dari Tabung
Kumpulan Wang Amanah Bantuan Bencana Negara (KWABBN). Ingin saya maklumkan
kepada Ahli-ahli Yang Berhormat bahawa NADMA ini ia berpusat di Jabatan Perdana
Menteri. la tidak ada kakitangan di peringkat negeri mahupun di peringkat daerah.

Akan tetapi, bidang kuasa dan punca kuasa yang NADMA berikan adalah kepada
pengurusan negeri dan juga pengurusan daerah. Disebabkan itu, Ahli-ahli Yang
Berhormat seperti Yang Berhormat Baling dan Yang Berhormat Hang Tuah Jaya— Yang
Berhormat Hang Tuah Jaya tidak ada. Berkempenlah ini. [Ketawa] Bos dia ada di sini.

Banyak urusan ini perlu diselesaikan di peringkat bahagian pengurusan daerah
dan biasanya list ini akan complete dan disalurkan ke peringkat negeri dan dalam masa
30 hari selepas NADMA menerima list ini kita tidak akan membuang masa untuk
menyalurkan bantuan ini kepada mereka yang mengalami banjjir.

Kerap kali kita berhadapan dengan bilangan mereka yang terlibat. Ketua isi rumah
ini kadang-kadang dia nama bertindih sebab kita kena pastikan mereka yang dapat
menerima bantuan ini adalah mereka yang benar-benar yang mengalami dan mereka
adalah rakyat Malaysia. Justeru, ia mengambil masa di peringkat daerah dan juga
peringkat negeri.

Ini adalah bersesuaian dengan Arahan Majlis Keselamatan Negara (MKN) No. 20
iaitu Dasar dan Mekanisme Pengurusan dan Bantuan Bencana Negara. Untuk
pengetahuan Yang Berhormat Baling, sejak 26 Oktober 2021 dianggarkan 163 orang
ketua isu rumah dan 560 orang mangsa dipindahkan ke pusat pemindahan sementara.
NADMA sudah pun menerima laporan permohonan dari Jabatan Pengurusan Bencana
Negeri pada 8 November 2021, minggu lepas. Tuntutan adalah sebanyak RM1.165 juta
untuk 1,165 KIR.

NADMA sentiasa memantau dan akan bekerjasama rapat bukan sahaja dengan
Jabatan Pengurusan Bencana Negeri tetapi juga dengan Ahli-ahli Yang Berhormat.
Macam Yang Berhormat Pokok Sena, dia hubungi direct pada saya dan dia seorang wakil
rakyat yang prihatin kerana kawasan PPS itu tidak diwartakan dan jauh hendak pindah
dan ia melibatkan anggota frontliners polis. Jadi, benda ini sudah selesai Yang Berhormat,
ya?

Yang Berhormat Sabak Bernam mencadangkan agar tempat tinggal sementara
bagi mangsa kebakaran atau bencana termasuk banjir disegerakan termasuk penyediaan
bantuan makanan. Apabila berlaku sesuatu bencana di pusat pemindahan sementara
(PPS) akan dibuka dengan kadar segera mengikut arahan daripada Pengerusi
Jawatankuasa Pengurusan Bencana Daerah. Selaras dengan Arahan MKN 20, Jabatan
Kebajikan Masyarakat (JKM) di daerah bertanggungjawab menguruskan PPS ini serta
menyediakan makanan dan kemudahan asas kepada mangsa.

Mengikut Perkara 82, Senarai Bersama Perlembagaan Persekutuan_iaitu
kebajikan termasuk senarai dan tanggungjawab Kerajaan Persekutuan, kerajaan negeri
mahupun kerajaan yang ketiga iaitu majlis daerah, mempunyai tanggungjawab bersama
untuk membantu mangsa-mangsa bencana termasuklah kebakaran dan banjir.

Tuan Ahmad Fadhli bin Shaari [Pasir Mas]: Pasir Mas, boleh tidak?
Datuk Dr. Haji Abd. Latiff bin Ahmad: Ya, sila.

Tuan Ahmad Fadhli bin Shaari [Pasir Mas]: Terima kasih Yang Berhormat
Menteri. Walaupun saya tidak bercakap tentang banjir tetapi bulan ini hampir pasti Pasir
Mas biasanya akan dilanda oleh banjir.
