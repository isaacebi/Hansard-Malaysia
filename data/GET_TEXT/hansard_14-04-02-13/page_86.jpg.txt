76 DR.15.11.2021

sebelum ini seperti Masjid Ar-Rahman Sungai Lada, Masjid Nur Iman Ganggarak dan
pembesaran Surau Nurul Islam di bandar Labuan dan juga surau di Kampung Patau-patau
2 juga sudah diumum sebelum ini.

Jadi, saya mahu informasi terkini apakah status yang ini sebab ia sudah diluluskan
dan untuk Surau Nurul Islam itu, dia punya design pun sudah siap oleh JKR tetapi belum
dilaksanakan.

Tuan Haji Idris bin Haji Ahmad: Terima kasih kepada sahabat saya Yang
Berhormat Labuan. /nsya-Allah nanti saya akan cuba follow-up dengan pegawai yang
bertanggungjawab dengan permohonan tersebut.

Yang Berhormat Pokok Sena ingin tahu kewajaran melantik sehingga 12 orang
pegawai menggunakan peruntukan Yayasan Dakwah Islamiah Malaysia (YADIM) yang
ditempatkan di bawah Yang Berhormat Menteri dan Timbalan Menteri di Jabatan Perdana
Menteri (Hal Ehwal Agama) terdahulu. Sebelum ya.

Untuk makluman Yang Berhormat 12 orang pegawai tersebut dilantik bagi tempoh
setahun, 1 Oktober 2020 hingga 30 September 2021 sebagai Pegawai Penyelidik bagi
menyiapkan projek khas Tafsir al-Bayan terjemahan Al-Quran Mukhtasar al-Bayan dan
terjemahan Sahih Bukhari yang diselia oleh Pejabat Mufti, Pejabat Menteri di Jabatan
Perdana Menteri (Hal Enwal Agama) dan JAKIM.

Dato’ Mahfuz bin Haji Omar [Pokok Sena]: Tuan Yang di-Pertua, pengeluaran
tafsir itu di bawah siapa?

Tuan Haji Idris bin Haji Anmad: Di bawah Pejabat Menteri.

Dato’ Mahfuz bin Haji Omar [Pokok Sena]: Sekarang sudah keluar sudah?
Tuan Haji Idris bin Haji Anmad: Belum lagi.

Dato’ Mahfuz bin Haji Omar [Pokok Sena]: Belum.

Tuan Haji Idris bin Haji Ahmad: Ya.

Dato’ Mahfuz bin Haji Omar [Pokok Sena]: Tidak, tetapi saya hendak tanya.
Jadi staffs itu masih lagi bekerja?

Tuan Haji Idris bin Haji Ahmad: Ini tidak ada lah, dekat pejabat saya tidak ada.

Dato’ Mahfuz bin Haji Omar [Pokok Sena]: Sebab itu saya sebut Tuan Yang di-
Pertua hari itu. Saya fikir bahawa kemunasabahan untuk melantik seorang Menteri,
melantik 10 orang pegawai khas lagi, dan digaji oleh pihak YADIM, kemudian Timbalan
Menteri dua orang. Jadi tidak ada munasabah?

Takkanlah kalau sudah 10 orang diberikan kepada Menteri dan digaji oleh YADIM,
apa perlu lagi dua orang di bawah pejabat Timbalan Menteri? Jadi, saya fikir bahawa
kadang-kadang menunjukkan kelemahan kita sendiri tidak mampu untuk melaksanakan
kerja sedangkan kita sudah ada pegawai-pegawai tertentu. Jadi, saya fikir, saya bimbang
bahawa takut dia menjadi satu alasan sahaja iaitu lantik dalam kontrak penyelidik,
pegawai penyelidik, untuk Tafsir al-Bayan dan sebagainya.

Jadi, ini perlu hati-hati sebab kita menggunakan wang negara, wang rakyat.
YADIM adalah satu institusi yang berimej latar belakang Islam. Jangan dilihat bahawa
orang melihat YADIM digunakan untuk kepentingan-kepentingan tertentu.

Tuan Haji Idris bin Haji Ahmad: Okey, terima kasih Tuan Yang di-Pertua. Saya
rasa setakat ini sahaja yang saya...

Tuan Sivakumar Varatharaju Naidu [Batu Gajah]: Yang Berhormat Menteri,
Batu Gajah. Yang Berhormat Menteri, saya ada satu perkara yang saya hendak
bangkitkan. Sebagai sahabat lama, saya hendak menasihatkanlah kepada Yang
Berhormat Menteri mengenai satu insiden yang berlaku baru-baru ini. Saya melihat
sebuah video yang menular di media sosial di mana Yang Berhormat Menteri Agama dan
juga Timbalan Menteri Sumber Manusia, kedua-duanya pemimpin daripada PAS telah
berkonfrontasi dengan seorang wartawan wanita. Saya lihat bahasa yang digunakan itu
