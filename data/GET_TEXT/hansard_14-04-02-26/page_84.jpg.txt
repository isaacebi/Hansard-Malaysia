74 DR.07.12.2021

(ii) dari Laluan Persekutuan 3 AH8 iaitu sepanjang jalan dari
PETRONAS Rantau Abang sehingga ke Petron, Kampung
Jambu Bongkok.

Butiran 02800 — Memperbaiki, Mengganti dan Menaiktaraf Jalan dan Jambatan.
Soalan saya yang pertama, adakah kementerian melakukan usaha memantau dan
memperbaiki jalan-jalan dan jambatan-jambatan di pedalaman Parlimen Dungun dari
semasa ke semasa? Kedua ialah Lebuhraya Jerangau-Jabor, Jalan Persekutuan 14.

Jalan ini masih menjadi pilihan lori pengangkutan yang menyebabkan ia menjadi-
ketika waktu puncak kesesakan, di samping pengguna-pengguna dan penduduk
tempatan. Soalannya, apakah penyelesaian kepada permohonan yang pernah dibuat
supaya menaiktarafkan jalan ini?

Ketiga Butiran 80000 — Membina Jalan-jalan Baru. Sebanyak 32,378,174 jumlah
kenderaan bermotor telah direkodkan di Malaysia pada tahun 2020.

Menurut statistik yang dikeluarkan Kementerian Pengangkutan Malaysia, jumlah
ini sekali gus menunjukkan peningkatan lebih kurang 1.2 juta buah kenderaan, atau 3.8
peratus berbanding tahun sebelumnya iaitu sekitar 31.2 juta buah kenderaan. Manakala
terdapat lebih daripada 17,830 kilometer jalan persekutuan di seluruh negara termasuk di
Sabah dan Sarawak.

Soalan saya, adakah jalan persekutuan yang berukuran 17,830 kilometer di
seluruh negara dan jalan-jalan negeri pada waktu ini sudah mampu menampung bilangan
kenderaan bermotor yang berjumlah 32,378,174 buah itu? Seterusnya, Butiran 020200 —
Cawangan Jalan.

01640

Di antara fungsi Cawangan Jalan ini di bawah dasar dan pembangunan ialah
merancang, melaksana, menyelia dan memantau perancangan serta pembinaan jalan
dan jambatan supaya mematuhi spesifikasi piawaian bermutu tinggi dan dengan kos yang
ekonomik demi keselamatan dan keselesaan pengguna jalan raya. Kita dapati dengan
pertambahan kenderaan yang sangat mendadak saban tahun di seluruh negara, saya
mohon dipertimbangkan supaya melihat bagaimana pada waktu-waktu puncak kesesakan
yang berlaku di seluruh lebuh raya dalam negara kita. la bukan lagi kadang-kadang
memberi keselesaan kepada pengguna tetapi kesulitan dalam waktu kesesakan yang
amat sangat.

Oleh itu, saya pohon cadangan supaya dilihat melalui Butiran 020200 ini yang
pertama ialah pembinaan Lebuh Raya Selatan Timur dari Johor ke Besut, Terengganu
dan terus ke Kelantan. Kedua, pembinaan Lebuh Raya Timur Barat dari Jeli, Kelantan
sehingga ke Simpang Pulai, Perak. Ketiga, pembinaan Lebuh Raya Karak Kedua yang
baharu bagi menjadi lebuh raya alternatif bagi pengguna-pengguna Lebuh Raya Karak
yang sedia ada. Terima kasih Tuan Pengerusi.

Tuan Pengerusi: Terima kasih Yang Berhormat Dungun. Yang Berhormat
Ledang. Silakan.

4.41 ptg.

Tuan Syed Ibrahim bin Syed Noh [Ledang]: Terima kasih Tuan Pengerusi.
Saya dari Ledang ingin membangkitkan beberapa perkara butiran yang pertama ialah
Butiran 02800 —Memperbaiki, Mengganti dan Menaikkan Taraf Jalan dan Jambatan. Saya
mohon Yang Berhormat Menteri untuk menjelaskan perkembangan projek menaik taraf
tiga jambatan, Jalan Sungai Mati ke Bukit Gambir. Ini kerana projek ini saya telah
bangkitkan beberapa kali dan telah tertunggak sejak tahun 2012. Mengikut maklumat yang
saya peroleh pemberian tender bagi projek ini adalah pada awal tahun 2020. Kerja naik
taraf jambatan telah dijadualkan bermula pada pertengahan tahun 2020 dan sepatutnya
siap menjelang tahun 2022.

Namun, berdasarkan pemerhatian saya sendiri, serta banyak rungutan daripada
orang ramai juga, belum ada sebarang usaha untuk menaik taraf seperti yang
