DR.07.12.2021 37

sahaja iaitu apakah Malaysia patut atau tidak patut ratify iaitu mengesahkan Perjanjian
CPTPP iaitu Comprehensive and Progressive Agreement for Trans-Pacific Partnership?
Saya berhujah, Malaysia janganlah ratify. Jangan mengesahkan CPTPP ini, kenapa?

Pertama, faedah perdagangan yang akan diperoleh Malaysia tidak seberapa.
Kedua, saya lihat Amerika Syarikat pun tidak berada dan tidak menyertai dalam CPTPP
itu. Malah, Joe Biden, masa beliau ini Naib Presiden waktu Barrack Obama dahulu, beliau
juga tak nak kembali kepada perjanjian asal CPTPP. Jadi, saya menasihati sahabat-
sahabat di sebelah sana yang membela dan menyokong CPTPP ini supaya jangan terus
naif. Kita kena fikir kepentingan nasional Malaysia. Kita jangan lupa bahaya. Jangan
menafikan bahayanya CPTPP ini.

Satu contohnya, saya melihat daripada segi intellectual property misalnya, harga
ubat akan naik lagi kalau kita mengesahkan, ratify perjanjian ini. Memanglah waktu ini
negara China kononnya ingin menyertai CPTPP. Saya melihat tindakan China ini macam
main silat, buat taici dengan Amerika Syarikat. Akan tetapi kita mesti ingat, negara China
kuasa kedua ekonomi yang besar. Malaysia tidak sekuat China kalau kita menyertai
CPTPP ini.

Akhir sekali Tuan Pengerusi, saya hairan mengapa Yang Berhormat Menteri MITI
ini daripada BERSATU. Mengapa Yang Amat Berhormat Perdana Menteri, daripada
UMNO, dari BN, daripada Perikatan Nasional dan juga Yang Berhormat daripada Parti
Islam Se-Malaysia (PAS) yang selama ini dalam Dewan ini bercakap tentang agenda
Melayu, agenda bumiputera. Akan tetapi mereka tidak tahu, apabila Malaysia ratify
CPTPP ini hendak sebut pun susah ini. Ini akan mengancam tentang usaha-usaha
kononnya untuk agenda bumiputera, agenda Melayu ini.

Saya faham Yang Berhormat Menteri Perdagangan Antarabangsa seorang ahli
matematik. Akan tetapi ini persoalan undang-undang, perjanjian ini begitu tebal dan kita
ingat, kita dah kalah dalam mahkamah antarabangsa, Pulau Batu Putih. Jadi, jangan
kerana kita tersilap ratify perjanjian ini, ertinya semua akan susah. Bukan agenda
bumiputera, bukan agenda Melayu yang dibawa oleh parti kerajaan sekarang ini akan
terjejas tetapi syarikat-syarikat GLC di peringkat Persekutuan, syarikat-syarikat GLC di
peringkat negeri akan terjejas apabila kita tidak betul-betul kaji.

Jadi, Yang Berhormat Menteri ada sini. Maknanya, kita boleh berbalah dalam
negeri dari berbeza politik tetapi bila kita berdepan dengan ancaman luar negara, kita
mesti bersatu. Jadi, saya ingin mengingatkan Menteri-menteri kerajaan sekarang ini hati-
hati. Jangan kita terlalu naif. Jangan kita lupa bahayanya perjanjian ini kepada
kepentingan nasional, pada eksport kita, kepada pedagang dalam negara kita dan masa
depan negara ini.

Seperti yang saya janjikan Tuan Pengerusi, saya tidak akan ambil masa Ahli-ahli
Parlimen yang lain. Sekian, terima kasih.

Tuan Pengerusi [Dato’ Sri Azalina Othman Said]: Yang Berhormat Alor Gajah.

12.27 tgh.

Datuk Seri Mohd Redzuan bin Md Yusof [Alor Gajah]: Bismillahi Rahmani
Rahim. Terima kasih Tuan Pengerusi. Saya merujuk kepada B/P.24, Kementerian
Perdagangan Antarabangsa dan Industri. Butiran 030000 — Pengukuhan Perdagangan
Antarabangsa dan Butiran 040000 — Pengukuhan Pelaburan Berkualiti. Saya menyokong
penuh apabila melihat Belanjawan 2022. Akan tetapi saya ingin menarik perhatian MITI
tentang pengurangan peruntukan berkaitan pengukuhan perdagangan antarabangsa.

Apakah perancangan kerajaan di dalam menarik semula pelabur-pelabur luar ke
dalam Malaysia? Saya berpendapat dan bercadang bahawa kita perlu melestarikan
segala bentuk galakan untuk memastikan pemain-pemain industri yang tersenarai dalam
Fortune 500, contohnya seperti Apple untuk melabur ke dalam Malaysia.

Ini secara tidak langsung akan membuka mata lebih ramai lagi pelabur luar untuk
melabur ke dalam Malaysia. Seperti kita sedia maklum, keadaan ekonomi Malaysia
