28 DR.07.12.2021

Kementerian juga telah meluluskan kajian pelan induk saliran mesra alam (PISMA) bagi
Wilayah Persekutuan Labuan dengan kos berjumlah RM2.5 juta. Kajian PISMA ini
dijangka akan ditender pada September 2022.

Kajian ini dilaksanakan bagi mengenal pasti punca-punca kejadian banjir kilat
yang berlaku dan sebagai rujukan dalam merancang infrastruktur saliran serta mengenal
pasti langkah penyelesaian yang komprehensif bagi menangani kejadian banjir kilat.
Sekian, terima kasih.

Datuk Rozman bin Isli [Labuan]: Terima kasih Yang Berhormat Timbalan
Menteri. Selain menyebabkan banjir kilat, hujan lebat ini juga menyebabkan banyak
berlaku tanah runtuh. Banyak rumah di Labuan terutamanya di kawasan kampung di mana
sistem perparitan masih tidak lengkap berhadapan dengan tanah runtuh sekarang ini.

01150

Bolehkah kementerian adakan peruntukan juga untuk projek-projek segera
pembaikan supaya keruntuhan tanah yang berlaku itu tidak melarat dan tidak
membahayakan rumah-rumah berhampiran? Terima kasih.

Dato’ Mansor bin Othman: Terima kasih Yang Berhormat Labuan atas soalan
tambahan itu. Ini adalah satu permohonan dari Yang Berhormat Labuan dan saya harap
Yang Berhormat dapat kemukakan permohonan ini kepada kementerian untuk kita ambil
perhatian. Terima kasih.

Tuan Steven Choong Shiau Yoon [Tebrau]: Terima kasih. Saya dapati
kawasan-kawasan yang selalu berlaku banjir kilat adalah di kawasan yang rendah, yang
berhampiran sungai-sungai. Saya dapati ketika banjir kilat berlaku, lumpur-lumpur akan
dibawa turun dan masuk ke rumah-rumanh. Ini adalah sebab pembangunan di atas sungai
atau di hulu sungai. Jadi, ini bukan satu masalah yang senang untuk diatasi tanpa
kerjasama pihak berkuasa tempatan, pejabat daerah dan juga pemaju untuk memastikan
pembangunan tidak menjejaskan alam sekitar kita dan buat air hujan akan turun ke sungai
dengan aliran yang cepat supaya ia akan berlaku banjir. Jadi, adakah KASA _ akan
merangka satu dasar supaya mereka bersama memastikan projek perumahan atau mana-
mana projek...

Dato’ Sri Azalina Othman Said [Pengerang]: Panjang sangat soalan Yang
Berhormat, panjang.

Tuan Steven Choong Shiau Yoon [Tebrau]: ..Akan mengambil kira tidak
menjejaskan...

Dato’ Sri Azalina Othman Said [Pengerang]: Yang Berhormat, ini bukan
ceramah.

Tuan Steven Choong Shiau Yoon [Tebrau]: ...Benda ini.

Dato’ Sri Azalina Othman Said [Pengerang]: Soalan. Silakan Yang Berhormat
Menteri. Kalau tidak boleh jawab, bagi jawapan bertulis.

Dato’ Mansor bin Othman: Lagipun soalan terkeluar sedikit daripada soalan
pokok Tuan Yang di-Pertua. Terima kasih.

11. Tuan Nga Kor Ming [Teluk Intan] minta Menteri Perusahaan, Perladangan dan
Komoditi menyatakan berapa kerugian yang dialami oleh industri perladangan negara
pada tahun 2019, 2020 dan 2021 akibat masalah kronik kekurangan guna tenaga dan
apakah langkah-langkah yang sedang diambil oleh kementerian untuk mengatasi masalah
serius ini.

Timbalan Menteri Perusahaan, Perladangan dan Komoditi | [Dato’ Sri Dr.
Wee Jeck Seng]: Terima kasih Tuan Yang di-Pertua. Terima kasih Yang Berhormat. Bagi

sektor perladangan sawit, anggaran kerugian dikira berdasarkan ketidakupayaan menuai
buah tandan segar (BTS) disebabkan kekurangan penuai dan pemungut BTS.
