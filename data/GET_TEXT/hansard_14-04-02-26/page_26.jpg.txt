16 DR.07.12.2021

Kedua, bagi persimpangan Taman Sepilai di laluan yang sama, persimpangan
tersebut belum memenuhi waran untuk dinaiktarafkan kepada persimpangan berlampu
isyarat berdasarkan kepada /evel of service (LOS) yang masih berada pada tahap A di
laluan tersebut apabila kita merujuk kepada data Road Traffic Volume Malaysia (RTVM)
tahun 2020.

Walau bagaimanapun, pihak kementerian melalui Jabatan Kerja Raya daerah
sentiasa melakukan penyelenggaraan melalui kontrak konsesi bagi memastikan bahawa
laluan tersebut berada dalam keadaan yang selamat dan selesa untuk pengguna jalan
raya tersebut.

Bagi tempat yang ketiga iaitu persimpangan jalan Sungai Karangan yang terletak
di laluan FT136, kerja-kerja menaik taraf persimpangan ini akan dilaksanakan di bawah
skop roadside development berikutan terdapat pemajuan yang akan dijalankan di
kawasan tersebut.

Sehubungan dengan itu, disyorkan kepada Ahli Yang Berhormat untuk
mengemukakan permohonan bagi menaik taraf persimpangan tersebut kepada JKR
Negeri Kedah dan Unit Perancang Ekonomi Negeri Kedah bagi dimasukkan dalam senarai
keutamaan negeri dalam Rolling Plan yang akan datang. Barulah kementerian ini boleh
meneliti sekiranya terdapat permohonan menaik taraf persimpangan tersebut dalam
Rolling Plan Ketiga, Rancangan Malaysia Kedua Belas untuk dipertimbangkan oleh
Agensi Pusat sekiranya memenuhi aspek teknikal untuk dilaksanakan. Sekian, dan terima
kasih.

01100

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Sila Yang Berhormat Padang Serai, soalan tambahan
pertama.

Tuan Karupaiya a/l Mutusami [Padang Serai]: Terima kasih Yang Berhormat
Timbalan Menteri untuk dapatkan lampu isyarat di simpang Batu Putih.

Soalan seterusnya, saya ingin bertanya kepada kementerian di mana beberapa
tempat lampu isyarat kerap kali rosak terutama semasa hujan lebat. Ini menyebabkan
kesesakan lalu lintas berlaku. Bagaimanakah kementerian hendak atasi masalah
tersebut? Sekian, terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Padang Serai. Sila Yang Berhormat Timbalan Menteri.

Datuk Arthur Joseph Kurup: Terima kasih Yang Berhormat dari Padang Serai.
Sekiranya ada kerosakan, tolonglah buat aduan kepada pihak yang berkaitan khususnya
kepada JKR sekiranya ia terletak di bawah jalan persekutuan ataupun kepada majlis-
majlis supaya pihak konsesi ataupun agensi yang berkaitan boleh mengambil tindakan
dengan seterusnya. Sekian, dan terima kasih.

Timbalan Yang di-Pertua [Dato' Mohd Rashid Hasnon]: Soalan tambahan
kedua, saya jemput Yang Berhormat Baling.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua. Terima kasih Yang Berhormat Timbalan Menteri.

Butterworth-Kulim Expressway, makna kata Kulim, Padang Serai dan Baling akan
kongsi highway tersebut. Saya meneliti jawapan Yang Berhormat Timbalan Menteri tadi
tetapi izinkan saya hendak menyatakan bahawa hasrat kami Baling, Padang Serai, Kulim
ini, kita perlukan jawapan yang lebih precise. Janganlah suruh kami buat aduan kalau
lampu isyarat rosak ataupun janganlah kata bajet tidak ada, RMK-12 tiada duit.

Jadi highway tersebut sememangnya lampu isyarat- traffic light amat diperlukan.
Banyak kematian dalam kes kemalangan nyawa di situ berlaku khususnya pada hujung
tahun begini. Orang balik ke Kelantan akan gunakan jalan itu. Jadi saya minta Yang
Berhormat Timbalan Menteri minta pengarah jalan untuk pergi tengok BKE itu di
keseluruhannya. Saya bagi pihak Kulim, Padang Serai, Baling, kami akan melepasi ke
Gerik selepas itu. Jadi kemalangan nyawa, maaf Tuan Yang di-Pertua, izinkan saya sedikit
