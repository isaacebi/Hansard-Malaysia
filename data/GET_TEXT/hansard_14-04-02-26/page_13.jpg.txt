DR.07.12.2021 3

Datuk Haji Hasanuddin bin Mohd Yunus [Hulu Langat]: Ini soalan kepada
Yang Amat Berhormat Perdana Menteri, Tuan Yang di-Pertua.

Tuan Haji Idris bin Haji Ahmad: Kalau untuk Yang Amat Berhormat Perdana
Menteri, kena soal kepada Yang Amat Berhormat Perdana Menteri lah. Soalan ini soalan
ditujukan khas kepada saya. Kalau boleh, Yang Berhormat Hulu Langat boleh baca
soalan dulu kot. Terima kasih.

2. Tuan Sivakumar Varatharaju Naidu [Batu Gajah] minta Menteri Perpaduan
Negara menyatakan SOP yang telah dirangka untuk sambutan Hari Thaipusam pada 18
Januari 2022. Ini adalah penting universiti membolehkan pihak kuil yang terlibat dan
penganut-penganut membuat persediaan awal untuk sambutan tersebut.

Menteri Perpaduan Negara [Datuk Halimah binti Mohamed Sadique]: Terima
kasih Tuan Yang di-Pertua. Tuan Yang di-Pertua, saya mohon izin buka mask.

Timbalan Yang di-Pertua [Dato’ Mohd Rashid Hasnon]: Silakan.

Datuk Halimah binti Mohamed Sadique: Terima kasih Tuan Yang di-Pertua.
Saya ucapkan terima kasih kepada Yang Berhormat Batu Gajah.

Yang Berhormat, Yang Berhormat lebih maklum perayaan Thaipusam akan
disambut oleh penganut Hindu pada 18 Januari 2022, hari Selasa. Bagi memastikan
aspek-aspek keselamatan dan juga kesihatan awam itu dipatuhi, maka Kementerian
Perpaduan Negara telah pun menyediakan SOP Sambutan Perayaan Thaipusam bagi
tahun 2022.

Dalam penyediaan SOP ini, Yang Berhormat, sesi libat urus telah pun diadakan
pada 2 Disember 2021 pada hari Khamis yang lalu. Tujuan sesi libat urus ini ialah untuk
kita dapatkan pandangan dan juga maklumat-maklumat terperinci mengenai_ aktiviti,
upacara keagamaan pada sambutan perayaan Thaipusam itu.

Sebagai makluman kepada Yang Berhormat juga, sesi libat urus tersebut telah
pun dihadiri oleh 10 orang pemimpin agama Hindu dari Selangor, Kuala Lumpur, Pulau
Pinang, Kedah, Perak dan juga Johor yang akan menyambut perayaan Thaipusam ini
secara besar-besaran.

Keduanya, selain daripada 10 orang pemimpin ini dalam sesi libat urus itu, wakil-
wakil daripada Majlis Keselamatan Negara juga turut hadir bersama-sama dengan wakil-
wakil daripada Kementerian Kesihatan Malaysia.

Saya ingin juga memaklumkan kepada Yang Berhormat, selepas sesi libat urus
itu diadakan bersama dengan 10 pemimpin agama Hindu itu dengan wakil daripada MKN
dan juga KKM, semua keperluan cadangan SOP itu akan diangkat— bukan kita yang
luluskan ya, Yang Berhormat. Kita akan angkat cadangan-cadangan itu ke mesyuarat
berikut untuk kelulusan.

Yang pertama, Mesyuarat Kumpulan Kerja Teknikal Pengurusan Pandemik yang
akan dipengerusikan oleh Ketua Pengarah MKN yang dijangka akan bersidang pada 13
Disember 2021 ini. Yang kedua, selepas itu akan diangkat pula kepada Mesyuarat Kuartet
Menteri yang dipengerusikan oleh Yang Berhormat Menteri Pertahanan yang dijangka
akan diadakan mesyuaratnya pada 14 Disember 2021 ini. Dan yang ketiga— ia ada tiga
peringkat, Yang Berhormat. Kemudian yang terakhir akan dibawa kepada Mesyuarat
Jawatankuasa Khas Pengurusan Pandemik yang akan dipengerusikan oleh Yang Amat
Berhormat Perdana Menteri yang dijangka akan mengadakan mesyuaratnya pada 15
Disember 2021.

Bila ini semua dah siap, Yang Berhormat, maka saya akan keluarkan surat
makluman kelulusan SOP itu dan juga kenyataan akhbar kepada pemimpin agama yang
tersebut. Ini SOP yang dah siap, Yang Berhormat... [Sambil menunjukkan senaskhah
dokumen] Yang kita buat libat urus dan yang kita akan angkat kepada ketiga-tiga
jawatankuasa itu. Terima kasih Tuan Yang di-Pertua.
