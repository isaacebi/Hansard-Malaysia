DR.07.12.2021 85

Bayangkanlah di kampung naik motor hendak jual nasi lemak, naik motor hendak
pergi jual kuih, kena langgar dengan orang datang dari luar kerana itulah laluan utama
untuk mereka ke Jeli, Kelantan, Gerik dan sebagainya.

Tuan Pengeru’i [Dato' Mohd Rashid Hasnon]: Terima kasih Yang Berhormat
Baling.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua. Saya harap Yang Berhormat Timbalan Menteri yang bijaksana lagi
muda yang hebat akan membawa balik bincang dengan Yang Berhormat Menteri untuk
melaksanakan projek di kawasan kami. Saya menjemput Yang Berhormat Timbalan
Menteri, kalau Yang Berhormat Menteri sibuk, Yang Berhormat Timbalan Menteri datang
ke kawasan kami. Saya akan tunjukkan jalan-jalan tersebut. Terima kasih saya ucapkan
demi keluarga ku Malaysia, kita dapat melaksana projek ini. Terima kasih.

Tuan Pengerusi [Dato' Mohd Rashid Hasnon]: Terima kasih Yang Berhormat
Baling. Yang Berhormat, saya ada permintaan dua Ahli Yang Berhormat untuk berbahas.
Saya jemput Yang Berhormat Padang Serai empat minit, kemudian diikuti oleh Yang
Berhormat Klang juga empat minit. Silakan.

5.26 ptg.

Tuan Karupaiya a/l Mutusami [Padang Serai]: Terima kasih Tuan Pengerusi.
Butiran 050600 — Penyelenggaraan Jalan Persekutuan Sabah, Sarawak dan W. P.
Labuan. Saya selalu dapat berita daripada rakan-rakan di Sabah dan Sarawak yang
menunjukkan keadaan jalan raya yang amat menyedihkan. Walaupun sudah lama
merdeka tetapi kebanyakan jalan di Sabah dan Sarawak masih teruk dan menyukarkan
pergerakan penduduk setempat. Saya sendiri melihat semasa saya berada di Sabah dan
juga Sarawak. Sekiranya ada sesuatu kawasan pedalaman, sekiranya seseorang wanita
yang mengandung hendak bawa keluar untuk bersalin tetapi hospital tengah jalan dia
boleh bersalin dalam kereta. Macam itulah keadaan di Sabah.

Saya telah meneliti perbelanjaan 2022. Saya menyaksikan bahawa kerajaan telah
memperuntukkan sebanyak RM80 juta pada tahun 2021 tetapi untuk tahun 2022, tiada
peruntukan bagi Butiran 050600 - Penyelenggaraan Jalan Persekutuan Sabah, Sarawak
dan W. P. Labuan. Maka persoalan saya, bolehkah kerajaan menyatakan sebab atas
penarikan peruntukan ini? Mesti juga ada satu rancangan jangka panjang untuk membaiki
jalan-jalan di Sabah dan Sarawak.

Tuan Pengerusi, Butiran 050700 — Penyelenggaraan Jalan Persekutuan
Semenanjung Malaysia. Jalan raya adalah infrastruktur yang amat penting dalam
menghubungkan antara satu tempat dengan tempat yang lain. Jika kerajaan tidak
menyediakan infrastruktur ini, maka ia akan menyukarkan rakyat dan akhirnya memberi
kesan kepada ekonomi negara.

Dalam perbelanjaan, kerajaan telah memperuntukkan sebanyak RM309.4 juta
untuk penyelenggaraan Jalan Persekutuan Semenanjung Malaysia bagi tahun 2021 tetapi
tiada peruntukan yang diberikan kepada butiran ini dan ini menimbulkan persoalan,
kenapa?

Saya juga ingin mengambil kesempatan ini untuk menanyakan jalan FT169 - jalan
menghubungkan antara Kulim dan Mahang. Jalan ini selalu sesak kerana ia menghubungi
Kulim Hi-Tech ke Karangan. Maka, ramai penggunaan jalan ini untuk ke tempat bekerja.
Maka, saya ingin mencadangkan agar kerajaan membesarkan jalan dari dua Jane kepada
empat /ane dalam mengelakkan kesesakan berlaku. Selain itu, jalan tersebut juga tiada
tiang lampu dan ia membahayakan kepada pengguna apabila pada waktu malam. Saya
mohon untuk kerajaan selesaikan perkara yang dibangkitkan oleh saya.

Tuan Pengerusi, Butiran 051000 — Penyelenggaraan dan Bil Lampu Jalan dan
Lampu Isyarat Jalan Persekutuan. Di bawah kod 051000, kerajaan telah meningkatkan
peruntukan sebanyak RM2 juta bagi penyelenggaraan dan menambah bilangan lampu
jalan dan lampu isyarat.
