44 DR.07.12.2021

Saya juga percaya kementerian harus seiring dengan agenda kerajaan untuk
Wawasan Kemakmuran Bersama yang Yang Berhormat Menteri sendiri pernah usahakan
semasa beliau menjadi Menteri Hal Ehwal Ekonomi. Apa yang saya maksudkan ialah
pelaburan mestilah merata ke seluruh negara dan tidak hanya tertumpu kepada negeri-
negeri yang sudah maju.

Tadi sahabat saya, Yang Berhormat Tumpat menyebut bahawa lebih 60 peratus
pelaburan ke negara kita ini hanya pergi ke lima buah negeri sahaja. Sekiranya ini terus
berlaku, maka objektif untuk kita merapatkan jurang antara negeri, wilayah dan juga
pendapatan penduduk hanya akan menjadi satu misi yang sia-sia.

Kita mempunyai banyak negeri yang dekat dengan sempadan negara jiran
misalnya Perlis, Kedah, Kelantan iaitu dekat dengan Thailand. Johor dekat dengan
Singapura malah Sabah dan Sarawak berhampiran dengan Brunei dan juga Indonesia.
Akan tetapi malangnya kurang perhatian diberikan untuk memajukan ataupun
memastikan negeri-negeri sempadan ini mendapat manfaat terbanyak daripada
kedudukan strategik masing-masing.

Terkait dengan ini, saya ingin menyentuh Butiran 030200 — Hubungan
Perdagangan dan Ekonomi Dua Hala dan juga Butiran 030 — Integrasi Kerjasama
Ekonomi ASEAN. Saya ingin tahu berapakah jumlah pengeluaran dan perdagangan di
kawasan Pertumbuhan ASEAN Timur, Brunei-Indonesia-Malaysia-Filipina (BIMP-EAGA)
dan juga Indonesia—Malaysia—Thailand Growth Triangle (IMT-GT).

Terkait dengan ini, saya ingin juga menyentuh tentang negeri saya, Perlis yang
berjiran dengan Thailand iaitu destinasi eksport kedua terbesar Malaysia di ASEAN dan
juga menjadi rakan dagangan yang kedua terbesar bagi Malaysia di ASEAN yang mana
nilai ekonomi lebih kurang dalam 16.6 peratus yang mana antara eksport utama ialah
produk elektrik, elektronik, kimia dan produk kimia dan petroleum mentah manakala
produk import utama kita adalah produk elektrik dan elektronik, peralatan pengangkutan,
kimia dan juga produk kimia.

Saya tahu sebelum ini ada rancangan untuk Kementerian Pembangunan Luar
Bandar mewujudkan ASCI ataupun untuk wujudkan ASEAN punya institute tentang
transportation. Akan tetapi itu nampaknya belum lagi berlaku apa-apa. Jadi saya harap
Yang Berhormat Menteri dapat membawa agenda untuk memajukan negeri-negeri
sempadan ini di dalam Kabinet supaya kerajaan segera memberi perhatian kepada
keperluan pembangunan infrastruktur asas yang diperlukan di sana.

Saya sudah banyak kali membawa pelbagai pandangan kepada _ pelbagai
kementerian tentang rancangan pertumbuhan yang begitu perlahan di negeri Perlis
sedangkan Lembah Chuping telah tersedia untuk merancakkan ekonomi sempadan ini.
Saya berharap dana di bawah Lembaga Pembangunan Pelaburan Malaysia (MIDA) di
bawah Butiran 00530 dapat digunakan untuk membantu dan mempercepatkan usaha ini
sekurang-kurangnya bagi tujuan membina sebuah bangunan pencawang elektrik yang
sesuai bagi keperluan kawasan ini. Kalau perkara asas ini tidak ada, jadi agak sukar untuk
kerajaan menarik pelaburan pergi ke kawasan ini.

Terkait dengan ini juga, saya ingin menyentuh Butiran 050400 — Halal
Development Corporation. Daripada pelbagai laporan berita, negeri Perlis telah
diumumkan untuk dijadikan satu hab halal negara ini sejak sekurang-kurangnya dari tahun
2006, cukup lama. Akan tetapi berapa banyak kah pelaburan halal di Perlis dan adakah ia
pelaburan domestik atau pelaburan asing? Saya juga ingin tahu sama ada - berapa
banyak perdagangan halal sama ada import atau eksport dari tahun ke tahun sejak lima
tahun lalu. Pensijilan halal juga di bawah JAKIM.

Jadi walaupun sering kita mendengar ketegasan tentang persijilan halal ini, kita
masih melihat banyak kes seperti daging import yang tidak halal diberikan sijil halal. Jadi
saya hendak tahu apakah usaha kementerian untuk mengurangkan import yang bagi
saya, ini tidak memenuhi standard. Yang terakhir Butiran 020600 — Standard Malaysia.
Aktiviti enam kalau saya rujuk dalam buku yang dibekalkan kepada kita.

Antaranya ialah bertujuan untuk berkaitan memelihara alam sekitar tetapi sektor
utama yang kita tunjuk daripada segi pelaburan mencatatkan bahawa_ sektor
