96 DR.07.12.2021

Datuk Arthur Joseph Kurup: Habis masa? Sebenarnya jawapan-jawapan
selepas ini adalah jawapan secara terperinci dan spesifik. Jadi, sekiranya Tuan Pengerusi
mengizinkan, saya akan jawab secara bertulis.

Tuan Pengerusi [Dato’ Mohd Rashid Hasnon]: Baik. Elok bertulis.

Datuk Arthur Joseph Kurup: Maka dengan itu, saya ucapkan terima kasih
kepada semua Ahli Yang Berhormat, yang saya tidak sempat menjawab dalam sesi ini
saya akan jawab secara bertulis. Sekian dan terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Timbalan Menteri atas jawapan itu.

Tuan Muhammad Bakhtiar bin Wan Chik [Balik Pulau]: Tuan Pengerusi,
mohon jawapan secara bertulis lima hari. Jawapan bertulis dalam tempoh lima hari.

Tuan Pengerusi [Dato’ Mohd Rashid Hasnon]: Dalam tempoh lima hari. Itu
memang standard kita.

Tuan Muhammad Bakhtiar bin Wan Chik [Balik Pulau]: Sebab kami tidak dapat
lagi jawapan bertulis.

Tuan Pengerusi [Dato’ Mohd Rashid Hasnon]: Tempoh lima hari bekerja.

Ahli-ahli Yang Berhormat, masalahnya ialah bahawa wang sejumlah
RM823,509,000 untuk Kepala B.27 Anggaran Perbelanjaan Mengurus 2022 jadi
sebahagian daripada Jadual hendaklah disetujukan.

[Masalah dikemuka bagi diputuskan, dan disetujukan]
[Kepala B.27 diperintah jadi sebahagian daripada Jadual]

Tuan Pengerusi [Dato’ Mohd Rashid Hasnon]: Masalahnya ialah bahawa
perbelanjaan di bawah Kepala P.27 Anggaran Perbelanjaan Pembangunan 2022
hendaklah diluluskan.

[Masalah dikemuka bagi diputuskan, dan disetujukan]
[Kepala P.27 jadi sebahagian daripada Anggaran Perbelanjaan]
[Majlis Mesyuarat bersidang semula]

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Timbalan Yang di-Pertua [Dato’ Mohd Rashid Hasnon]: Abhli-ahli Yang
Berhormat, Mesyuarat Dewan hari ini ditangguhkan sehingga jam 10.00 pagi esok, Rabu,
8 Disember 2021. Terima kasih Ahli-ahli Yang Berhormat.

[Dewan ditangguhkan pada pukul 6.10 petang]
