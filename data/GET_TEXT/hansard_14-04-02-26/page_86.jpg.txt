76 DR.07.12.2021

jawatankuasa untuk Kementerian Kerja Raya. Perkara pertama B.27 Butiran 050800 —
Penyelenggaraan Jalan Persekutuan Semenanjung Malaysia (Bukan Pavemen). Pada
tahun 2021, peruntukan yang diberikan ialah RM30 juta. Namun, pada 2022 tiada
sebarang peruntukan yang dicatatkan.

Soalan saya, kenapa perkara ini berlaku sedangkan di negara kita banyak struktur
jalan raya yang masih berkeadaan teruk sehingga menyebabkan kemalangan. Semua
sedia maklum sekarang musim hujan dan sering berlaku banjir, ekoran daripada banjjr ini
mengakibatkan jalan-jalan rosak. Sepatutnya peruntukan untuk menyelenggarakan jalan
ini diwujudkan meskipun sedikit.

Perkara kedua masih di bawah butiran yang sama, kerja-kerja pemotongan
rumput jalan hanya akan dibersihkan sebanyak sembilan kali setahun. Namun begitu,
disebabkan rumput-rumput ini cepat panjang sehingga mengganggu laluan kita, minta
pihak kementerian untuk menjadikan 12 kali sepanjang tahun. Ini bermaksud setiap bulan
akan ada kerja-kerja ulangan pembersihan, sama juga dengan kerja-kerja pembersihan
longkang. Lazimnya, akan dilakukan sebanyak dua kali setahun. Jadi, kita minta pihak
kerajaan menambah kerja-kerja pembersihan longkang berkenaan kepada tiga kali
setahun. Ini kerana banyak berlaku kes longkang tersumbat dan jika kekerapan mencuci
dan membersih ditambah, insya-Allah masalah longkang tersumbat dan banjir kilat
seumpamanya dapat dielakkan.

Ketiga, B.27 Butiran 051000 — Penyelenggaraan dan Bil Lampu Jalan dan Lampu
Isyarat Jalan Persekutuan. Tidak dapat dinafikan pelbagai langkah penguatkuasaan telah
dilaksanakan oleh PDRM bagi mengurangkan kadar kemalangan jalan raya, lebih-lebih
lagi pada musim perayaan. Namun begitu, masalah berkaitan dengan infrastruktur perlu
diberi keutamaan, terutamanya lampu jalan yang tidak berfungsi. Malah, terdapat juga
jalan raya yang tidak mempunyai tiang lampu. Sebagai contoh di kawasan Parlimen Jerai,
jalan dari Gurun menghala ke Jeniang terutama di kawasan Jentayu yang sangat gelap
pada waktu malam. la sering mengundang kemalangan maut disebabkan perkara
berkenaan. Kita minta kerajaan berikan sedikit peruntukan untuk penyediaan lampu jalan
di kawasan berkenaan memandangkan ia adalah jalan utama.

Perkara keempat masih di bawah butiran yang sama, di persimpangan keluar Tol
Gurun. Terdapat satu lampu isyarat jenis flashing light yang berkelip-kelip sebelum
bertukar ke kuning dan merah. Keadaan ini memberi kesedaran yang jelas kepada
pemandu supaya lebih berhati-hati untuk menghentikan kenderaan sebelum lampu
bertukar kuning dan merah. Tuan Pengerusi, saya menyarankan supaya lebih banyak
lampu isyarat jenis ini dibuat begitu kerana ia lebih menarik fokus pemandu supaya
berhati-hati ketika di jalan raya terutama di lampu isyarat.

Seterusnya yang terakhir, B.27 Butiran 030100 — Cawangan Arkitek. Di Parlimen
Jerai sebuah masjid terapung yang dibina pada tahun 2016 sehingga kini masih belum
siap, tertangguh akibat subkontraktor sering bertukar tangan. Masjid terapung ini
dianggap mercu tanda di daerah Yan. Saya mohon kementerian dapat memberi status
sebenar untuk disiapkan. Ini kerana aduan daripada rakyat saya terima yang sangat-
sangat berharap untuk disiapbkan masjid ini dengan secepat mungkin. Sekian Tuan
Pengerusi. Terima kasih.

Tuan Pengerusi: Terima kasih Yang Berhormat Jerai. Yang Berhormat
Kalabakan.

01650

4.50 ptg.

Tuan Ma’mun bin Sulaiman [Kalabakan]: Terima kasih Tuan Pengerusi.
Bismillahi Rahmani Rahim. Kalabakan juga ingin mengambil bahagian perbahasan
peringkat Jawatankuasa Kementerian Kerja Raya. Saya ingin menyentuh butiran
Penyelenggaraan Jalan Persekutuan Sabah, Sarawak dan Wilayah Persekutuan Labuan
- Butiran 050600 bersekali dengan Butiran 050900. Tiada peruntukan diberikan di bawah
